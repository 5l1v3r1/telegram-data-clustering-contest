<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/OmadesBasket/A1Peristeri/peristeri-sthn-porta-ths-eksodoy-o-zouros.5646216.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-25T16:52:00+00:00"/>
    <meta property="og:title" content="Περιστέρι: Στην πόρτα της εξόδου ο Ζούρος"/>
    <meta property="og:description" content="Παρελθόν από τον πάγκο του Περιστερίου αναμένεται να αποτελέσει ο Ηλίας Ζούρος, με τους διοικούντες τον σύλλλογο να ενημερώνουν ότι τερματίζεται η συνεργασία τους. Αναλαμβάνει ο Νίκος Παπανικολόπουλος."/>
  </head>
  <body>
    <article>
      <h1>Περιστέρι: Στην πόρτα της εξόδου ο Ζούρος</h1>
      <h2>Παρελθόν από τον πάγκο του Περιστερίου αναμένεται να αποτελέσει ο Ηλίας Ζούρος, με τους διοικούντες τον σύλλλογο να ενημερώνουν ότι τερματίζεται η συνεργασία τους. Αναλαμβάνει ο Νίκος Παπανικολόπουλος.</h2>
      <address><time datetime="2019-11-25T16:52:00+00:00">25 Nov 2019, 16:52</time> by <a rel="author">Χρήστος Μπαρούνης</a></address>
      <p>Μία μέρα μετά <a href="https://www.sport24.gr/Basket/ElladaBasket/A1Basket/arhs-peristeri-72-59-allh-omada-me-mpoxwridh.5645466.html">την εκτός έδρας ήττα από τον Άρη</a>, η διοίκηση του <a href="https://www.sport24.gr/Basket/OmadesBasket/A1Peristeri/">Περιστερίου</a> αποφάσισε να ολοκληρώσει (πρόωρα) τη συνεργασία της με τον Ηλία Ζούρο. Ο έμπειρος τεχνικός ενημερώθηκε το μεσημέρι της Δευτέρας (25/11) για την απόφαση που ελήφθη από τους ανθρώπους που "τρέχουν" την ομάδα των δυτικών προαστίων.</p>
      <p>Παρά το γεγονός πως το καλοκαίρι το Περιστέρι δεσμεύτηκε για δύο χρόνια με τον Ηλία Ζούρο, παρά το γεγονός πως μέχρι στιγμής το πρόσημο για τους κυανοκίτρινους είναι θετικό, η διοίκηση του συλλόγου αποφάσισε να βάλει τέλος στη συνεργασία τους. Ένα "διαζύγιο" που έρχεται απροσδόκητα, με το επικρατέστερο σενάριο της επόμενης μέρας να κάνει λόγο για προώθηση του Νίκου Παπανικολόπουλου στη θέση του πρώτου προπονητή.</p>
      <p>
        <i>
          <b>Photo Credits: Eurokinissi</b>
        </i>
      </p>
    </article>
  </body>
</html>