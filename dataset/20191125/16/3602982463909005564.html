<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/van-basten-dit-weekend-geschorst-door-fox-sports/"/>
    <meta property="og:site_name" content="Sportnieuws"/>
    <meta property="article:published_time" content="2019-11-25T16:19:16+00:00"/>
    <meta property="og:title" content="Van Basten dit weekend ‘geschorst’ door FOX Sports"/>
    <meta property="og:description" content="Marco van Basten is na een gesprek met FOX Sports redelijk makkelijk weggekomen met zijn ‘Sieg Heil‘-opmerking van afgelopen weekend. Zijn straf is dat hij deze week niet bij De Eretribune te zien is, zo laat FOX weten in een statement. FOX schrijft: “Van Basten heeft afgelopen zaterdag een fout gemaakt. Met een verkeerde grap…"/>
  </head>
  <body>
    <article>
      <h1>Van Basten dit weekend ‘geschorst’ door FOX Sports</h1>
      <address>
        <time datetime="2019-11-25T16:19:16+00:00">25 Nov 2019, 16:19</time>
      </address>
      <p>
        <b>Marco van Basten is na een gesprek met FOX Sports redelijk makkelijk weggekomen met zijn '<a href="https://sportnieuws.nl/voetbal/binnenland/basten-duits-interview-hans-kraay-jr-sieg-heil/">Sieg Heil</a>'-opmerking van afgelopen weekend. Zijn straf is dat hij deze week niet bij De Eretribune te zien is, zo laat FOX weten in een statement.</b>
      </p>
      <p>FOX schrijft: "Van Basten heeft afgelopen zaterdag een fout gemaakt. Met een verkeerde grap op een verkeerd moment schoot hij deze avond mis. Wat er is gebeurd was dom en ongepast en FOX neemt afstand van hetgeen door Van Basten is gezegd. De zender heeft daarom besloten om deze week af te zien van de diensten van Van Basten als analist."<br/><br/><b>Geen ontslag<br/></b>FOX ontslaat de analist dus niet: "Van Basten heeft niemand opzettelijk willen kwetsen, heeft zijn excuses gemaakt en accepteert de consequenties. FOX staat achter de samenwerking met Marco en verwelkomt hem volgende week zaterdag, 7 december weer terug aan tafel van De Eretribune."<br/><br/>Ook wordt het salaris van de oud-spits aan het Nederlands Instituut voor Oorlogsdocumentatie (NIOD) gegeven, dat bewustzijn en kennis over de Tweede Wereldoorlog bevordert.</p>
    </article>
  </body>
</html>