<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715156-h-lhsteia-toy-aiona-sth-germania-eklepsan-kosmhmata-axias-enos-dis-eyro.html"/>
    <meta property="og:site_name" content="madata.gr"/>
    <meta property="article:published_time" content="2019-11-25T16:09:00+00:00"/>
    <meta property="og:title" content="Η ληστεία του αιώνα στη Γερμανία - Έκλεψαν κοσμήματα αξίας ενός δισ. ευρώ!"/>
    <meta property="og:description" content="Παλαιά κοσμήματα που εκτιμάται ότι η αξία τους ξεπερνά το ένα δισεκατομμύριο ευρώ εκλάπησαν από γερμανικό μουσείο στη Δρέσδη. Οι ντετέκτιβ είπαν πως το μουσείο"/>
  </head>
  <body>
    <article>
      <h1>Η ληστεία του αιώνα στη Γερμανία - Έκλεψαν κοσμήματα αξίας ενός δισ. ευρώ!</h1>
      <address>
        <time datetime="2019-11-25T16:09:00+00:00">25 Nov 2019, 16:09</time>
      </address>
      <p>Παλαιά κοσμήματα που εκτιμάται ότι η αξία τους ξεπερνά το ένα δισεκατομμύριο ευρώ εκλάπησαν από γερμανικό μουσείο στη Δρέσδη. Οι ντετέκτιβ είπαν πως το μουσείο Πράσινος Θόλος στη Δρέσδη έγινε στόχος των διαρρηκτών τα ξημερώματα.</p>
      <p>Σύμφωνα με την Bild, η εκτιμώμενη αξία των κοσμημάτων ανέρχεται στο ένα δισ. ευρώ και αναφέρεται ότι οι κλέφτες έκλεισαν την παροχή ηλεκτρικού ρεύματος στο μουσείο στις 5 το πρωί προτού εισβάλλουν στον χώρο μέσα από ένα παράθυρο.</p>
      <p>Οι διαρρήκτες εικάζεται ότι πήραν κοσμήματα, διαμάντια και πολύτιμους λίθους αξίας εκατοντάδων χιλιάδων ευρώ. Ο εκπρόσωπος της αστυνομίας Τόμας Γκάιτνερ επιβεβαίωσε τη ληστεία: "Ερευνούμε το περιστατικό, έχουμε εξαπολύσει ανθρωποκυνηγητό. Στον Πράσινο Θόλο βρίσκεται η μεγαλύτερη συλλογή θησαυρών της Ευρώπης και ιδρύθηκε από τον εκλέκτορα πρίγκιπα της Σαξονίας Φρειδερίκο-Αύγουστο Α΄ που ονομαζόταν και Δίκαιος το 1723.Στεγάζεται στο κάστρο της Δρέσδης και αποτελεί μέρος της Κρατικής Συλλογής Τεχνών της Δρέσδης.</p>
    </article>
  </body>
</html>