<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125954/mitsotakis-tis-protaseis-toy-syriza-tis-aperripse-o-laos-ohi-i-nd"/>
    <meta property="og:site_name" content="Insider"/>
    <meta property="article:published_time" content="2019-11-25T16:03:00+00:00"/>
    <meta property="og:title" content="Μητσοτάκης: Τις προτάσεις του ΣΥΡΙΖΑ τις απέρριψε ο λαός, όχι η ΝΔ"/>
    <meta property="og:description" content="Ο Κυριάκος Μητσοτάκης, χαρακτήρισε τον τόνο της ομιλίας του Αλέξη Τσίπρα «εκτός κλίματος της γενικότερης συζήτησης»."/>
  </head>
  <body>
    <article>
      <h1>Μητσοτάκης: Τις προτάσεις του ΣΥΡΙΖΑ τις απέρριψε ο λαός, όχι η ΝΔ</h1>
      <h2>Ο Κυριάκος Μητσοτάκης, χαρακτήρισε τον τόνο της ομιλίας του Αλέξη Τσίπρα «εκτός κλίματος της γενικότερης συζήτησης».</h2>
      <address>
        <time datetime="2019-11-25T16:03:00+00:00">25 Nov 2019, 16:03</time>
      </address>
      <p>Να διορθώσει την φράση του Αλέξη Τσίπρα ότι η<b> Νέα Δημοκρατία </b>απέρριψε τις προτάσεις του<b> ΣΥΡΙΖΑ</b>, έσπευσε ο<b> πρωθυπουργός</b></p>
      <p>«Τις προτάσεις σας τις απέρριψε ο ελληνικός λαός, όχι η πλειοψηφία της Νέας Δημοκρατίας. <b>Γι αυτό μεσολαβεί η λαϊκή ετυμηγορία, μεταξύ των δυο φάσεων της αναθεώρησης</b>» σημείωσε ο πρωθυπουργός, ο οποίος κατηγόρησε τον Αλέξη Τσίπρας πως δεν είχε το θάρρος να προσυπογράψει την πρότασή του «να θέσουμε στην κρίση του ελληνικού λαού μεγαλύτερο εύρος του Συντάγματος. Δεν το κάνατε γιατί ξέρατε το αποτέλεσμα. Θα αργήσουμε μέχρι την επόμενη Αναθεώρηση, παρά μόνο μετά από δεκαετία».</p>
      <p>Ο Κυριάκος Μητσοτάκης, χαρακτήρισε τον τόνο της ομιλίας του Αλέξη Τσίπρα «εκτός κλίματος της γενικότερης συζήτησης». Παράλληλα τον έψεξε γιατί δεν άκουσε κανέναν πολιτικό αρχηγό <b>«παρά ήρθατε να μιλήσετε και να ακούσετε μόνο εμένα»</b>.</p>
      <p>«Η πλειοψηφία δεν αγνόησε τις θέσεις σας. Και με την αναθεωρητική του σύνθεση εξέτασε τις διατάξεις που έφτασαν σε αυτό από την απελθούσα. Δεν είχε άλλωστε δυνατότητα να κάνει κάτι διαφορετικό. <b>Το άρθρο 16 δεν μπορούσαν να συζητηθούν γιατί δεν συγκέντρωσαν απαραίτητη πλειοψηφία</b> στην προτείνουσα Βουλή. Τα βήματα που ορίζει το Σύνταγμα και ο κανισμός αποτέλεσαν οδηγό μας. Η διαδικασία πυροδότησε τον αναγκαίο διάλογο. Αποτυπώθηκαν οι διαφορετικές αντιλήψεις στο περιεχόμενο για το νέο Σύνταγμα.</p>
      <p><b>Η πρότασή μας προέβλεπε ιδιωτικά πανεπιστήμια, οριζόντια περιβαλλοντική προστασία</b>. Σας είχα ρωτήσει δεν κρίνατε απαραίτητη μια αναφορά στο Σύνταγμα για την αντιμετώπιση της κλιματικής αλλαγής, εσείς που είστε φίλος του περιβάλλοντος;» αναρωτήθηκε ο Κυριάκος Μητσοτάκης, που φρόντισε να δώσει μόνος του την απάντηση:</p>
      <p>«Είναι ιπροφανές ότι η αξιωματική αντιπολίτευση, δεν είχε σκοπό τον εκσυγχρονισμό του Συντάγματος αλλά την ματαίωση της για μια δεκαετία. Είστε κατώτερος των περιστάσεων».</p>
      <h3>Οι αλλαγές στο Σύνταγμα</h3>
      <p>«Πετύχαμε συμφωνία σε 9 κεφάλαια» ανέφερε ο πρωθυπουργός και συμπλήρωσε: «Από τις 9 διατάξεις, οι 2 ήταν προτάσεις της ΝΔ στην προηγούμενη Βουλή. <b>Αφορούν την ισοτιμία των δικαστών</b>, η δεύτερη παρέχει πλέον και στην μειοψηφία δυνατότητα συγκρότησης Εξεταστικών.</p>
      <p>Επιμένω στην δεύτερη. <b>Αποκαθιστά την Εξεταστική ως γνήσιο μέσο κοινοβουλευτικού ελέγχου</b>, όπως την θέλησε και ο Συντακτικός Νομοθέτης. Από όργανο επίκαιρου ελέγχου, κατέληξε εύκολο όπλο της πλειοψηφίας. Φέρνουμε την διάταξη ενώ έχουμε αυτοδυναμία. Επιβεβαιώνει την προσύλωσή μας στο Σύνταγμα.</p>
      <p>Τομή και η πρόταση για την συνταγματική κατοχύρωση του <b>ελάχιστου εγγυημένου εισοδήματος</b>. Σταθερή δέσμευση ότι το κράτος θα μεριμνά για την αξιοπρεπή διαβίωση του κάθε πολίτη. Γιατί δεν την υπερψηφίζετε; Αφού συμφωνούμε ότι είναι απαραίτητο εργαλείο για να αντιμετωπίσουμε αποτελεσματικά την ακραία φτώχεια.</p>
      <p>Προτείνουμε την κατάργηση της αποσβεστικής προθεσμίας για την ευθύνη των υπουργών, ώστε η Βουλή να μπορεί να ασκεί δίωξη. Το άρθρο 86 αλλάζει με την διακομματική στήριξη της Βουλής».</p>
      <h3>Ψήφος αποδήμων: Φανήκαμε ευέλικτοι</h3>
      <p>«Ξεχωριστό κεφάλαιο» χαρακτήρισε ο πρωθυπουργός το άρθρο 54 του Συντάγματος, για την ψήφο των αποδήμων. Σημείωσε σχετικά: «Αν και πιστεύουμε ότι πρέπει να ψηφίζουν όλοι οι Έλληνες του εξωτερικού, χωρίς προϋποθέσεις και με επιστολική ψήφο, φανήκαμε ευέλικτοι. Κάναμε υποχωρήσεις για την κατεύθυνση συναίνεσης που το Σύνταγμα μας επιβάλλει.</p>
      <p>Το Σύνταγμα προβλέπει 200 βουλευτές. <b>Ήμασταν υποχρεωμένοι να κάνουμε παραχωρήσεις για να πετύχουμε μεγάλη θεσμική τομή. Και να κλείσει η πληγή που είναι ανοιχτή 45 χρόνια</b>. Η πατρίδα έχει ανάγκη τα παιδιά που έφυγαν τα χρόνια της κρίσης και τους παλαιότερους που αν και διαπρέπουν δεν έχουν λόγο για ό,τι συμβαίνει μέσα στην Ελλάδα.</p>
      <p>Σήμερα κάνουμε το πρώτο βήμα. Το βήμα θα γίνει άλμα. Γιατί ενωμένοι οι Έλληνες μεγαλουργούν. Μετά την προσθήκη στο Σύνταγμα, θα καταθέσει άμεσα σε δημόσια διαβούλευση το νομοσχέδιο με στόχο να έχει ψηφιστεί πριν το τέλος του χρόνου. <br/>Αυτό το νομοσχέδιο, ας είναι μόνο αυτό που θα ψηφιστεί από 300 βουλευτές».</p>
      <h3>«Η εκλογή ΠτΔ λειτουργούσε ως προνόμιο της μειοψηφίας»</h3>
      <p>Τέλος, ο πρωθυπουργός απάντησε και στην επίθεση που δέχτηκε από τον Αλέξη Τσίπρα για την εκλογή του Προέδρου της Δημοκρατίας: «Η αρχική πρόβλεψη έψαχνε για πολιτικές συναινέσεις. Μετά την αναθεώρηση του 2001, λειτούργησε ως προνόμιο της αντιπολίτευσης για την διακοπή του κοινοβουλευτικού κύκλου.</p>
      <p>Δεν αναθεωρούμε το άρθρο που καθορίζει το πως εκλέγεται ο ΠτΔ. Δεν μεριμνήσατε για το άρθρο 30. Αν θέλαμε να κάνουμε συζήτηση για το αν πρέπει να εκλέγεται από τον λαό, θα έπρεπε να κάνετε πρόταση και για το άρθρο 30.</p>
      <p><b>Θα ισχύσει η διάταξη που αναζητεί συνθέσεις και εν τέλει καταλήγει στην απλή πλειοψηφία, καταργώντας την μεσολάβηση των εκλογών</b>. Καλό είναι στο σπίτι του κρεμασμένου να μην μιλάμε για σχοινί. Από την πρότασή μας το 2014, μεσολάβησε μια δραματική εμπειρία, που προσέφερε διδάγματα και αναθεωρήσεις.</p>
      <p>Η λύση είναι η μόνη εφαρμόσιμη, που μας επιτρέπει οριστικά και αμετάκλητα να αποσυνδέσουμε την εκλογή του Προέδρου από την διάλυση της Βουλής. Αυτό που προτείνετε, είναι Συνταγματικά έωλο και παραπέμπει σε συστήματα με ισχυρότερο πρόεδρο της Δημοκρατίας και θα προκαλούσε τριβές».</p>
      <p>
        <a href="https://www.reader.gr/">Πηγή: Reader.gr</a>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125806/ora-toy-prothypoyrgoy-o-nomos-tha-efarmozetai-gia-oloys-vid"/>
        <a href="https://www.insider.gr/eidiseis/politiki/125793/kyriakos-mitsotakis-epiheirei-na-xypnisei-tin-eyropi-gia-prosfygiko"/>
        <a href="https://www.insider.gr/eidiseis/politiki/125728/mitsotakis-i-ellada-mpike-ston-dromo-tis-biosimis-anaptyxis"/>
      </related>
    </article>
  </body>
</html>