<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Novata-Mis-Pleimeit-zhertva-na-nasilie-916633"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-25T16:23:00+00:00"/>
    <meta property="og:title" content="Новата &quot;Мис Плеймейт&quot; - жертва на насилие"/>
    <meta property="og:description" content="Проблемът с насилието над жените е за съжаление глобален проблем. Една от неговите жертви, оказва се..."/>
  </head>
  <body>
    <article>
      <h1>Новата "Мис Плеймейт" - жертва на насилие</h1>
      <address>
        <time datetime="2019-11-25T16:23:00+00:00">25 Nov 2019, 16:23</time>
      </address>
      <p>Проблемът с насилието над жените е за съжаление глобален проблем. Една от неговите жертви, оказва се, е и новата плеймейтка Михаела Тодорова. </p>
      <p>21-годишната Михаела направи признанието, като беше категорична - насилниците никога не се променят.</p>
      <p> </p>
      <p>Насилието над русокосата красавица продължило 3 години, като мъжът, който ѝ причинил всичко това, до ден днешен търси контакт с нея, споделя тя пред Нова телевизия. А в миналото него нищо не могло да го спре, тъй като бил изключително ревнив.</p>
      <p>В тези тежки моменти до нея била майка ѝ, която изживяла всичко с нея. Михаела неведнъж подавала жалби срещу насилника си, вадила дори медицинско за телесни травми, но нищо не помогнало. </p>
      <p>Затова днес Михаела мечтае да помогне по някакъв начин на всички момичета, които са жертва на тормоз. Убедена е, че те не трябва да се срамуват, а медиите не трябва да спират да пишат за насилието над жените.</p>
      <p>Иначе 21-годишната Михаела е убедена, че иска да остане в България. Избрала е и какво иска да учи - селско стопанство, за да помага в бизнеса на баща ѝ, който се занимава с производство на зърно.</p>
      <p>Плеймейтката не се срамува от този занаят и е категорична, че можем и да я видим в работно облекло и гумени ботуши.</p>
    </article>
  </body>
</html>