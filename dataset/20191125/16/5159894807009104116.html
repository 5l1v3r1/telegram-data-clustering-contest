<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport.cz/fotbal/bundesliga/clanek/1166383-smolny-kaderabkuv-vecer-cesky-reprezentant-palil-do-vlastni-site.html"/>
    <meta property="og:site_name" content="www.sport.cz"/>
    <meta property="article:published_time" content="2019-11-25T16:14:00+00:00"/>
    <meta property="og:title" content="Smolný Kadeřábkův večer. Český reprezentant pálil do vlastní sítě"/>
    <meta property="og:description" content="Gól do vlastní sítě a vysoká porážka. Na nedělní 12. kolo bundesligy by nejraději zapomněl obránce Hoffenheimu Pavel Kadeřábek. Sedmadvacetiletý fotbalista se na domácí prohře 1:5 s Mohučí podílel vlastním gólem. Český reprezentant navíc dostal balon za záda svého kolegy značně krkolomným způsobem."/>
  </head>
  <body>
    <article>
      <h1>Smolný Kadeřábkův večer. Český reprezentant pálil do vlastní sítě</h1>
      <address><time datetime="2019-11-25T16:14:00+00:00">25 Nov 2019, 16:14</time> by <a rel="author">pb, Sport.cz</a></address>
      <p>Gól do vlastní sítě a vysoká porážka. Na nedělní 12. kolo bundesligy by nejraději zapomněl obránce Hoffenheimu Pavel Kadeřábek. Sedmadvacetiletý fotbalista se na domácí prohře 1:5 s Mohučí podílel vlastním gólem. Český reprezentant navíc dostal balon za záda svého kolegy značně krkolomným způsobem.</p>
      <p>Hosté z Mohuče vedli od 33. minuty, trefil se Levin Öztunali. V nastavení prvního poločasu šli ale po šlapáku Boteho Bakua do oslabení. Hoffenheim početní výhody využít nedokázal, naopak po změně stran inkasoval další branky. Na té druhé z celkových pěti obdržených měl velkou zásluhu český reprezentační obránce Pavel Kadeřábek.</p>
      <p>Připomínalo to situaci, kdy na křižovatce nevíte, jestli jet vlevo, nebo vpravo, a nakonec zvolíte tu nejhorší cestu středem. Kadeřábek v 52. minutě nastavení nedokázal zareagovat na propadnutý centr a při snaze odkopnout balon srazil míč za brankovou čáru v pádu hlavou.</p>
      <figure>
        <iframe data-src="https://twitter.com/dw_sports/status/1198943402366296064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Aby toho nebylo málo, český fotbalista pak měl v průběhu druhé půle dvě střelecké příležitosti, které neproměnil. A domácí fotbalisté šli do sprch s ostudným výpraskem 1:5. Hoffenheimu patří po 12 odehraných kolech 8. příčka německé soutěže se ztrátou 5 bodů na vedoucí Mönchengladbach.</p>
    </article>
  </body>
</html>