<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013543/%D8%AC%D9%88%D8%A7%D8%AF-%D8%B1%D9%85%D8%B6%D8%A7%D9%86-%D9%86%DA%98%D8%A7%D8%AF-%D8%B1%D8%A6%DB%8C%D8%B3-%D9%85%D8%B1%DA%A9%D8%B2-%D8%B3%DB%8C%D9%85%D8%A7%D9%81%DB%8C%D9%84%D9%85-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-25T16:30:11+00:00"/>
    <meta property="og:title" content="«جواد رمضان‌نژاد» رئیس مرکز سیمافیلم شد"/>
    <meta property="og:description" content="«جواد رمضان‌نژاد» با حکم معاون سیما رئیس مرکز سیمافیلم شد."/>
  </head>
  <body>
    <article>
      <h1>«جواد رمضان‌نژاد» رئیس مرکز سیمافیلم شد</h1>
      <address>
        <time datetime="2019-11-25T16:30:11+00:00">25 Nov 2019, 16:30</time>
      </address>
      <p>
        <i>«جواد رمضان‌نژاد» با حکم معاون سیما رئیس مرکز سیمافیلم شد.</i>
      </p>
      <p>به گزارش مشرق، طبق تصمیم‌گیری معاون سیما، «جواد رمضان‌نژاد» که پیش از این قائم مقامی مرکز سیمافیلم را برعهده داشت، ریاست این مرکز را برعهده گرفت.  </p>
      <blockquote>بیشتر بخوانید:<br/><a href="https://www.mashreghnews.ir/news/993882/%D9%BE%D8%A7%D8%B3%D8%AE-%D9%85%D8%AF%DB%8C%D8%B1-%D8%B4%D8%A8%DA%A9%D9%87-%D8%B3%D9%87-%D8%A8%D9%87-%D8%B4%D8%A7%DB%8C%D8%B9%D9%87-%D8%B1%DB%8C%D8%A7%D8%B3%D8%AA%D8%B4-%D8%A8%D8%B1-%D8%B5%D8%AF%D8%A7%D9%88%D8%B3%DB%8C%D9%85%D8%A7">پاسخ مدیر شبکه سه به شایعه ریاستش بر صداوسیما</a></blockquote>
      <p>نظارت بر حسن اجرای ماموریت‌ها و وظایف در شبکه‌ها و مراکز و طراحی و اجرای نظام ارزیابی مدیران ارشد و میانی معاونت سیما؛ کمک به تدوین طرح تحول سیما و برنامه ریزی سالانه و پنج سالانه سیما و پیگیری و تقویت طرح ساماندهی برنامه‌های زنده از جمله مواردی است که در حکم معاون سیما بر آن تاکید شده است.</p>
      <p>از دیگر تاکیدات مرتضی میرباقری خطاب به حسین کرمی می‌توان، پیگیری و اجرای طرح ساماندهی مجریان و کارشناسان در معاونت سیما؛ برنامه ریزی برای توسعه و آموزش فنی و تولیدی شبکه‌های سیما؛ شناسایی، تقویت و پشتیبانی از حضور مدیران حرفه ای، جوان و انقلاب در سیما؛ توسعه روابط و تعامل سیما با نهادها و موسسات خارج سازمان و تقویت و ساماندهی شورای فیلم نامه سیما فیلم و نظارت هدفمند بر جریان تأمین برنامه‌های خارجی را برشمرد.</p>
      <p>بنا بر این گزارش، مراسم تودیع حسین کرمی رئیس سابق مرکز سیما فیلم و معارفه جواد رمضان‌نژاد، فردا -سه‌شنبه ۵ آذرماه- در سالن آمفی تئاتر ساختمان معاونت سیما برگزار خواهد شد. </p>
      <p> «جواد رمضان‌نژاد» متولد سال ۱۳۵۶ در شهر تهران است و در حال حاضر دارای دکترای علوم ارتباطات اجتماعی است.</p>
      <p>وی مدتی عهده‌دار مدیریت شبکه پنج بود و پیش از آن نیز مدیریت شبکه افق را برعهده داست و قبل از آن هم مدیر گروه مستند شبکه چهار، عضو شورای طرح و برنامه شبکه چهار سیما، عضو شورای راهبردی مرکز سیمافیلم، عضو شورای بررسی طرح برنامه های مستند سیما، مدیر مجتمع آموزشی شهید آوینی مرکز بسیج صدا و سیما، سردبیر بخش‌های خبری مختلف رادیو و تلویزیون و... بوده است.</p>
      <p>حسین کرمی پس از ریاست سیما فیلم، به عنوان مشاور معاون سیما به کار خود ادامه خواهد داد. </p>
    </article>
  </body>
</html>