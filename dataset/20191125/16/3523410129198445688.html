<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642029/%D8%A7%DB%8C%D8%B3%D8%AA-%D8%A8%D9%87-%D8%B7%D8%B1%D8%AD-%D8%A7%D9%81%D8%B2%D8%A7%DB%8C%D8%B4-%D8%AA%D8%B9%D8%B1%D9%81%D9%87-%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D8%B1%D8%B3%D9%85%DB%8C-%D8%AF%D8%A7%D8%AF%DA%AF%D8%B3%D8%AA%D8%B1%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T16:33:00+00:00"/>
    <meta property="og:title" content="ایست به طرح افزایش تعرفه کارشناسان رسمی دادگستری"/>
    <meta property="og:description" content="اجرای دستورالعمل افزایش تعرفه دستمزد کارشناسان رسمی دادگستری که توسط رئیس قوه قضائیه برای اجرا ابلاغ شده بود، متوقف شد."/>
  </head>
  <body>
    <article>
      <h1>
        <a href="https://www.bultannews.com/fa/news/642029/%D8%A7%DB%8C%D8%B3%D8%AA-%D8%A8%D9%87-%D8%B7%D8%B1%D8%AD-%D8%A7%D9%81%D8%B2%D8%A7%DB%8C%D8%B4-%D8%AA%D8%B9%D8%B1%D9%81%D9%87-%DA%A9%D8%A7%D8%B1%D8%B4%D9%86%D8%A7%D8%B3%D8%A7%D9%86-%D8%B1%D8%B3%D9%85%DB%8C-%D8%AF%D8%A7%D8%AF%DA%AF%D8%B3%D8%AA%D8%B1%DB%8C">ایست به طرح افزایش تعرفه کارشناسان رسمی دادگستری</a>
      </h1>
      <h2>اجرای دستورالعمل افزایش تعرفه دستمزد کارشناسان رسمی دادگستری که توسط رئیس قوه قضائیه برای اجرا ابلاغ شده بود، متوقف شد.</h2>
      <address><time datetime="2019-11-25T16:33:00+00:00">25 Nov 2019, 16:33</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> 28 آبان رئیس قوه قضائیه، در اجرای ماده 29 قانون کانون <b>کارشناسان رسمی دادگستری</b> مصوب 18 فروردین سال 81 مجلس و به پیشنهاد شورای عالی کارشناسان رسمی دادگستری، «تعرفه <b>دستمزد کارشناسان</b> رسمی دادگستری» را به مراجع قضایی ابلاغ کرد.</p>
      <p> </p>
      <p> </p>
      <p><b>به گزارش بولتن نیوز،</b> اما معاونت تدوین، تنقیح و انتشار قوانین و مقررات ریاست جمهوری اعلام کرده است که محسن محدث مدیرکل دبیرخانه قوه قضائیه، نامه‌ای نوشته و توقف اجرای دستورالعمل تعرفه دستمزد کارشناسان رسمی <b>دادگستری</b> را اعلام کرده است.</p>
      <p>در نامه مدیرکل دبیرخانه قوه قضائیه آمده است: «پیرو دستورالعمل شماره 9000.126668.100 مورخ 28 آبان 98، موضوع تعرفه دستمزد کارشناسان رسمی دادگستری، حسب‌الامر از اجرای دستورالعمل فوق تا اطلاع ثانوی خودداری شود. ضمناً زمان اجرای آن متعاقبا اعلام خواهد شد.»</p>
      <p>در دستورالعمل تعرفه جدید دستمزد کارشناسان رسمی دادگستری، برخی دستمزدها تا 100 برابر افزایش پیدا کرده است.</p>
      <p>دستمزد ارزیابی ها برای کلیه رشته های کارشناس رسمی دادگستری در هر مورد ارجاعی به شرح ذیل تعیین می‌شود.</p>
      <p>تا پنجاه میلیون ریال................................................................................................................ مقطوعاً 3.000.000 ریال <br/>از پنجاه میلیون و یک ریال تا یکصد و پنجاه میلیون ریال نسبت به مازاد............................................... 0.5 درصد<br/>از یکصد و پنجاه میلیون و یک ریال تا دویست و پنجاه میلیون ریال نسبت به مازاد..................................... 0.4 درصد <br/>از دویست و پنجاه میلیون و یک ریال تا یک میلیارد ریال نسبت به مازاد................................................ 0.3 درصد <br/>از یک میلیارد ریال تا ده میلیارد ریال نسبت به مازاد.................................................................. 0.125 درصد<br/>از ده میلیارد و یک ریال تا یکصد و پنجاه میلیارد ریال نسبت به مازاد.................................................. 0.06 درصد<br/>از یکصد و پنجاه میلیارد و یک ریال تا پانصد میلیارد ریال نسبت به مازاد.............................................. 0.03 درصد<br/>از پانصد میلیارد و یک ریال تا ششصد و پنجاه میلیارد ریال نسبت به مازاد........................................... 0.025 درصد <br/>از ششصد و پنجاه میلیارد و یک ریال تا یک هزار میلیارد ریال نسبت به مازاد........................................ 0.015 درصد<br/>از یکهزار میلیارد و یک ریال مبلغ سه هزار میلیارد ریال نسبت به مازاد.............................................. 0.012 درصد<br/>از سه هزار میلیارد و یک ریال به بالا، نسبت به مازاد.................................................................. 0.01 درصد<br/>حداکثر دستمزد کارشناسی برای هر کارشناس 000.000.590 ریال است.</p>
      <p>همچنین در این دستورالعمل آمده که «تمام ضوابط و مقررات مندرج در این تعرفه از سوی کارشناسان رسمی و کانونها و نیز کارشناسان موضوع ماده 187 قانون برنامه سوم توسعه اقتصادی،‌ اجتماعی و فرهنگی جمهوری اسلامی ایران و دستگاه ها اعم از وزارتخانه ها موسسات دولتی، شرکت های دولتی، نهادهای عمومی غیردولتی، بانکها، موسسات اعتباری و سایر شرکتها و دستگاه های دولتی که شمول قانون بر آنها مستلزم ذکر نام است، لازم الرعایه است.</p>
      <p>این تعرفه با 58 ماده و 27 تبصره جایگزین تعرفه دستمزد کارشناسان رسمی دادگستری،‌ مصوب 92.7.30 است و در تاریخ 98.8.21 به تصویب رئیس قوه قضائیه رسیده و اعلام شده بود که 15 روز پس از انتشار در روزنامه رسمی لازم الاجرا است و مقــررات مغایــر، لغو می‌شود.»</p>
    </article>
  </body>
</html>