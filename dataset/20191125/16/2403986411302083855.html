<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_rosiyi_viznavatimut_lyudey_inozemnimi_agentami_n1239175"/>
    <meta property="og:site_name" content="24 Канал"/>
    <meta property="article:published_time" content="2019-11-25T16:03:00+00:00"/>
    <meta property="og:title" content="У Росії визнаватимуть людей &quot;іноземними агентами&quot;"/>
    <meta property="og:description" content="Верхня палата парламенту Росії схвалила законопроєкт, за яким &quot;іноземними агентами&quot; можуть бути визнані фізичні і юридичні особи, які розповсюджують повідомлення ЗМІ-іноагентів або беруть участь в їх створенні."/>
  </head>
  <body>
    <article>
      <h1>У Росії визнаватимуть людей "іноземними агентами"</h1>
      <address><time datetime="2019-11-25T16:03:00+00:00">25 Nov 2019, 16:03</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Верхня палата парламенту Росії схвалила законопроєкт, за яким "іноземними агентами" можуть бути визнані фізичні і юридичні особи, які розповсюджують повідомлення ЗМІ-іноагентів або беруть участь в їх створенні.</b>
      </p>
      <p>Нововведення почне діяти після підписання президентом, пише російський "<a href="https://www.interfax.ru/russia/685495">Интерфакс</a>".</p>
      <blockquote>До речі:<a href="https://24tv.ua/techno/rosiya_izolyuye_sviy_segment_internetu_n1227905"> Росія ізолює свій сегмент інтернету: скільки за це заплатить Кремль</a></blockquote>
      <p>У РФ вже місяць працює закон про визнання зарубіжних ЗМІ "іноземними агентами". До списку "іноагентів" потрапили 10 видань. Серед них, зокрема, <b>"Голос Америки", "Крим.Реалії", "Радіо Вільна Європа / Радіо Свобода".</b></p>
      <h3>Що означає новий російський закон?</h3>
      <p>Зміни, схвалені 25 листопада Радою Федерації, розширюють діючий закон про ЗМІ.</p>
      <p>Тепер "іноземним агентом" може бути і фізична особа, яка поширює інформацію ЗМІ-іноагентів, "а також отримує гроші або майно з-за кордону або від російських юридичних осіб, яких фінансує іноземне джерело".</p>
      <p>У Держдумі пояснили, що:</p>
      <ul>
        <li>ЗМІ, визнані іноземними агентами, для роботи в Росії зобов'язані заснувати російську юрособу в статусі іноагента;</li>
        <li>Всі інформаційні матеріали мають містити позначку про те, що їх поширює іноЗМІ-іноагент. При цитуванні слід використовувати таке ж посилання;</li>
        <li>Якщо ресурс допустить порушення, він може бути заблокований.</li>
      </ul>
      <p>Зауважимо, що реєстр іноземних ЗМІ веде Мін'юст Росії. Кого включати чи виключати з реєстру, вирішує Мін'юст за погодженням із Міністерством закордонних справ.</p>
      <blockquote>Зверніть увагу: <a href="https://24tv.ua/rosiya_hoche_shhob_ukrayina_prodovzhila_i_zakripila_osobliviy_status_donbasu_v_konstitutsiyi_n1232996">Росія хоче, щоб Україна продовжила і закріпила особливий статус Донбасу в Конституції</a></blockquote>
    </article>
  </body>
</html>