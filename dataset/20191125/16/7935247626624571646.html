<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/beyaz-esya-sektorutesvik-bekliyor-216226h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T16:12:02+00:00"/>
    <meta property="og:title" content="Beyaz eşya sektörü teşvik bekliyor"/>
    <meta property="og:description" content="Türkiye Beyaz Eşya Sanayicileri Derneği (TÜRKBESD) Başkanı Can Dinçer, Ar-Ge teşvikleri ve vergi muafiyetlerinin sektörün rekabet gücünü artıracağını belirtti."/>
  </head>
  <body>
    <article>
      <h1>Beyaz eşya sektörü teşvik bekliyor</h1>
      <h2>Türkiye Beyaz Eşya Sanayicileri Derneği (TÜRKBESD) Başkanı Can Dinçer, Ar-Ge teşvikleri ve vergi muafiyetlerinin sektörün rekabet gücünü artıracağını belirtti.</h2>
      <address>
        <time datetime="2019-11-25T16:12:02+00:00">25 Nov 2019, 16:12</time>
      </address>
      <p>TÜRKBESD verilerine göre, beyaz eşya iç satışları ekimde buzdolabı, çamaşır makinesi, bulaşık makinesi ve fırından oluşan dört ana ürün grubu bazında yüzde 20 artışla 473 bin 347 adete çıktı. Satışlar buzdolabı, derin dondurucu, çamaşır makinesi, kurutma makinası, bulaşık makinesi ve fırından oluşan altı ana ürün grubu bazında da yüzde 26 artarak 529 bin 921 adete ulaştı. İç satışlar Ocak-Ekim döneminde ise her iki ürün grubunda da yüzde 8 geriledi. TÜRKBESD Başkanı Can Dinçer, ‘'Ar-Ge teşvikleri, vergi muafiyetleri gibi düzenlemeler Türkiye beyaz eşya sektörünün uluslararası rekabet gücünü, üretimini, istihdamını koruyabilmesi ve ülke ekonomisi için daha fazla değer yaratabilmesi yolunda önemli bir adım olacaktır'' dedi.</p>
    </article>
  </body>
</html>