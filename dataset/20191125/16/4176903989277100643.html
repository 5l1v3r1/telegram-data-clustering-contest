<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/flik-o-cuvenom-polufinalu-1991-podvig-zvezde/"/>
    <meta property="og:site_name" content="Krstarica"/>
    <meta property="article:published_time" content="2019-11-25T16:52:00+00:00"/>
    <meta property="og:title" content="Flik o čuvenom polufinalu 1991: Podvig Zvezde"/>
    <meta property="og:description" content="BEOGRAD - Trener Bajerna Hans Flik pozvao je svoje fudbalere na oprez za meč protiv Crvene zvezde u Ligi šampiona, posebno zbog bučne atmosfere u"/>
  </head>
  <body>
    <article>
      <h1>Flik o čuvenom polufinalu 1991: Podvig Zvezde</h1>
      <address><time datetime="2019-11-25T16:52:00+00:00">25 Nov 2019, 16:52</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521505-750x430.jpg"/>
        <figcaption>Foto: Tanjug</figcaption>
      </figure>
      <p>BEOGRAD – Trener Bajerna Hans Flik pozvao je svoje fudbalere na oprez za meč protiv Crvene zvezde u Ligi šampiona, posebno zbog bučne atmosfere u Beogradu.<br/>Flik, koji je nedavno zamenio Hrvata Nika Kovača na klupi velikana iz Minhena, smatra da će biti znatno drugačiji meč nego što je bio na Alijanc areni (3:0).</p>
      <p>„Moramo da budemo maksimalno skoncentrisani. Znamo da je Zvezda ranije pobeđivala velike ekipe. Tražićemo trijumf kako bismo završili posao oko prvog mesta“, rekao je Flik na konferenciji za novinare u Beogradu.</p>
      <p>Flik se nada pravoj reakciji njegovog tima na buku sa tribina već od starta.</p>
      <p>„Utakmice na svom terenu se uvek razlikuju u odnosu kada si u gostima. Atmosfera je ovde posebna, ukazao sam igračima na tu činjenicu i jedva cekam da osetim atmosferu koja jača protivnika. Zato je cilj da od prvog minuta pokažemo snagu“.<br/>Džerom Boateng je spreman, kaže Flik, ali još uvek nije doneo odluku oko startne postave.</p>
      <p>Domaće medije podsetili su Flika na čuveno polufinale Kupa evropskih šampiona između Crvene zvezde i Bajerna 1991. godine.</p>
      <p>„Tada sam otišao u Keln. Davno je bilo, ne mogu da se setim šta je tačno bilo. Nemačka javnost je to shvatila kao podvig Zvezde“, zaključio je Flik.</p>
      <p>Utakmica 5. kola B grupe Lige šampiona Crvena zvezda – Bajern zakazana je za sutra od 21 sat na stadionu „Rajko Mitić“.</p>
      <p>(Tanjug)</p>
    </article>
  </body>
</html>