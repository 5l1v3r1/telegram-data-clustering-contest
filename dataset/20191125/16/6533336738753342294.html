<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/quasi-italiano-quattro-pensa-che-stupro-venga-provocato-modo-220019.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-25T16:54:37+00:00"/>
    <meta property="og:title" content="Quasi un italiano su quattro pensa che uno stupro venga provocato dal modo in cui ..."/>
    <meta property="og:description" content="QUASI UN ITALIANO SU QUATTRO PENSA CHE UNO STUPRO VENGA PROVOCATO DAL MODO IN CUI UNA DONNA SI VESTE - LO RIVELA IL RAPPORTO ISTAT SUI RUOLI DI GENERE - IL 15,1% CREDE CHE UNA DONNA SUBISCA VIOLENZA QUANDO È UBRIACA, SOTTO L'EFFETTO DI DROGHE O SIA ALMENO IN PARTE RESPONSABILE - PER IL 10,3% DELLA POPOLAZIONE LE ACCUSE DI VIOLENZA SESSUALE SONO FALSE E PER IL 6,2% LE DONNE SERIE NON VENGONO VIOLENTATE - PER OLTRE IL 13% SONO NORMALI GLI SCHIAFFI NELLA COPPIA"/>
  </head>
  <body>
    <article>
      <h1>Quasi un italiano su quattro pensa che uno stupro venga provocato dal modo in cui ...</h1>
      <address>
        <time datetime="2019-11-25T16:54:37+00:00">25 Nov 2019, 16:54</time>
      </address>
      <p>
        <b><b>QUASI UN ITALIANO SU QUATTRO PENSA CHE UNO STUPRO VENGA PROVOCATO DAL MODO IN CUI UNA DONNA SI VESTE - LO RIVELA IL RAPPORTO ISTAT SUI RUOLI DI GENERE -</b> <b>IL 15,1% CREDE CHE UNA DONNA SUBISCA VIOLENZA QUANDO È UBRIACA, SOTTO L'EFFETTO DI DROGHE O SIA ALMENO IN PARTE RESPONSABILE - PER IL 10,3% DELLA POPOLAZIONE LE ACCUSE DI VIOLENZA SESSUALE SONO FALSE E PER IL 6,2% LE DONNE SERIE NON VENGONO VIOLENTATE - PER OLTRE IL 13% SONO NORMALI GLI SCHIAFFI NELLA COPPIA</b></b>
      </p>
      <hr/>
      <p>
        <b>VIOLENZA DONNE: PER 23,9% LA CAUSA È LORO MODO VESTIRE</b>
      </p>
      <p>(ANSA) - Persiste il pregiudizio che addebita alla donna la responsabilità della violenza sessuale subita: il 39,3% della popolazione ritiene che una donna è in grado di sottrarsi a un rapporto sessuale se davvero non lo vuole. Il 23,9% pensa che le donne possano provocare la violenza sessuale con il loro modo di vestire. Il 15,1%, inoltre, è dell'opinione che una donna che subisce violenza sessuale quando è ubriaca o sotto l'effetto di droghe sia almeno in parte responsabile. E' quanto evidenzia il Report dell'Istat sui ruoli di genere.</p>
      <figure>
        <a href="https://www.dagospia.com/mediagallery/Dago_fotogallery-256444/886254.htm">
          <img src="https://cdn-static.dagospia.com/img/foto/03-2017/violenze-domestiche1-886254.jpg"/>
        </a>
        <figcaption>VIOLENZE DOMESTICHE1</figcaption>
      </figure>
      <p>Per il 10,3% della popolazione spesso le accuse di violenza sessuale sono false (più uomini, 12,7%, che donne, 7,9%); per il 7,2% "di fronte a una proposta sessuale le donne spesso dicono no ma in realtà intendono sì", per il 6,2% le donne serie non vengono violentate.</p>
      <p>Solo l'1,9% ritiene che non si tratta di violenza se un uomo obbliga la propria moglie/compagna ad avere un rapporto sessuale contro la sua volontà. Alla domanda sul perché alcuni uomini sono violenti con le proprie compagne/mogli, il 77,7% degli intervistati - rende noto l'Istituto di statistica - risponde perché le donne sono considerate oggetti di proprietà (84,9% donne e 70,4% uomini), il 75,5% perché fanno abuso di sostanze stupefacenti o di alcol e un altro 75% per il bisogno degli uomini di sentirsi superiori alla propria compagna/moglie.</p>
      <figure>
        <a href="https://www.dagospia.com/mediagallery/Dago_fotogallery-256444/886253.htm">
          <img src="https://cdn-static.dagospia.com/img/foto/03-2017/violenze-domestiche-886253.jpg"/>
        </a>
        <figcaption>VIOLENZE DOMESTICHE</figcaption>
      </figure>
      <p>La difficoltà di alcuni uomini a gestire la rabbia è indicata dal 70,6%, con una differenza di circa 8 punti percentuali a favore delle donne rispetto agli uomini. Il 63,7% della popolazione considera causa della violenza le esperienze violente vissute in famiglia nel corso dell'infanzia, il 62,6% ritiene che alcuni uomini siano violenti perché non sopportano l'emancipazione femminile mentre è alta ma meno frequente l'associazione tra violenza e motivi religiosi (33,8%).</p>
      <p>
        <b>VIOLENZA DONNE: PER OLTRE 13% NORMALI SCHIAFFI NELLA COPPIA</b>
      </p>
      <p>(ANSA) - Il 7,4% delle persone ritiene accettabile sempre o in alcune circostanze che "un ragazzo schiaffeggi la sua fidanzata perché ha civettato/flirtato con un altro uomo", il 6,2% che in una coppia ci scappi uno schiaffo ogni tanto. Rispetto al controllo, invece, sono più del doppio le persone (17,7%) che ritengono accettabile sempre o in alcune circostanze che un uomo controlli abitualmente il cellulare e/o l'attività sui social network della propria moglie/compagna.</p>
      <figure>
        <a href="https://www.dagospia.com/mediagallery/Dago_fotogallery-256444/886251.htm">
          <img src="https://cdn-static.dagospia.com/img/foto/03-2017/violenze-domestiche2-886251.jpg"/>
        </a>
        <figcaption>VIOLENZE DOMESTICHE2</figcaption>
      </figure>
      <p>E' quanto emerge dal report "Gli stereotipi sui ruoli di genere e l'immagine sociale della violenza sessuale" diffuso oggi dall'Istat. Sardegna (15,2%) e Valle d'Aosta (17,4%) presentano i livelli più bassi di tolleranza verso la violenza; Abruzzo (38,1%) e Campania (35%) i più alti. Ma nelle regioni le opinioni di uomini e donne sono diverse.</p>
      <p>Alla domanda sul perché alcuni uomini sono violenti con le proprie compagne/mogli, il 77,7% degli intervistati risponde perché le donne sono considerate oggetti di proprietà (84,9% donne e 70,4% uomini), il 75,5% perché fanno abuso di sostanze stupefacenti o di alcol e un altro 75% per il bisogno degli uomini di sentirsi superiori alla propria compagna/moglie.</p>
      <figure>
        <a href="https://www.dagospia.com/mediagallery/Dago_fotogallery-256444/869264.htm">
          <img src="https://cdn-static.dagospia.com/img/foto/01-2017/violenza-domestica-869264.jpg"/>
        </a>
        <figcaption>VIOLENZA DOMESTICA</figcaption>
      </figure>
      <p>La difficoltà di alcuni uomini a gestire la rabbia è indicata dal 70,6%, con una differenza di circa 8 punti percentuali a favore delle donne rispetto agli uomini. Il 63,7% della popolazione considera causa della violenza le esperienze violente vissute in famiglia nel corso dell'infanzia, il 62,6% ritiene che alcuni uomini siano violenti perché non sopportano l'emancipazione femminile mentre è alta ma meno frequente l'associazione tra violenza e motivi religiosi (33,8%).</p>
      <p>
        <b>VIOLENZA DONNE: PER 6,2% DONNE SERIE NON SONO STUPRATE</b>
      </p>
      <figure>
        <a href="https://www.dagospia.com/mediagallery/Dago_fotogallery-256444/733417.htm">
          <img src="https://cdn-static.dagospia.com/img/foto/11-2015/violenze-domestiche-733417.jpg"/>
        </a>
        <figcaption>VIOLENZE DOMESTICHE</figcaption>
      </figure>
      <p>(ANSA) - Per il 10,3% della popolazione spesso le accuse di violenza sessuale sono false (più uomini, 12,7%, che donne, 7,9%); per il 7,2% "di fronte a una proposta sessuale le donne spesso dicono no ma in realtà intendono sì", per il 6,2% le donne serie non vengono violentate. Solo l'1,9% ritiene che non si tratta di violenza se un uomo obbliga la propria moglie/compagna ad avere un rapporto sessuale contro la sua volontà. Emerge dal report "Gli stereotipi sui ruoli di genere e l'immagine sociale della violenza sessuale" diffuso dall'Istat.</p>
    </article>
  </body>
</html>