<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710159"/>
    <meta property="og:site_name" content="ישראל היום"/>
    <meta property="article:published_time" content="2019-11-25T16:49:41+00:00"/>
    <meta property="og:title" content="&quot;ביונסה וג'יי זי מאשרים היפרדות&quot;"/>
    <meta property="og:description" content="הכרזה על פרידת הפאואר קאפל של תעשיית המוזיקה התפשטה ברחבי הרשת כאש בשדה קוצים • זה מה שעומד מאחוריהגלובלי"/>
  </head>
  <body>
    <article>
      <h1>"ביונסה וג'יי זי מאשרים היפרדות"</h1>
      <h2>הכרזה על פרידת הפאואר קאפל של תעשיית המוזיקה התפשטה ברחבי הרשת כאש בשדה קוצים • זה מה שעומד מאחוריה</h2>
      <address><time datetime="2019-11-25T16:49:41+00:00">25 Nov 2019, 16:49</time> by <a rel="author" href="https://www.israelhayom.co.il/writer_articles?tid=74089" target="_blank">ענבל חייט</a></address>
      <p>ציוץ שהכריז בשם הזוג על "היפרדות מודעת" הצליח לעורר סערה ברשת, אך התגלה כתרגיל פוליטי מחוכם לעידוד הצבעה בבחירות בבריטניה.</p>
      <p>• <a href="http://israelhayom.co.il/article/677293">ביונסה חושפת את המשקל שלה</a></p>
      <p>• <a href="https://www.israelhayom.co.il/article/601947">ביונסה וג'יי זי גרפו רבע מיליארד דולר</a></p>
      <p>כשגווינת' פאלטרו הכריזה בשנת 2014 על גירושיה מסולן להקת קולדפליי כריס מרטין, היא טבעה מושג חדש בשם "היפרדות מודעת", שעורר סערה גדולה וממשיך להיות מושא ללעג עד היום. כעת מגיע מארווין הריסון הבריטי, מנחה הפודקאסט "Dope Black Dads" ואסטרטג שיווקי, ועושה שימוש שיווקי מחוכם במושג המפורסם כדי לעודד הצבעה בבחירות הקרובות בבריטניה.</p>
      <p>• <a href="https://www.israelhayom.co.il/article/710103">'הבימה': הושעו סמכויות ההנהלה<br/></a> <br/>• <a href="https://www.israelhayom.co.il/article/710081">מדהים: אנה ואלזה שוברות שיאים<br/></a> <br/>• <a href="https://www.israelhayom.co.il/article/710065">ביקורת: מסע הנקמה של אלון בן דוד</a></p>
      <p>בחמישי האחרון פרסם הריסון בחשבון הטוויטר שלו ציוץ בו נכתב: "<a href="https://www.israelhayom.co.il/article/672975">ביונסה</a> ובעלה הראפר ג'יי זי מאשרים את 'ההיפרדות המודעת' שלהם", וצירף לינק שכביכול היה אמור להוביל לידיעה המלאה באתר ה-BBC. אך במקום להוביל לידיעה באתר החדשות הבריטי, מי שלחץ על הלינק מצא את עצמו באתר הרשמה לבחירות בבריטניה שצפויות להתקיים ב-22 בדצמבר. חיש מהר הציוץ הפך לוויראלי וזכה ליותר מתשעת אלפים ריטוויטים ויותר מ-15 אלף לייקים.</p>
      <figure>
        <img src="https://www.israelhayom.co.il/sites/default/files/u55081/GettyImages-1155575300.jpg"/>
        <figcaption>
          <b>אל תדאגו, הם עדיין ביחד. ביונסה וג'יי זי // צילום: GettyImages</b>
        </figcaption>
      </figure>
      <p>בעוד רוב התגובות היו חיוביות וכינו את המהלך משעשע וגאוני, ואף הודו שהשיג את מטרתו וגרם להם להירשם להצביע, היו גם את אלה שזעמו על השקר ועל השימוש בבני הזוג המפורסמים כדי לקדם מטרה פוליטית מובהקת.</p>
      <p>הריסון סיפר כי הרעיון לציוץ הגיע מאחת מקבוצות הווטסאפ בהן הוא חבר, בה נדון נושא הבחירות הקרבות בבריטניה. </p>
      <p>"האדישות בנושא כבר התחילה לשעמם אותי", אמר, "אז החלטתי לכתוב פוסט בקבוצה שלי כסיפור כיסוי כדי לגרום לאנשים להצביע. כולם צחקו עליי, אז החלטתי לפרסם את זה בטוויטר ומשם זה פשוט קיבל חיים משל עצמו", סיפר.</p>
      <p>למי שכינו אותו איש רע וזעמו על המהלך התקשורתי המלוכלך, היה לו מסר:" התנצלותי הכנה למעריצים שהולכו שולל וכמובן לביונסה וג'יי זי על השימוש בנישואים שלהם כפיתיון. אני מקווה שהם ישארו מאוחדים לעוד שנים רבות. ועכשיו, צאו להצביע".</p>
      <p>• <a href="https://www.israelhayom.co.il/article/710149">כוכבי "שנות ה-80": "הלכנו אחורה"</a></p>
      <p>• <a href="https://www.israelhayom.co.il/article/708479">קים אור אזולאי נגד מעיין אדם</a></p>
      <p>• <a href="https://www.israelhayom.co.il/article/708865">"יוצר "הנערים": "מדובר באפרטהייד"</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>