<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1550014.html/%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C-%D9%85%D8%A7%D9%86%D9%86%D8%AF-%D8%B3%D8%AF%DB%8C-%D8%AF%D8%B1-%D8%A8%D8%B1%D8%A7%D8%A8%D8%B1-%D9%87%D8%AC%D9%85%D9%87-%D9%87%D8%A7%DB%8C-%D9%81%D8%B1%D9%87%D9%86%DA%AF%DB%8C-%D9%88-%D8%AC%D9%86%DA%AF-%D9%86%D8%B1%D9%85-%D8%AF%D8%B4%D9%85%D9%86-%D8%A7%DB%8C%D8%B3%D8%AA%D8%A7%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-25T16:40:00+00:00"/>
    <meta property="og:title" content="تفکر بسیجی مانند سدی در برابر هجمه‌های فرهنگی و جنگ نرم دشمن ایستاده است"/>
    <meta property="og:description" content="فرمانده سپاه دورود گفت: تفکر بسیجی عاملی برای استکبار ستیزی است و مانند سدی در برابر هجمه های فرهنگی و جنگ نرم دشمن ایستاده است."/>
  </head>
  <body>
    <article>
      <h1>تفکر بسیجی مانند سدی در برابر هجمه‌های فرهنگی و جنگ نرم دشمن ایستاده است</h1>
      <h2>فرمانده سپاه دورود:</h2>
      <address>
        <time datetime="2019-11-25T16:40:00+00:00">25 Nov 2019, 16:40</time>
      </address>
      <p>فرمانده سپاه دورود گفت: تفکر بسیجی عاملی برای استکبار ستیزی است و مانند سدی در برابر هجمه های فرهنگی و جنگ نرم دشمن ایستاده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://safiraflak.ir/?p=2111">سفیر افلاک، </a>سرهنگ کریم زینی‌وند ظهر امروز در جمع دانش آموزان دبیرستان پسرانه نمونه دولتی خوارزمی در مورد چهلمین سالروز تشکیل بسیج اظهارداشت: عملکرد خالصانه بسیج چه در دوران دفاع مقدس و چه بعد از آن در عرصه های سازندگی، اقتصادی، فرهنگی‌ و اجتماعی بر کسی پوشیده نیست و همگان اذعان دارند که بسیج نقش تعیین کننده ای در تحقق اهداف انقلاب داشته است.</p>
      <p>وی عنوان کرد: فرمان امام خمینی (ره) مبنی بر تشکیل بسیج، نشان از آینده نگری ایشان برای انقلاب اسلامی است که امروز می بینیم بسیج منشا خدماتی بزرگی بوده است.</p>
      <p>فرمانده سپاه دورود بیان کرد: مردمی بودن، همه جانبه بودن، انقلابی و جهادی بودن سازمان یافتگی از مهمترین اهداف بسیج است که توانسته به عنوان یک الگوی بی بدیل در عرصه های بین المللی خودنمایی کند.</p>
      <p>وی گفت: بسیجیان در طول سال های بعد از انقلاب همیشه نقشه های دشمنان را خنثی کرده اند و در راه تحقق اهداف انقلاب اسلامی حرکت کرده اند.</p>
      <p>سرهنگ زینی وند تصریح کرد: دشمنان انقلاب اسلامی باید بدانند بسیجیان اجازه نخواهند داد تا خدشه ای به مسیر پرافتخار انقلاب اسلامی وارد شود و همیشه آماده هستند.</p>
      <p>وی خاطرنشان کرد: امروز نیز در شرایطی که استکبار جهانی همواره به دنبال توطئه افکنی در سطح منطقه است و برای ضربه زدن به انقلاب تلاش می کند با الهام از تفکر بسیجی می توان توطئه ها را نقش بر آب کرد.</p>
      <p>فرمانده سپاه دورود اظهارداشت: تفکر بسیجی عاملی برای استکبار ستیزی است و مانند سدی در برابر هجمه های فرهنگی و جنگ نرم دشمن ایستاده است.</p>
      <p>انتهای پیام/</p>
    </article>
  </body>
</html>