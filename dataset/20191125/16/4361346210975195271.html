<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/56-evet-elt-az-elso-magyar-ujszives/187335"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-25T16:30:00+00:00"/>
    <meta property="og:title" content="56 évet élt az első magyar újszíves"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>56 évet élt az első magyar újszíves</mark>
      </h1>
      <address><time datetime="2019-11-25T16:30:00+00:00">25 Nov 2019, 16:30</time> by <a rel="author">H. R.</a></address>
      <p>Szomorú hírt osztott meg közösségi oldalán a fővárosi kispesti Kós Károly Általános Iskola. Ötvenhat évesen elhunyt munkatársuk, Schwartz Sándor.</p>
      <p>A férfi 1992-ben került a hírekbe, amikor 28 évesen elsőként kapott Magyarországon új szívet a Semmelweis Egyetem Ér- és Szívsebészeti klinikáján. Schwartznak veleszületett szívrendellenessége miatt volt szüksége új szívre, a műtétre öt éven keresztül készültek az orvosok.</p>
      <p>A Szabó Zoltán professzor vezette orvoscsapatnak alig négy órája volt arra, hogy kioperálja a donor szívét, és eljuttassa az operáció helyére.</p>
      <p>Mint egy korábbi interjúban Sándor elmondta, nem bánta meg, hogy akkor vállalkozott a műtétre, az új szív új lehetőség az életre. A Borsnak Sándor az újjászületésének 20. évfordulóján adott interjút.</p>
      <p>– Akkor már 28 éve állandó látogatója voltam a különböző kórházaknak és szanatóriumoknak a szívproblémáim miatt. Végül nem lehetett tovább várakozni, így dr. Szabó Zoltán professzor vezetésével végrehajtották a transzplantációt. A szívátültetés után már munkát is tudtam vállalni. Tizenhat éve dolgozom a feleségemmel egy iskolában, ahol a gondnoki teendőket látjuk el – mondta.</p>
      <p>Sándor teljes életet élhetett, a beavatkozásnak köszönhetôen, feleségével négy gyermeket nevelt fel.</p>
    </article>
  </body>
</html>