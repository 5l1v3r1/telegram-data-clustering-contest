<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/piesi-fevgi-ap-ton-paok-ke-pigeni-ston-olimpiako"/>
    <meta property="og:site_name" content="Metrosport.gr"/>
    <meta property="article:published_time" content="2019-11-25T16:35:00+00:00"/>
    <meta property="og:title" content="Η πίεση φεύγει απ’ τον ΠΑΟΚ και πηγαίνει στον Ολυμπιακό"/>
    <meta property="og:description" content="Η στιγμή που έρχεται για τον ΠΑΟΚ το ντέρμπι με τον Ολυμπιακό είναι εξαιρετική. Καλύτερη δεν θα μπορούσε να είναι…"/>
  </head>
  <body>
    <article>
      <h1>Η πίεση φεύγει απ’ τον ΠΑΟΚ και πηγαίνει στον Ολυμπιακό</h1>
      <h2>Η στιγμή που έρχεται για τον ΠΑΟΚ το ντέρμπι με τον Ολυμπιακό είναι εξαιρετική. Καλύτερη δεν θα μπορούσε να είναι…</h2>
      <address><time datetime="2019-11-25T16:35:00+00:00">25 Nov 2019, 16:35</time> by <a rel="author">Δημήτρης Κανελλάκης</a></address>
      <p>
        <b>Ο Ολυμπιακός στραβοπάτησε, ο ΠΑΟΚ τον έπιασε στην κορυφή της βαθμολογίας και έρχεται το μεταξύ τους παιχνίδι για το πρωτάθλημα στο «Γεώργιος Καραϊσκάκης».</b>
      </p>
      <p>Το ξεκαθάρισμα των λογαριασμών, ειδικά για το ποιος θα είναι ο «πρωταθλητής χειμώνα», αφού για τον τελικό πρωταθλητή έχουμε πολύ χρόνο μπροστά μας, παρουσιάζει τεράστιο ενδιαφέρον.</p>
      <p>Ωστόσο, αυτό που έχει, νομίζω, την μεγαλύτερη σημασία είναι πώς ξεκίνησαν οι δύο ομάδες την σεζόν και πώς είναι τα πράγματα σήμερα, στα τέλη Νοεμβρίου.</p>
      <p>Ο Ολυμπιακός ξεκίνησε ως η ομάδα που δεν είχε καμία σχέση με την περσινή και ήταν έτοιμη με εξαιρετικές προϋποθέσεις να δώσει τη μάχη για την επανάκτηση των πρωτείων στο ελληνικό ποδόσφαιρο, απέναντι σε έναν ΠΑΟΚ ο οποίος έμοιαζε αποδυναμωμένος και ευάλωτος.</p>
      <p>Τρεις μήνες μετά, η προαναφερθείσα συζήτηση μοιάζει να αποτελεί παρελθόν, να μην αποτελεί βάση σύγκρισης για τους δύο μονομάχους του τίτλου.</p>
      <p>Ο Ολυμπιακός έχει εμφανείς αδυναμίες και δείχνει ότι εύκολα χάνει βαθμούς, την ώρα που ο ΠΑΟΚ διορθώνει τις δικές του αδυναμίες, επέστρεψαν οι παίκτες (Βιεϊρίνια, Μαουρίτσιο) που του λείπανε, αποκτά ψυχολογία, αλλά και συνοχή, καλύτερη χημεία, γίνεται κάθε παιχνίδι και περισσότερο ομάδα του προπονητή του.</p>
      <p>Όλα αυτά, ενόψει του ντέρμπι με τον Ολυμπιακό είναι στοιχεία που διαφοροποιούν σημαντικά κάποια πράγματα για την δυναμική των δύο ομάδων.</p>
      <p>Οι «ερυθρόλευκοι» δεν κατάφεραν να εκμεταλλευτούν την περίοδο που ο ΠΑΟΚ… ψαχνόταν και να πάρουν μια βαθμολογική διαφορά. Δεν τον υποχρέωσαν να αισθανθεί ότι παίζει με την πλάτη στον τοίχο.</p>
      <p>Οι ρόλοι τώρα αντιστρέφονται. Η πίεση πηγαίνει στην πλευρά του Ολυμπιακού κι αυτό είναι κάτι που ο ΠΑΟΚ πρέπει να το αξιοποιήσει. Αρχής γενομένης από το κυριακάτικο ντέρμπι, το οποίο μπορεί να του ανοίξει τον δρόμο για να πάρει και πάλι τον έλεγχο της κατάστασης στα δικά του χέρια…</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/fortomeno-toneo-d-s-tou-gs-iraklis"/>
        <a href="http://www.metrosport.gr/article/paok-to-megalitero-ntermpi-ine-esoteriko"/>
        <a href="http://www.metrosport.gr/article/gkel-den-ekane-kani-omos-ti-doulia-tou"/>
        <a href="http://www.metrosport.gr/article/den-iparchoun-iroes-ithiki-dikeosi-to-xekatiniasma-marinaki-kokkali"/>
        <a href="http://www.metrosport.gr/article/ta-erithrolefka-panxeftilia-ke-to-dilimma-avgenaki"/>
        <a href="http://www.metrosport.gr/article/ta-anamenomena-antanaklastika-tou-k-monemvasioti-ke-alithia"/>
      </related>
    </article>
  </body>
</html>