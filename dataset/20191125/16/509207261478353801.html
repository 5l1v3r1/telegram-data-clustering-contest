<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://444.hu/2019/11/25/kolumbiabol-indulhatott-a-drogszallito-tengeralattjaro-amit-spanyolorszagnal-fuleltek-le"/>
    <meta property="og:site_name" content="444"/>
    <meta property="article:published_time" content="2019-11-25T16:25:24+00:00"/>
    <meta property="og:title" content="Kolumbiából indulhatott a drogszállító tengeralattjáró, amit Spanyolországnál füleltek le"/>
    <meta property="og:description" content="Három tonnányi nagyon tiszta kokainnal érkezhetett meg Európába."/>
  </head>
  <body>
    <article>
      <h1>Kolumbiából indulhatott a drogszállító tengeralattjáró, amit Spanyolországnál füleltek le</h1>
      <address><time datetime="2019-11-25T16:25:24+00:00">25 Nov 2019, 16:25</time> by <a rel="author">Horváth Bence</a></address>
      <p>Kolumbiából indulhatott több mint húsz nappal ezelőtt az a drogszállító tengeralattjáróról, amelyet a hétvégén fogtak el a hatóságok Spanyolországban - számolt be a több spanyol lap is nyomozati forrásokra hivatkozva hétfőn.</p>
      <p>Az Ibériai-félsziget felé tartó gyanús vízi járműről már korábban értesítést kaptak a spanyol és a portugál rendőrök is, de utóbbiak nem tudták elcsípni őket a nyílt tengeren.</p>
      <p>A tengeralattjáró az északnyugat-spanyolországi ért Galiciánál partközelbe. A nyomozók szerint a kábítószert itt halászhajóra rakodták volna át a csempészek, ám valami nem a terveknek megfelelően alakult, közrejátszhatott a rossz időjárás, üzemanyaghiány és műszaki probléma is abban, hogy végül nem érte el célját.</p>
      <p>A háromfős legénység lesüllyesztette a tengerfenékre a búvárhajót, majd úszva próbált elmenekülni. Két ecuadori állampolgárt elfogtak, spanyol nemzetiségű társukat még keresik.</p>
      <p>Az első becslések szerint legkevesebb háromezer kilogramm nagy tisztaságú kokaint szállítottak a huszonkét méter hosszú tengeralattjárón, de a pontos mennyiség még nem ismert.</p>
      <p>A spanyol hatóságok hangsúlyozták: ez az első eset, hogy Európában drogszállító tengeralattjárót fogtak el, a módszer azonban Dél-Amerikában közismert.</p>
      <p>A nyomozók legfontosabb feladata most annak kiderítése, hogy ki vette volna át a kábítószer-szállítmányt.</p>
      <p>A galiciai régió a spanyol drogpiac egyik kulcsfontosságú területe volt évtizedeken keresztül, ám az utóbbi években inkább a dél-spanyolországi Andalúzia vált a kábítószer-csempészek tevékenységének fő területévé. (MTI)</p>
    </article>
  </body>
</html>