<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191666/palamos/sera/dels/escenaris/gravacio/segona/temporada/serie/hache/netflix"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-25T16:08:00+00:00"/>
    <meta property="og:title" content="Palamós serà un dels escenaris de la gravació de la segona temporada de la sèrie «Hache» de Netflix"/>
    <meta property="og:description" content="El Punt Jove del municipi acollirà el 7 de desembre el càsting per trobar figurants"/>
  </head>
  <body>
    <article>
      <h1>Palamós serà un dels escenaris de la gravació de la segona temporada de la sèrie «Hache» de Netflix</h1>
      <h2>El Punt Jove del municipi acollirà el 7 de desembre el càsting per trobar figurants</h2>
      <address>
        <time datetime="2019-11-25T16:08:00+00:00">25 Nov 2019, 16:08</time>
      </address>
      <p>Palamós (Baix Empordà) serà un dels escenaris principals del rodatge de la segona temporada de la sèrie <i>Hache</i> de Netflix. Les escenes es gravaran en una finca privada del paratge de Castell i el 7 de desembre la productora Weekend Studio farà un càsting al Punt Jove per trobar figurants adreçat a persones d'entre 16 i 70 anys.<br/><br/>La productora valorarà a l'hora d'escollir-los que tinguin formació teatral, amateur o professional, així com que sàpiguen tocar instruments i ballar. La sèrie, que està inspirada en fets reals, està ambientada a la Barcelona dels anys seixanta i la protagonitza l'actriu Adriana Ugarte, que també ha participat en altres produccions com les pel·lícules <i>Julieta</i>, <i>Palmeras en la nieve</i> i sèries com <i>La Señora</i> o <i>El tiempo entre Costuras</i>.<br/><br/>La sèrie, creada i escrita per Verónica Fernández, narra la història d'Helena Olalla, Hache, vinculada a la organització criminal de tràfic d'heroïna que liderada pel narcotraficant Malpica.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>