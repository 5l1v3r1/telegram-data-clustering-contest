<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179813/rete-4-allunga-fuori-dal-coro-e-dritto-e-rovescio"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-25T16:30:00+00:00"/>
    <meta property="og:title" content="Rete 4 allunga Fuori dal Coro e Dritto e Rovescio"/>
    <meta property="og:description" content="Mario Giordano e Paolo Del Debbio gongolano. L’informazione di Rete 4 sta vivendo sicuramente uno dei suoi momenti migliori – almeno dal punto di vista degli ascolti – e ciò soprattutto grazie ai due giornalisti, il primo a capo di Fuori dal Coro e l’altro alla guida di Dritto e Rovescio. La rete diretta da Sebastiano Lombardi ha così deciso di allungare le due trasmissioni."/>
  </head>
  <body>
    <article>
      <h1>Rete 4 allunga Fuori dal Coro e Dritto e Rovescio</h1>
      <address><time datetime="2019-11-25T16:30:00+00:00">25 Nov 2019, 16:30</time> by <a rel="author">Saverio Capobianco</a></address>
      <figure>
        <img src="https://images.davidemaggio.it/pics3/2019/11/Paolo-Del-Debbio-Dritto-e-Rovescio.jpg"/>
        <figcaption>Paolo Del Debbio - Dritto e Rovescio</figcaption>
      </figure>
      <p><b><a href="https://www.davidemaggio.it/tag/mario_giordano">Mario Giordano</a></b> e <b><a href="https://www.davidemaggio.it/tag/paolo_del_debbio">Paolo Del Debbio</a></b> gongolano. L’informazione di Rete 4 sta vivendo sicuramente uno dei suoi momenti migliori – almeno dal punto di vista degli ascolti – e ciò soprattutto grazie ai due giornalisti, il primo a capo di <b><a href="https://www.davidemaggio.it/tag/fuori-dal-coro">Fuori dal Coro</a></b> e l’altro alla guida di <b><a href="https://www.davidemaggio.it/tag/dritto-e-rovescio">Dritto e Rovescio</a></b>. La rete diretta da Sebastiano Lombardi ha così deciso di <b>allungare le due trasmissioni</b>.</p>
      <p>Per quanto concerne <i>Fuori dal Coro</i>, la trasmissione ha avuto una vera e propria escalation. Nata come una striscia quotidiana e ’sondata’ in estate per tre prime serate, il programma d’approfondimento e attualità è stato riconfermato a settembre e di volta in volta allungato fino allo scorso 19 novembre. Complice il buon riscontro auditel (il programma si è inserito in corsa tra <i>Di Martedì</i> e <i>Cartabianca</i>, prevalendo sul talk di Rai 3), <i>Fuori dal Coro</i> proseguirà <b>fino al 17 dicembre</b>.</p>
      <p>Per quanto concerne il talk show di Del Debbio si tratta, invece, di due puntate in più. <i>Dritto e Rovescio</i> si sarebbe dovuto fermare il 5 dicembre per ripartire a gennaio, ma accompagnerà i telespettatori <b>fino al 19 dicembre</b>, il giovedì prima di Natale. Anche in questo caso i numeri sono dalla parte del giornalista, che ormai da settimane riesce a superare Corrado Formigli e il suo <i>Piazzapulita</i>.</p>
      <p>Due programmi che vanno indubbiamente bene, seppur con dei contenuti delle volte <b>sopra le righe</b> e <b>con qualche eccesso</b> di troppo. Dalle scenate di Giordano (come dimenticare quando <a href="https://www.davidemaggio.it/archives/179209/fuori-dal-coro-mario-giordano-halloween-zucche-video#more-179209">ha preso a mazzate delle zucche di Halloween</a>) alle liti in studio da Del Debbio (celebre <a href="https://www.davidemaggio.it/archives/179062/dritto-e-rovescio-donna-rom-vs-daniela-santanche-video">lo scontro a distanza tra la Santanchè e una donna rom</a>), i <i>Fuori dal Coro</i> e <i>Dritto e Rovescio</i> hanno attirato aspre critiche, il più delle volte meritate.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/178848/dritto-e-rovescio-majorino-vs-del-debbio-video"/>
        <a href="https://www.davidemaggio.it/archives/178625/fuori-dal-coro-si-allunga-di-quattro-puntate"/>
        <a href="https://www.davidemaggio.it/archives/175599/fuori-dal-coro-prima-serata-rete-4"/>
        <a href="https://www.davidemaggio.it/archives/175555/rete-4-la7-variazioni-quarta-repubblica-dritto-e-rovescio-myrta-merlino"/>
      </related>
    </article>
  </body>
</html>