<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/griezmann-mencanta-lestil-del-barca-no-sento-pressio/noticia/2966090/"/>
    <meta property="og:site_name" content="CCMA"/>
    <meta property="article:published_time" content="2019-11-25T16:48:20+00:00"/>
    <meta property="og:title" content="Griezmann: &quot;M'encanta l'estil del Barça, no sento pressió&quot;"/>
    <meta property="og:description" content="El davanter francès ha parlat de la seva adaptació al club blaugrana en una entrevista a la revista esportiva alemanya &quot;Kicker&quot;"/>
  </head>
  <body>
    <article>
      <h1>Griezmann: "M'encanta l'estil del Barça, no sento pressió"</h1>
      <h2>El davanter francès ha parlat de la seva adaptació al club blaugrana en una entrevista a la revista esportiva alemanya "Kicker"</h2>
      <address><time datetime="2019-11-25T16:48:20+00:00">25 Nov 2019, 16:48</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/5/0/1569358479105.jpg"/>
        <figcaption>Griezmann en una imatge d'arxiu celebrant un gol</figcaption>
      </figure>
      <p><b>Antoine Griezmann </b>ha parlat de la seva adaptació al <b>Barça </b>en una entrevista publicada aquest dilluns a la <b>revista esportiva alemanya "Kicker"</b> i ha assegurat que no sent cap pressió per vestir la samarreta blaugrana.</p>
      <blockquote>"M'encanta l'estil de joc del Barça: encaixa totalment amb la meva visió del futbol. La pressió no la sento. Si juguem amb entusiasme, aconseguirem els nostres objectius i alçarem títols al final de la temporada."</blockquote>
      <p>Griezmann també ha demanat<b> prudència i paciència</b> i està convençut que tindrà el temps necessari per adaptar-se als seus companys i a la filosofia de joc del club blaugrana.</p>
      <blockquote>"Vaig arribar l'estiu passat, la temporada encara és llarga per tenir el temps necessari per refinar els meus automatismes amb els meus companys i dominar millor els paràmetres que corresponen a la filosofia del Barça."</blockquote>
      <p>El davanter francès també ha revelat la <b>bona acollida que ha tingut del vestidor blaugrana</b> des de la seva arribada.</p>
      <blockquote>"Quan vaig arribar, vaig ser molt ben rebut per tot el vestidor. Tots els dies treballo de valent per perfeccionar el meu joc, ser encara millor i trobar el meu lloc amb l'objectiu de convertir-me en una part realment important de l'equip. Evolucionar amb jugadors tan grans és un veritable plaer i m'inspiren".</blockquote>
    </article>
  </body>
</html>