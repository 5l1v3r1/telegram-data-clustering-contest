<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/fca-avviato-il-90-degli-investimenti-in-italia-469183.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-25T16:30:19+00:00"/>
    <meta property="og:title" content="FCA, avviato il 90% degli investimenti in Italia"/>
    <meta property="og:description" content="Il gruppo italo-americano ha annunciato di voler destinare 5 miliardi di euro nel nostro Paese entro i prossimi due anni"/>
  </head>
  <body>
    <article>
      <h1>FCA, avviato il 90% degli investimenti in Italia</h1>
      <h2>Il gruppo italo-americano ha annunciato di voler destinare 5 miliardi di euro nel nostro Paese entro i prossimi due anni</h2>
      <address><time datetime="2019-11-25T16:30:19+00:00">25 Nov 2019, 16:30</time> by <a rel="author">Andrea Trezza</a></address>
      <p>Il piano di investimenti previsto da FCA per l’Italia è stato avviato. Secondo quanto riportato da <i>Reuters</i>, oltre il <b>90% delle strategie</b> predefinite dal gruppo italo-americano hanno preso il via. L’obiettivo di questo nuovo piano strategico è quello di ottimizzare il lancio dei <b>primi modelli elettrici e ibridi</b> del gruppo e di massimizzare la capacità dei suoi impianti produttivi italiani.</p>
      <blockquote>
        <a href="https://www.formulapassion.it/automoto/mondoauto/fca-psa-fusione-entro-fine-anno-accordo-peugeot-fiat-elkann-469115.html">FCA-PSA, obiettivo fusione entro fine anno</a>
      </blockquote>
      <p>Solamente lo scorso anno Pietro Gorlier, il direttore operativo di FCA per la regione EMEA, aveva annunciato la volontà di destinare <b>fino a 5 miliardi di euro</b> nello sviluppo delle attività nel nostro Paese entro il 2021. <i>“Il gruppo FCA ha costantemente confermato i piani annunciati con i fatti, senza mai accusare ritardi”</i>, ha commentato Gorlier. Un passo importante per l’unità italo-americana, che conta tra l’altro di chiudere entro la fine di quest’anno l’accordo di <b>fusione con PSA</b>, per dare vita al quarto gruppo automobilistico più importante del pianeta.</p>
      <footer>RIPRODUZIONE RISERVATA</footer>
    </article>
  </body>
</html>