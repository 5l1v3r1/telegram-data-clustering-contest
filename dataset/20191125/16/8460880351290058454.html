<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/kultura/helyi-kultura/vidnyanszky-attila-vandorfesztivalla-kellene-alakitani-a-poszt-ot-2142804/"/>
    <meta property="og:site_name" content="BAMA"/>
    <meta property="article:published_time" content="2019-11-25T16:42:00+00:00"/>
    <meta property="og:title" content="Vidnyánszky Attila: vándorfesztivállá kellene alakítani a POSZT-ot"/>
    <meta property="og:description" content="Hat új taggal bővült a Magyar Teátrumi Társaság (MTT), amelynek hétfői budapesti közgyűlésén szó volt az előadóművészeti többlettámogatási rendszer eddigi tapasztalatairól, a Pécsi Országos Színházi Találkozóról és a résztvevők nyilatkozatot fogadtak el a színházi világban felmerült szexuális zaklatásos esetek kapcsán."/>
  </head>
  <body>
    <article>
      <h6 class="kicker">SZÍNHÁZI TALÁLKOZÓ</h6>
      <h1>Vidnyánszky Attila: vándorfesztivállá kellene alakítani a POSZT-ot</h1>
      <address><time datetime="2019-11-25T16:42:00+00:00">25 Nov 2019, 16:42</time> by <a rel="author">MTI</a></address>
      <h4>Hat új taggal bővült a Magyar Teátrumi Társaság (MTT), amelynek hétfői budapesti közgyűlésén szó volt az előadóművészeti többlettámogatási rendszer eddigi tapasztalatairól, a Pécsi Országos Színházi Találkozóról és a résztvevők nyilatkozatot fogadtak el a színházi világban felmerült szexuális zaklatásos esetek kapcsán.</h4>
      <p>A közgyűlés után tartott sajtótájékoztatón Vidnyánszky Attila, az MTT elnöke, a Nemzeti Színház főigazgatója elmondta: vándorfesztivállá kellene alakítani a Pécsi Országos Színházi Találkozót (POSZT), amelyen be lehetne mutatni az országszerte megújult színházépületeket. Bár a POSZT jövőjéről egyelőre nem született döntés, az MTT elnöke szerint először Kaposvár, később Szolnok, Veszprém és Debrecen rendezhetné meg a találkozót.</p>
      <p>Szabó László, az MTT titkára megjegyezte: egyelőre nem döntötték el, elfogadják-e a Magyar Színházi Társaság által nekik felajánlott egyhatodnyi tulajdonrészt a POSZT-ot működtető gazdasági társaságban, az ügyben az MTT elnöksége később határoz.</p>
    </article>
  </body>
</html>