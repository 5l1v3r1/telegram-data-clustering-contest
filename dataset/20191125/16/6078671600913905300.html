<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/vienna-orchestra-mozart-1618797.html"/>
    <meta property="og:site_name" content="Cross"/>
    <meta property="article:published_time" content="2019-11-25T16:05:00+00:00"/>
    <meta property="og:title" content="Юбилеен концерт Vienna Mozart Orchestra"/>
    <meta property="og:description" content="/КРОСС/ Classic FM радио ще отпразнува 25-тия си рожден ден с тържествен концерт на Vienna Mozart Orchestra."/>
  </head>
  <body>
    <article>
      <h1>Юбилеен концерт Vienna Mozart Orchestra</h1>
      <address>
        <time datetime="2019-11-25T16:05:00+00:00">25 Nov 2019, 16:05</time>
      </address>
      <p>/КРОСС/ Classic FM радио ще отпразнува 25-тия си рожден ден с тържествен концерт на Vienna Mozart Orchestra.</p>
      <p>Един от най-известните класически оркестри в света ще зарадва българската публика на 22 декември в зала 1 на НДК, по повод годишнината на единственото радио за класическа музика в страната и на Балканите.</p>
      <p>Както подсказва името на оркестъра Vienna Mozart Orchestra, музикантите в състава му се посвещават изцяло на произведенията на най-уважавания представител на този период – Волфганг Амадеус Моцарт.</p>
      <p>Репертоарът на оркестъра варира от всички негови симфонии, през голямо разнообразие от инструментални концерти (за цигулка, пиано и духови), до арии и дуети от най-известните му опери. Специално за рождения ден радиото, на сцената ще се качат 17 от най-изявените класически музиканти.</p>
      <p>Вече четвърт век Classic FM радио се стреми да съхранява и популяризира класическа музика сред различни по вид и възраст аудитории, като неотлъчно е медиен партньор и ко-организатор на най-значимите концерти, фестивали и събития в този стил музика.</p>
      <p>Тази година радиото ще празнува с грандиозен концерт на основания от едни от най-добрите музиканти в света – Vienna Mozart Orchestra.</p>
      <p>Oще от създаването си през 1986 г. оркестърът радва публиката по цял свят, като концертите им се отличават не само с високото ниво на професионализъм и музикалното майсторство на сцена.</p>
      <p>Благодарение на тях, но и на автентичните исторически костюми и перуки, богатата програмата, както и ентусиазма на всички тези млади музиканти, концертите на Vienna Mozart Orchestra се превръщат в едно незабравимо преживяване.</p>
      <p>Макар да е роден в Залцбург, Моцарт намира своя дом във Виена, където живее и твори едни от ключовите си произведения и ненадминати в световен мащаб шедьоври. Всички оркестранти се стремят да запазят музикалната традиция и културното наследство на Виена, като се посветят на популяризирането на симфоничната камерна музика от Виенския класически период.</p>
      <p>Те с лекота ще пренесат публиката в онова време, което оформя Виена, столицата и резиденцията на Хабсбургската империя, както никой друг културен период не е правил преди: Барокът!</p>
    </article>
  </body>
</html>