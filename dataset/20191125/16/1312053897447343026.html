<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/25/tribunale-brasiliano-contro-bolsonaro-pesticidi/"/>
    <meta property="og:site_name" content="NewNotizie"/>
    <meta property="article:published_time" content="2019-11-25T16:28:11+00:00"/>
    <meta property="og:title" content="Tribunale brasiliano contro Bolsonaro: sospesa l’autorizzazione per 63 pesticidi"/>
    <meta property="og:description" content="Buona notizia per tutti gli ambientalisti: il tribunale di Cearà, ha sospeso l’autorizzazione per i 63 pesticidi richiesti a settembre dal governo Bolsonaro. Il Tribunale di Cearà, stato del nord est del Brasile, ha negato l’autorizzazione per l’utilizzo di 63 pesticidi ritenuti nocivi per l’ambiente e per l’uomo. Tali pesticidi erano stati introdotti a settembre …"/>
  </head>
  <body>
    <article>
      <h1>Tribunale brasiliano contro Bolsonaro: sospesa l’autorizzazione per 63 pesticidi</h1>
      <address><time datetime="2019-11-25T16:28:11+00:00">25 Nov 2019, 16:28</time> by <a rel="author">Fabio S</a></address>
      <figure>
        <img src="https://www.newnotizie.it/wp-content/uploads/2019/11/Pesticidi-vietati.jpg"/>
      </figure>
      <p>
        <b>Buona notizia per tutti gli ambientalisti: il tribunale di Cearà, ha sospeso l’autorizzazione per i 63 pesticidi richiesti a settembre dal governo Bolsonaro.</b>
      </p>
      <p>Il <b>Tribunale di Cearà</b>, stato del nord est del <b>Brasile</b>, ha negato l’autorizzazione per l’utilizzo di 63 pesticidi ritenuti nocivi per l’ambiente e per l’uomo. Tali pesticidi erano stati introdotti a settembre su richiesta del ministro dell’agricoltura brasiliano. Tra quelli ritenuti pericolosi si segnalano quelli a base di <b>sulfoxaflor</b> e quelli contenenti <b>dinotefuram</b> e <b>fluopyram</b>. Tali sostanze infatti sono ritenute dannose ed il loro utilizzo nel tempo è diventato argomento di controversie.</p>
      <p>Per quanto riguarda i pesticidi a base di sulfoxaflor, questi vengono solitamente utilizzati per uccidere gli insetti. Contengono una molecola che agisce sul loro sistema nervoso, e si ritiene possano essere molto pericolosi per le <b>api</b>. Il dinotefuram viene solitamente utilizzato per contrastare le cimici dannose per vari tipi di colture, tra cui le colture di riso, mais, avena e orzo. Questo pesticida però è molto tossico e può esser dannoso anche per gli <b>esseri umani</b>. Infine il Fluopyram si utilizza per proteggere le radici delle piante dall’insorgenza di funghi, ma pare sia molto dannoso per gli <b>organismi acquatici</b>.</p>
      <h3>Pesticidi vietati in Brasile, il governo Bolsonaro fa ricorso</h3>
      <p>La sentenza del tribunale brasiliano, postata dal sito ‘<b>Greenme</b>‘, è arrivata in seguito ad una raccolta firme, dopo la quale è stata depositata una richiesta di sospensione all’autorizzazione da parte di un deputato. Nello stabilire il divieto il magistrato ha dichiarato: “L’autorizzazione per la libera commercializzazione di pesticidi con un alto tasso di tossicità è incompatibile con i principi che regolano l’attività economica. In nessun luogo del mondo esiste un paese economicamente ricco con una popolazione gradualmente malata: una circostanza che si verificherà presto se non combattiamo oggi l’uso di tali agenti chimici e biologici dannosi per il nostro ambiente”.</p>
      <p>La decisione del tribunale, però, non è definitiva, visto che si tratta solo del primo grado di giudizio. Inoltre il governo Bolsonaro ha già annunciato che intenzionato a presentare ricorso in appello. Spetterà dunque alla corte d’appello stabilire se il divieto rimarrà o verrà rimosso.</p>
    </article>
  </body>
</html>