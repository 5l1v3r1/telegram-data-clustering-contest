<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042915062"/>
    <meta property="og:site_name" content="Dnevnik"/>
    <meta property="article:published_time" content="2019-11-25T16:30:00+00:00"/>
    <meta property="og:title" content="Ponoči in zjutraj na Primorskem pretežno jasno, drugje se bo zadrževala megla"/>
    <meta property="og:description" content="Megla ali nizka oblačnost bo segala do nadmorske višine okoli 1200 metrov. Najnižje jutranje temperature bodo od 2 do 6, na Primorskem od 4 do 9 stopinj Celzija. V torek bo v notranjosti večinoma oblačno ali megleno, je zapisano na spletnih straneh Agencije RS za okolje."/>
  </head>
  <body>
    <article>
      <h1>Ponoči in zjutraj na Primorskem pretežno jasno, drugje se bo zadrževala megla</h1>
      <address><time datetime="2019-11-25T16:30:00+00:00">25 Nov 2019, 16:30</time> by <a rel="author">STA</a></address>
      <p>
        <b>Megla ali nizka oblačnost bo segala do nadmorske višine okoli 1200 metrov. Najnižje jutranje temperature bodo od 2 do 6, na Primorskem od 4 do 9 stopinj Celzija. V torek bo v notranjosti večinoma oblačno ali megleno, je zapisano na spletnih straneh Agencije RS za okolje.</b>
      </p>
      <p>Na Primorskem in v višjih legah bo sprva še sončno, proti večeru pa se bo zmerno pooblačilo. Šibka burja bo ponehala. Najvišje dnevne temperature bodo od 6 do 9, na Primorskem do 16 stopinj Celzija.</p>
      <p><b>Obeti:</b> V sredo bo pretežno oblačno, na zahodu se bodo začele pojavljati padavine, ki se bodo popoldne širile proti vzhodu, v Pomurju bo še suho. Zapihal bo jugozahodni veter. V četrtek bo predvsem v zahodnih krajih še občasno deževalo, drugod bodo padavine postopno ponehale, na vzhodu se bo delno razjasnilo.</p>
      <p><b>Vremenska slika:</b> Nad osrednjim in vzhodnim Sredozemljem je ciklonsko območje. Od vzhoda priteka k nam razmeroma topel in v višinah tudi bolj suh zrak.</p>
      <p><b>Napoved za sosednje pokrajine:</b> Ponoči bo ob severnem Jadranu in v Alpah precej jasno, drugod se bo zadrževala nizka oblačnost. Ob Jadranu bo pihala šibka burja. V torek bo ob severnem Jadranu sprva še sončno, čez dan se bo od zahoda zmerno pooblačilo. Drugod se bo še zadrževala nizka oblačnost.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914927/slovenija/vreme-zmerno-do-pretezno-oblacno-ponekod-v-notranjosti-tudi-megleno-"/>
      </related>
    </article>
  </body>
</html>