<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/tuketicilere-taksitli-alisveris-uyarisi-216223h.htm"/>
    <meta property="og:site_name" content="OLAY"/>
    <meta property="article:published_time" content="2019-11-25T16:04:00+00:00"/>
    <meta property="og:title" content="Tüketicilere taksitli alışveriş uyarısı"/>
    <meta property="og:description" content="Tüketiciler Birliği Genel Başkanı Mahmut Şahin, senetle taksitli bir alışveriş yapıldığında mutlaka her taksit için ayrı bir senet imzalanması gerektiğini söyledi."/>
  </head>
  <body>
    <article>
      <h1>Tüketicilere taksitli alışveriş uyarısı</h1>
      <h2>Tüketiciler Birliği Genel Başkanı Mahmut Şahin, senetle taksitli bir alışveriş yapıldığında mutlaka her taksit için ayrı bir senet imzalanması gerektiğini söyledi.</h2>
      <address>
        <time datetime="2019-11-25T16:04:00+00:00">25 Nov 2019, 16:04</time>
      </address>
      <p>Şahin, tüketicilerin mal ve hizmet alırken dikkat etmesi gereken hususlar olduğunu belirtti. Senetle taksitli alışveriş yapan tüketicilerin aynı zamanda sözleşme imzalamak zorunda bırakıldığına dikkati çeken Şahin, ‘'Eğer bize hem sözleşme hem senet imzalatılıyorsa o işletmeden derhal uzaklaşmamız gerekiyor. Sözleşmeye imza attığımız için o zaten bizi bağlar ancak hem senet hem sözleşme alınıyorsa burada kötü niyet aramalıyız. Çünkü satıcı her ikisini de işleme koyabilir. İşte o zaman tüketici bir borcu iki kez ödemek durumunda kalabilir'' dedi. Senetli alışverişlerde satıcının her taksit tutarı için ayrı senet düzenlemesi gerektiğinin altını çizen Şahin, şöyle devam etti: ‘'Senetle taksitli bir alışveriş yapıldığında mutlaka her taksit için ayrı bir senet imzalanmalıdır. Tek senet geçersizdir. Bunun için satıcı mutlaka uyarılmalıdır. Zira uyarımızı dikkate almıyorsa tüketici hakem heyetine giderek imzaladığımız senedi iptal ettirebiliriz.''</p>
    </article>
  </body>
</html>