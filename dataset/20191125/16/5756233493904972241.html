<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623363/%D8%B3%D8%AE%D9%86%DA%AF%D9%88%DB%8C-%D8%B3%D9%BE%D8%A7%D9%87-%D8%A7%D8%B3%D8%A7%D9%85%DB%8C-%D9%85%D8%B1%D8%AA%D8%A8%D8%B7%DB%8C%D9%86-%D8%A8%D8%A7-%D8%B1%D9%88%D8%AD%E2%80%8C%D8%A7%D9%84%D9%84%D9%87-%D8%B2%D9%85-%D8%A8%D9%87-%D9%85%D8%B1%D9%88%D8%B1-%D8%B2%D9%85%D8%A7%D9%86-%D8%A7%D8%B9%D9%84%D8%A7%D9%85-%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-25T16:37:00+00:00"/>
    <meta property="og:title" content="سخنگوی سپاه: اسامی مرتبطین با «روح‌الله زم» به مرور زمان اعلام خواهد شد"/>
    <meta property="og:description" content="سخنگوی سپاه پاسداران انقلاب اسلامی با بیان اینکه اسامی مرتبطین با «روح الله زم» به مرور زمان اعلام خواهد شد، گفت: آن چیزی که در این میان مهم است این بوده که مرجعیت تجمیعی فضاسازی علیه جمهوری اسلامی در خارج از کشور با دستگیری زم منهدم شده و بحث اعلام مرتبطین با زم در درجه دوم اهمیت قرار دارد."/>
  </head>
  <body>
    <article>
      <h1>سخنگوی سپاه: اسامی مرتبطین با «روح‌الله زم» به مرور زمان اعلام خواهد شد</h1>
      <address>
        <time datetime="2019-11-25T16:37:00+00:00">25 Nov 2019, 16:37</time>
      </address>
      <p>
        <i>سخنگوی سپاه پاسداران انقلاب اسلامی با بیان اینکه اسامی مرتبطین با «روح الله زم» به مرور زمان اعلام خواهد شد، گفت: آن چیزی که در این میان مهم است این بوده که مرجعیت تجمیعی فضاسازی علیه جمهوری اسلامی در خارج از کشور با دستگیری زم منهدم شده و بحث اعلام مرتبطین با زم در درجه دوم اهمیت قرار دارد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سردار"رمضان شریف" امروز چهارم آذرماه در حاشیه مراسم اختتامیه چهارمین جشنواره رسانه ای ابوذر در جمع خبرنگاران درباره آخرین وضعیت دستگیری روح الله زم گفت: عمده ای از ارتباطات با روح الله زم کشف و متاسفانه برخی از این ارتباطات از طیف های و جناح های مختلف داخلی بوده که در تور رسانه ای زم افتاده بودند که در این راستاهمه این مرتبطین شناسایی و به مرور اعلام خواهد شد.</p>
      <p>وی ادامه داد: برخی از این ارتباطات برای فضاسازی علیه جریانات داخلی هم بوده و سرجمع آن به دنبال تبدیل سایت آمد نیوز به یک مرجع خبری علیه جمهوری اسلامی و فضاسازی رسانه ای و ایجاد هیجان کاذب در جامعه بوده است.</p>
      <p>سخنگوی سپاه پاسداران انقلاب اسلامی ادامه داد: در اوایل نیز زم دسترسی از طریق منابع خود داشته اما طبق اعترافات خودش در این اواخر بخش عمده ای از منابعش ارتباط مشخصی با زم نداشته و برخی اطلاعات جسته و گریخته از خبرنگاران مهاجرت کرده از ایران کسب می کرده که جریان سازی های را علیه جمهوری اسلامی سامان می داده است.</p>
      <p>شریف با بیان اینکه اسامی مرتبطین با زم به مرور زمان اعلام خواهد شد افزود: آن چیزی که در این میان مهم است این بوده که مرجعیت تجمیعی فضاسازی علیه جمهوری اسلامی در خارج از کشور با دستگیری زم منهدم شده و بحث اعلام مرتبطین با زم در درجه دوم اهمیت قرار دارد.</p>
    </article>
  </body>
</html>