<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837726-v-rayadministratsiyakh-zaporizhzhya-planuyutsya-masovi-skorochennya"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-25T16:40:00+00:00"/>
    <meta property="og:title" content="В райадміністраціях на Запоріжжі плануються масові скорочення"/>
    <meta property="og:description" content="КИЇВ. 25 листопада. УНН. Протягом двох місяців районні державні адміністрації Запорізької області мають скоротити 680 працівників. Про це повідомляється в …"/>
  </head>
  <body>
    <article>
      <h1>В райадміністраціях на Запоріжжі плануються масові скорочення</h1>
      <address><time datetime="2019-11-25T16:40:00+00:00">25 Nov 2019, 16:40</time> by <a rel="author">Наталія Рябцева</a></address>
      <p><b>КИЇВ. 25 листопада. УНН.</b> Протягом двох місяців районні державні адміністрації Запорізької області мають скоротити 680 працівників. Про це повідомляється в розпорядженні голови Запорізької ОДА, передає <b>УНН</b>.</p>
      <p>"…з метою оптимізації структури та штатних розписів районних державних адміністрацій області, зобов’язую зменшити з 01.02.2020 граничну штатну чисельність працівників районних державних адміністрацій Запорізької області згідно з додатком", - йдеться у розпорядженні.</p>
      <p>Усього гранична штатна чисельність працівників райдержадміністрацій області зменшиться на 680 осіб.</p>
      <p>Перша за кількістю скорочень - Василівська РДА – 61 людина, а остання - Великобілозерська РДА – 8 працівників. Запорізьку ж РДА планують скоротити на 55 осіб.</p>
      <p>Департамент фінансів обласної державної адміністрації при визначенні обсягів фондів оплати праці працівників і видатків на утримання районних державних адміністрацій попросили врахувати зміни у граничній штатній чисельності.</p>
      <p>Як раніше писав <b>УНН</b>, Гончарук повідомив, що державний бюджет України на 2020 рік формувався з урахуванням того, що <a href="https://www.unn.com.ua/uk/news/1834061-u-byudzheti-2020-zakladene-skorochennya-rayderzhadministratsiy-goncharuk?fbclid=IwAR0szkJyq-8jgGXZ7SzjKTvhU2NhP_zg5FCHtltCvhZoJUo0jq6CrQ1gi9s">будуть скорочуватися</a> районні державні адміністрації.</p>
    </article>
  </body>
</html>