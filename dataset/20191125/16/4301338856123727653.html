<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/sothikan-apo-thavma-pedia-pou-epezan-me-olmo-apo-ti-germaniki-katochi/"/>
    <meta property="og:site_name" content="irafina"/>
    <meta property="article:published_time" content="2019-11-25T16:10:23+00:00"/>
    <meta property="og:title" content="Σώθηκαν από θαύμα παιδιά που έπαιζαν με όλμο από τη γερμανική κατοχή!"/>
    <meta property="og:description" content="Aπό θαύμα δεν θρηνήσαμε θύματα! Παιδιά στο Ηράκλειο, έπαιζαν με όλμο, τον οποίο ξέθαψαν και τον μετέφεραν στην αυλή του σπιτιού τους, παίζοντας με αυτόν, χωρίς προφανώς να υποψιάζονται τον κίνδυνο που ελλόχευε! Επρόκειτο για έναν όλμο γερμανικής προέλευσης από την περίοδο της γερμανικής κατοχής, σε άριστη κατάσταση! Ο σκοπός στην πύλη του Αστυνομικού Μεγάρου […]"/>
  </head>
  <body>
    <article>
      <h1>Σώθηκαν από θαύμα παιδιά που έπαιζαν με όλμο από τη γερμανική κατοχή!</h1>
      <address>
        <time datetime="2019-11-25T16:10:23+00:00">25 Nov 2019, 16:10</time>
      </address>
      <p>Aπό θαύμα δεν θρηνήσαμε θύματα!</p>
      <p>Παιδιά στο Ηράκλειο, έπαιζαν με όλμο, τον οποίο ξέθαψαν και τον μετέφεραν στην αυλή του σπιτιού τους, παίζοντας με αυτόν, χωρίς προφανώς να υποψιάζονται τον κίνδυνο που ελλόχευε!</p>
      <p>Επρόκειτο για έναν όλμο γερμανικής προέλευσης από την περίοδο της γερμανικής κατοχής, σε άριστη κατάσταση!</p>
      <p>Ο σκοπός στην πύλη του Αστυνομικού Μεγάρου Ηρακλείου, στην κυριολεξία “πάγωσε” όταν σήμερα, ένας πολίτης προσήλθε και τον ενημέρωσε ότι είχε μαζί του έναν παλιό όλμο που μετέφερε από το σπίτι του και με το οποίο έπαιζαν τα εγγόνια του!</p>
      <p>Αμέσως έγιναν όλες οι απαραίτητες ενέργειες και Πυροτεχνουργός της Αστυνομίας παρέλαβε και μετέφερε το πυρομαχικό σε ασφαλές μέρος.</p>
      <p>Επρόκειτο για έναν όλμο γερμανικής προέλευσης από την περίοδο της γερμανικής κατοχής, σε άριστη κατάσταση, τον οποίο μερικές ημέρες πριν ξέθαψαν τα εγγόνια του και αφού τον μετέφεραν στην αυλή του σπιτιού έπαιζαν με αυτόν.</p>
      <p>Για το πολύ σοβαρό αυτό θέμα, ενημερώθηκε σχετικά και Πυροτεχνουργός του Στρατού.</p>
      <p>Πηγή: cretapost.gr</p>
    </article>
  </body>
</html>