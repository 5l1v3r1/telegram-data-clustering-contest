<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/giornata-contro-la-violenza-sulle-donne-dati-choc-gia-94-femminicidi-nel-2019/1953088/"/>
    <meta property="og:site_name" content="IlSussidiario"/>
    <meta property="article:published_time" content="2019-11-25T16:15:56+00:00"/>
    <meta property="og:title" content="VIOLENZA SULLE DONNE FRASI/ Le parole di 3 donne del passato in questa Giornata"/>
    <meta property="og:description" content="Giornata contro la violenza sulle donne, iniziative in tutta Italia per sensibilizzare su questo grave problema. Mattarella: &quot;E' emergenza pubblica&quot;."/>
  </head>
  <body>
    <article>
      <h1>VIOLENZA SULLE DONNE FRASI/ Le parole di 3 donne del passato in questa Giornata</h1>
      <h2>Giornata contro la violenza sulle donne, frasi di 3 grandi donne del passato. Iniziative in tutta Italia contro il femminicidio, le parole dei politici.</h2>
      <address><time datetime="2019-11-25T16:15:56+00:00">25 Nov 2019, 16:15</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>La <b>Giornata contro la violenza sulle donne</b> è quella giusta per dedicare delle frasi alla figura femminile. Scegliamo di farlo riportandovi alcune citazioni firmate appunto da grandi donne del passato che con la loro esperienza di vita hanno testimoniato quanto importante sia stato per loro emanciparsi e affermarsi. Iniziamo da una frase di Oriana Fallaci: “Essere donna è così affascinante. È un’avventura che richiede un tale coraggio, una sfida, che non finisce mai”. Dopo la giornalista è la volta di una riflessione amara della scrittrice Viriginia Woolf: “Le donne sono servite, in tutti questi secoli, come specchi che possiedono il potere magico e delizioso di riflettere la figura di un uomo a due volte la sua grandezza naturale”. Chiudiamo con le parole di Natalia Ginzburg: “Le donne sanno sui loro figli delle cose che un uomo non può mai sapere”. (agg. di Dario D’Angelo)</p>
      <h4>GIORNATA CONTRO LA VIOLENZA SULLE DONNE: I DATI CHOC</h4>
      <p>Oggi, <b>25 novembre 2019</b>, è la <b>Giornata contro la violenza sulle donne</b>: iniziative in tutto il mondo per contrastare un fenomeno purtroppo sempre più in voga come il <a href="https://www.ilsussidiario.net/news/violenza-sulle-donne-quel-sottile-inganno-nascosto-nei-femminicidi/1953040/"><b>femminicidio</b></a>. <a href="https://www.ilsussidiario.net/news/cronaca/2018/11/25/giornata-mondiale-contro-la-violenza-sulle-donne-mattarella-il-femminicidio-e-una-continua-tragedia/1813248/"><b>Istituta nel 1999 dall’Assemblea delle Nazioni Unite</b></a>, la data non è stata scelta a casa: in questo stesso giorno del 1960 furono uccise le tre sorelle Mirabal, attiviste politiche della Repubblica Dominicana che si opposero alla dittatura di Rafael Leonidas Trujillo. Nonostante le contromisure adottate – basti pensare al <a href="https://www.ilsussidiario.net/news/codice-rosso-contro-violenza-sulle-donne-e-legge-michelle-hunziker-grande-giorno/1906351/"><b>Codice rosso</b></a> – i dati testimoniano che resta ancora tanta strada da fare: 88 donne al giorno sono vittime di violenza, ovvero un’aggressione ogni 15 minuti circa, e nel 2019 sono già stati registrati 94 femminicidi. Ma non solo: in tutto il mondo una donna su tre subisce violenza dall’età di 15 anni ed il 53% del genere femminile sceglie di evitare determinati luoghi per sfuggire a situazioni spiacevoli. L’obiettivo di questa giornata è quello di informare, sensibilizzare e prevenire un problema che affrontiamo pressoché quotidianamente.</p>
      <h4>GIORNATA CONTRO LA VIOLENZA SULLE DONNE, MATTARELLA: “EMERGENZA PUBBLICA”</h4>
      <p>In occasione della <b>Giornata contro la violenza sulle donne</b>, il presidente della Repubblica <b>Sergio Mattarella</b> ha tenuto a ricordare che <i>«la violenza sulle donne non smette di essere emergenza pubblica» </i>e per questo motivo <i>«la coscienza della gravità del fenomeno continua a crescere»</i>. Il capo dello Stato ha ribadito inoltre che «resta ancora molto da fare, ogni donna deve sentire vicine le istituzioni». Così, invece, <b>Giorgia Meloni</b> su Twitter: <i>«Oggi si celebra la giornata internazionale contro la violenza sulle donne. Non abbassiamo la testa, combattiamo, ogni giorno, questa barbarie»</i>. <b>Matteo Salvini</b> ha voluto ricordare l’importanza della legge sul Codice rosso, tra le contromisure più importanti per contrastare il tragico fenomeno del femminicidio: <i>«Grazie al Codice Rosso voluto dalla Lega e approvato dal Parlamento, adesso ogni denuncia di violenza o minaccia deve essere esaminata dalla giustizia entro tre giorni: tanto dolore evitato, tante vite salvate. Un abbraccio Amiche»</i>.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/terrapiattisti-convegno-a-milano-con-diego-fusaro-sole-dista-dalla-terra-5000-km/1952836/"/>
        <a href="https://www.ilsussidiario.net/news/madonna-di-medjugorje-messaggio-25-novembre-con-voi-si-realizza-il-disegno-di-dio/1952989/"/>
        <a href="https://www.ilsussidiario.net/news/prima-faida-di-scampia-storia-in-punta-di-piedi-guerra-di-lauro-vs-scissionisti/1953394/"/>
        <a href="https://www.ilsussidiario.net/news/raggi-rifiuti-roma-in-discarica-civitavecchia-salvini-lei-e-zingaretti-incapaci/1953272/"/>
        <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"/>
        <a href="https://www.ilsussidiario.net/news/maltempo-autostrade-a10-chiusa-savona-albisola-viabilita-liguria-piemonte-caos-a4/1952857/"/>
      </related>
    </article>
  </body>
</html>