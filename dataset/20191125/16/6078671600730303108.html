<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/prodykti-vreme-posti-1618796.html"/>
    <meta property="og:site_name" content="Cross"/>
    <meta property="article:published_time" content="2019-11-25T16:59:00+00:00"/>
    <meta property="og:title" content="Как да засилим имунитета си по време на Коледните пости?"/>
    <meta property="og:description" content="/КРОСС/ Коледни пости, които продължават до 24 декември, са време за почивка на храносмилателната система и изчистване на организма от отровите. Как да ускорим очистващите процеси, обновяването на клетките, да засилим имунитета, да се почистваме по-жизнени и млади, дава препоръки лечителят Иван Гарабитов. Със своята методика той е помогнал за здравословно отслабване и бързо възстановяване на организма от травми и възпаления на хиляди българи и чужденци."/>
  </head>
  <body>
    <article>
      <h1>Как да засилим имунитета си по време на Коледните пости?</h1>
      <address>
        <time datetime="2019-11-25T16:59:00+00:00">25 Nov 2019, 16:59</time>
      </address>
      <p>/КРОСС/ <b>Коледни пости</b>, които продължават до 24 декември, <b>са време за почивка на храносмилателната система и изчистване на организма от отровите.</b> Как да ускорим очистващите процеси, обновяването на клетките, да засилим имунитета, да се почистваме по-жизнени и млади, дава препоръки лечителят Иван Гарабитов. Със своята методика той е помогнал за здравословно отслабване и бързо възстановяване на организма от травми и възпаления на хиляди българи и чужденци.</p>
      <p><b>По време на Коледните пости има дни със строги пости, когато е позволено само растителна храна и олио.</b> През останалото време е разрешено вино, риба и морски продукти с изключение на сряда и петък, когато пак се спазва строг пост. Млечните продукти не са разрешени, а рибата и морските продукти се консумират в някои от дните.</p>
      <p>За да си набави организмът белтъчини, се препоръчва <b>разнообразни ястия с боб, леща, ориз, булгур, нахут, киноа, гъби, авокадо, всякакъв вид кълнове</b>, соеви продукти, царевица, растителен кашкавал и сирене, сушени плодове и пълнозърнести продукти.</p>
      <p>Орехи, бадеми, фъстъци, лешници, сусам, тиквено и слънчогледово семе е добре да се добавят към храненията. <b>По време на Коледните пости е сезонът на картофите, кестените, зелето, цвеклото, карфиола, броколи</b>, морковите, спанака, праза, тиквата. Ябълките и цитрусовите плодове също присъстват на трапезата, както и пчелните продукти.</p>
      <p>Дишането трябва да е дълбоко, бавно и ритмично през носа, да се използват максимално дробовете. Това подобрява жизнеността и прочиства ума, казва заслужилият треньор по борба, който от над 55 години практикува йога и използва елементи от асаните за своята система от оригинални физически и дихателни упражнения.</p>
      <p><b>Ако спазваме тези прости правила и на 80 години ще бъдем силни и здрави и ще се чувстваме млади и пълни с енергия</b>, убеден е Иван Гарабитов.</p>
    </article>
  </body>
</html>