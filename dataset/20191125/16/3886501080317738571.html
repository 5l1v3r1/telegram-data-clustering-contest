<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119775-u-subotu-protest-ispred-rem-a-sa-zahtevom-da-parlament-raspravlja-o-ogranicavanju-rijalitija?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-25T16:30:06+00:00"/>
    <meta property="og:title" content="U subotu protest ispred REM-a sa zahtevom da parlament raspravlja o ograničavanju rijalitija"/>
    <meta property="og:description" content="Udruženje za zaštitu ustavnosti i zakonitosti (UZUS) najavilo je da će u subotu, 30. novembra održati protest ispred zgrade REM-a u Beogradu sa kog će od predsednice parlamenta Maje Gojković zatražiti da na dnevni red skupštine uvrsti predlog zakona o ograničavanju rijaliti programa i uvodjenju pola sata dečjeg kulturnog programa.Navodeći da je tu inicijativu u okviru kampanje &quot;U ime kulture&quot; potpisima podržalo 42.852 gradjana, iz udruženja su ocenili da Regulatorno telo za elektronske medije &quot;ne radi svoj posao i dozvoljava kršenje propisa o zabrani promovisanja nasilja i mržnje&quot; a da Skupština Srbije ima &quot;ustavnu obavezu da odluči o predlogu gradjana&quot;.&quot;U toku kampanje podnosili smo REM-u više prijava i zahteva za informacije od javnog značaja u vezi prebijanja žena u rijaliti programu, unošenja pištolja, vredjanja profesora Sinanija, oralnog seksa na TV sa nacionalnom frekvencijom. REM osim jednog slučaja ne odgovara na podneske gradjana. Jedini način da se spreči dalje kršenje zakona i vrati kultura na programe…"/>
  </head>
  <body>
    <article>
      <h1>U subotu protest ispred REM-a sa zahtevom da parlament raspravlja o ograničavanju rijalitija</h1>
      <address>
        <time datetime="2019-11-25T16:30:06+00:00">25 Nov 2019, 16:30</time>
      </address>
      <p><b>Udruženje za zaštitu ustavnosti i zakonitosti (UZUS) najavilo je da će u subotu, 30. novembra održati protest ispred zgrade REM-a u Beogradu sa kog će od predsednice parlamenta Maje Gojković zatražiti da na dnevni red skupštine uvrsti predlog zakona o ograničavanju rijaliti programa i uvodjenju pola sata dečjeg kulturnog programa.</b><br/><br/>Navodeći da je tu inicijativu u okviru kampanje "U ime kulture" potpisima podržalo 42.852 gradjana, iz udruženja su ocenili da Regulatorno telo za elektronske medije "ne radi svoj posao i dozvoljava kršenje propisa o zabrani promovisanja nasilja i mržnje" a da Skupština Srbije ima "ustavnu obavezu da odluči o predlogu gradjana".<br/><br/>"U toku kampanje podnosili smo REM-u više prijava i zahteva za informacije od javnog značaja u vezi prebijanja žena u rijaliti programu, unošenja pištolja, vredjanja profesora Sinanija, oralnog seksa na TV sa nacionalnom frekvencijom. REM osim jednog slučaja ne odgovara na podneske gradjana. Jedini način da se spreči dalje kršenje zakona i vrati kultura na programe sa nacionalnom frekvencijom jeste usvajanje našeg predloga", stoji u saopštenju.<br/><br/>Dodaje se da će protest pod nazivom "Korak do kulture" početi u 16 časova.</p>
    </article>
  </body>
</html>