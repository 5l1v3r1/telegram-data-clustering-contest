<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/25/activision-podobno-tworzy-odswiezone-wersje-tony-hawks-pro-skater-1-i-2.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-25T23:10:00+00:00"/>
    <meta property="og:title" content="Activision podobno tworzy odświeżone wersje Tony Hawk's Pro Skater 1 i 2"/>
    <meta property="og:description" content="Informacja została rzekomo potwierdzona przez Lizzie Armanto, która udzieliła w październiku wywiadu dla podcastu The Nine Club."/>
  </head>
  <body>
    <article>
      <h1>Activision podobno tworzy odświeżone wersje Tony Hawk's Pro Skater 1 i 2</h1>
      <h2>Informacja została rzekomo potwierdzona przez Lizzie Armanto, która udzieliła w październiku wywiadu dla podcastu The Nine Club.</h2>
      <address><time datetime="2019-11-25T23:10:00+00:00">25 Nov 2019, 23:10</time> by <a rel="author">Maria Wawrzyniak</a></address>
      <p><b>Według najnowszych przecieków pierwsze dwie odsłony serii <i>Tony Hawk’s Pro Skater</i> prawdopodobnie doczekają się swoich gruntownie odświeżonych wersji.</b> Informacje pojawiły się na <b>profilu jednego z użytkowników Twittera, który funkcjonuje pod nazwą Sabi</b>. Użytkownik powołał się na <b>źródło będące <i>kontaktem z Activision</i>, dzięki któremu dowiedział się o przygotowaniu wersji demonstracyjnej, która miałaby trafić do pracowników firmy</b>. Warto zaznaczyć, że <b>Sabi w przeszłości kilkakrotnie udostępniał informacje, które po jakimś czasie okazywały się prawdą</b>, jak chociażby nowinka o powstawaniu <i>Roller Champions</i> opublikowana na kilka tygodni przed oficjalną zapowiedzią gry.</p>
      <p>https://twitter.com/New_WabiSabi/status/1198399011805261824</p>
      <p>Doniesienia zdaje się również potwierdzać <b>wywiad, który nagrano w październiku dla podcastu <i>The Nine Club</i></b>. W rozmowie <b>skaterka Lizzie Armanto została zapytana o swoją obecność w <i>Tony Hawk’s Pro Skater 5</i></b>, po czym przyznała, że <b><i>pojawi się również w kolejnej odsłonie cyklu</i></b>. Do pewnego momentu mogliśmy nawet sami wysłuchać danego fragmentu, jednak szybko go wycięto – teraz pozostaje jedynie czekać na jakieś oficjalne informacje.</p>
      <figure>
        <img src="https://img6.gram.pl/lgbe20191125230946856moua.jpg"/>
      </figure>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>