<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Champions-League/a315680-Dembele-Duel-sa-Borusijom-emotivno-tezak.html"/>
    <meta property="og:site_name" content="Sport Klub"/>
    <meta property="article:published_time" content="2019-11-25T23:31:00+00:00"/>
    <meta property="og:title" content="Dembele: Duel sa Borusijom emotivno težak"/>
    <meta property="og:description" content="Napadač Barselone Usman Dembele istakao je uoči revanš meča grupne faze Lige šampiona sa Borusijom Dortmund da se raduje jer će ponovo da vidi svoje nekadašnje saigrače."/>
  </head>
  <body>
    <article>
      <h1>Dembele: Duel sa Borusijom emotivno težak</h1>
      <h2>Napadač Barselone Usman Dembele istakao je uoči revanš meča grupne faze Lige šampiona sa Borusijom Dortmund da se raduje jer će ponovo da vidi svoje nekadašnje saigrače.</h2>
      <address><time datetime="2019-11-25T23:31:00+00:00">25 Nov 2019, 23:31</time> by <a rel="author">Danica Obradović</a></address>
      <figure>
        <img src="https://sportklub.rs/Picture/113150/jpeg/GettyImages-902223622.jpg"/>
        <figcaption>
          <cite>Alex Caparros/Getty Images</cite>
        </figcaption>
      </figure>
      <p>Francuz je zbog povrede propustio prvi meč odigran u Dortmundu, ali će ovog puta biti na raspolaganju treneru Ernestu Valverdeu.</p>
      <related>
        <a href="http://sportklub.rs/Fudbal/Primera/a310401-Valverde-Usman-je-misterija-ne-mogu-da-pronadjem-rec.html"/>
        <a href="http://sportklub.rs/Fudbal/Primera/a311150-Vidal-Svi-smo-mi-u-mladosti-cinili-sto-i-Dembele.html"/>
      </related>
      <p>„<i>I dalje imam kontakt sa nekima od igrača iz Borusije. Ovog puta ćemo biti rivali, ali u našoj relaciji se ništa neće promeniti. Pre tri godine sam otišao i od tada ih više nisam video. Sigurno je da će biti pomalo teško u emotivnom smislu, ali radujem se da ih vidim i da igram protiv njih</i>“, istakao je <b>Dembele</b> i dodao:</p>
      <p>„<i>To je tim koji napada i ne stoji po strani. Uvek igraju kompaktno i jedinstveno, veoma su pažljivi i daju sve od sebe. Žele da dobiju svaki meč, a posebno ovaj jer im je veoma bitan. Doći će puni energije, ali ‚Kamp Nou‘ je spreman</i>“.</p>
      <p>Katalonci imaju jasno definisan cilj.</p>
      <p>„<i>Moramo da trijumfujemo kako bismo što ranije osigurali prolaz dalje. Nadam se da ćemo uz podršku svojih navijača uspeti da dođemo do tri boda, kako bismo smireni dočekali meč sa Interom. Veoma je bitno da pobedimo na domaćem terenu jer imamo sjajne igrače i navijače. Barsa je izuzetna ekipa i to vam daje želju da date sve od sebe. Želim da pokažem šta mogu da uradim na terenu</i>“.</p>
      <figure>
        <iframe data-src="https://twitter.com/SPORTBILD/status/1198985494559887360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Barselona i Borusija snage će odmeriti u sredu od 21 čas.</p>
    </article>
  </body>
</html>