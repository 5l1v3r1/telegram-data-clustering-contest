<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/conferenza-stampa-dopo-partita/thiago-motta-abbiamo-provato-in-tutti-i-modi-a-vincere-per-come-vedo-io-il-calcio-meritavamo-di-vincere/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-25T23:33:11+00:00"/>
    <meta property="og:title" content="Thiago Motta: «Abbiamo provato in tutti i modi a vincere: per come vedo io il calcio meritavamo di vincere»"/>
    <meta property="og:description" content="Thiago Motta: «Felice per i ritorni di Criscito e Sturaro, sono contento di avere giocatori di questo livello in rosa. Ai punti meritavamo la vittoria»"/>
  </head>
  <body>
    <article>
      <h1>Thiago Motta: «Abbiamo provato in tutti i modi a vincere: per come vedo io il calcio meritavamo di vincere»</h1>
      <h2>«Felice per il ritorno di Criscito e di Sturaro, sono contento di avere giocatori di questo livello in rosa. Complessivamente sono soddisfatto della prestazione del Genoa»</h2>
      <address><time datetime="2019-11-25T23:33:11+00:00">25 Nov 2019, 23:33</time> by <a rel="author" href="https://www.pianetagenoa1893.net/" target="_blank">Raffaele Criscuolo</a></address>
      <p>Un pareggio che nella sostanza non serve a nessuno. Spal-Genoa finisce <a href="https://live.pianetagenoa1893.net/live-match/spal-vs-genoa-25-11-2019">1-1</a>, gli spallini restano penultimi, i rossoblù terzultimi. Al Grifone manca la zampata vincente per portare a casa i tre punti, resta il possesso palla, ma serve concretizzarlo per dargli un senso. Thiago Motta sorprende tutti lasciando Schone in panchina e lanciando Sturaro dal primo minuto. L’ex centrocampista della Juventus, al debutto stagionale, ripaga alla grande la fiducia del mister siglando la rete del definitivo 1-1. Ai microfoni di Radio Nostalgia mister Thiago Motta ha analizzato il pareggio del “Paolo Mazza”. «Felice per il ritorno di Criscito e di Sturaro, sono contento di avere giocatori di questo livello in rosa, complessivamente sono soddisfatto della prestazione del Genoa. Abbiamo giocato in maniera intelligente. Favilli ci ha aiutato quando eravamo stanchi, ci siamo appoggiati su di lui e ci ha aiutato a salire tenendo il pallone. Ora dobbiamo prepararci per sfidare il Torino al meglio. Lo ripeto, sono contento della prestazione. Da quando sono arrivato sto avendo delle risposte davvero importanti dai ragazzi, giocano con coraggio, sono felice per come stiamo lavorando. Schone in panchina? Ho visto meglio altri, è stata una valutazione complessiva senza nulla togliere a Lasse che ha disputato delle ottime partite fino ad ora. Abbiamo creato, abbiamo giocato alla grande, meritavamo di vincere questa partita. Meriti alla Spal perchè sono una squadra organizzata, che gioca da anni insieme, ma noi abbiamo provato in tutti i modi a vincere: per come vedo io il calcio meritavamo di vincere».</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/la-partita-odierna/sturaro-felice-per-il-gol-ho-bisogno-di-tempo-per-tornare-al-top/"/>
        <a href="https://www.pianetagenoa1893.net/primo-piano/gran-radu-sturaro-convincente-criscito-non-meglio-pinamonti-deludente/"/>
        <a href="https://www.pianetagenoa1893.net/primo-piano/radu-tiro-sala-parato-cieca-lavoro-concentrazione/"/>
        <a href="https://www.pianetagenoa1893.net/primo-piano/thiago-motta-sturaro-esempio-fine-partita-morti-fatica/"/>
        <a href="https://www.pianetagenoa1893.net/primo-piano/sturaro-potevamo-vincere-il-mister-ci-insegna-il-sacrificio-reciproco/"/>
        <a href="https://www.pianetagenoa1893.net/primo-piano/semplici-manca-qualita-scontato-debiti-sfortuna/"/>
      </related>
    </article>
  </body>
</html>