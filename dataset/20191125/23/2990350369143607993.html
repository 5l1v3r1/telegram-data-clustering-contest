<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/society/dilianku-polia-pioner-u-lutsku-otrymaye-zaklad-sport-dlia-vsikh/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T23:48:00+00:00"/>
    <meta property="og:title" content="Ділянку поля «Піонер» у Луцьку отримає заклад «Спорт для всіх»"/>
    <meta property="og:description" content="Ділянку поля «Піонер» у Луцьку отримає заклад «Спорт для всіх»"/>
  </head>
  <body>
    <article>
      <h1>Ділянку поля «Піонер» у Луцьку отримає заклад «Спорт для всіх»</h1>
      <address>
        <time datetime="2019-11-25T23:48:00+00:00">25 Nov 2019, 23:48</time>
      </address>
      <p>Ділянку поля «Піонер» у Луцьку отримає заклад «Спорт для всіх».<br/><br/>Футбольне поле планують передати в постійне користування комунальному закладу «Луцький міський центр фізичного здоров’я населення «Спорт для всіх» Луцької міськради».<br/><br/>Про це йшлося під час засідання постійної комісії міськради з питань земельних відносин та земельного кадастру 25 листопада.<br/><br/>Члени комісії рекомендували підтримати проект рішення про надання в постійне користування комунальному закладу земельної ділянки для влаштування та обслуговування спортивних майданчиків на вулиці Глушець.<br/><br/>Йдеться про затвердження КЗ «Спорт для всіх» проекту землеустрою щодо відведення земельної ділянки на вулиці Глушець, площею 1,426 гектара. Ділянка частково розташована у прибережній смузі річки Стир та зоні санітарної охорони водозаборів Луцького родовища підземних вод другого поясу.<br/><br/>Комунальний заклад повинен буде зареєструвати право постійного користування вищезазначеною земельною ділянкою в порядку та строки, передбачені чинним законодавством України та виконувати обов`язки землекористувача, відповідно до вимог ст. 96 Земельного кодексу України.</p>
      <figure>
        <a href="https://www.volynnews.com/files/news/2019/11-25/281200/01.jpg">
          <img src="https://www.volynnews.com/files/news/2019/11-25/281200/01.jpg"/>
        </a>
      </figure>
      <p>Реклама</p>
    </article>
  </body>
</html>