<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/zpravy/praha-trhy-kulatak-ryby-a-morske-plody-zakaz-jan-lacina-magistrat.A191125_135719_dx-zpravy_vlt"/>
    <meta property="og:site_name" content="Expres"/>
    <meta property="article:published_time" content="2019-11-25T23:30:00+00:00"/>
    <meta property="og:title" content="Změníme název nebo tržní řád a vrátíme mořské ryby na Kulaťák, říká radní"/>
    <meta property="og:description" content="Ani tuto sobotu byste čerstvé ústřice, krevety nebo grilované kalamáry na Farmářských trzích na Kulaťáku nenašli. Pražský magistrát po téměř deseti letech přišel na to, že se tu prodávají ryby a mořské plody, z nichž část pochází z velkoobchodu. Jejich prodej proto zakázal a stánkaři mají utrum, stejně jako návštěvníci. Naštěstí se blýská na lepší časy, vypadá to, že se ryby i selský rozum do Dejvic zase vrátí."/>
  </head>
  <body>
    <article>
      <h1>Změníme název nebo tržní řád a vrátíme mořské ryby na Kulaťák, říká radní</h1>
      <address><time datetime="2019-11-25T23:30:00+00:00">25 Nov 2019, 23:30</time> by <a rel="author" href="https://www.expres.cz/novinari/lukas-vltavsky.N4157" target="_blank">Lukáš Vltavský</a></address>
      <p>
        <b>Ani tuto sobotu byste čerstvé ústřice, krevety nebo grilované kalamáry na Farmářských trzích na Kulaťáku nenašli. Pražský magistrát po téměř deseti letech přišel na to, že se tu prodávají ryby a mořské plody, z nichž část pochází z velkoobchodu. Jejich prodej proto zakázal a stánkaři mají utrum, stejně jako návštěvníci. Naštěstí se blýská na lepší časy, vypadá to, že se ryby i selský rozum do Dejvic zase vrátí.</b>
      </p>
      <p>Je rozkošné, jakým způsobem se úředníci z pražského <a href="https://www.expres.cz/zpravy/magistrat.K959182">magistrátu</a> starají o to, aby spotřeba ryb ve vnitrozemském Česku rostla. </p>
      <p>Zatímco rybáři a odborníci na výživu volají po osvětě a podpoře chovu ryb a po tom, aby byly na jídelníčku častěji, magistrát těm mořským dal stopku. Nemají místo v tržním řádu a na Farmářských trzích na Kulaťáku a dalších místech v Praze nemají co dělat, protože ústřice ani kalamáry nepocházely z chovného rybníka. A basta!</p>
      <p>Proti zákazu se začali bouřit nejen pravidelní návštěvníci a zákazníci, ale i někteří radní.</p>
      <p><b><i>„Jednou možností je změnit název na Trhy na Kulaťáku, jejichž součástí budou také farmářské trhy a Festival ambasád,“</i></b> řekl Expresu místostarosta Prahy 6 Jan Lacina (STAN) s tím, že další možností je zanést změny do tržního řádu, který vydává a upravuje magistrát. V něm by se popsal sortiment, který tam teď není uveden a na němž se točí živnostenský odbor.</p>
      <p><b><i>„Komunikuji od pátku s radním Ja</i></b><b><i>nem Chabrem, abychom to dali co nejrychleji dohromady,“</i></b> dodal Lacina.</p>
      <p>Vypadá to, že se milovníci ryb a mořských plodů mohou opatrně začít slavit, nezbývá než doufat, že se změny podaří zanést co nejdříve, aby Pražané nečekali léta...</p>
      <h3>
        <a href="https://www.expres.cz/zpravy/praha-trhy-kulatak-ryby-a-morske-plody-zakaz-jan-lacina-magistrat.A191125_135719_dx-zpravy_vlt/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/113/org/VLT7f9b9c_maxresdefault.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f9b9b_301697051692_5628590942471585792_n.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f846a__IMG6750.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8474_farma3.png"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f846c_04_trh_kulatak.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8475_IMG_1121.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f846b_01_trh_kulatak.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8473_farma2.png"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8471_farma1.png"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f8476_img_1139.jpg"/>
        </figure>
        <figure>
          <img src="https://1gr.cz/fotky/bulvar/19/023/org/VLT798559_profimedia_0325924033.jpg"/>
        </figure>
        <figure>
          <img src="https://1gr.cz/fotky/bulvar/19/113/org/VLT7f853a_310489196291_7394738475917901824_o.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/zpravy/magistrat-zakazu-praha-ryby-prodej.A191122_110008_dx-zpravy_vlt"/>
        <a href="https://www.expres.cz/zpravy/praha-kulatak-trhy-ryby-zakaz-prodej-nevole-obcane.A191121_111408_dx-zpravy_vlt"/>
        <a href="https://www.expres.cz/zpravy/praha-uzavirka-smetanovo-nabrezi-mala-strana.A191125_120142_dx-zpravy_stes"/>
        <a href="https://www.example.com/"/>
        <a href="https://www.expres.cz/zpravy/alexander-bellu-pirati-klinika.A191113_151846_dx-zpravy_stes"/>
      </related>
    </article>
  </body>
</html>