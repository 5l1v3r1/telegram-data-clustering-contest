<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642088/%D9%85%D8%AF%D8%A7%D8%B1%D8%B3-%D8%A7%D9%84%D8%A8%D8%B1%D8%B2-%D8%AA%D8%B9%D8%B7%DB%8C%D9%84-%D9%86%DB%8C%D8%B3%D8%AA%D8%AE%D9%88%D8%AF%D8%B1%D9%88%E2%80%8C%D9%87%D8%A7%DB%8C-%D8%AF%D9%88%D8%AF%D8%B2%D8%A7-%D9%85%D8%AA%D9%88%D9%82%D9%81-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:34:00+00:00"/>
    <meta property="og:title" content="مدارس البرز تعطیل نیست/خودرو‌های دودزا متوقف می‌شوند"/>
    <meta property="og:description" content="رئیس کمیته اضطرار آلودگی هوای البرز گفت: مدارس، فردا در تمام نقاط البرز دایر بوده و شاخص آلودگی هوا رو کاهش است."/>
  </head>
  <body>
    <article>
      <h1>
        <a href="https://www.bultannews.com/fa/news/642088/%D9%85%D8%AF%D8%A7%D8%B1%D8%B3-%D8%A7%D9%84%D8%A8%D8%B1%D8%B2-%D8%AA%D8%B9%D8%B7%DB%8C%D9%84-%D9%86%DB%8C%D8%B3%D8%AA%D8%AE%D9%88%D8%AF%D8%B1%D9%88%E2%80%8C%D9%87%D8%A7%DB%8C-%D8%AF%D9%88%D8%AF%D8%B2%D8%A7-%D9%85%D8%AA%D9%88%D9%82%D9%81-%D9%85%DB%8C%E2%80%8C%D8%B4%D9%88%D9%86%D8%AF">مدارس البرز تعطیل نیست/خودرو‌های دودزا متوقف می‌شوند</a>
      </h1>
      <h2>رئیس کمیته اضطرار آلودگی هوای البرز گفت: مدارس، فردا در تمام نقاط البرز دایر بوده و شاخص آلودگی هوا رو کاهش است.</h2>
      <address><time datetime="2019-11-25T23:34:00+00:00">25 Nov 2019, 23:34</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، علی درویش پور، رئیس کمیته اضطرار <b>آلودگی هوا</b>ی البرز گفت: بر اساس مصوبه کمیته اضطرار آلودگی هوای البرز فردا <b>مدارس</b> در تمامی مقاطع دایر است اما هوای استان برای گروه‌های حساس ناسالم است.</p>
      <p>او با بیان این که شاخص صد تا صد و پنجاه ناسالم است، افزود: شاخص فعلی و ‌لحظه ای هوای البرز صد و دوازده بوده و روند آن نیز رو به‌ کاهش است.</p>
      <p>معاون هماهنگی امور عمرانی استانداری البرز در ادامه گفت: در کمیته اضطرار آلودگی هوای البرز مصوب شد فردا و پس فردا از تردد خودروهای دودزا و فاقد معاینه فنی جلوگیری شده و اعمال قانون خواهند شد.</p>
      <p>او افزود: فردا و پس فردا تمام فعالیت های شهرداری مانند سوزاندن زباله ها، ریختن آسفالت در معابر و... که موجب افزایش آلودگی هوا متوقف خواهد شد.</p>
      <p>درویش‌پور همچنین گفت: از فعالیت بخشی از شهرک صنعتی اشتهارد و معادن شن و ماسه ی ساوجبلاغ فردا و پس فردا جلوگیری خواهد شد.</p>
      <p>او افزود: مراسم صبحگاهی، ورزش و تحرک دانش آموزان در فضای باز مدرسه‌ ممنوع است و فعالیت سنگین برای بیماران ریوی و قلبی در فضای باز توصیه نمی شود.</p>
    </article>
  </body>
</html>