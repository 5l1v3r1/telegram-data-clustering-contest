<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1475015"/>
    <meta property="og:site_name" content="طرفداری"/>
    <meta property="article:published_time" content="2019-11-25T23:51:00+00:00"/>
    <meta property="og:title" content="میرکو یوزیچ و ژرژ ژسوس تنها مربیان اروپایی که موفق به کسب عنوان قهرمانی در کوپا لیبرتادورس شده اند"/>
    <meta property="og:description" content="طرفداری - در طول 60 دروه برگزاری مسابقات کوپا لیبرتادورس، تاکنون 44 مربی موفق به کسب عنوان قهرمانی شده اند که از این بین فقط دو قهرمانی سهم مربیان اروپایی بوده است."/>
  </head>
  <body>
    <article>
      <h1>میرکو یوزیچ و ژرژ ژسوس تنها مربیان اروپایی که موفق به کسب عنوان قهرمانی در کوپا لیبرتادورس شده اند</h1>
      <address><time datetime="2019-11-25T23:51:00+00:00">25 Nov 2019, 23:51</time> by <a rel="author" href="https://www.tarafdari.com/%D8%B4%D9%87%D8%B1%D9%88%D8%B2-%D8%AD%D8%AF%D8%A7%D8%AF%DB%8C%D8%A7%D9%86/6984" target="_blank">شهروز حدادیان</a></address>
      <pre>کارلوس بیانچی همچنان پرافتخارترین مربی تاریخ کوپا لیبرتادورس است.</pre>
      <p><b><a href="https://www.tarafdari.com/">طرفداری </a></b>- در طول <a href="https://www.tarafdari.com/node/1473746">60 دروه برگزاری مسابقات کوپا لیبرتادورس</a>، تاکنون 44 مربی موفق به کسب عنوان قهرمانی شده اند که از این بین فقط دو قهرمانی سهم مربیان اروپایی بوده است.</p>
      <p><a href="https://www.tarafdari.com/node/1473717">برد 2-1 فلامینگو مقابل ریورپلاته</a> موجب شد، ژرژ ژسوس سرمربی پرتغالی فلامینگو به تنها دومین مربی اروپایی پس از میرکو یوزیچ کروات بدل شود که موفق به قهرمانی در کوپا لیبرتادورس می شوند. یوزیچ در سال 1991 موفق شد کولو کولو را به قهرمانی مسابقات هدایت کند، تا تنها قهرمانی باشگاه های کشور شیلی در این مسابقات به ثبت رسد.</p>
      <p>از 60 عنوان قهرمانی مسابقات، 27 قهرمانی سهم مربیان آرژانتینی بوده است و از این منظر رکورددار هستند. مربیان برزیلی (18)، اروگوئه ای (10)، کلمبیایی (3)، کروات (1) و پرتغالی (1) در جایگاه های بعدی قرار دارند.</p>
      <p>کارلوس بیانچی 4 بار (یک بار با ولزسارسفیلد و سه بار با بوکاجونیورز) موفق به کسب عنوان قهرمانی شده و از این منظر رکورددار است. وی یک بار نیز با بوکاجونیوز نایب قهرمان مسابقات شده است.</p>
      <p>اسوالدو زوبلدیا با کسب سه عنوان قهرمانی متوالی به همراه استودیانتس در رده بعدی قرار دارد. وی همچنین تنها مربی است که سه قهرمانی متوالی کسب نموده است. 11 مربی دیگر نیز موفق به کسب دو قهرمانی شده اند که تله سانتانا، لوئیز فیلیپه اسکولاری، مارسلو گایاردو و ادگاردو بائوزا مشهورترین ها در این جمع هستند.</p>
    </article>
  </body>
</html>