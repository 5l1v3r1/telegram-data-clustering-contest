<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743567"/>
    <meta property="og:site_name" content="เดลินิวส์"/>
    <meta property="article:published_time" content="2019-11-25T23:55:00+00:00"/>
    <meta property="og:title" content="'นัน'เฮ!ญาติหอบที่ดินยื่นขอประกัน ศาลสั่งติดกำไลEM"/>
    <meta property="og:description" content="ศาลให้ประกันตัว นัน กิ่งเพชร โดยศาลอนุญาตให้ประกันตัว ก่อนที่จะติดกำไล EM และศาลให้มารายงานตัวทุก12 วัน"/>
  </head>
  <body>
    <article>
      <h1>'นัน'เฮ!ญาติหอบที่ดินยื่นขอประกัน ศาลสั่งติดกำไลEM</h1>
      <address>
        <time datetime="2019-11-25T23:55:00+00:00">25 Nov 2019, 23:55</time>
      </address>
      <p>
        <b>ศาลให้ประกันตัว นัน กิ่งเพชร โดยศาลอนุญาตให้ประกันตัว ก่อนที่จะติดกำไล EM และศาลให้มารายงานตัวทุก12 วัน</b>
      </p>
      <p>ภายหลังจากที่เจ้าหน้าที่ตำรวจ สภ.เมืองมหาสารคาม  นำตัว นายภูมิภากร ถินสุวรรณ์ หรือ นัน กิ่งเพชร ไปแถลงข่าวที่กองบังคับการตำรวจภูธรภาค 4 หลังจากเสร็จสิ้นการแถลงข่าวเจ้าหน้าที่ได้นำตัวนายภูมิกรกร เดินทางกลับพร้อมทำเรื่องฝากขังต่อศาลจังหวัดมหาสารคาม<br/><br/>ความคืบหน้าเมื่อวันที่ 25 พ.ย. พ.ต.ท.วุฒิ ศรีวิลัย รอง ผกก.สอบสวน สภ.เมืองมหาสารคาม เปิดเผยว่า ในชั้นพนักงานสอบสวนเจ้าหน้าที่ได้คัดค้านการประกันตัว  แต่ในชั้นศาล ศาลได้อนุญาตให้ประกันตัวได้ โดยญาติได้นำที่ดิน 3 แปลง มาวางหลักทรัพย์ตีเป็นวงเงิน 300,000 บาท โดยศาลสั่งให้ติดกำไล EM  และให้มารายงานตัวทุกๆ 12 วัน ส่วนสำนวนของทางตำรวจขอยืนยันว่าเจ้าหน้าที่ทำงานอย่างเต็มที่ ส่วนผู้ต้องหาอีกรายที่หลบหนีคือ นายพิพล โตตันติกุล ได้มีการทำหนังสือขอความเป็นธรรมเข้ามาว่าไม่ได้กระทำการกรรโชกทรัพย์ แต่ก็ยังไม่ได้มีการติดต่อขอเข้ามอบตัวแต่อย่างใด  ซึ่งทางเจ้าหน้าที่จะได้ติดตามตัวมาดำเนินคดีต่อไปให้ได้โดยเร็วที่สุด.</p>
      <figure>
        <img src="https://www.dailynews.co.th/admin/upload/20191125/news_UIeqAFRoMz222754_533.jpg?v=201911260810?v=6535"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/crime/743487">'นัน'ลั่นไม่รู้เรื่องแก๊งลิขสิทธิ์ เป็นลูกน้องส่งงานอย่างเดียว</a></b>
      </p>
    </article>
  </body>
</html>