<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/society/spozhyvannia-alkoholiu-na-dobu-zrostaye-do-3-iak-Uber-vplyvaye-na-liudey/"/>
    <meta property="og:site_name" content="Волинські новини"/>
    <meta property="article:published_time" content="2019-11-25T23:32:00+00:00"/>
    <meta property="og:title" content="Споживання алкоголю на добу зростає до 3%: як Uber впливає на людей"/>
    <meta property="og:description" content="Дослідники з США помітили взаємозв'язок між зловживанням алкоголю та сервісом таксі Uber"/>
  </head>
  <body>
    <article>
      <h1>Споживання алкоголю на добу зростає до 3%: як Uber впливає на людей</h1>
      <address>
        <time datetime="2019-11-25T23:32:00+00:00">25 Nov 2019, 23:32</time>
      </address>
      <p>Дослідники з США помітили взаємозв'язок між зловживанням алкоголю та сервісом таксі Uber.<br/><br/>Фахівці проаналізували дані споживання алкоголю та провели паралель з розвитком корпорації Uber по містах США. Вони виявили, що після того, як сервіс запускався в конкретному місті, там зростав рівень зловживання алкогольними напоями, повідомляє <a href="https://24tv.ua/health/z_poyavoyu_uber_u_mistah_zrostaye_riven_piyatstva_n1239188">24 канал</a> з посиланням на видання The Economist.<br/><br/>Середня добова кількість випитих напоїв збільшувалася на 3,1%. Окрім того, збільшувалось навіть число днів у місяці, коли середньостатистичний дозволяв собі зайвий раз випити – на 2,8%.</p>
      <figure>
        <a href="https://www.volynnews.com/files/news/2019/11-25/281232/10.JPG">
          <img src="https://www.volynnews.com/files/news/2019/11-25/281232/10.JPG"/>
        </a>
      </figure>
      <p><i>Графік пияцтва у містах, де з'явився Uber</i><br/><br/>За одне застілля містяни почали випивати на 4,9% більше, а кількість випадків важкого сп'яніння збільшилася на 9%. Особливо помітним став цей зв'язок у тих районах, де гірше сполучення громадського транспорту – важкі випадки алкогольного сп'яніння збільшились там на 17,5-21,8%.<br/><br/>Ймовірно, що до появи таких сервісів люди краще контролювали вживання алкогольних напоїв, адже розуміли, що їм ще треба добратися додому.<br/><br/>Проте задля справедливості варто додати, що Uber має й переваги, адже робить міста безпечнішими. Попередні дослідження показують, що з появою цього сервісу рівень аварій за участю нетверезих водіїв у США значно знизився. Реклама</p>
    </article>
  </body>
</html>