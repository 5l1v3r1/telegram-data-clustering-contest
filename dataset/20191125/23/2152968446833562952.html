<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/balkani/2019/11/25/albanci-v-syrbiia-poiskaha-obedinenie-s-kosovo.430709"/>
    <meta property="og:site_name" content="Dnes.bg"/>
    <meta property="article:published_time" content="2019-11-25T23:30:00+00:00"/>
    <meta property="og:title" content="Албанци в Сърбия поискаха обединение с Косово"/>
    <meta property="og:description" content="Икономическа ситуация в региона им била непосилна | Dnes.bg"/>
  </head>
  <body>
    <article>
      <h1>Албанци в Сърбия поискаха обединение с Косово</h1>
      <h2>Икономическа ситуация в региона им била непосилна</h2>
      <address><time datetime="2019-11-25T23:30:00+00:00">25 Nov 2019, 23:30</time> by <a rel="author" href="https://www.dnes.bg/author/289" target="_blank">Павел Гълъбов</a></address>
      <p>Рагми Мустафа, лидер на Албанската демократическа партия в Прешево и бивш кмет на сръбския град, заяви, че ще представи искане за изпълнение на референдума от 22 март 1992 година за обединение с Косово на конференцията "Ролята на Албания в защитата на албанските интереси в Западните Балкани", организирана от действащия външен министър в Тирана Гент Цакай, предава обществената "Радио и телевизия Косово".</p>
      <p>"Наскоро видяхме интересни промени в албанската политика на Република Косово и конкретно отхвърляне на искане от Албания заради страх, че Сърбия може да поиска нещо от Косово", посочи той, като добави, че правата, които Белград иска за косовските сърби с международни гаранции, трябва да бъдат дадени и на албанците в Прешевската долина, пише Агенция "Фокус".</p>
      <p>"Албанците от Прешевската долина са в изключитено тежка позиция в реализирането на правата им, както и заради непосилната икономическа ситуация", обясни още Мустафа.</p>
      <related>
        <h4>Още по темата</h4>
        <a href="https://www.dnes.bg/balkani/2019/09/18/shte-donese-li-mladoto-pokolenie-mir-mejdu-kosovo-i-syrbiia.423296"/>
        <a href="https://www.dnes.bg/balkani/2019/08/04/iztrebiteli-tankove-na-balkanite-se-vyoryjavat-usileno.418539"/>
      </related>
    </article>
  </body>
</html>