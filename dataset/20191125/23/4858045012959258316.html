<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/un-australian-a-mancat-timp-de-un-an-doar-cartofi-si-a-slabit-53-de-kilograme_1406749.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T23:50:32+00:00"/>
    <meta property="og:title" content="Un australian a mâncat timp de un an doar cartofi şi a slăbit 53 de kilograme"/>
    <meta property="og:description" content="Australianul Andrew Flinders Taylor s-a hotărât să slăbească şi timp de un an a mâncat, în diverse feluri, doar cartofi. Potrivit..."/>
  </head>
  <body>
    <article>
      <h1>Un australian a mâncat timp de un an doar cartofi şi a slăbit 53 de kilograme</h1>
      <address><time datetime="2019-11-25T23:50:32+00:00">25 Nov 2019, 23:50</time> by <a rel="author">Ioana Necula</a></address>
      <p>Australianul Andrew Flinders Taylor s-a hotărât să slăbească şi timp de un an a mâncat, în diverse feluri, doar cartofi. Potrivit informaţiilor MensHealth, Taylor, care avea o greutate de peste 150 de kg, s-a ambiţionat să dea jos kilogramele şi a reuşit. El a urmat o dietă formată exclusiv din cartofi şi a consumat cartofi de diferite soiuri, inclusiv cartofi dulci, potrivit <a href="http://www.rador.ro/">rador.ro</a>.</p>
      <p>Pentru a da gust mâncării, el a folosit ierburi uscate, boia dulce sau sos barbeque. Iar când făcea piure, adăuga în cartofi doar lapte de soia. Întrucât nu avea carne în alimentaţia sa, el a luat regulat vitamina B12. Andrew Flinders Taylor nu avea restricţii la consumul de cartofi şi mânca până când se sătura. În prima lună, deşi nu a urmat niciun fel de antrenament, el a reuşit să slăbească 10 kg, însă după aceea a început să facă şi exerciţii fizice timp de o oră şi jumătate pe zi. Astfel, după un an, el a reuşit să slăbească 53 de kilograme.</p>
    </article>
  </body>
</html>