<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/sud-trazi-dokumente-o-isplatama-djulijaniju/"/>
    <meta property="og:site_name" content="Krstarica"/>
    <meta property="article:published_time" content="2019-11-25T23:22:00+00:00"/>
    <meta property="og:title" content="Sud traži dokumente o isplatama Đulijaniju"/>
    <meta property="og:description" content="VAŠINGTON - Savezno tužilaštvo u Njujorku izdalo je sudski nalog u kojem traži zapise o isplatama Rudiju Đulijaniju, advokatu američkog predsdnika Donalda"/>
  </head>
  <body>
    <article>
      <h1>Sud traži dokumente o isplatama Đulijaniju</h1>
      <address><time datetime="2019-11-25T23:22:00+00:00">25 Nov 2019, 23:22</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>VAŠINGTON – Savezno tužilaštvo u Njujorku izdalo je sudski nalog u kojem traži zapise o isplatama Rudiju Đulijaniju, advokatu američkog predsdnika Donalda Trampa, u okviru istrage o impičmentu.</p>
      <p>Đulijani u nalogu nije označen kao osumnjičeni za neki prekršaj, ali su među zločinima koji se istražuju pranje novca, onlajn prevare, zloupotreba fondova za kampanju, iznošenje netačnih tvrdnji, ometanje pravde i kršenje Zakona o registraciji stranih agenata.</p>
      <p>U sudskom nalogu u koji je Rojters imao uvid zahteva se i obelodanjivanje lobiranja u korist stranih interesa.</p>
      <p>Traži se da budu dostavljeni svi dokumenti povezani sa Đulijanijem, kancelarijom Đulijani partners i drugim osobama ili pravnim licima koji se odnose na njegovu konsultantsku firmu, uključujući prepisku.</p>
      <p>Nalogom se zahteva i dostavljanje dokumenata o svim ostvarenim ili potencijalnim isplatama ili sporazumima sa Đulijanijem.</p>
      <p>Nalog je dat na uvid Rojtersu pod uslovom da ne bude objavljeno ime primaoca.<br/>Federalni sud u Njujorku istražuje povezanost Đulianija s ukrajinskim energetskim projektima, kao i o tome da li je on prekršio savezne zakone o lobiranju, što on negira.</p>
      <p>Blumberg je prošle nedelje izvestio da federalni tužitelji na Menhetnu istražuju Đulianijevo finansijsko poslovanje koje bi moglo uključivati potencijalno kršenje finansiranja kampanje i neprijavljivanje kao stranog agenta.</p>
      <p>(Tanjug)</p>
    </article>
  </body>
</html>