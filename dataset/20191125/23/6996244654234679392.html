<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/710267?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-25T23:31:44+00:00"/>
    <meta property="og:title" content="קטש: &quot;השגנו ניצחון גדול מול אחת הקבוצות הטובות באירופה&quot;"/>
    <meta property="og:description" content="כדורסל ישראלי"/>
  </head>
  <body>
    <article>
      <h1>קטש: "השגנו ניצחון גדול מול אחת הקבוצות הטובות באירופה"</h1>
      <h2>לאחר ההעפלה לחצי גמר הגביע על חשבון מכבי ת"א, מאמן הפועל י-ם היה מאושר: "אחרי המשחק בספרד גיא הראל נכנס לחדר ואמר לשחקנים שהוא מאמין בהם - זה מה שהבאנו היום" • תמיר בלאט: "עשינו עבודה מדהימה"</h2>
      <address><time datetime="2019-11-25T23:31:44+00:00">25 Nov 2019, 23:31</time> by <a rel="author" href="https://www.israelhayom.co.il/writer_articles?tid=64915" target="_blank">יעקב מאיר</a></address>
      <p>הפועל ירושלים עלתה הערב (שני) לחצי גמר גביע המדינה לאחר מותחן אדיר בהיכל מנורה מבטחים וניצחון מאושר מאוד על מכבי ת"א 90:92. הירושלמים הראו אופי ענק וגם ברגעים שהיה נראה שהם מאבדים את היתרון הם שמרו עד הסיום על ריכוז גדול וינסו לשמור על התואר שלהם מאשתקד.</p>
      <p>עודד קטש מאמן ירושלים אמר לאחר המשחק: "בסוף היו לי פלאשבקים מהמשחק של הנבחרת נגד גרמניה, אבל עשינו ניצחון גדול מול אחת הקבוצות הטובות באירופה, בכושר טוב, בבית שלה. הראינו המון אופי, שלטנו במשחק כמה שאפשר מול קבוצה כזו. הובלנו בהרבה דקות, שיחקנו טוב מאוד. אחרי המשחק בספרד גיא הראל נכנס לחדר ואמר לשחקנים שהוא מאמין בהם וסומך עליהם. אני חושב שאת מה שהוא אמר לנו הבאנו היום. עשינו את זה בדרך הקשה".</p>
      <p>על תמיר בלאט, שהיה אחד מהבולטים בצד האדום אמר קטש: "כמו שפיני אוהב להגיד, תמיר הרבה הרבה הוובוס. הוא עלה כמו גבר, לקח החלטות, מסר, קלע זריקות חשובות. זה לא קשור לזה שהוא יצא מהחמישייה, חמישייה זה אוברייטד".</p>
      <p>על חצי הגמר: "אני זוכר את הכיף שהיה שנה שעברה. אסור לחשוב שזה שניצחנו את מכבי אומר שעכשיו יהיה קל. אני שמח לשחזר את הזכייה מהעונה שעברה".</p>
      <p>תמיר בלאט הוסיף: "עשינו עבודה מדהימה, שיחקנו כקבוצה. לא שיחקנו טוב הרבה זמן, והיום סוף סוף עשינו את זה. עבדנו מאוד קשה אחרי המשחק בספרד שהפסדנו, תמיד לא קל פה נגד מכבי".</p>
    </article>
  </body>
</html>