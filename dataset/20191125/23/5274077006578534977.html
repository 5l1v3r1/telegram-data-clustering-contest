<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419255"/>
    <meta property="og:site_name" content="ערוץ 7"/>
    <meta property="article:published_time" content="2019-11-25T23:05:00+00:00"/>
    <meta property="og:title" content="הפועל י-ם הדיחה את מכבי ת&quot;א מהגביע"/>
    <meta property="og:description" content="משחק רבע גמר הגביע בין האלופה למחזיקת הגביע הבטיח וקיים כשבתום משחק צמוד ודרמטי, הדיחה ירושלים את מכבי עם ניצחון מותח 92:90"/>
  </head>
  <body>
    <article>
      <h1>הפועל י-ם הדיחה את מכבי ת"א מהגביע</h1>
      <address><time datetime="2019-11-25T23:05:00+00:00">25 Nov 2019, 23:05</time> by <a rel="author">נרי וייס</a></address>
      <p><b>לא מוותרת על התואר.</b> 15 פעמים נפגשו הפועל ירושלים ומכבי ת"א במסגרת גביע המדינה כשהמאזן ביניהן עומד על 3:12 לטובת האלופה מת"א. כבר 26 שנים שהשתיים נפגשות רק במעמד הגמר כשהניצחון האחרון במשחק בין השתיים הושג בגמר 2017 בו זכו הצהובים מת"א.</p>
      <p>הערב (שני) ירושלים שאיימה בתחילה כי לא תופיע למשחק בשל מועדו והגיעה אליו כאנדרדוג מוחלט סיפקה את משחקה הטוב ביותר העונה כשלמעט דקות בודדות, הובילה לכל אורכו ועוד מול מכבי שחזרה להיות הקבוצה המאיימת כמו לפני עשור.</p>
      <p>פחות מדקה לסיום המשחק עוד הובילה ירושלים בבטחה עם 4 נקודות הפרש אך החלטה גבולית של שופטי המשחק שפסקו סל 3 נקודות של ווילבקין ו-2 זריקות מהקו של אותלו האנטר באותו מהלך, מכבי חזרה למשחק והצליחה להפוך את התוצאה.</p>
      <p>ירושלים גם הפעם לא נכנעה כששלשה אדירה של ג'ייקובן בראון שבכלל נפצע מוקדם יותר, נכנסה פנימה וההובלה חזרה למחזיקת הגביע עם 90:88.</p>
      <p>מכבי הספיקה להשוות אך מהלך מנצח גדול של בראון שעל רגל אחת סחט עבירה הכריע את המשחק הדרמטי עם 92:90.</p>
      <p>ירושלים מנצחת את מכבי במסגרת הגביע באולמה הביתי לראשונה מזה 11 שנים, כשגם אז ב-2008 היה זה בתום דרמה גדולה ובתוצאה צמודה עם 93:89 ופעם השניה ברציפות השנה במשחק גביע כשגברה עליה בגמר גביע ווינר סל, טורניר הכדורסל המוקדם של העונה.</p>
      <p>מכבי סופרת הפסד שלישי ברציפות בכל המסגרות עם שניים באירופה והערב במסגרת הגביע ומפסידה לראשונה העונה באולמה הביתי.</p>
      <p>ירושלים בדרך לזכיה שניה ברציפות בגביע המדינה והיא מצטרפת אל עירוני נהריה, עירוני נס ציונה ומכבי ראשל"צ אותה פגשה בגמר אשתקד, בשלב חצי גמר הגביע.</p>
      <p>
        <a href="https://bit.ly/2Vezvc6">רוצים עוד חדשות ספורט? בואו לפייסבוק שלנו</a>
      </p>
    </article>
  </body>
</html>