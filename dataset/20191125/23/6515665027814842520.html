<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3364513/vucic-o-sinisi-malom-mnogi-mu-ne-prastaju-ono-sto-su-sebi-oprostili-predlozicu-da-se-digitalizuju-svi-doktorati"/>
    <meta property="og:site_name" content="kurir.rs"/>
    <meta property="article:published_time" content="2019-11-25T23:40:00+00:00"/>
    <meta property="og:title" content="VUČIĆ O SINIŠI MALOM: Mnogi mu ne praštaju ono što su sebi oprostili, predložiću da se digitalizuju svi doktorati"/>
    <meta property="og:description" content="BEOGRAD - Predsednik Aleksandar Vučić izjavio je večeras da će predložili da država finansira digitalizaciju svih dosadašnjih doktorata i magistarskih radova, kako bi svako mogao da ih čita i sudi po kvalitetu, a ne po političkim simpatijama.Ilustracijafoto: ..."/>
  </head>
  <body>
    <article>
      <h6 class="kicker">gostovanje u ćirilici</h6>
      <h1>VUČIĆ O SINIŠI MALOM: Mnogi mu ne praštaju ono što su sebi oprostili, predložiću da se digitalizuju svi doktorati</h1>
      <address>
        <time datetime="2019-11-25T23:40:00+00:00">25 Nov 2019, 23:40</time>
      </address>
      <p>BEOGRAD - Predsednik Aleksandar Vučić izjavio je večeras da će predložili da država finansira digitalizaciju svih dosadašnjih doktorata i magistarskih radova, kako bi svako mogao da ih čita i sudi po kvalitetu, a ne po političkim simpatijama.</p>
      <figure>
        <img src="https://www.kurir.rs/data/images/2019/11/11/19/2049237_0411-beta-milan-obradovic_ff.jpg?ver=1574721472"/>
        <figcaption>Ilustracija<cite>foto: Beta/Milan Obradović</cite></figcaption>
      </figure>
      <p>Tako bi se, veruje, pokazalo da Siniši Malom mnogi ne opraštaju ono što su sami sebi već oprostili.</p>
      <p>"Je l' pitao neko kako je Boško Obradović, koji, priznajmo, nema diplomski položio pred članom svoje stranke, i to visokim funkcionerom, Milanom Lomparom. Je l' treba da sumnjamo u akademsku čestitost Lompara?", upitao je on.</p>
      <p>Zato, kaže, treba digitalizovati sve doktorate, da se svi radovi vide, da sve bude "crno na belo", a ne da se slučajevi otvaraju prema tome kako se ko kome politički sviđa.</p>
      <p>"Predložiću, ne znam ko je nadlezan, proveriću, da država plati digitalizaciju svih doktorata i magistarskih radova ranijih perioda, da svaki čovek može da pročita, na primer Pajtićev rad, i uporedi. Da bude sve crno na belo, i Karapandžin rad da može da se pročita i svaki drugi. Da se onda ljudi opredeljuju prema činjenicama, a ne prema tome ko im je simpatičan ili ne", rekao je.</p>
      <p>Pitanje akademske čestitosti je veoma bitno, kaže predsednik, a kad je reč o Siniši Malom, kazao je da se radi o vrlo sposobnom mladom čoveku i dodaje da ne želi da ulazi u odluke i da pokazuje tu vrstu nepoštovanja, čak ni prema onima koji donose političke, a ne akademske odluke, pod političkim pritiskom.</p>
      <figure>
        <img src="https://www.kurir.rs/data/images/2019/11/25/21/2065231_screenshot-3_ff.jpg?ver=1574721448"/>
        <figcaption>
          <cite>foto: Printkrin/TV Happy</cite>
        </figcaption>
      </figure>
      <p>Podsetio je građane da je osporeno kao plagijat i jedno delo velikog pisca, Danila Kiša.</p>
      <p>"U Parizu Kišu nisu govorili da je plagijator", rekao je i podsetio da su iza Kiša ostala samo velika dela.</p>
      <p>Istakao je da će dati sve od sebe da se u narednom periodu iz svega toga skloni, da je rekao već šta misli o svemu, pa tako i o blokadi Rektorata, Djuri koji je tukao, kao i o etičkom odboru Univerziteta, kojeg nije briga za stručnu komisiju FON-a, koja je rekla suprotno...</p>
      <p>"Neću da nanosim štetu Beogradskom Univerzitetu. Srećan sam zbog jedne stvari, a to je da je u vreme 'diktature i autokratije' tako nešto moguće u Srbiji", dodao je on Vučić se osvrnuo i na napade na ministra unutrašnjih poslova Nebojšu Stefanovića zbog studija na Megatrendu.</p>
      <p>"Mnogi iz ranije vlasti su se hvalili i išli kod vlasnika Megatrenda, od Tadića do Ivice. Ja nikada. Ne bih se stideo i da sam išao, ali nisam nikada bio. Dok su uzimali pare od tog čoveka, bio im je dobar", rekao je on.</p>
      <p>Vučić je kazao da nije zeleo gašenje tog privatnog univerziteta, kao ni bilo kojeg drugog.</p>
      <p>Istakao je da želi da privatni univerzitetu rastu, iako ne mogu danas da se mere sa drzavnim, ali su potrebni, snazniji.</p>
      <p>"Nemojte da ih rušimo i ubijamo. Šta ćemo da radimo sa diplomama Vuka Vučurevića, on je isto završio Megatrend, šta sa Markom Djurišićem, da im kazemo 'ne valja vam diploma', da se samo iživljavamo kao oni nad Nebojšom i Sinišom, jer su se drznuli da kažu koliko je Djilas krao para. Samo zbog toga se vodi kampanja protiv njih", rekao je on.</p>
      <figure>
        <img src="https://www.kurir.rs/data/images/2019/11/25/22/2065263_screenshot-7_ff.jpg?ver=1574721438"/>
        <figcaption>
          <cite>foto: Printkrin/TV Happy</cite>
        </figcaption>
      </figure>
      <p>Vučić je podvukao značaj akademske čestitosti, ukazujući da zna koliko se on kao student mučio da dobije 10 kod tadašnje svoje profesorke, a sada političkog protivnika, Vesne Rakić-Vodinelić.</p>
      <p>"Danima i noćima sam morao da čitam knjigu da bih mogao da prođem. Kod nje i kod Labusa, i mnogih drugih koji su mislili drugačije od mene. Politička čestitost ne sme da bude politički instrument", podvukao je on.</p>
      <p>Jer, kaže, nije od onih što mogu jednom da pročitaju i sve zapamte.</p>
      <p>"Što rekao jednom Zoran Živković za mene: 'Vučić je glup, ali mnogo vredan, a ti su najopasniji'", rekao je Vučić, uz osmeh.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3364473/vucic-otvoreno-nikada-nisam-obrukao-svoju-zemlju-uvek-sam-profesionalno-obavljao-svoj-posao"/>
        <a href="https://www.kurir.rs/vesti/politika/3364431/vucic-u-cirilici-imam-hhronicne-proble-nije-to-od-juce-ali-ima-i-vaznijih-briga-od-mog-zdravlja"/>
        <a href="https://www.kurir.rs/vesti/politika/3364453/vucic-o-boravku-na-vma-zvali-su-me-i-makron-erdogan-savetnici-merkelove"/>
      </related>
    </article>
  </body>
</html>