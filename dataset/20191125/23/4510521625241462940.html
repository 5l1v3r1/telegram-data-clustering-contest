<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/video-primire-fabuloasa-razvan-lucescu-intoarcerea-emirate-fost-mesajul-romanului-fani-1_5ddc48fa5163ec42716a4785/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-25T23:33:19+00:00"/>
    <meta property="og:title" content="VIDEO Primire fabuloasă pentru Răzvan Lucescu la întoarcerea în Emirate. Care a fost mesajul românului pentru fani"/>
    <meta property="og:description" content="Triumful celor de la Al Hilal în Liga Campionilor Asiei a scos zeci de mii de oameni pe străzile din   Riad, capitala Arabiei Saudite."/>
  </head>
  <body>
    <article>
      <h1>VIDEO Primire fabuloasă pentru Răzvan Lucescu la întoarcerea în Emirate. Care a fost mesajul românului pentru fani</h1>
      <address><time datetime="2019-11-25T23:33:19+00:00">25 Nov 2019, 23:33</time> by <a rel="author">Vincentiu Mihaiu</a></address>
      <h4>Triumful celor de la Al Hilal în Liga Campionilor Asiei a scos zeci de mii de oameni pe străzile din   Riad, capitala Arabiei Saudite.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/5-goluri-viitorul-sepsi-3-greseli-mari-arbitraj-echipa-ramas-8-jucatori-camp-minutul-36-1_5ddc43e95163ec42716a2d42/index.html"/>
        <a href="https://adevarul.ro/news/sport/In-conditii-reveni-lucescu-echipa-nationala-crede-varianta-ideala-postul-selectioner-1_5ddc00c85163ec42716858a8/index.html"/>
        <a href="https://adevarul.ro/news/sport/lucescu-jr-s-a-facut-mare-bani-incasa-triumful-istoric-liga-campionilor-asiei-1_5dda9b595163ec42715d6e87/index.html"/>
      </related>
      <p>La revenirea în ţară, jucătorii au fost întâmpinaţi ca nişte eroi. Conform gsp.ro, întreaga delegaţie a celor de la Al Hilal a fost aşteptată cu flori la aeroport, iar pe străzile din Riad a fost organizată o petrecere de pomină. </p>
      <p>În mijlocul a zeci de mii de suporteri, jucătorii, antrenorii şi oameni din anturajul echipei au urcat pe o scenă amenajată de organizatori unde au prezentat trofeul fanilor. Muzica, torţele, jocurile de lumini şi focurile de artificii nu au lipsit nici ele.</p>
      <p>Razvan Lucescu a fost printre cei care au ţinut spus câteva vorbe, discursul tehnicianului români, în limba engleză, fiind împănat cu banalităţii. „Oameni buni, vă iubesc! Suntem aici ca să sărbătorim împreună cu voi, pentru că am reuşit această performanţă cu ajutorul şi susţinerea voastre. Sunt atât de mândru şi de fericit să fiu în această seară aici, alături de aceşti eroi, aceşti jucători care au fost personajele principale în finală şi pe parcursul întregii competiţii. Sunt atât de fericit să fim împreună şi să avem această noapte fantastică. Vă mulţumesc mult!”, a fost mesajul lui Răzvan Lucescu, în uralele mulţimii. </p>
      <figure>
        <iframe data-src="https://twitter.com/riyadiyatv/status/1199029541487939592?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Al Hilal a învins în ambele meciuri ale finalei Ligii Campionilor Asiei formaţia japoneză Urawa Red Diamonds. În tur, la 9 noiembrie, Al Hilal s-a impus, acasă, cu scorul de 1-0, în timp ce partida retur, duminică, la Saitama, s-a încheiat tot cu victoria echipei lui Lucescu, scor 2-0.</p>
      <hr/>
    </article>
  </body>
</html>