<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/razvan-tincu-atac-virulent-catre-sebastian-coltescu-o-prestatie-jalnica-a-stricat-meciul_1406738.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T23:23:56+00:00"/>
    <meta property="og:title" content="Răzvan Tincu, atac virulent către Sebastian Colțescu: 'O prestație jalnică! A stricat meciul'"/>
    <meta property="og:description" content="Răzvan Tincu, fundașul echipei Sepsi Sfântu Gheorghe, a catalogat prestația arbitrului Sebastian Colțescu din meciul cu FC Viitorul, de luni,..."/>
  </head>
  <body>
    <article>
      <h1>Răzvan Tincu, atac virulent către Sebastian Colțescu: 'O prestație jalnică! A stricat meciul'</h1>
      <address><time datetime="2019-11-25T23:23:56+00:00">25 Nov 2019, 23:23</time> by <a rel="author">Maria Stan</a></address>
      <p>Răzvan Tincu, fundașul echipei Sepsi Sfântu Gheorghe, a catalogat prestația arbitrului Sebastian Colțescu din meciul cu FC Viitorul, de luni, scor 4-1, drept una jalnică.</p>
      <p>"O prestație jalnică a domnului Colțescu, nu știu al câtelea meci îl strică. Pentru fiecare contact dădea cartonaș galben. A reușit să strice un meci din care cred că puteam obține mai mult. Primul galben mi-l asum. În schimb, la al doilea, am vrut să sar la cap, dar în momentul când sari la cap, e normal ca din inerție să mi se desprindă brațele de corp. Nu am vrut să-mi lovesc adversarul.</p>
      <p>De obicei nu avem treabă cu arbitrajul, mai ales cu domnul Colțescu, care știam că dă galbene ușor. N-am vorbit cu dânsul, în momentul în care am văzut că dă fault la a doua intervenție, mi-am dat seama că mă și elimină. M-am dus la vestiare și după 5 minute a venit un alt coleg, am zis că nu e adevărat. E foarte greu să joci și împotriva arbitrului", a declarat Tincu, la Digi Sport.</p>
      <p>Răzvan Tincu a fost eliminat de Sebastian Colțescu pentru cumul de cartonașe galbene, în minutul 33. Trei minute mai târziu, algerianul Rachid Bouhenna a fost și el eliminat din același motiv.</p>
      <p>FC Viitorul a învins-o pe Sepsi Sfântu Gheorghe, luni, la Ovidiu, scor 4-1, în runda cu numărul 17 din Liga 1. Oaspeţii au evoluat în dublă inferioritate numerică din minutul 36.</p>
    </article>
  </body>
</html>