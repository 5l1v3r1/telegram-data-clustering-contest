<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/veronika-gajerova-penize-dluhy-slavnych.A191125_144855_dx-celebrity_ren"/>
    <meta property="og:site_name" content="Expres"/>
    <meta property="article:published_time" content="2019-11-25T23:30:00+00:00"/>
    <meta property="og:title" content="Veronika Gajerová není jediná, kdo si na sebe upletl bič. Kdo další měl finanční problémy?"/>
    <meta property="og:description" content="Vydělávají peníze, o nichž se obyčejným smrtelníkům ani nesní, přesto s nimi nevyjdou. Herečka Veronika Gajerová není jedinou celebritou, která se dostala do dluhové pasti. Kdo další si dneska sype popel na hlavu, že nebyl finančně gramotnější a dostal se téměř na dno?"/>
  </head>
  <body>
    <article>
      <h1>Veronika Gajerová není jediná, kdo si na sebe upletl bič. Kdo další měl finanční problémy?</h1>
      <address><time datetime="2019-11-25T23:30:00+00:00">25 Nov 2019, 23:30</time> by <a rel="author" href="https://www.expres.cz/novinari/karen-mchitarjan.N3610" target="_blank">Karen Mchitarjan</a></address>
      <p>
        <b>Vydělávají peníze, o nichž se obyčejným smrtelníkům ani nesní, přesto s nimi nevyjdou. Herečka Veronika Gajerová není jedinou celebritou, která se dostala do dluhové pasti. Kdo další si dneska sype popel na hlavu, že nebyl finančně gramotnější a dostal se téměř na dno?</b>
      </p>
      <hr/>
      <p>1/4</p>
      <p>Bývalá hvězda <i>Ordinace v růžové zahradě</i> <a href="https://www.expres.cz/celebrity/veronika-gajerova.K960654">Veronika Gajerová</a> je na tom finančně tak špatně, že nejenže nemá prostředky na to, aby si nechala opravit svůj jedenáct let starý vůz, ale domácnost musí sdílet s dalšími šesti lidmi. </p>
      <p>Dneska sice již požádala o osobní bankrot a doufá, že se konečně bude moci nadechnout, předtím ale stihla nasekat dluhy ve výši 3 200 000 korun.</p>
      <p>Půjčovat si měla dokonce od svých hereckých kolegyň. Důvěřovaly jí například Dana Morávková, Marie Málková, Bára Hrzánová, Jitka Smutná či dcera Věry Nerušilové, od které si měla dokonce půjčit neuvěřitelných 450 tisíc korun.</p>
      <p>Gajerová ale není jediná česká celebrita, která má vyšší výdaje než příjmy, ačkoliv ty bývají mnohdy astronomické.</p>
      <h3>Petr Rychlý</h3>
      <p>Finanční problémy svého času měl i představitel Čestmíra Mázla Petr Rychlý, který je v <i>Ordinaci v růžové zahradě </i>od prvních natáčecích dní a za jeden den má inkasovat neuvěřitelných 15 tisíc korun.</p>
      <figure>
        <img src="https://1gr.cz/fotky/bulvar/19/113/cl6/REN7f9bdd_EXCZ33050_TK.jpg"/>
      </figure>
      <p>Stejně jako mnozí jeho kolegové i on se rozhodl podnikat a se svou druhou ženou Janou si otevřel butik s italskou módou. Ten ale při jejich smůle nevydělával a herci zbyly jenom statisícové dluhy, které dlouhé roky splácel.</p>
      <p>Rychlý dokonce chvíli přemýšlel, že prodá vilu v Kostelci u Křížků, kde se svou rodinou žije. Nutno říct, že Rychlý své dluhy dokázal vždy včas splácet, a to mnohdy možná na úkor zdraví.</p>
      <p>Před sedmi lety ho totiž postihl infarkt přímo při natáčení nekonečného seriálu.</p>
      <p><a href="https://www.expres.cz/celebrity/veronika-gajerova-penize-dluhy-slavnych.A191125_144855_dx-celebrity_ren">1</a> <a href="https://www.expres.cz/celebrity/veronika-gajerova-penize-dluhy-slavnych.A191125_144855_dx-celebrity_ren/2">2</a> <a href="https://www.expres.cz/celebrity/veronika-gajerova-penize-dluhy-slavnych.A191125_144855_dx-celebrity_ren/3">3</a> <a href="https://www.expres.cz/celebrity/veronika-gajerova-penize-dluhy-slavnych.A191125_144855_dx-celebrity_ren/4">4</a></p>
    </article>
  </body>
</html>