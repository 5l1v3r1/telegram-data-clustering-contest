<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7963902/"/>
    <meta property="og:site_name" content="Sanook"/>
    <meta property="article:published_time" content="2019-11-25T23:00:00+00:00"/>
    <meta property="og:title" content="ลูกชายฆ่าหั่นศพแม่ : เพื่อนผู้ตายเล่านาทีค้นหาสุดสยอง เจอชิ้นส่วนร่างอยู่ในตู้เย็น"/>
    <meta property="og:description" content="จากกรณีเจ้าหน้าที่พบศพ น.ส.ยุรีย์ อายุ 42 ปี ถูกฆ่าหั่นศพแยกชิ้นส่วน ภายในบ้านพักของตนเอง ตั้งอยู่ในซอยท่าข้าม 28 แยก 6 แขวงแสมดำ เขตบางขุนเทียน กรุงเทพฯ และแช่ชิ้นส่วนร่างไว้ในตู้เย็น โดยผู้ลงมือคือ นายศิระ อายุ 20 ปี ลูกชายของผู้เสียชีวิต ซึ่งยิงตัวเองที่ศีรษะ อาการสาหัส ก่อนจะเสียชีวิตในเวลาต่อมา ตามที่เสนอข่าวไปแล้วนั้น"/>
  </head>
  <body>
    <article>
      <h1>ลูกชายฆ่าหั่นศพแม่ : เพื่อนผู้ตายเล่านาทีค้นหาสุดสยอง เจอชิ้นส่วนร่างอยู่ในตู้เย็น</h1>
      <address>
        <time datetime="2019-11-25T23:00:00+00:00">25 Nov 2019, 23:00</time>
      </address>
      <p>จากกรณีเจ้าหน้าที่พบศพ น.ส.ยุรีย์ อายุ 42 ปี ถูกฆ่าหั่นศพแยกชิ้นส่วน ภายในบ้านพักของตนเอง ตั้งอยู่ในซอยท่าข้าม 28 แยก 6 แขวงแสมดำ เขตบางขุนเทียน กรุงเทพฯ และแช่ชิ้นส่วนร่างไว้ในตู้เย็น โดยผู้ลงมือคือ นายศิระ อายุ 20 ปี ลูกชายของผู้เสียชีวิต ซึ่งยิงตัวเองที่ศีรษะ อาการสาหัส ก่อนจะเสียชีวิตในเวลาต่อมา ตามที่เสนอ<a href="https://www.sanook.com/news/">ข่าว</a>ไปแล้วนั้น</p>
      <p>
        <i>
          <b>
            <a href="https://www.sanook.com/news/7963647/">&gt;&gt; สยอง! ลูกชายฆ่าหั่นศพแม่ยัดช่องฟรีซตู้เย็น ก่อนยิงตัวเองอาการสาหัส</a>
          </b>
        </i>
      </p>
      <p>ความคืบหน้าในกรณีดังกล่าว (25 พ.ย.) <b>เฟซบุ๊กเรื่องเด่นเย็นนี้</b> ได้สัมภาษณ์หญิงสาวคนหนึ่งซึ่งเป็นเพื่อนของ น.ส.ยุรีย์ อายุ 42 ปี ผู้เสียชีวิตที่ถูกฆ่าหั่นศพ และเป็นคนแรกไปถึงบ้านที่เกิดเหตุ</p>
      <p>เพื่อนของผู้ตาย ระบุว่า ตนเดินทางมาหาเพื่อนที่บ้าน เนื่องจากไม่ไปทำงาน และพบว่ามีกระเป๋าและทุกอย่างยังอยู่ ซึ่งตามปกติเพื่อนต้องเอาทุกอย่างไป จึงขึ้นไปดูที่ชั้น 2 ที่ห้องนอนก็พบว่ามีร่องรอยการนอน แต่เพื่อนไม่อยู่ ตนมั่นใจว่าต้องอยู่ แต่หาไม่เจอ</p>
      <p>ก่อนที่ นายศิระ อายุ 20 ปี ลูกชายของผู้ตายจะพยายามผลักตนออกมา ด้วยความกลัวเนื่องจากเป็นผู้หญิงมาคนเดียว จึงออกมาตั้งสติที่หน้าบ้าน และโทรศัพท์เรียกเพื่อนมาอีก 2 คน</p>
      <p>หลังจากยืนรออยู่หน้าบ้านเกือบ 1 ชั่วโมง ลูกชายของผู้ตายแต่งตัวเหมือนจะออกไปเรียน และเดินออกมากดสวิตซ์ประตูรถ ตนกับเพื่อนจึงถามว่าจะไปไหน ซึ่งลูกชายของผู้ตายบอกว่าจะออกไปเรียนให้ทันบ่ายสอง ซึ่งตนคิดว่าเป็นไปไม่ได้ เพราะอีก 15 นาทีจะบ่ายสอง จึงเดินเข้าไปดูในบ้าน และแยกย้ายกันหาอีกรอบ แต่ก็ไม่เจอ ก่อนที่เพื่อนคนหนึ่งจะไปเปิดตู้เย็น</p>
      <p>เพื่อนผู้ตายพูดด้วยน้ำเสียงสั่นเครือว่า<b> "หนูก็เลยไปเห็นเพื่อนอยู่ในตู้เย็น"</b> พร้อมบอกว่า หลังจากเห็นศพของเพื่อนอยู่ในตู้เย็น ตนก็วิ่งออกมาจากบ้าน ขณะที่เพื่อนอีกคนยังยืนนิ่งอยู่หน้าตู้เย็น โดยที่ตนไม่ได้เห็นตอนที่ นายศิระ อายุ 20 ปี ยิงตัวเอง แต่ขณะนั้นมีเจ้าหน้าที่ตำรวจเดินทางมาถึงที่เกิดเหตุแล้ว</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FRDNewsCH3%2Fvideos%2F421979725147157%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>
        <i>
          <b>
            <a href="https://www.sanook.com/news/7963771/">&gt;&gt; ลูกชายเสียชีวิตแล้ว! หลังฆ่าหั่นศพแม่ยัดตู้เย็น พบเพิ่มชิ้นส่วนหน้าอกทิ้งชักโครก</a>
          </b>
        </i>
      </p>
      <footer><b>ขอขอบคุณ<br/></b>ข้อมูล :<a href="https://www.facebook.com/RDNewsCH3/videos/421979725147157/">เรื่องเด่นเย็นนี้</a>,<a href="https://twitter.com/Nalinee_OPLE/status/1198908717103603712?s=20">ทวิตเตอร์ @Nalinee_OPLE</a></footer>
    </article>
  </body>
</html>