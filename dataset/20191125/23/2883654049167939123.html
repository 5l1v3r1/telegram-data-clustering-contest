<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/lance-bass-ziet-nsync-reunie-helemaal-zitten/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-25T23:55:30+00:00"/>
    <meta property="og:title" content="Lance Bass ziet *NSYNC reünie helemaal zitten"/>
    <meta property="og:description" content="Als het aan Lance Bass ligt, komen zijn vroegere *NSYNC maatjes en hij nog liever vandaag dan morgen weer bij elkaar. Dat liet de zanger weten in een interview met Yahoo Entertainment. Bass liet weten met name nostalgisch te zijn over het kerstalbum Home For Christmas, dat deze week 21 jaar geleden uitkwam."/>
  </head>
  <body>
    <article>
      <h1>Lance Bass ziet *NSYNC reünie helemaal zitten</h1>
      <address><time datetime="2019-11-25T23:55:30+00:00">25 Nov 2019, 23:55</time> by <a rel="author" href="https://www.ditjesendatjes.nl/author/ditjesdatjes/" target="_blank">DitjesDatjes</a></address>
      <p>Als het aan Lance Bass ligt, komen zijn vroegere *NSYNC maatjes en hij nog liever vandaag dan morgen weer bij elkaar. Dat liet de zanger weten in een interview met Yahoo Entertainment. Bass liet weten met name nostalgisch te zijn over het kerstalbum Home For Christmas, dat deze week 21 jaar geleden uitkwam.</p>
      <p>“Ons album mag nu in Amerika officieel drinken, nu het 21e jaar bereikt is,” grapte Lance, die bekende dat dit zijn favoriete *NSYNC plaat is. Op de vraag of hij een grote reünietournee ziet zitten, nadat de band afgelopen zomer samen met Ariana Grande optrad tijdens Coachella, antwoordde hij: “Ik ben helemaal voor dat idee! Ik zou het te gek vinden om meer *NSYNC muziek te maken. Als je het mij vraagt, is er geen beter moment om weer bij elkaar te komen dan nu.”</p>
      <p>Of dat er daadwerkelijk van gaat komen is nog maar de vraag. “Het is nogal moeilijk voor ons om het eens te worden over bepaalde dingen. De communicatie tussen ons is prima als het over simpele zaken gaat maar wanneer het zakelijk wordt, dan wordt het lastig. Justin doet het fantastisch momenteel en die heeft nauwelijks een pauze gehad sinds de laatste keer dat we een nummer opnamen.”</p>
      <p>BuzzE</p>
    </article>
  </body>
</html>