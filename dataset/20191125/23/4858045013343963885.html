<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.stiripesurse.ro/basescu-mitraliaza-psd-generatiile-de-oameni-valorosi-au-trecut-la-psd-inlocuirea-lor-se-face-c_1406680.html"/>
    <meta property="og:site_name" content="Stiri pe surse"/>
    <meta property="article:published_time" content="2019-11-25T23:47:56+00:00"/>
    <meta property="og:title" content="Băsescu 'mitraliază' PSD: 'Generațiile de oameni valoroși au trecut la PSD. Înlocuirea lor se face cu mediocrități de tip Ciolacu, doamne cu strigături ca Lia'"/>
    <meta property="og:description" content="Atac violent al fostului președinte Traian Băsescu la adresa PSD-ului. Băsescu a desființat în direct la Digi 24 PSD, pe care îl acuză că..."/>
  </head>
  <body>
    <article>
      <h1>Băsescu 'mitraliază' PSD: 'Generațiile de oameni valoroși au trecut la PSD. Înlocuirea lor se face cu mediocrități de tip Ciolacu, doamne cu strigături ca Lia'</h1>
      <address><time datetime="2019-11-25T23:47:56+00:00">25 Nov 2019, 23:47</time> by <a rel="author">Ioana Necula</a></address>
      <p>Atac violent al fostului președinte <a href="https://www.stiripesurse.ro/personalitati/traian-basescu_25.html">Traian Băsescu</a> la adresa PSD-ului. Băsescu a desființat în direct la Digi 24 PSD, pe care îl acuză că "este un partid de lași, care se acund acum după eșecul Vioricăi Dăncilă. Traian Băsescu a mai adăugat că "că așa cum este doamna Dăncilă este mai onestă și mai inteligentă decât fiecare dintre cei care îi cer acum capul, în PSD". În plus, Băsescu a făcut previziuni sumbre pentru viitorul PSD: "marea problemă a PSD este că la ei nu mai vin oameni de valoare. Generațiile de oameni valoroși au trecut la PSD, iar înlocuirea lor se face cu mediocrități de tip Ciolacu".</p>
      <p>"Avem rege! La un asemenea scor zdrobitor concluzia este că avem rege. Cred că este prima dată în istoria post-decembristă când un președinte este ales atât de categoric, excepție făcând Ion Iliescu. Dar la un asemenea scor ca cel obținut de domnul Klaus Iohannis, se pune la îndoială capacitatea PSD de a mai face performanță politică în România. (...) Ceea ce se întâmplă la PSD e din cauza calității oamenilor din PSD. Oamenii din PSD sunt în general lași, când le tragi una peste fălci, se gudură. Aici reprezentativ pentru ei este Ponta, care ori de câte ori a fost o tensiune a abandonat. Acum au lașitatea să nu-și asume cei care s-au pretins a fi lideri ai PSD-ului dau vina pe Dăncilă și încearcă să se ascundă sub eșecul lui Dăncilă, fără a recunoaște că în primul rând este eșecul lor. La Vrancea nu a fost Dăncilă președinte de organizație, la Olt n-a fost Dăncilă președinte de organizație, la Suceava, la Botoșani, la Iași, la Vaslui, n-a fost Dăncilă, iar acum vin în frunte cu Ciolacu să-i ia capul pentru vinovății doamnei Dăncilă. Eu vă spun că așa cum este doamna Dăncilă este mai onestă și mai inteligentă decât fiecare dintre ei. Vă dați seama care e nivelul în PSD dacă doamna Dăncilă îi reprezintă din toate punctele de vedere. După părerea mea vor face o răzbunare ieftină, vor crede că au luat măsuri dar nu se uită la ei. Ei nu mai au oameni capabili să fie lideri, iar vremea PSD-ului a trecut, va deveni un partid mediu. Marea problemă a PSD este că la ei nu mai vin oameni de valoare. Generațiile de oameni valoroși au trecut la PSD, iar înlocuirea lor se face cu mediocrități de tip Ciolacu, doamne cu strigături de tip Olguța Vasilescu, e nivel scăzut, nivel de strigători de România Mare. Era un partid nu se poate reface fără lideri credibili. N-au cum să se refacă în situația actuală, n-au crescut lideri, au îndepărtat tot ce a fost valoros și vor rămâne niște mediocrii la frâiele partidului, iar astăzi suportă consecințele", a declarat fostul președinte, Traian Băsescu.</p>
    </article>
  </body>
</html>