<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/fotografia-sok-to-spiti-sto-opio-pnigike-i-75chroni-katakiti/"/>
    <meta property="og:site_name" content="irafina"/>
    <meta property="article:published_time" content="2019-11-25T23:40:55+00:00"/>
    <meta property="og:title" content="Φωτογραφία σοκ! Το σπίτι στο οποίο πνίγηκε η 75χρονη κατάκοιτη"/>
    <meta property="og:description" content="Ο “Γηρυόνης”… μας πήρε και μας σήκωσε. Μετά τις τεράστιες καταστροφές στην Κινέτα, τον θάνατο δύο ανδρών στο Αντίρριο και μιας κολυμβήτριας στην Κω, τραγικό θάνατο βρήκε το βράδυ της Δευτέρας, 25.11.2019 και μια 75χρονη γυναίκα από την περιοχή της Ιαλυσού, στην Ρόδο, καθώς το σπίτι της πλημμύρισε και η ίδια δεν μπορούσε να αντιδράσει […]"/>
  </head>
  <body>
    <article>
      <h1>Φωτογραφία σοκ! Το σπίτι στο οποίο πνίγηκε η 75χρονη κατάκοιτη</h1>
      <address>
        <time datetime="2019-11-25T23:40:55+00:00">25 Nov 2019, 23:40</time>
      </address>
      <p>Ο “Γηρυόνης”… μας πήρε και μας σήκωσε. Μετά τις τεράστιες καταστροφές στην Κινέτα, τον θάνατο δύο ανδρών στο Αντίρριο και μιας κολυμβήτριας στην Κω, τραγικό θάνατο βρήκε το βράδυ της Δευτέρας, 25.11.2019 και μια 75χρονη γυναίκα από την περιοχή της Ιαλυσού, στην Ρόδο, καθώς το σπίτι της πλημμύρισε και η ίδια δεν μπορούσε να αντιδράσει καθώς ήταν κατάκοιτη. Το νερό ανέβηκε πάνω από το ύψος του κρεβατιού με αποτέλεσμα να χάσει τη ζωή της.</p>
      <p>Η άτυχη γυναίκα ήταν μόνη της εκείνη την ώρα στο σπίτι. Η σφοδρή κακοκαιρία που μετέτρεψε τους δρόμους σε χειμάρρους ήταν η αιτία που το σπίτι της άρχισε να γεμίζει με νερά. Η ίδια δεν μπορούσε να αντιδράσει καθώς ήταν κατάκοιτη εδώ και χρόνια.</p>
      <p>Στο σημείο κλήθηκαν και έφθασαν διασώστες του ΕΚΑΒ που προσπάθησαν να επαναφέρουν στη ζωή την άτυχη ηλικιωμένη, χωρίς όμως αποτέλεσμα.</p>
      <p>Οι φωτογραφίες από το σπίτι της άτυχης γυναίκας είναι σοκαριστικές. Στον τοίχο αριστερά, φαίνεται το ύψος στο οποίο “ανέβηκε” το νερό. Η στάθμη του ήταν πολύ πιο ψηλά από το κρεβάτι της…</p>
      <figure>
        <img src="https://www.newsit.gr/wp-content/uploads/2019/11/rodos_gynaika_1-768x494.jpg"/>
      </figure>
      <figure>
        <img src="https://www.newsit.gr/wp-content/uploads/2019/11/rodos_gynaika_2-768x553.jpg"/>
      </figure>
      <p>newsit.gr</p>
    </article>
  </body>
</html>