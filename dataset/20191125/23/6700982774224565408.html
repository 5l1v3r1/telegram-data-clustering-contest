<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/radu-tiro-sala-parato-cieca-lavoro-concentrazione/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-25T23:46:23+00:00"/>
    <meta property="og:title" content="Radu: «Il tiro di Sala l’ho parato alla cieca. Lavoro sulla concentrazione»"/>
    <meta property="og:description" content="Andrei Radu è stato uno dei grandi protagonisti di Spal-Genoa. Il portiere romeno rossoblù analizza le parate compiute contro i ferraresi"/>
  </head>
  <body>
    <article>
      <h1>Radu: «Il tiro di Sala l’ho parato alla cieca. Lavoro sulla concentrazione»</h1>
      <h2>«La parata più difficile resta quella su Elmas a Napoli» spiega il portiere</h2>
      <address><time datetime="2019-11-25T23:46:23+00:00">25 Nov 2019, 23:46</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <p>Andrei Radu è stato uno dei migliori in campo di <a href="https://live.pianetagenoa1893.net/live-match/spal-vs-genoa-25-11-2019">Spal-Genoa</a>. «<i>Il mister ci dice di avere coraggio e giocare la palla per creare gli spazi. Una squadra vera gioca da dietro e noi ci stiamo provando. Il rigore di Petagna? L’ho studiato e sapevo che l’avrebbe tirato alla mia sinistra, potevo fare di più</i>» spiega a Sky.</p>
      <p>Poi il portiere del Genoa spiega i suoi grandi interventi di stasera: «<i>La parata sul tiro di Sala l’ho fatta alla cieca, ho visto il tiro solo all’ultimo momento. Quella su Reca mi è andata bene, volevo uscire sul cross ma probabilmente la luce dei riflettori mi ha bloccato. La parata più difficile resta quella su Elmas a Napoli, anche per il peso della partita</i>».</p>
      <p>«<i>Punti forti e deboli? Penso solo a giocare e guadagnare esperienza, so che tra i pali mi sento bene. Voglio migliorare a livello psicologico: restare concentrato dopo aver fatto una grande gara è la cosa più difficile di questo mestiere. Sono contento di quanto sto facendo al Genoa</i>» conclude Radu.</p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/fotogallery/la-fotogallery-di-spal-genoa-1-1-2/"/>
        <a href="https://www.pianetagenoa1893.net/tifosi-e-club/club-portuali-voltri-genoa-e-spal-pareggiano-ma-vincono-i-portieri/"/>
        <a href="https://www.pianetagenoa1893.net/la-partita-odierna/sturaro-felice-per-il-gol-ho-bisogno-di-tempo-per-tornare-al-top/"/>
        <a href="https://www.pianetagenoa1893.net/primo-piano/gran-radu-sturaro-convincente-criscito-non-meglio-pinamonti-deludente/"/>
        <a href="https://www.pianetagenoa1893.net/conferenza-stampa-dopo-partita/thiago-motta-abbiamo-provato-in-tutti-i-modi-a-vincere-per-come-vedo-io-il-calcio-meritavamo-di-vincere/"/>
        <a href="https://www.pianetagenoa1893.net/primo-piano/thiago-motta-sturaro-esempio-fine-partita-morti-fatica/"/>
      </related>
    </article>
  </body>
</html>