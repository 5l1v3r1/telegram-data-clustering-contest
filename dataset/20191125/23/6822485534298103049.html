<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980904184.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-25T23:00:00+00:00"/>
    <meta property="og:title" content="حضور نمایندگان ایران در اجلاس اوپک"/>
    <meta property="og:description" content="به گزارش خبر آنلاین، کاظم غریب آبادی سفیر و نماینده دائم ایران نزد سازمان ملل در وین اعلام کرد: پس از برگزاری نشست ویژه شورای حکام، کنفرانس عمومی یونیدو و نشست عادی شورای حکام ظرف سه هفته گذشته و همچنین برگزاری پنجاه و سومین نشست کمیسیون مقدماتی سازمان معاهده منع جامع آزمایش های هسته ای CTBT در هفته جاری، وین هفته آینده میزبان دو نشست مهم دیگر شامل اجلاس وزرای اوپک از ۴ دسامبر (۱۳ آذر) با حضور بیژن نامدار زنگنه  وزیر نفت کشورمان و همتایان اوپکی و همچنین نشست کمیسیون مشترک برجام در ۶ دسامبر (۱۵ آذر) با حضور سید عباس عراقچی معاون سیاسی وزیر خارجه و همتایان او در گروه ۱+۴ خواهد بود."/>
  </head>
  <body>
    <article>
      <h1>حضور نمایندگان ایران در اجلاس اوپک</h1>
      <address>
        <time datetime="2019-11-25T23:00:00+00:00">25 Nov 2019, 23:00</time>
      </address>
      <p>سفیر و نماینده دائم ایران نزد سازمان ملل در وین از برگزاری اجلاس وزرای اوپک در ۱۳ آذر با حضور زنگنه وزیر نفت و نشست کمیسیون مشترک برجام ۱۵ آذر با حضور عراقچی در وین خبر داد.</p>
      <p>به گزارش خبر آنلاین، کاظم غریب آبادی سفیر و نماینده دائم ایران نزد سازمان ملل در وین اعلام کرد: پس از برگزاری نشست ویژه شورای حکام، کنفرانس عمومی یونیدو و نشست عادی شورای حکام ظرف سه هفته گذشته و همچنین برگزاری پنجاه و سومین نشست کمیسیون مقدماتی سازمان معاهده منع جامع آزمایش های هسته ای CTBT در هفته جاری، وین هفته آینده میزبان دو نشست مهم دیگر شامل اجلاس وزرای اوپک از ۴ دسامبر (۱۳ آذر) با حضور بیژن نامدار زنگنه  وزیر نفت کشورمان و همتایان اوپکی و همچنین نشست کمیسیون مشترک برجام در ۶ دسامبر (۱۵ آذر) با حضور سید عباس عراقچی معاون سیاسی وزیر خارجه و همتایان او در گروه ۱+۴ خواهد بود.<br/> سید عباس موسوی سخنگوی وزارت خارجه ایران امروز (دوشنبه) در نشست هفتگی خود با خبرنگاران از برگزاری نشست کمیسیون مشترک برجام در سطح معاونان وزرای خارجه در ششم دسامبر (۱۵ آذر) و در وین خبر داده بود.</p>
    </article>
  </body>
</html>