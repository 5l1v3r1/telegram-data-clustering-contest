<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2111980"/>
    <meta property="og:site_name" content="www.bta.bg"/>
    <meta property="article:published_time" content="2019-11-25T23:11:00+00:00"/>
    <meta property="og:title" content="Бенямин Нетаняху не е длъжен да напуска премиерския пост заради привличането му под отговорност за корупция, заяви израелският главен прокурор"/>
    <meta property="og:description" content="NF 23:13:01 25-11-2019 DI2309NF.004 Израел - премиер - съд Бенямин Нетаняху не е длъжен да напуска премиерския пост заради привличането му под отговорност за корупция, заяви израелският главен прокурор Ерусалим, 25 ноември /БТА/ Израелският главен прокурор Авихай Манделблит заяви, че премиерът Бенямин Нетаняху не е длъжен да напуска поста си заради привличането му под съдебна отговорност по обвинения в корупция, предаде Асошиейтед прес. В изявление на Манделблит се казва, че Нетаняху може да остане и.д. премиер въпреки повдигнатите му преди няколко дни обвинения в измама, злоупотреба с доверие и корупция. Становището на главния прокурор потвърди мненията на други юристи, че привлечен под съдебна отговорност премиер може да остане на поста си. По закон други държавни служители, включително министри, са длъжни да подадат оставка, ако са им повдигнати обвинения в престъпление, но няма такова изрично изискване за министър-председателя, отбелязва АП. Нетаняху е първият действащ премиер в историята на Израел, привлечен…"/>
  </head>
  <body>
    <article>
      <h1>Бенямин Нетаняху не е длъжен да напуска премиерския пост заради привличането му под отговорност за корупция, заяви израелският главен прокурор</h1>
      <address>
        <time datetime="2019-11-25T23:11:00+00:00">25 Nov 2019, 23:11</time>
      </address>
      <p>NF 23:13:01 25-11-2019 <br/>DI2309NF.004<br/>Израел - премиер - съд<br/><br/>Бенямин Нетаняху не е длъжен да напуска премиерския <br/>пост заради привличането му под отговорност <br/>за корупция, заяви израелският главен прокурор<br/><br/><br/>Ерусалим, 25 ноември /БТА/<br/>Израелският главен прокурор Авихай Манделблит заяви, че премиерът Бенямин Нетаняху не е длъжен да напуска поста си заради привличането му под съдебна отговорност по обвинения в корупция, предаде Асошиейтед прес.<br/>В изявление на Манделблит се казва, че Нетаняху може да остане и.д. премиер въпреки повдигнатите му преди няколко дни обвинения в измама, злоупотреба с доверие и корупция. Становището на главния прокурор потвърди мненията на други юристи, че привлечен под съдебна отговорност премиер може да остане на поста си. По закон други държавни служители, включително министри, са длъжни да подадат оставка, ако са им повдигнати обвинения в престъпление, но няма такова изрично изискване за министър-председателя, отбелязва АП. Нетаняху е първият действащ премиер в историята на Израел, привлечен под съдебна отговорност за престъпление.<br/>/ХП/<br/><br/>/ДИ/</p>
    </article>
  </body>
</html>