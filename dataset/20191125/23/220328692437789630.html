<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/eto-kakvo-kaza-borisov-sled-sreshchata-s-trmp-407634.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-25T23:29:00+00:00"/>
    <meta property="og:title" content="Ето какво каза Борисов след срещата с Тръмп"/>
    <meta property="og:description" content="Убеден съм, че визите ще паднат, България - стратегически газов хъб"/>
  </head>
  <body>
    <article>
      <h1>Ето какво каза Борисов след срещата с Тръмп</h1>
      <address><time datetime="2019-11-25T23:29:00+00:00">25 Nov 2019, 23:29</time> by <a rel="author">сс</a></address>
      <p>Убеден съм, че визовият режим ще падне. Мисля, че следващата ни среща ще бъде точно за отпадане на визите, каза Борисов след срещата с президента Доналд Тръмп и дсобави:  Мисля, че президентът Тръмп ме разбра, че може да остане в сърцата на българите за много години, ако направи този жест с визите. Тръгвайки си ми каза: Обещавам да работя много активно и да ти дам отговор кога.</p>
      <p>
        <a href="https://www.standartnews.com/balgariya-politika/trmpkharesvam-borisov-s-udovolstvie-shche-doyda-v-blgariya-407632.html">
          <b>ВИЖ ОЩЕ: Тръмп:Харесвам Борисов, с удоволствие ще дойда /ОБЗОР/</b>
        </a>
      </p>
      <p>По темата за енергийното сътрудничество отбелязахме, че България е стратегически газов хъб, чрез който съседните ни страни могат да осъществят своята диверсификация, каза Борисов. Той заяви още, че Тръмп ще посети България.</p>
      <p>За визите</p>
      <p>Мисля, че Тръмп ще дойде в България. Мисля, е следващата ни среща ще бъде за отпадане на визите, защото за Полша това се случи, второ България те разглеждат - и не случайно ще излезе това, което сме подписали - стратегически договори за сътрудничество. Гледат на една държава много праволейна, много спазваща единни ценности, които имат САЩ. Стратегически договори за сътрудничество означава еднакво добре да работим в сферата на икономиката, културата, IT технологиите, образованието, културата, отбраната, свободата на медиите, върховенството на закона. Убеден съм, че визите ще паднат, не само защото много сме направили по темата - с Канада отпадането на визовия режим е ярък пример, че не създаваме никакви проблеми. Мисля, че президентът Тръмп ме разбра, че ще остане в сърцата на българите, ако направи този жест. Каза - обещавам да работя много активно и скоро да ти дам отговор.</p>
      <p>За енергийните проекти</p>
      <p>Тръмп е изключително доволен и в писмения документ, който ще излезе пише - България стратегически газов хъб, на който да има възможност съседните ни страни да си си направят реално диверсификация и те. Това означава, че Балкански поток, интерконектора с Гърция посоката юг-север сега изграждаме и България е потвърдена в документа за стратегически газов хъб. Направих необходимото - те ме разбраха и по този начин мисля, че максимално съм успял да защитя интересите на България.</p>
      <p>За АЕЦ "Белене"</p>
      <p>Отделихме около 15 минути за АЕЦ "Белене". "Белене" не е руска централа, тя е 100% българска централа със 100% собственост върху реакторите от страна на България. Контурите са на бившата "Арева" - "Фраматом", на немски компании, реална възможност има турбината да е на "Дженеръл Електрик" и когато се изгражда подобен проект, е важно да се знае, че диверсификацията на ядреното гориво ще е примерно на "Уестингхаус". Това е един разкошен проект. Ние с Козлодуй след 10 години ще имаме много площадки. Аз му казах - не мога да правя американски реактор, а два чисто нови реактора да хвърля в реката - ще ме бият българите с камъни. Но той е бизнесмен и веднага схвана, че това е един много добър проект. Още тази седмица идват техните ядрени експерти, ще видят "Белене, реакторите и инфраструктурата на "Козлодуй" и като се има предвид, че целият регион има остра нужда от електричество, целият регион ще има нужда от енергия.</p>
      <p>Така че всички, които си мислеха, че идваме тук да ни кажат - не, не.. купувайте оръжие, обратното се получи. Ф-16 са най-добрите, съвместно работим по летищата, за да станат приложими за тях.</p>
      <p>Сигурността в Черно море</p>
      <p>Черно море е сигурно и винаги съм казвал, че в координационния център, трябва да правите разлика между база, флотилия и център - винаги съм казвал - учения колкото се може повече, за да може възпиращата ни мощ да е ясна за всички. Координационният център е във Варна, щабът в Румъния. Това са логистичните бази. Така, че Черно море си е сигурно и се надявам нашите най-хубави курорти, голфклубове да посетим с президента Тръмп. Пенс ще дойде със сигурност. Ако всичко му е наред на Тръмп, ще дойде в България, защото се очертаваме като най-стабилна и балансирана между всичките ни съседи. Ние нито веднъж не повдигнахме с Тръмп дума срещу трета страна. Ако някой шпионства, ние си залавяме и си отдаваме срок по най-бързия начин да си замине.</p>
      <p>Ние работим за просперитета вече на България. С покупката на нови самолети - Тайланд имат 70. Това не е критерий. Важно е за България да се знае. Ако сега се върна да има среща, той ще говори дълго пред българските медии.</p>
      <p>Разликата между Обама и Тръмп</p>
      <p>Овалният кабинет си е същият. Политиките са различни. Тръмп е твърд и защитава своя интерес. Аз също бях твърд, за да му предложи вариант и нашият интерес да е защитен. Казах му - ако ние не сме Балканският център за диверсификация, как да обясня на българите, че Турция и Гърция могат, а ние не, какво да направим с нашата газопреносна мрежа или с новите американски компресори риверсивни. Той вика - абсолютно си прав.</p>
      <p>Влиянието на Русия</p>
      <p>Засегнато е влиянието не само на Русия - на Китай, Турция, ЕС. Когато има зловредно влияние, българските служби и прокуратура показаха, че действат мигновено. Не можах да му обясня, след като прокуратурата, МВР и ДАНС са арестували за шпионаж и има повдигнато обвинение, как български съдия го пуснал да получи орден от Путин.</p>
      <p> </p>
    </article>
  </body>
</html>