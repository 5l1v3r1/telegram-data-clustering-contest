<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2419872&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-25T23:02:00+00:00"/>
    <meta property="og:title" content="உள்ளாட்சி தேர்தலில் பா.ஜ. தனித்து போட்டி?"/>
    <meta property="og:description" content="சென்னை : ''உள்ளாட்சி தேர்தலில் பா.ஜ. அனைத்து இடங்களிலும் போட்டியிட விரும்புகிறது'' என முன்னாள் மத்திய அமைச்சர் பொன்.ராதாகிருஷ்ணன் கூறினார்.சென்னை விமான நிலையத்தில் அவர் அளித்த - தினமலர்"/>
  </head>
  <body>
    <article>
      <h1>உள்ளாட்சி தேர்தலில் பா.ஜ. தனித்து போட்டி?</h1>
      <address>
        <time datetime="2019-11-25T23:02:00+00:00">25 Nov 2019, 23:02</time>
      </address>
      <p>சென்னை : ''உள்ளாட்சி தேர்தலில் பா.ஜ. அனைத்து இடங்களிலும் போட்டியிட விரும்புகிறது'' என முன்னாள் மத்திய அமைச்சர் பொன்.ராதாகிருஷ்ணன் கூறினார்.<br/><br/>சென்னை விமான நிலையத்தில் அவர் அளித்த பேட்டி: உள்ளாட்சி தேர்தல் பொறுத்தவரை தமிழகம் முழுவதும் போட்டியிட பா.ஜ. விரும்புகிறது. அதற்கான பணிகள் நடைபெற்று வருகின்றன; தேர்தல் நெருங்கும் போது அது குறித்து அறிவிப்போம். பா.ஜ. தனித்து போட்டியிடுவது குறித்து கட்சி தலைமை முடிவு செய்யும். அந்தந்த இடங்களில் உள்ள கள நிலவரத்தை கண்டு அதற்கு ஏற்றவாறு நடப்போம்.</p>
      <figure>
        <img src="https://img.dinamalar.com/data/gallery/gallerye_043217572_2419872.jpg"/>
      </figure>
      <p>மஹாராஷ்டிராவில் ஒரு மாதம் மற்ற கட்சிகளுக்கு அவகாசம் கொடுக்கப்பட்டது. கடைசி வரை அவர்கள் எந்த நடவடிக்கையும் எடுக்கவில்லை. இறுதி வரை பேசி வருகிறோம் என்றே கூறினர். அந்த நிலையில் தான் புதிய ஆட்சி அமைத்து உள்ளோம். மற்ற முடிவுகள் நீதிமன்ற தீர்ப்புக்கு பின் தெரியும். நடிகர் ரஜினி அரசியலுக்கு வந்தால் தமிழகத்தில் நல்ல ஒரு அரசாங்கம் அமைய வேண்டும் என்றே விரும்புவார். இவ்வாறு பொன்.ராதாகிருஷ்ணன் கூறினார்.</p>
    </article>
  </body>
</html>