<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3364497/sta-ceka-crveno-bele-sutra-protiv-bajerna-ovo-su-detalji-sutrasnjeg-meca-na-marakani-a-ovo-niste-znali-o-bavarcima"/>
    <meta property="og:site_name" content="kurir.rs"/>
    <meta property="article:published_time" content="2019-11-25T23:33:00+00:00"/>
    <meta property="og:title" content="ŠTA ČEKA CRVENO-BELE SUTRA PROTIV BAJERNA? Ovo su detalji sutrašnjeg meča na Marakani, a OVO niste znali o Bavarcima!"/>
    <meta property="og:description" content="Fudbaleri Crvene zvezde sutra od 21 čas na stadionu Rajko Mitić dočekuju ekipu Bajerna iz Minhena u okviru petog kola grupne faze Lige šampiona."/>
  </head>
  <body>
    <article>
      <h6 class="kicker">STATISTIKA</h6>
      <h1>ŠTA ČEKA CRVENO-BELE SUTRA PROTIV BAJERNA? Ovo su detalji sutrašnjeg meča na Marakani, a OVO niste znali o Bavarcima!</h1>
      <address>
        <time datetime="2019-11-25T23:33:00+00:00">25 Nov 2019, 23:33</time>
      </address>
      <p>
        <b>Fudbaleri Crvene zvezde sutra od 21 čas na stadionu „Rajko Mitić“ dočekuju ekipu Bajerna iz Minhena u okviru petog kola grupne faze Lige šampiona.</b>
      </p>
      <p>Izabranike Vladana Milojevića očekuje drugi meč sa najkvalitetnijim timom u grupi B, minhenskim Bajernom, koji je u srpskoj prestonici prvi put od 2007. godine i uzbudljivog meča na stadionu „Rajko Mitić“ u drugom po kvalitetu takmičenju na Starom kontinentu.</p>
      <p>
        <b>MEĐUSOBNI DUELI</b>
      </p>
      <p>Protiv šampiona Nemačke, Bajerna iz Minhena, šest puta u prošlosti smo vojevali bitke na fudbalskom terenu. Svim zvezdašima je u srcu utakmica u Beogradu koja važi za jednu od najuzbudljivjih okršaja na Marakani. Siniša Mihajlović je iz slobodnog udarca doveo u prednost crveno-bele od 1:0, da bi Bavarci preokrenuli rezultat na 1:2. Međutim, u poslednjem minutu meča naš tim je autogolom Aumana došao do rezultata 2:2 i time se plasirao u finale najelitnijeg evropskog takmičenja. Prvi meč u Minhenu završen je pobedom našeg tima od 2:1 u kojem su strelci bili Pančev i Savićević.</p>
      <p>U sezoni 1979/80 po prvi put u istorji smo odmerili snage sa Bajernom u okviru osmine finala Kupa UEFA. Crvena zvezda je poražena u prvoj utakmici u Minhenu rezultatom 2:0 tako da je pobeda u Beogradu od 3:2 koju su izborili Savić, Petrović i Repčić bila nedovoljna da naš tim prođe u sledeću fazu takmičenja. Snage smo odmerili sa Bajernom bio je meč u Kupu UEFA 2007. godine kada smo doživeli poraz u Beogradu od 3:2 u kojem su golove za naš tim postigli Ognjen Koroman i Nenad Milijaš.</p>
      <p>Poslednji duel odigrali smo u prvom kolu ovosezonske Lige šampiona, kada je nemački šampion slavio golovima Komana, Levandovskog i Milera.</p>
      <p>
        <b>PRENOSI UTAKMICE CRVENA ZVEZDA – BAJERN</b>
      </p>
      <p>Okršaj nemačkog predstavnika i Crvene zvezde biće emitovan na dve televizije. Prenos utakmice možete ispratiti na prvom kanalu Radio Televizije Srbije i na kanalu Arenasport 1 od 21 sat.</p>
      <p>Ukoliko niste u prilici da pratite video prenos uživo, možete biti uz naše momke i na Zvezdinoj aplikaciji, putem tekstualnog prenosa na našem Meč centru, koji je aktivan na svakom meču iz minuta u minut.</p>
      <p>
        <b>FORMA EKIPA</b>
      </p>
      <p>Crvena zvezda se nalazi na prvom mestu Superlige Srbije sa 43 osvojena boda. U prethodnih pet utakmica u nacionalnom šampionatu zabeležili smo četiri pobede i jedan remi. Ekipa Bajerna se nalazi na trećem mestu Bundeslige sa 24 osvojena boda na 12 odigranih utakmica. U prethodnih pet utakmica u prvenstvu Bavarci su zabeležili četiri pobede i jedan poraz.</p>
      <p>
        <b>MILOJEVA REČ</b>
      </p>
      <p>Očekivanja pred meč sa Bajernom izneo je šef stručnog štaba našeg tima Vladan Milojević.</p>
      <p>- Pretposlednja utakmica u grupnoj fazi Lige šampiona, a u goste nam dolazi veliki klub i jedna od najboljih ekipa u Evropi i svetu. Očekuje nas spektakl, mnogo nam znači da ugostimo renomiranog protivnika kao što je Bajern. Daćemo sve od sebe da pružimo dobru partiju. Veoma sam ponosan na sve ovo, za tri godine koje igramo evropska takmičenja, videli smo velike svetske asove, poput Nojera, Sona, Levandovskog... Mnogi su prvi put došli u Beograd kako bi videli kako je to igrati na našem stadionu. Ponoviću igračima ono što im uvek govorim - dajte sve od sebe, a ja preuzimam odgovornost. Ne plašimo se nikog i jedva čekamo utakmicu – istakao je Vladan Milojević.</p>
      <p>
        <b>NAJBOLjI PROTIVNIČKI IGRAČI</b>
      </p>
      <p>Ekipa Bajerna sastavljena je od prvoklasnih igrača. Od golmana do napadača svaki igrač u redovima nemačkog tima ima zavidan kvalitet. Od Manuela Nojera, preko Alabe, Gorecke, Kutinja do Roberta Levandovskog, Serža Gnabrija i Kingsli Komana, tim Bajerna iz Minhena predstavlja fenomenalan kolektiv koji važi za jedan od najboljih evropskih ekipa.</p>
      <p>
        <b>SUDIJA MEČA</b>
      </p>
      <p>Glavni sudija meča biće Bjorn Kujpers. Holandski arbitar važi za jednog od najpoznatijih i najboljih fudbalskih sudija. Delio je pravdu i u finalu Lige šampiona 2014. godine, kada je u "Madrilenju" Real savladao Atletiko sa 4:1. Na prošlogodišnjem Mundijalu u Rusiji, bio je od naboljih sudija i delio je pravdu na nekim od najbitnih mečeva. U sutrašnjem okršaju pomagaće mu Sander van Rekel i Ervin Zeinstra.</p>
      <p>
        <b>OSTALI MEČEVI LIGE ŠAMPIONA</b>
      </p>
      <p>
        <b>Utorak 26. novembar:</b>
      </p>
      <p>Galatasaraj – Klub Briž 18:55;</p>
      <p>Lokomotiva Moskva – Bajer Leverkuzen 18:55;</p>
      <p>Atalanta – Dinamo Zagreb 21:00;</p>
      <p>Juventus – Atletiko Madrid 21:00;</p>
      <p>Mančester Siti – Šahtjor 21:00;</p>
      <p>Real Madrid – PSG 21:00;</p>
      <p>Totenhem – Olimpijakos 21:00. <b>Sreda 27. novembar:</b> Valensija – Čelsi 18:55:</p>
      <p>Zenit – Lion 18:55;</p>
      <p>Barselona – Borusija 21:00;</p>
      <p>Genk – Salzubrg 21:00;</p>
      <p>Lil – Ajaks 21:00;</p>
      <p>Liverpul – Napoli 21:00;</p>
      <p>Lajpcig – Benfika 21:00;</p>
      <p>Slavia Prag – Inter 21:00.</p>
      <p>Kurir sport </p>
    </article>
  </body>
</html>