<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905233/-preud-homme-mag-opnieuw-extra-aanvallende-kracht-verwelkomen-op-training-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-25T23:24:00+00:00"/>
    <meta property="og:title" content="'Preud'homme mag opnieuw extra aanvallende kracht verwelkomen op training'"/>
    <meta property="og:description" content="Naast Club Brugge was Standard Luik de winnaar van het weekend. Door het gelijkspel van KAA Gent met Royal Antwerp FC (1-1) wipten de Rouches naar de tweede plek in de stand. Maandag kreeg Michel Preud'homme bovendien nog meer goed nieuws."/>
  </head>
  <body>
    <article>
      <h1>'Preud'homme mag opnieuw extra aanvallende kracht verwelkomen op training'</h1>
      <address>
        <time datetime="2019-11-25T23:24:00+00:00">25 Nov 2019, 23:24</time>
      </address>
      <p>
        <b>Naast Club Brugge was Standard Luik de winnaar van het weekend. Door het gelijkspel van KAA Gent met Royal Antwerp FC (1-1) wipten de Rouches naar de tweede plek in de stand. Maandag kreeg Michel Preud'homme bovendien nog meer goed nieuws.</b>
      </p>
      <p><i>L'Avenir </i>zag immers dat Aleksandar Boljevic zijn terugkeer mocht vieren op de trainingsvelden van Standard. De Montenegrijn stond slechts korte tijd aan de kant, want begin deze maand voetbalde hij nog mee tegen KV Mechelen. In de elf competitieduels die Boljevic betwistte voor Standard, was hij wel slechts drie keer basisklant. Daarin scoorde de flankaanvaller twee keer, allebei tegen KAS Eupen. Ook in de beker tegen Lommel was Boljevic dubbel trefzeker.</p>
      <p>Wie maar niet boven water lijkt te komen, is Anthony Limbombe. Tot op heden maakte de winger nog maar zo'n 200 speelminuten voor de <i>Rouches </i>in onze vaderlandse competitie. Halverwege september was zijn laatste optreden. Sindsdien ligt Limbombe in de lappenmand. Wanneer Standard eindelijk weer opnieuw kan rekenen op haar zomeraanwinst, is koffiedik kijken. <a href="https://www.voetbalprimeur.be/nieuws/904517/-beroepsprocedure-baat-niet-limbombe-verliest-rijbewijs-na-meerdere-inbreuken-.html?utm_source=doorlink&amp;utm_medium=doorlink&amp;utm_campaign=%2F">Tussendoor verloor Limbombe overigens zijn rijbewijs</a>.</p>
      <figure>
        <iframe data-src="https://twitter.com/StephLecaillon/status/1199008497083592705?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/905219/beloften-anderlecht-klopt-kv-mechelen-standard-wint-op-kaa-gent.html?itm_source=www.voetbalprimeur.be&amp;itm_medium=highlighted-content">Beloften: Anderlecht klopt KV Mechelen, Standard wint op KAA Gent<br/></a><a href="https://www.voetbalprimeur.be/nieuws/904913/preud-homme-vanheusden-blijft-een-jonge-speler-die-af-en-toe-fouten-maakt-.html?itm_source=www.voetbalprimeur.be&amp;itm_medium=highlighted-content"> Preud'homme: "Vanheusden blijft een jonge speler die af en toe fouten maakt"</a></aside>
    </article>
  </body>
</html>