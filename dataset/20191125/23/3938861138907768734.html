<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_avtomobil-golovi-sudu-zitknuvsya-iz-marshrutkoyu-bagato-postrazhdalih/939912"/>
    <meta property="og:site_name" content="Gazeta.ua"/>
    <meta property="article:published_time" content="2019-11-25T23:39:00+00:00"/>
    <meta property="og:title" content="Автомобіль голови суду зіткнувся із маршруткою, багато постраждалих"/>
    <meta property="og:description" content="В Броварах сталося зіткнення маршрутки та легковика, в якому їхав голова Прилуцького міськрайонного суду Чернігівської області Олександр Ільченко. В результаті аварії постраждали шість людей. ДТП сталася на виїзді на трасу &quot;Київ &amp;ndash; Суми&quot; ще у суботу, 23 листопада, однак відомо про неї ..."/>
  </head>
  <body>
    <article>
      <h1>Автомобіль голови суду зіткнувся із маршруткою, багато постраждалих</h1>
      <address><time datetime="2019-11-25T23:39:00+00:00">25 Nov 2019, 23:39</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/gallery/939/939912_2_w_1200.jpg?v=0"/>
        <figcaption>Голова Прилуцького міськрайонного суду Олександр Ільченко потрапив у аварію. Фото: brovary.net</figcaption>
      </figure>
      <p>В Броварах сталося зіткнення маршрутки та легковика, в якому їхав голова Прилуцького міськрайонного суду Чернігівської області <b>Олександр Ільченко</b>.</p>
      <p>В результаті аварії постраждали шість людей. ДТП сталася на виїзді на трасу "Київ – Суми" ще у суботу, 23 листопада, однак відомо про неї стало 25 листопада. Про це повідомляє "<a href="https://brovary.net.ua/na-brovarshhini-za-3-dni-likarnya-prijnyala-23-poterpilix-u-dtp-vizhili-ne-vsi/">Трибуна-Бровари</a>".</p>
      <p>Водій маршрутки зазнав легких травм, а от три пасажири – переломи різної тяжкості. У легковику – двоє постраждалих, так само з переломами, один із них – суддя.</p>
      <p>Як зазначається, в легковому автомобілі "Нісан" їхав голова Прилуцького міськрайонного суду Чернігівської області Олександр Ільченко. Це підтвердили і в апараті суду, зазначивши, що їхній керівник зазнав травм і нині перебуває у тяжкому стані.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_use-vkazuye-na-vinu-kulebi-v-dtp-radnik-avakova/939899"/>
      </related>
      <p>В Броварському відділі поліції наголосили, що винуватцем аварії є водій маршрутки.</p>
      <figure>
        <img src="https://static2.gazeta.ua/img2/cache/gallery/939/939912_1_w_1200.jpg?v=0"/>
      </figure>
      <blockquote>Укравтодор перегляне аварійність перехрестя у селі Чабани під Києвом, на якому <a href="https://gazeta.ua/articles/np/_dtp-za-uchastyu-kulebi-novi-podrobici-pro-perehrestya-ta-stan-postrazhdalih/939890">сталася ДТП</a> за участю дитячого омбудсмена Миколи Кулеби. За півроку на місці інциденту повинні зробити розв'язку.</blockquote>
    </article>
  </body>
</html>