<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3388922/kurdas-feminizm-kadin-haklarini-somuren-bir-dunya-gorusu-haline-geldi"/>
    <meta property="og:site_name" content="Milli Gazete"/>
    <meta property="article:published_time" content="2019-11-25T23:46:00+00:00"/>
    <meta property="og:title" content="Kurdaş: Feminizm kadın haklarını sömüren bir dünya görüşü haline geldi"/>
    <meta property="og:description" content="Milli Gazete Genel Yayın Yönetmeni Mustafa Kurdaş, TV5'te kadına şiddet olaylarına ilişkin dikkat çeken değerlendirmelerde bulundu."/>
  </head>
  <body>
    <article>
      <h1>Kurdaş: Feminizm kadın haklarını sömüren bir dünya görüşü haline geldi</h1>
      <h2>Milli Gazete Genel Yayın Yönetmeni Mustafa Kurdaş, TV5'te kadına şiddet olaylarına ilişkin dikkat çeken değerlendirmelerde bulundu.</h2>
      <address>
        <time datetime="2019-11-25T23:46:00+00:00">25 Nov 2019, 23:46</time>
      </address>
      <p>Milli Gazete Genel Yayın Yönetimi Mustafa Kurdaş, TV5'te Bilali Yıldırım moderatörlüğündeki <b>'Buyurun Başlıyoruz'</b> programında gündeme ilişkin değerlendirmelerde bulundu.</p>
      <p>Gündemde kadına şiddet konularına dair tartışmalarının olduğu bir dönemde Feminizm eleştirisi yapan Kurdaş "Feminizm kadın haklarını koruyan bir yapıymış gibi görünmekte ama Feminizm kadın haklarını sömüren bir dünya görüşü haline gelmiştir.<b> Kadın haklarını en çok sömürenler Feministlerdir. Feminizm, Kapitalizm'in en büyük saldırı gücü olmuştur"</b> dedi.</p>
      <p>Ayrıca kadına şiddet sorununun çözülmesi için AKP hükümeti tarafından yasallaştırılan<b> 'İstanbul Sözleşmesi'</b> kadına şiddet olayını daha da artmasına neden olduğunu belirten Kurdaş,<b> "İstanbul Sözleşmesi 2012'nin mart ayından itibaren konumuz oldu. 7 senedir bu şiddetin bitmesi gerekiyordu. Neden çoğalıyor? Çoğalması tabiidir. Daha önce daha azdı"</b> ifadelerini kullandı.</p>
      <p><b>'İstanbul Sözleşmesi'</b>nin Türk aile yapısına büyük zararlar verdiğini aktaran Kurdaş <b>"Aslında İstanbul Sözleşmesi de aile kurumunu güvenilir bir yer olarak görmüyor ve bu sözleşmeyle 'Aileyi Koruma Kanunu' işlevsiz haline getirildi"</b> diye konuştu.</p>
    </article>
  </body>
</html>