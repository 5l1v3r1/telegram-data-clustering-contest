<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152952-u-rejtyngu-procvitannia-ukraina-nyzhche-mongolii-i-botsvany"/>
    <meta property="og:site_name" content="ВолиньPost"/>
    <meta property="article:published_time" content="2019-11-25T23:03:00+00:00"/>
    <meta property="og:title" content="У рейтингу процвітання Україна нижче Монголії і Ботсвани"/>
    <meta property="og:description" content="Україна посіла 96 місце зі 167 країн у світовому рейтингу процвітання, який щороку укладає аналітичний центр Legatum Institute."/>
  </head>
  <body>
    <article>
      <h1>У рейтингу процвітання Україна нижче Монголії і Ботсвани</h1>
      <address>
        <time datetime="2019-11-25T23:03:00+00:00">25 Nov 2019, 23:03</time>
      </address>
      <p>Україна посіла 96 місце зі 167 країн у світовому рейтингу процвітання, який щороку укладає аналітичний центр Legatum Institute.<br/><br/>Автори аналізують кожну країну за низкою показників, які дозволяють оцінити стан різних сфер життя: безпеки, охорони здоров'я, свободи, інвестиційного клімату, природного середовища тощо.<br/><br/>Як свідчить звіт Legatum Institute, найсильніші сторони України - освіта, за якою Україна перебуває на 37 місці у світі, та умови життя (69 місце).<br/><br/>Найслабшими сторонами, на думку укладачів рейтингу, є соціальний капітал (129 місце) і безпека (145 сходинка).<br/><br/>Сусідами України в загальному рейтингу є Куба (97) і Туніс (95).<br/><br/>З минулого року Україна піднялася на три позиції (з 99 місця на 96), але все ще перебуває на 10 сходинок нижче, ніж 10 років тому.<br/><br/><b>Хто лідери?</b><br/><br/>Перша десятка світового рейтингу процвітання виглядає так:<br/><br/>Данія<br/>Норвегія<br/>Швейцарія<br/>Швеція<br/>Фінляндія<br/>Нідерланди<br/>Нова Зеландія<br/>Німеччина<br/>Люксембург<br/>Ісландія<br/>Велика Британія посідає 11 сходинку, Сполучені Штати - 18, Франція - 23, Іспанія - 25, Польща - 36, Грузія - 53.<br/><br/>Вище України в цьогорічному рейтингу опинилися, зокрема, Казахстан (68), Білорусь (73), Росія (74), а також Ботсвана (76) і Монголія (87).<br/><br/>В аутсайдерах - Центральна Африканська Республіка, Ємен та Південний Судан, які посідають останні місця.</p>
    </article>
  </body>
</html>