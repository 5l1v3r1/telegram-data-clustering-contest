<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/partizan-povlaci-radikalan-potez-ali-ostoja-nece-da-rizikuje-drakonske-kazne-393758.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-25T23:06:00+00:00"/>
    <meta property="og:title" content="Partizan povlači radikalan potez, ali Ostoja neće da rizikuje drakonske kazne!"/>
    <meta property="og:description" content="Šta će crno-beli učiniti posle svega što se sinoć dešavalo u podgorici?"/>
  </head>
  <body>
    <article>
      <h1>Partizan povlači radikalan potez, ali Ostoja neće da rizikuje drakonske kazne!</h1>
      <h2>Šta će crno-beli učiniti posle svega što se sinoć dešavalo u podgorici?</h2>
      <address><time datetime="2019-11-25T23:06:00+00:00">25 Nov 2019, 23:06</time> by <a rel="author">Darko Mitrović</a></address>
      <p><b>Partizan</b> je sinoć poražen u Podgorici od Budućnosti sa 65:60, ali pojedine odluke sudijske trojke u poslednjih dvadesetak sekundi razbesnele su i trenera Trinkijerija koji je zaradio isključenje, naravno i navijače crno-belih. <br/><br/>Partizanove pristalice očekuju nekakvu reakciju iz kluba, a s tim u vezi ''<anchor name=""/><a href="https://www.kurir.rs/sport/kosarka/3364341/kurir-saznaje-sprema-se-haos-na-jadranu-partizan-podnosi-zahtev-za-ponistenje-meca-iz-morace">Kurir</a>'' je večeras došao do određenih saznanja. <br/><br/>Prema tim saznanjima, Partizan će tražiti poništenje utakmice u Podgorici, i to tako što će <i>''kompletnu ekspertsku analizu spornih odluka poslati u sedište Evrolige s namerom da se utakmica proglasi neregularnom i da se prilikom dodele specijalnih pozivnica u obzir uzmu klubovi koji na ovakav način dolaze do rezultata''</i>. <br/><br/>Pomenuti list je preneo i prvu reakciju predsednika Partizana <b>Ostoje Mijailovića</b>, koji je izbegao teške reči kojima bi mogao da crno-bele stavi u rizik od velike novčane kazne.<br/><br/><i>''Verujem da ste gledali utakmicu, videli ste kako su se stvari odvijale.<br/></i><i><br/></i><i>Ne bih ja komentarisao ništa više od toga. Svi koji sada željno iščekuju neke oštrije reči s naše strane moraju biti svesni da su nakon prethodne dve finalne serije ABA lige pravila učinjena još strožim i <b>mi nećemo da izlažemo klub riziku da plaća veoma visoke kazne</b>.<br/></i><i><br/></i><i>Novinari koji dugo prate košarku, baš kao i ljubitelji košarke u našoj zemlji i regionu, siguran sam da prepoznaju određene pojave i bez dodatnih komentara''</i>, objasnio je Mijailović.</p>
      <p>Izvor: Sportske.net, kurir.rs</p>
      <related>
        <h4>Povezane vesti</h4>
        <a href="https://www.sportske.net/vest/kosarka/vanja-marinkovic-veoma-motivisan-izlazi-pred-delije-ali-sta-mu-se-ne-dopada-u-njegovom-partizanu-393754.html"/>
        <a href="https://www.sportske.net/vest/kosarka/snazna-poruka-u-programu-uzivo-zasto-bi-srpski-klubovi-i-dalje-igrali-aba-ligu-393752.html"/>
        <a href="https://www.sportske.net/vest/kosarka/partizanov-novitet-ostoja-i-15-grobara-i-tako-na-svakih-15-dana-393741.html"/>
        <a href="https://www.sportske.net/vest/kosarka/sad-je-jos-jasnije-partizanu-trebaju-pojacanja-a-ima-li-dovoljno-novca-koliko-je-zaradjeno-od-prelaska-u-arenu-393667.html"/>
        <a href="https://www.sportske.net/vest/kosarka/trinkijerijeva-prva-reakcija-posle-iskljucenja-zasto-je-partizanu-teren-bio-mali-393662.html"/>
      </related>
    </article>
  </body>
</html>