<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/642082/%D8%AA%D9%82%D8%A7%D8%B6%D8%A7%DB%8C%DB%8C-%D8%A8%D8%B1%D8%A7%DB%8C-%D9%86%D8%B1%D8%AE%E2%80%8C%D9%87%D8%A7%DB%8C-%D8%BA%DB%8C%D8%B1%D9%88%D8%A7%D9%82%D8%B9%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-25T23:18:00+00:00"/>
    <meta property="og:title" content="تقاضایی برای نرخ‌های غیرواقعی در بازار ارز وجود ندارد"/>
    <meta property="og:description" content="رئیس کل بانک مرکزی گفت: بانک مرکزی تعادل را به بازار حواله ارزی باز می‌گرداند."/>
  </head>
  <body>
    <article>
      <h1>
        <a href="https://www.bultannews.com/fa/news/642082/%D8%AA%D9%82%D8%A7%D8%B6%D8%A7%DB%8C%DB%8C-%D8%A8%D8%B1%D8%A7%DB%8C-%D9%86%D8%B1%D8%AE%E2%80%8C%D9%87%D8%A7%DB%8C-%D8%BA%DB%8C%D8%B1%D9%88%D8%A7%D9%82%D8%B9%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1-%D8%A7%D8%B1%D8%B2-%D9%88%D8%AC%D9%88%D8%AF-%D9%86%D8%AF%D8%A7%D8%B1%D8%AF">تقاضایی برای نرخ‌های غیرواقعی در بازار ارز وجود ندارد</a>
      </h1>
      <h2>رئیس کل بانک مرکزی گفت: بانک مرکزی تعادل را به بازار حواله ارزی باز می‌گرداند.</h2>
      <address><time datetime="2019-11-25T23:18:00+00:00">25 Nov 2019, 23:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عبدالناصر همتی با انتشار پیامی در صفحه اینستاگرام خود با اشاره به تداوم<b> ثبات نسبی بازار</b> ارز نوشت: «بارها تأکید کرده ام که بانک مرکزی به تداوم ثبات نسبی بازار ارز و حفظ قدرت رقابت پذیری اقتصاد اهمیت ویژه ای قائل است. به نظر بنده رمز تداوم ثبات در این بازار و به تبع آن در سایر بازارها، توجه به بنیان های بازار در کنار حضور پرقدرت بازارساز برای جلوگیری از سفته بازی و نوسان گیری در این بازار است.»</p>
      <p>رئیس کل بانک مرکزی همچنین در ادامه پیام خود آورده است:« آنچه که این روزها دیده می شود نیز ناشی از عملکرد برخی از صادرکنندگانی است که بعضا به سبب جو روانی ناشی از حوادث بعد از افزایش نرخ بنزین و شروع تسویه حساب های تجار با خارجیان در پایان سال میلادی، تلاش می کنند ارز خود را با نرخ های بالاتر عرضه نمایند. به همین دلیل علیرغم اعلام نرخ های غیرواقعی، تقاضایی حتی برای نرخ های کمتر از آن در صرافی ها وجود ندارد.»</p>
      <p>رئیس کل بانک مرکزی در بخش پایانی پیام خود نیز اعلام کرده است: «بانک مرکزی در این مواقع با حضور پرقدرت در بازار حواله ای ارز، عدم تعادل های مقطعی را مرتفع و تعادل مبتنی بر متغیرهای واقعی را همانند بازار اسکناس به بازار حواله برمی گرداند.»</p>
    </article>
  </body>
</html>