<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/02/Hytte-overtent-i-Vinje-20305375.ece"/>
    <meta property="og:site_name" content="adressa.no"/>
    <meta property="article:published_time" content="2019-11-02T02:34:00+00:00"/>
    <meta property="og:title" content="Hytte overtent i Vinje"/>
    <meta property="og:description" content="En hytte i et felt i Rauland i Telemark er overtent. Folk på fire nærliggende hytter som ble evakuert som følge av brannen, får vende tilbake."/>
  </head>
  <body>
    <article>
      <h1>Hytte overtent i Vinje</h1>
      <address><time datetime="2019-11-02T02:34:00+00:00">02 Nov 2019, 02:34</time> by <a rel="author">(NTB) NTB</a></address>
      <p>En hytte i et felt i Rauland i Telemark er overtent. Folk på fire nærliggende hytter som ble evakuert som følge av brannen, får vende tilbake.</p>
      <aside><a href="https://www.adressa.no/nyheter/innenriks/2019/11/02/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/02/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/02/javascript:void(0);">Del denne artikkelen på e-post</a></aside>
      <p>Brannvesenet fikk melding om brannen klokken 1.39 natt til lørdag.</p>
      <p>I underkant av to timer senere fikk brannvesenet kontroll på brannen. Personene som var på hyttene som ble evakuert, får vende tilbake etter hvert, opplyser operasjonsleder Erik Gunnerød i Sørøst politidistrikt til NTB.</p>
      <p>De nærliggende hyttene måtte evakueres på grunn av fare for spredning.</p>
      <p>– Brannvesenet har kontroll på at den ikke skal spre seg til andre hytter, men det brenner fortsatt på stedet, sier vaktleder Bjørn Henriksen ved 110-sentralen Sørøst til NTB.</p>
      <p>Folk som var i hytta som begynte å brenne, kom seg ut på egen hånd og varslet brannvesenet.</p>
      <p>(©NTB)</p>
    </article>
  </body>
</html>