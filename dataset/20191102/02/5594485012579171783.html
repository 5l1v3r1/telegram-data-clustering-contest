<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/beto-orurk-otpada-ot-nadprevarata-za-beliya-dom_news706818.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T02:45:00+00:00"/>
    <meta property="og:title" content="Бето О'Рурк отпада от надпреварата за Белия дом"/>
    <meta property="og:description" content="Станало ясно, че кампанията му няма потенциал"/>
  </head>
  <body>
    <article>
      <h1>Бето О'Рурк отпада от надпреварата за Белия дом</h1>
      <h2>Станало ясно, че кампанията му няма потенциал</h2>
      <address>
        <time datetime="2019-11-02T02:45:00+00:00">02 Nov 2019, 02:45</time>
      </address>
      <p>https://blitz.bg/svyat/beto-orurk-otpada-ot-nadprevarata-za-beliya-dom_news706818.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572655509-1.jpg"/>
      </figure>
      <p><b>Бето О'Рурк, кандидат за президент на САЩ от Демократическата партия, обяви, че се отказва от надпреварата за Белия дом.</b><br/><br/>Той заяви, че вече е станало ясно, че кампанията му няма потенциал да продължи и е в интерес на партията да се откаже сега, за да могат демократите да се обединят по-лесно около една кандидатура.<br/><br/>Не се очаква той да се бори за място в Сената следващата година.<br/><br/>Това се случва 7 месеца, след като обяви, че ще се бори за номинация в партията си. Той бе считан за изгряваща звезда на демократите.<br/><br/>47-годишният О'Рурк тогава обяви, че ще се опита да обедини разделената държава и обеща позитивна предизборна кампания.<br/><br/>Демократът от Тексас е сравняван с бившия президент Барак Обама заради харизмата и посланията си, изпълнени с надежда.<br/><br/>Кандидатът стана известен с острите си изказвания по редица въпроси.<br/><br/>Според него президентът Доналд Тръмп е расист и сравнява риториката му с тази в Нацистка Германия.<br/><br/>Той описа и израелския премиер Бенямин Нетаняху като расист и пречка за мира в Близкия изток.<br/><br/>Бившият конгресмен от Тексас събра най-бурните аплодисменти по време на дебат с конкурентите си с пламенна реч за налагане на контрол върху оръжията.<br/><br/>Фаворити сред кандидатите са вицепрезидентът на Барак Обама Джо Байдън, сенаторът от Масачузетс Елизабет Уорън и сенаторът от Върмонт Бърни Сандърс.</p>
    </article>
  </body>
</html>