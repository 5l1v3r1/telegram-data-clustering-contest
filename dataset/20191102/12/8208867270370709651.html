<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/serie-a/napoli/2019/11/02/news/napoli_respinto_ricorso_per_ancelotti_con_la_roma_in_panchina_il_figlio_davide-240073517/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T12:58:00+00:00"/>
    <meta property="og:title" content="Napoli, respinto ricorso per Ancelotti: con la Roma in panchina il figlio Davide"/>
    <meta property="og:description" content="Niente da fare per il tecnico azzurro, ascoltato dalla Corte d'Appello che ha confermato la giornata di squalifica a seguito delle proteste nel finale"/>
  </head>
  <body>
    <article>
      <h1>Napoli, respinto ricorso per Ancelotti: con la Roma in panchina il figlio Davide</h1>
      <h2>Niente da fare per il tecnico azzurro, ascoltato dalla Corte d'Appello che ha confermato la giornata di squalifica a seguito delle proteste nel finale della sfida con l'Atalanta</h2>
      <address>
        <time datetime="2019-11-02T12:58:00+00:00">02 Nov 2019, 12:58</time>
      </address>
      <p><b>ROMA</b> - Nessuno sconto per Carlo Ancelotti. Dopo <a href="https://www.repubblica.it/sport/calcio/serie-a/napoli/2019/11/01/news/ricorso_contro_squalifica_ancelotti-240023673/">il ricorso d'urgenza</a> presentato dal Napoli, la Corte d'Appello ha ascoltato il tecnico azzurro, ma ha deciso di confermare il turno di squalifica comminato per <a href="https://www.repubblica.it/sport/calcio/serie-a/napoli/2019/10/30/news/de_laurentiis_contro_gli_arbitri_non_se_ne_puo_piu_-239912977/">i fatti di Napoli-Atalanta</a>. Ancelotti era stato espulso dall'arbitro Giacomelli a seguito delle proteste per <a href="https://www.repubblica.it/sport/calcio/serie-a/2019/10/30/news/napoli-atalanta_2-2_gol_e_proteste_al_san_paolo-239910372/">il mancato rigore</a> concesso a Llorente, dopo uno scontro in area con Kjaer.<br/> <br/>L'udienza dell'allenatore è durata circa 20 minuti, ma le motivazioni addotte da Ancelotti non sono bastate ad annullare il turno di stop. Contro la Roma, pertanto, in panchina andrà il figlio Davide.</p>
    </article>
  </body>
</html>