<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944533"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T12:57:21+00:00"/>
    <meta property="og:title" content="మోదీని బెదిరించిన పాక్ సింగర్ అశ్లీల వీడియోలు లీక్!"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>మోదీని బెదిరించిన పాక్ సింగర్ అశ్లీల వీడియోలు లీక్!</h1>
      <address>
        <time datetime="2019-11-02T12:57:21+00:00">02 Nov 2019, 12:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>న్యూఢిల్లీ: </b>పాకిస్తానీ పాప్ సింగర్ రబీ పిర్జాదా నగ్న చిత్రాలు, వీడియోలు ఇవాళ ఆన్‌లైన్‌లో లీక్ అయ్యాయి. ఇవాళ తెల్లవారు జామున ఆమె ఫోటోలు, వీడియోలు సోషల్ మీడియాలో దర్శనమివ్వడంతో... హుటాహుటిన ట్విటర్ రంగంలోకి దిగింది. వాటిని షేర్ చేసుకోవద్దని నెటిజన్లను కోరుతూ పిర్జాదాకు మద్దతుగా నిలిచింది. ఓ ఐటెం సాంగ్‌పై  పాకిస్తాన్ సైనిక ప్రతినిధి మేజర్ జనరల్ అసిఫ్ గఫూర్‌తో రబీ వాగ్యుద్ధానికి దిగడంతో... ఆయనే ఆమె వీడియోలు లీక్ చేశారని నెటిజన్లు పెద్ద ఎత్తున ఆరోపిస్తున్నారు. దీని వెనుక పిర్జాదా మాజీ ప్రియుడి హస్తం కూడా ఉండవచ్చునని మరికొందరు ఆరోపిస్తున్నారు. దీంతో ఈ వివాదానికి కారణమై దోషులపై నెటిజన్లు రెండుగా చీలిపోయినట్టయింది.</p>
      <p> ప్రత్యేకించి రబీ మాజీ ప్రియుడే ప్రధాన నిందితుడిగా అనుమానిస్తున్నారు. ‘‘రబీ ఫిర్జాదా వీడియోలను ఆమె మాజీ బాయ్‌ఫ్రెండే లీక్ చేశాడు. అతడి వద్దే ఆమె ఐక్లౌడ్ పాస్‌వార్డ్ ఉంది. ఈ వీడియోలను షేర్ చేసుకోకండి...’’ అంటూ ఓ నెటిజన్ పేర్కొన్నారు. ‘‘అసిఫ్ గఫూర్‌ని విమర్శించిన గంట సేపట్లోనే ఆమె వీడియోలు, ఫోటోలు లీక్ అయ్యాయి...’’ అంటూ మరో నెటిజన్ పేర్కొన్నారు. కాగా ‘కాఫ్ కంగనా’ సినిమాలోని ఓ పాటకు నీలమ్ మునీర్ వేసిన డ్యాన్స్‌ని సమర్థించడం పట్ల అసిఫ్ గఫూర్‌పై రబీ పిర్దాజా విమర్శలు చేసింది. భారత్‌ను అవమానించేందుకు విఫలయత్నం చేస్తూ విడుదల చేసిన  పాటపై ఆన్‌లైన్‌లో కూడా తీవ్ర వ్యతిరేకత వ్యక్తం అయ్యింది.   ఈ పాటలో నీలమ్ మునీర్ పురుషుల చుట్టూ తిరుగుతూ, మద్యం చిమ్ముతూ డ్యాన్స్ చేస్తుంది. ఇందులో రాసిన మాటలు కూడా తీవ్ర అభ్యంతర కరంగా ఉండడంతో ట్విటర్లో అనేకమంది విమర్శలు సంధించారు. ఇలా విమర్శించిన వారిలో పిర్దాజా కూడా ఉన్నారు. కాగా ఆర్టికల్ 370 రద్దుకు నిరసనగా భారత ప్రధాని నరేంద్ర మోదీపై ఆత్మాహుతి దాడి చేస్తానంటూ రబీ పిర్దాజా బెదిరింపులకు దిగిన సంగతి తెలిసిందే. మోదీపైకి పాములను విడిచిపెడతానంటూ ఆమె విడుదల చేసిన ఫోటోలపై సోషల్ మీడియాలో తీవ్ర ఆగ్రహం వ్యక్తమైంది.</p>
    </article>
  </body>
</html>