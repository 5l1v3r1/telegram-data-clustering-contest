<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/krakow,50/poslugujac-sie-cudzymi-dokumentami-pozyczyl-bmw-auto-splonelo,982352.html"/>
    <meta property="og:site_name" content="TVN24"/>
    <meta property="article:published_time" content="2019-11-02T12:16:00+00:00"/>
    <meta property="og:title" content="Samochód doszczętnie spłonął. &quot;Został wypożyczony na fałszywy dokument&quot;"/>
    <meta property="og:description" content="Na leśnej polanie spłonęło bmw należące do jednej z krakowskich wypożyczalni. Samochód najprawdopodobniej został podpalony. Policja ustaliła, że mężczyzna, który wypożyczył pojazd korzystał ze sfał..."/>
  </head>
  <body>
    <article>
      <h1>Samochód doszczętnie spłonął. "Został wypożyczony na fałszywy dokument"</h1>
      <address><time datetime="2019-11-02T12:16:00+00:00">02 Nov 2019, 12:16</time> by <a rel="author">wini/gp</a></address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/05ea6d93-fe7d-4288-99ba-7bea927663c8.jpg?type=1&amp;srcmode=0&amp;srcx=0/1&amp;srcy=1/1&amp;srcw=49/50&amp;srch=49/50&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/c90adffb-054c-4d1f-9e6a-1cc3a977a40a-480p.mp4" autoplay="" loop=""/>
          <figcaption>BMW doszczętnie spłonęło</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/1fe254a5-5abf-4263-8263-70d2fce0efae-480p.mp4" autoplay="" loop=""/>
          <figcaption>Po trzech tygodniach zatrzymano poszukiwanego podpalacza</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/d3170234-07ef-4079-913f-4f3de643c593-480p.mp4"/>
          <figcaption>"Podpalił dom, w którym przebywali członkowie jego rodziny"....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/4efb2d7a-3050-474c-b7ab-d851f04e9edc-480p.mp4"/>
          <figcaption>Podpalenie pojazdów pomocy drogowej w Gorzowie Wielkopolskim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/2faa850d-01fb-4966-8c64-0cafab2b8a25-480p.mp4"/>
          <figcaption>Miał podpalić kamienicę w Lęborku. 19-latek usłyszał zarzut...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/ad4cc1fb9b068faecfb70914acc63395/83acbc00-aae1-4ed3-ac53-0913547ed698-480p.mp4"/>
          <figcaption>28-latek miał podpalić bezdomnego. Usłyszał zarzuty</figcaption>
        </figure>
        <figcaption>Wnętrze spalonego bmw<cite>Foto: Małopolska Komenda Policji | Video: Małopolska Komenda Policji</cite></figcaption>
      </slideshow>
      <h3>Na leśnej polanie spłonęło bmw należące do jednej z krakowskich wypożyczalni. Samochód najprawdopodobniej został podpalony. Policja ustaliła, że mężczyzna, który wypożyczył pojazd korzystał ze sfałszowanych dokumentów. Było to w lipcu, teraz zatrzymali podejrzanego.</h3>
      <p>Jak poinformował Sebastian Gleń, rzecznik prasowy małopolskiej policji, pod koniec lipca tego roku oszust zawarł umowę na wypożyczenie bmw, posługując się przy tym dowodem osobistym i prawem jazdy innej osoby. Dwa dni później pojazd całkowicie spłonął na leśnej polanie w gminie Świątniki Górne (woj. małopolskie), najprawdopodobniej w wyniku podpalenia. Wartość strat oszacowano na kwotę blisko 150 tys. złotych.</p>
      <related>
        <a href="https://www.tvn24.pl/katowice,51/plonace-skladowisko-strazacy-gasili-dwa-dni-podejrzewani-o-podpalenie-maja-po-13-lat,981910.html"/>
      </related>
      <p>Badają podpalenie</p>
      <p>Teraz 25-latek został zatrzymany. W jego mieszkaniu policjanci znaleźli ukryte dowody osobiste i prawa jazdy wydane na różne nazwiska. Zabezpieczono też wiele innych przedmiotów i podejrzanej dokumentacji.</p>
      <p>Mężczyźnie przedstawiono zarzuty oszustwa, podszywania się pod inną osobę i posłużenia się cudzymi dokumentami tożsamości, dokonanych w warunkach recydywy, ponieważ był już wcześniej karany za popełnienie podobnych przestępstw, za które odsiedział karę więzienia.</p>
      <p>Decyzją sądu podejrzany trafił na trzy miesiące do aresztu. Tym razem grozi mu nawet do 12 lat pozbawienia wolności.</p>
      <p>- Sprawa jest rozwojowa. Śledczy weryfikują, czy to 25-latek podpalił pojazd i ustalają motywy jego działania, i czy w ten sam sposób oszukał inne wypożyczalnie pojazdów - zaznaczył Gleń.</p>
      <related>
        <h4>Dowiedz się więcej...</h4>
        <a href="https://www.tvn24.pl/katowice,51/plonace-skladowisko-strazacy-gasili-dwa-dni-podejrzewani-o-podpalenie-maja-po-13-lat,981910.html"/>
        <a href="https://www.tvn24.pl/pomorze,42/prokuratura-oskarza-go-o-podpalenie-kamienicy-w-pozarze-zginely-dwie-osoby-proces-macieja-d,981402.html"/>
        <a href="https://fakty.tvn24.pl/r/pozar-wysypiska-w-bytomiu-sprawa-zajmuja-sie-sledczy,981029.html"/>
        <a href="https://www.tvn24.pl/wiadomosci-z-kraju,3/na-ziemi-przykryty-folia-lezy-jakis-mezczyzna-byl-poszukiwany-za-podpalenie-mieszkania,978435.html"/>
        <a href="https://www.tvn24.pl/wiadomosci-z-kraju,3/prezydent-ulaskawil-skazanego-za-podpalenie-lasu-w-czarnogorze,977910.html"/>
      </related>
    </article>
  </body>
</html>