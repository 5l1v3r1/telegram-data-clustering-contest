<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637469/%D8%B9%D8%B1%D8%B6%D9%87-%DB%B1%DB%B2-%D9%85%D8%AF%D9%84-%D8%A7%D8%B2-%D9%85%D8%AD%D8%B5%D9%88%D9%84%D8%A7%D8%AA-%DA%AF%D8%B1%D9%88%D9%87-%D8%B3%D8%A7%DB%8C%D9%BE%D8%A7-%D8%AF%D8%B1-%DB%B4-%D8%B7%D8%B1%D8%AD-%D9%BE%DB%8C%D8%B4%E2%80%8C%D9%81%D8%B1%D9%88%D8%B4-%D9%88-%D9%81%D8%B1%D9%88%D8%B4%E2%80%8C%D9%81%D9%88%D8%B1%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T12:56:00+00:00"/>
    <meta property="og:title" content="عرضه ۱۲ مدل از محصولات گروه سایپا در ۴ طرح پیش‌فروش و فروش‌فوری"/>
    <meta property="og:description" content="همزمان با سرعت گرفتن تحویل خودروها و کاهش تعهدات معوق سایپا، این گروه خودروسازی، به مناسبت آغاز ماه ربیع‌الاول و با هدف تنظیم بازار، عرضه ۱۲مدل از ..."/>
  </head>
  <body>
    <article>
      <h1>
        <a href="https://www.bultannews.com/fa/news/637469/%D8%B9%D8%B1%D8%B6%D9%87-%DB%B1%DB%B2-%D9%85%D8%AF%D9%84-%D8%A7%D8%B2-%D9%85%D8%AD%D8%B5%D9%88%D9%84%D8%A7%D8%AA-%DA%AF%D8%B1%D9%88%D9%87-%D8%B3%D8%A7%DB%8C%D9%BE%D8%A7-%D8%AF%D8%B1-%DB%B4-%D8%B7%D8%B1%D8%AD-%D9%BE%DB%8C%D8%B4%E2%80%8C%D9%81%D8%B1%D9%88%D8%B4-%D9%88-%D9%81%D8%B1%D9%88%D8%B4%E2%80%8C%D9%81%D9%88%D8%B1%DB%8C">عرضه ۱۲ مدل از محصولات گروه سایپا در ۴ طرح پیش‌فروش و فروش‌فوری</a>
      </h1>
      <h2>همزمان با سرعت گرفتن تحویل خودروها و کاهش تعهدات معوق سایپا، این گروه خودروسازی، به مناسبت آغاز ماه ربیع‌الاول و با هدف تنظیم بازار، عرضه ۱۲مدل از ...</h2>
      <address><time datetime="2019-11-02T12:56:00+00:00">02 Nov 2019, 12:56</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> در این طرح‌های فروش مدل‌های ۱۵۱ و ۱۱۱ از محصولات خانواده پراید، خودروهای تیبا، تیبا۲ و تیبا۲ پلاس از<b> محصولات</b> خانواده تیبا، ساینا، کوییک و کوییک آر (QUIK-R)، وانت نیسان زامیاد در دو مدل تک سوز و دوگانه سوز، وانت نیسان با<b> موتور جدید دیزل</b> با سطح استاندارد یورو۵ و وانت دو کابین دو دیفرانسیل "ریچ" عرضه خواهند شد که در این میان ۳ محصول متفاوت کوییک آر (QUIK-R) محصول <b>شرکت پارس خودرو</b>، تیبا۲پلاس و نیسان دیزل یورو ۵ محصول شرکت زامیاد برای اولین‌بار عرضه می‌شود.</p>
      <p><b>به گزارش بولتن نیوز</b> به نقل از سایپانیوز، براساس اعلام معاونت<b> بازاریابی و فروش سایپا</b>، این طرح پیش فروش با مبالغ پیش‌پرداخت متناسب با بودجه مشتریان، تسهیلات متنوع و زمان تحویل مناسب به مشتریان اجرا می‌شود و متقاضیانی که در زمان ثبت‌نام امکان پرداخت وجه کامل خودرو را ندارند، می‌توانند با پرداخت پیش پرداخت از دو روش پیش فروش نقدی و یا اعتباری استفاده کنند.</p>
      <p>سایپا برای کم کردن نقش واسطه‌ها و با هدف عرضه محصولات خود به مصرف کننده نهائی، محدودیت‌هایی از قبیل کدملی و حداقل سن متقاضی ثبت نام را در نظر گرفته که در این طرح فروش نیز اجرا خواهد شد. ضمن اینکه طرح های فروش و تنوع محصولات عرضه شده به گونه ای است که امکان خرید هر یک از محصولات سواری یا وانت برای قشر گسترده ای از هموطنان با هر میزان توان مالی را فراهم خواهد آورد.</p>
      <p>هموطنان گرامی می توانند جهت کسب اطلاعات بیشتر از طرح های فروش سایپا به آدرس اینترنتی این گروه خودروسازی به نشانی www.saipacrop.ir یا نمایندگی های مجاز در سراسر کشور مراجعه کنند. همچنین لازم است تاکید شود که ثبت نام طرح های فروش محصولات سایپا فقط از طریق سایت اینترنتی این شرکت امکان پذیر خواهد بود.</p>
    </article>
  </body>
</html>