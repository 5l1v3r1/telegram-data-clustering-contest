<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/drustvo-vesti-srbija/118782-sutra-pretezno-oblacno-ponegde-sa-slabom-kisom?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-02T12:15:04+00:00"/>
    <meta property="og:title" content="Sutra pretežno oblačno, ponegde sa slabom kišom"/>
    <meta property="og:description" content="U Srbiji će sutra biti pretežno oblačno, ponegde sa slabom kišom, dok se više padavina očekuje na zapadu i jugozapadu, saopštio je Republički hidrometeorološki zavod (RHMZ).Vetar će biti slab i umeren, u planinskim predelima i košavskom području povremeno jak, južni i jugoistočni, koji će na jugu Banata dostizati i udare olujne jačine. Jutarnja temperatura biće od sedam do 12 , a najviša dnevna od 16 do 22 stepena Celzijusa.U Beogradu će biti pretežno oblačno, povremeno sa slabom kišom. Vetar će biti umeren i jak, jugoistočni. Jutarnja temperatura biće oko 12, a najviša dnevna oko 19 stepeni Celzijusa.U Srbiji će u ponedeljak biti promenljivo oblačno i relativno toplo, mestimično sa kišom. Duvaće umeren i jak, u planinskim predelima i na jugu Banata povremeno olujni, južni i jugoistočni vetar, koji će posle podne i uveče kratkotrajno oslabiti. U utorak će biti toplo uz kratkotrajno razvedravanje, a u sredu novo naoblačenje mestimično sa kišom uz skretanje vetra na severozapadni pravac.U Beogradu se predvidja…"/>
  </head>
  <body>
    <article>
      <h1>Sutra pretežno oblačno, ponegde sa slabom kišom</h1>
      <address>
        <time datetime="2019-11-02T12:15:04+00:00">02 Nov 2019, 12:15</time>
      </address>
      <p><b>U Srbiji će sutra biti pretežno oblačno, ponegde sa slabom kišom, dok se više padavina očekuje na zapadu i jugozapadu, saopštio je Republički hidrometeorološki zavod (RHMZ).</b><br/><br/>Vetar će biti slab i umeren, u planinskim predelima i košavskom području povremeno jak, južni i jugoistočni, koji će na jugu Banata dostizati i udare olujne jačine. Jutarnja temperatura biće od sedam do 12 , a najviša dnevna od 16 do 22 stepena Celzijusa.<br/><br/>U Beogradu će biti pretežno oblačno, povremeno sa slabom kišom. Vetar će biti umeren i jak, jugoistočni. Jutarnja temperatura biće oko 12, a najviša dnevna oko 19 stepeni Celzijusa.<br/><br/>U Srbiji će u ponedeljak biti promenljivo oblačno i relativno toplo, mestimično sa kišom. Duvaće umeren i jak, u planinskim predelima i na jugu Banata povremeno olujni, južni i jugoistočni vetar, koji će posle podne i uveče kratkotrajno oslabiti. U utorak će biti toplo uz kratkotrajno razvedravanje, a u sredu novo naoblačenje mestimično sa kišom uz skretanje vetra na severozapadni pravac.<br/><br/>U Beogradu se predvidja slično vreme u istom periodu.<br/><br/>Biometeorološka prognoza za nedelju, 3. novembar:<br/><br/>Usled biometeoroloških prilika oprez je neophodan kod osoba sa varirajućim krvnim pritiskom i psihičkim tegobama. Od meteoropatskih reakcija moguće su pospanost i promenlјivo raspoloženje.</p>
    </article>
  </body>
</html>