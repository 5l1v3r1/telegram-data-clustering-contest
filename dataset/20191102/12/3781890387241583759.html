<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739697"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T12:53:00+00:00"/>
    <meta property="og:title" content="ได้แชมป์ไตรกีฬาเด็ก&quot;อะเมซซิ่งคิดส์ ไตร-ซีรี่ย์&quot;"/>
    <meta property="og:description" content="จีระภัทร โชว์อึดคว้าแชมป์ไตรกีฬาเด็ก อะเมซซิ่งคิดส์ ไตร-ซีรี่ย์ 2019"/>
  </head>
  <body>
    <article>
      <h1>ได้แชมป์ไตรกีฬาเด็ก"อะเมซซิ่งคิดส์ ไตร-ซีรี่ย์"</h1>
      <address>
        <time datetime="2019-11-02T12:53:00+00:00">02 Nov 2019, 12:53</time>
      </address>
      <p>
        <b>จีระภัทร โชว์อึดคว้าแชมป์ไตรกีฬาเด็ก อะเมซซิ่งคิดส์ ไตร-ซีรี่ย์ 2019</b>
      </p>
      <p> ด.ช.จีระภัทร  โพธิ์คำ นักไตรกีฬาวัย 14 ปี โชว์ความอึด ทะยานเข้าเส้นชัยเป็นอันดับ 1 ด้วยเวลา  37.38.99 นาที ในการแข่งขันไตรกีฬา รุ่นซีเนียร์ ชาย อายุ 13-14 ปี รายการไตรกีฬาเด็ก อะเมซซิ่งคิดส์ ไตร-ซีรี่ย์ 2019 สนามสุดท้ายประจำปีไปครอง ด้าน "น้องลอยด์" พีระพัฒน์ สิมะโรจน์ ทายาทนักแสดง "หลุยส์" อัมรินทร์  สิมะโรจน์  อดีตพระเอกชื่อดัง ลงแข่งขันครั้งแรก คว้าอันดับที่ 3 รุ่น อายุ 6-8 ปี ไปครอง ที่ สนามพัฒนา กล์อฟคลับ แอนด์รีสอร์ท อ.ศรีราชา จ.ชลบุรี เมื่อวันที่ 2 พ.ย.62 ที่ผ่านมา โดยพิธีมอบรางวัล ได้รับเกียรติจาก คุณมุก-รุจิรพรรณ จึงรุ่งเรืองกิจ รองประธานกรรมการบริหาร พัฒนากอล์ฟคลับ แอนด์ รีสอร์ท พร้อมด้วย นายโทมัส แท็ปเคน กรรมการผู้จัดการ และ นายเอกพล โพยประโคน ผู้อำนวยการฝ่ายพัฒนาธุรกิจ กีฬา พัฒนากอล์ฟคลับแอนด์รีสอร์ท  ร่วมมอบรางวัล ศึกไตรกีฬาเด็ก อะเมซซิ่งคิดส์ ไตร-ซีรี่ย์ 2019 ซึ่งการแข่งขันประกอบด้วย ว่ายน้ำ  ปั่นจักรยาน และวิ่ง ซึ่งมีนักไตรกีฬายุวชน และเยาวชน อายุ  ระหว่าง 6-8 ปี,9-10 ปี,11-12ปี และ 13 -14 ปี เข้าร่วมการแข่งขัน</p>
      <figure>
        <img src="https://www.dailynews.co.th/admin/upload/20191102/news_NKklzoNqSM200653_533.jpg?v=20191102212?v=3892"/>
      </figure>
      <p>ทางด้าน "มุก"รุจิรพรรณ จึงรุ่งเรืองกิจ  กล่าวว่าไตรกีฬาเด็ก อะเมซซิ่งคิดส์ ไตร-ซีรี่ย์ 2019 สนามที่ 3 สนามสุดท้ายของปีนี้ เป็นการแข่งขันที่เปิดโอกาสให้น้องๆ ที่พลาดในสนามก่อน ๆได้มาแก้ตัว และมีรางว้ลให้กับทุกคน ที่เข้าร่วมแข่งขันในแต่ละประเภท พร้อมทั้งประกาศแชมป์รวมประจำปีทุกสนาม  ส่วนปีหน้ารับรองจะสนุกกว่านี้แน่นอน เพราะสระว่ายน้ำ ขนาดมาตรฐาน  50 เมตร จะเสร็จในเดือนมีนาคม ปี 2563  อยากจะเชิญชวนผู้สนใจไตรกีฬา สมัครเข้าร่วมการแข่งขันได้ หรือสอบถามรายละเอียดเพิ่มเติมได้ที่ https://www.c55events.com</p>
      <figure>
        <img src="https://www.dailynews.co.th/admin/upload/20191102/news_uxdrNiJQpw200703_533.jpg?v=20191102212?v=5117"/>
      </figure>
      <p>สำหรับผลการแข่งขัน ไตรกีฬาเด็ก อะเมซซิ่งคิดส์ ไตร-ซีรี่ย์ 2019 รุ่นอายุ 8-9 ปี หญิง  อันดับ 1. ชนิดาภา หวดงาม   21.34.12 นาที , รุ่นอายุ 8-9 ปี ชาย อันดับ 1.ธีระภัทน ทองสัมพันธุ์  21.18.58 นาที, รุ่น 9-10 ปี หญิง อันดับ 1.กัญญาวรัตน์ ตั้งศิริเจริญ 31.36.72 นาที , รุ่นอายุ 9-10 ปี  ชาย อันดับ 1.ชยพล เวชยันต์วาณิชชัย 27.53.30 นาที, รุ่น 9-10 ปี หญิง อันดับ 1.กัญญาวรัตน์ ตั้งศิริเจริญ 31.36.72 นาที ไตรกีฬา รุ่น 11-12 ปี ชาย  pattrapoom  ounsuwan  33.12.94 นาที ,ไตรกีฬา รุ่น 11-12 ปี หญิง  อันดับ 1.ชาร่า แองเจอร์  (ออสเตเลีย)  37.02.30 นาที, ไตรกีฬา รุ่น 13-14 ปี ชาย อันดับ 1. จีระภัทร โพธิ์คำ  37.38.99 นาที,ไตรกีฬา รุ่น 13-14 ปี หญิง อันดับ 1.พัชรา  สกุลยา  01.04.46 ชม.</p>
      <figure>
        <img src="https://www.dailynews.co.th/admin/upload/20191102/news_KHJXoQZCUK200710_533.jpg?v=20191102212?v=9267"/>
      </figure>
      <p> </p>
      <figure>
        <img src="https://www.dailynews.co.th/admin/upload/20191102/news_SgVTrmAHGV200717_533.jpg?v=20191102212?v=9459"/>
      </figure>
      <figure>
        <img src="https://www.dailynews.co.th/admin/upload/20191102/news_xWxWTWsOJr200728_533.jpg?v=20191102212?v=4860"/>
      </figure>
      <figure>
        <img src="https://www.dailynews.co.th/admin/upload/20191102/news_LLieahQWTT200736_533.jpg?v=20191102212?v=7711"/>
      </figure>
    </article>
  </body>
</html>