<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/posolstvo-ssha-nagadalo-pro-nerozkryti-spravy-gongadze-i-sheremeta/"/>
    <meta property="og:site_name" content="Рубрика"/>
    <meta property="article:published_time" content="2019-11-02T12:35:36+00:00"/>
    <meta property="og:title" content="Посольство США нагадало про нерозкриті справи Гонгадзе і Шеремета"/>
    <meta property="og:description" content="Посольство США в Україні закликає розслідувати вбивства засновника “Української правди” Георгія Гонгадзе, журналіста “УП” Павла Шеремета та інших журналістів. Про це сказано в заяві посольства, приуроченій до Міжнародного дня припинення безкарності за злочини проти журналістів. “У Міжнародний день припинення безкарності за злочини проти журналістів ми разом з українським народом закликаємо до справедливості щодо сімей Георгія […]"/>
  </head>
  <body>
    <article>
      <h1>Посольство США нагадало про нерозкриті справи Гонгадзе і Шеремета</h1>
      <address><time datetime="2019-11-02T12:35:36+00:00">02 Nov 2019, 12:35</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/07/1851316-620x420-c-1.jpg"/>
      </figure>
      <p>
        <b>
          <b>Посольство США в Україні закликає розслідувати вбивства засновника “Української правди” Георгія Гонгадзе, журналіста “УП” Павла Шеремета та інших журналістів.</b>
        </b>
      </p>
      <p>Про це сказано в заяві посольства, приуроченій до Міжнародного дня припинення безкарності за злочини проти журналістів.</p>
      <p>“У Міжнародний день припинення безкарності за злочини проти журналістів ми разом з українським народом закликаємо до справедливості щодо сімей Георгія Гонгадзе, Павла Шеремета та інших журналістів, які трагічно втратили життя, сміливо шукаючи правди”, – сказано в заяві.</p>
      <p>У посольстві також закликали Росію і “сили, які вона підтримує”, негайно звільнити українських журналістів, несправедливо затриманих за роботу на сході України і в Криму.</p>
    </article>
  </body>
</html>