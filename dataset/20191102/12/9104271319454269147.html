<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/opera-darte-rubata-ritrovata-nel-negozio-di-un-antiquario-di-biella"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-02T12:01:31+00:00"/>
    <meta property="og:title" content="Opera d’arte rubata ritrovata nel negozio di un antiquario di Biella"/>
    <meta property="og:description" content="Operazione della Squadra Mobile"/>
  </head>
  <body>
    <article>
      <h1>Opera d’arte rubata ritrovata nel negozio di un antiquario di Biella</h1>
      <h2>Operazione della Squadra Mobile</h2>
      <address>
        <time datetime="2019-11-02T12:01:31+00:00">02 Nov 2019, 12:01</time>
      </address>
      <p>Un’antica opera d’arte rubata è stata ritrovata nel negozio di un antiquario di Biella. Si tratta di una formella in legno con altorilievo raffigurante la quinta stazione della via Crucis trafugata dalla chiesa di San Pietro a Candelo. A recuperarla  è stata la Squadra Mobile della Questura di Biella.</p>
      <p>Le indagini avviate negli ambienti dediti al traffico di oggetti di “Arte Sacra” e di “Opere d’Arte” portavano gli investigatori a rintracciare l’oggetto di “Arte Sacra”, nel frattempo posto in vendita in un’attività commerciale di oggettistica varia usata. Gli accertamenti sulla refurtiva rinvenuta permettevano di identificare nel 50enne biellese D.D., (soggetto già noto alle forze di polizia), il responsabile della ricettazione dell’opera d’arte sacra di provenienza furtiva, pertanto, denunciato in stato di libertà alla locale autorità giudiziaria.</p>
      <p>In attesa della successiva restituzione alla chiesa da cui è stata sottratta, l’opera, di notevole valore morale oltre che materiale, è stata sequestrata e posta a disposizione dell’autorità giudiziaria.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/truffato-internet-370-euro"/>
        <a href="https://laprovinciadibiella.it/cronaca/tipi-sospetti-realta-aspettavano-la-madre"/>
        <a href="https://laprovinciadibiella.it/cronaca/cavi-elettrici-tranciati-un-trattore"/>
      </related>
    </article>
  </body>
</html>