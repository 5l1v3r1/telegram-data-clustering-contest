<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811086.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T12:31:00+00:00"/>
    <meta property="og:title" content="انهدام یک باند آدم‌ ربایی در تهران"/>
    <meta property="og:description" content="به گزارش تسنیم، سردار حسین رحیمی پیش از ظهر امروز در نشست خبری با اشاره به بازداشت متهمان یکی از باندهای بزرگ آدم‌ربابی، درباره جزئیات این خبر اظهار کرد: این باند پس از ربایش سوژه‌ها، از خانواده‌های آنها مبالغ کلان درخواست می‌کردند."/>
  </head>
  <body>
    <article>
      <h1>انهدام یک باند آدم‌ ربایی در تهران</h1>
      <address>
        <time datetime="2019-11-02T12:31:00+00:00">02 Nov 2019, 12:31</time>
      </address>
      <p>رئیس پلیس پایتخت از انهدام باند بزرگ آدم‌ربایی خبر داد.</p>
      <p>به گزارش تسنیم، سردار حسین رحیمی پیش از ظهر امروز در نشست خبری با اشاره به بازداشت متهمان یکی از باندهای بزرگ آدم‌ربابی، درباره جزئیات این خبر اظهار کرد: این باند پس از ربایش سوژه‌ها، از خانواده‌های آنها مبالغ کلان درخواست می‌کردند.</p>
      <p>رئیس پلیس پایتخت افزود: تاکنون چهار فقره آدم‌ربایی توسط این باند شناسایی شده است، این متهمان در آخرین اقدام، پس از شناسایی سوژه و ربایش وی، درخواست 15 میلیون دلار و 10 میلیارد تومان از خانواده وی کردند اما خانواده فرد ربوده‌ شده با کارآگاهان همکاری خوبی کردند که در نهایت فرد ربوده شده سالم به خانواده بازگشت.</p>
      <p>وی از بازداشت سرکرده و هفت عضو این باند خبر داد و گفت: سرکرده برای هر ربایش گروه جدیدی استخدام می‌کرد.</p>
      <p>این مقام انتظامی خاطرنشان کرد: شاکی آخر توسط متهمان مورد شکنجه قرار گرفته بود و در یکی از نقاط اطراف تهران نگهداری می‌شد.</p>
      <p>رحیمی با اشاره به پنج مورد سابقه کیفری جعل، کلاهبرداری و موادمخدر سرکرده باند، خاطرنشان کرد: این متهم حدوداً 60 سال سن دارد.</p>
      <p>فرمانده انتظامی تهران بزرگ با بیان اینکه از ابتدای سال جاری تاکنون 9 مورد آدم‌ربابی در تهران به وقوع پیوسته، متذکر شد: تمام این 9 مورد کشف شده است.</p>
    </article>
  </body>
</html>