<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/soumini-jane-should-quit-congress-councilors-press-meet-against-kochi-mayor025.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T12:29:00+00:00"/>
    <meta property="og:title" content="ധാരണ തെറ്റിച്ചു, സൗമിനി ജെയ്ന്‍ സ്ഥാനമൊഴിയണം; കൊച്ചി മേയര്‍ക്കെതിരെ കോണ്‍ഗ്രസ് കൗണ്‍സിലര്‍മാര്‍"/>
    <meta property="og:description" content="Congress KERALA NEWS Soumini Jain Kerala എറണാകുളം : കൊച്ചി മേയര്‍ സൗമിനി ജെയിന്‍ സ്ഥാനമൊഴിയണമെന്നാവശ്യപ്പെട്ട് കോണ്‍ഗ്രസ് കൗണ്‍സിലര്‍മാര്‍.  കൊച്ചിയില്‍ വിളിച്ചു ചേര്‍ത്ത"/>
  </head>
  <body>
    <article>
      <h1>ധാരണ തെറ്റിച്ചു, സൗമിനി ജെയ്ന്‍ സ്ഥാനമൊഴിയണം; കൊച്ചി മേയര്‍ക്കെതിരെ കോണ്‍ഗ്രസ് കൗണ്‍സിലര്‍മാര്‍</h1>
      <address><time datetime="2019-11-02T12:29:00+00:00">02 Nov 2019, 12:29</time> by <a rel="author">ന്യൂസ് ഡെസ്‌ക്</a></address>
      <p>എറണാകുളം : കൊച്ചി മേയര്‍ സൗമിനി ജെയിന്‍ സ്ഥാനമൊഴിയണമെന്നാവശ്യപ്പെട്ട് കോണ്‍ഗ്രസ് കൗണ്‍സിലര്‍മാര്‍.  കൊച്ചിയില്‍ വിളിച്ചു ചേര്‍ത്ത പത്ര സമ്മേളനത്തിലാണ് പരസ്യമായി കൗണ്‍സിലര്‍മാര്‍ ഈ ആവശ്യം ഉന്നയിച്ചത്.</p>
      <p>കോണ്‍ഗ്രസിലെ ആറ് കൗണ്‍സിലര്‍മാരാണ് രംഗത്തെത്തിയത്. മേയറെ മാത്രം മോശക്കാരിയാക്കി നീക്കാനുള്ള തീരുമാനമാണെന്ന ആരോപണം തെറ്റാണെന്നും നേരത്തെ രണ്ടര വര്‍ഷത്തിന് ശേഷം സൗമിനി ജെയിന്‍ സ്ഥാനമൊഴിയുമെന്ന് ധാരണ ഉണ്ടാക്കിയിരുന്നെന്നും എന്നാല്‍ ഈ ധാരണ മകളുടെ വിവാഹവും പാര്‍ലമെന്റ് തെരഞ്ഞെടുപ്പും പറഞ്ഞ് നീട്ടിവെച്ചെന്നും ഇവര്‍ ആരോപിച്ചു.</p>
      <related>
        <a href="https://www.doolnews.com/cpim-kozhikkode-secretary-p-mohanan-about-cpim-activists-arrest-454.html?utm_source=doolnews&amp;utm_medium=related"/>
      </related>
      <p>സ്ഥിരസമിതി ചെയര്‍മാന്മാര്‍ എല്ലാവരും മാറണമെന്നായിരുന്നു ധാരണ. ജില്ലയിലെ നേതാക്കള്‍ക്കും ഇത് അറിയാമെന്നും കൗണ്‍സിലര്‍മാര്‍ പറഞ്ഞു. നേരത്തെ രണ്ട് കൗണ്‍സിലര്‍മാര്‍ മേയര്‍ക്ക് പിന്തുണയുമായി രംഗത്ത് എത്തിയിരുന്നു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>അതേസമയം മേയറെ മാറ്റണമെന്ന് ആവര്‍ത്തിച്ച് എറണാകുളം കോണ്‍ഗ്രസ് ജില്ലാ നേതൃത്വം യോഗം ചേര്‍ന്നിരുന്നു. എന്നാല്‍ മേയറെ മാറ്റേണ്ടതില്ലെന്ന് കെ.പി.സി.സി പ്രസിഡന്റ് നിലപാടെടുത്തിരുന്നു.</p>
      <related>
        <a href="https://www.doolnews.com/vk-sreekandan-mp-on-palakkad-maoist-encounter-343.html?utm_source=doolnews&amp;utm_medium=related"/>
      </related>
      <p>കാലാവധി അവസാനിച്ചാല്‍ മാത്രം സ്ഥാനമൊഴിയുമെന്നാണ് മേയര്‍ സൗമിനി ജെയിന്‍ പറഞ്ഞിരിക്കുന്നത്. പൊതുപ്രവര്‍ത്തനം തുടരുമെന്നും ബലാത്സംഘത്തിന് ഇരയായ സ്ത്രീകളുടെ പുനരധിവാസത്തിനായി പ്രവര്‍ത്തിക്കുമെന്നും സൗമിനി ജെയിന്‍ പറഞ്ഞിരുന്നു.</p>
      <p>മുഖ്യമന്ത്രി ഇടപെട്ട് നടത്തിയ ഓപറേഷന്‍ ബ്രേക്ക് ത്രൂവിലൂടെ പ്രത്യേകിച്ച് എന്ത് ചെയ്‌തെന്ന് അറിയില്ല. അത് ഏറെക്കുറെ ഫോട്ടോ എടുക്കല്‍ ചടങ്ങായിരുന്നുവെന്നും സൗമിനി അഭിപ്രായപ്പെട്ടിരുന്നു.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>Doolnews Video</p>
      <figure>
        <iframe src="https://www.youtube.com/embed/oJ4Q2iOKer8" width="527" height="309" data-service="Youtube" scrolling="no"/>
      </figure>
    </article>
  </body>
</html>