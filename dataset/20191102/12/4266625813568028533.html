<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/menshe_nizh_u_zastupnykiv_ta_derzhsekretarya_stalo_vidomo_skilky_avakov_1682207"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T12:40:00+00:00"/>
    <meta property="og:title" content="Менше ніж у заступників та держсекретаря: Стало відомо, скільки Аваков отримав за вересень"/>
    <meta property="og:description" content="Перша зарплата міністра внутрішніх справ Арсена Авакова в новому уряді за вересень становить 34 тис. гривень, його заступників – від 14,7 тис. до 89,7 тис. гривень, державного секретаря міністерства – 68 тис. гривень."/>
  </head>
  <body>
    <article>
      <h1>Менше ніж у заступників та держсекретаря: Стало відомо, скільки Аваков отримав за вересень</h1>
      <address>
        <time datetime="2019-11-02T12:40:00+00:00">02 Nov 2019, 12:40</time>
      </address>
      <p>
        <b>Перша зарплата міністра внутрішніх справ Арсена Авакова в новому уряді за вересень становить 34 тис. гривень, його заступників – від 14,7 тис. до 89,7 тис. гривень, державного секретаря міністерства – 68 тис. гривень.</b>
      </p>
      <p>Про це йдеться у відповіді Міністерства внутрішніх справ на запит <a href="https://ukranews.com/ua/news/663378-avakov-zarobyv-34-tysyachi-gryven-u-veresni">Українських Новин.</a></p>
      <p>Зарплата, нарахована Авакову у вересні, становить 33 929 гривень, у тому числі посадовий оклад – 15 238 гривень, надбавка за вислугу років – 5 028 гривень, надбавка за роботу з документами, що становлять державну таємницю; – 3 047 гривень, надбавка за виконання функцій державного експерта з питань таємниць – 3 047 гривень, на відрядження – 6 876 гривень, індексація – 692 гривні.</p>
      <p>Матеріальна допомога міністру за вересень не нараховувалася. Фактична сума, одержана Аваковим після утримання податків, становить 27 313 гривень.</p>
      <p>Зарплата першого заступника міністра Сергія Ярового становить 83 911 гривень, заступників Тетяни Ковальчук – 89 655 гривень, Вадима Трояна – 14 661 гривень, Сергія Гончарова – 89 655 гривень, держсекретаря Олексія Тахтая – 68 062 гривні.</p>
      <p>При цьому зарплата Авакова за серпень склала 107 тис. гривень, його заступників – від 73,3 тис. до 89,6 тис. гривень, державного секретаря міністерства – 109 тис. гривень.</p>
      <p>Нагадаємо, міністр інфраструктури Владислав Криклій <a href="https://zik.ua/news/2019/10/22/ministr_infrastruktury_otrymav_pershu_zarplatu_vtrychi_bilshu_nizh_yogo_1673555">отримав за вереснь</a> заробітну плату у розмірі 55,4 тис. грн.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/ya_nichogo_ne_chuv_pro_zarplaty_v_konvertah_nardepam__getmantsev_1681419"/>
        <a href="https://zik.ua/news/2019/10/29/avakov_izdyv_do_mariupolya_pidtrymaty_polk_azov_1678663"/>
        <a href="https://zik.ua/news/2019/10/28/vladi_treba_reformuvaty_systemy_oplaty_pratsi_narodnogo_deputata__solontay_1677877"/>
        <a href="https://zik.ua/news/2019/10/25/knyaziev_pratsyuie_radnykom_avakova_bezkoshtovno_1676255"/>
      </related>
    </article>
  </body>
</html>