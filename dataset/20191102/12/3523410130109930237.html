<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637459/%D8%AF%D9%88%D8%A7%DB%8C%D9%86-%D8%AC%D8%A7%D9%86%D8%B3%D9%88%D9%86-%D8%A8%D8%A7-%D9%81%DB%8C%D9%84%D9%85-%D8%AC%D8%AF%DB%8C%D8%AF%D8%B4-%D8%A8%D9%87-%D8%AF%D9%86%DB%8C%D8%A7%DB%8C-%DA%A9%D9%8F%D8%B4%D8%AA%DB%8C-%D8%A8%D8%A7%D8%B2-%D9%85%DB%8C%E2%80%8C%DA%AF%D8%B1%D8%AF%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T12:43:00+00:00"/>
    <meta property="og:title" content="دواین جانسون با فیلم جدیدش به دنیای کُشتی باز می‌گردد"/>
    <meta property="og:description" content="دواین جانسون ملقب به صخره، تهیه کننده و بازیگری در فیلمی با موضوع مبارزه و کشتی را بر عهده گرفت."/>
  </head>
  <body>
    <article>
      <h1>
        <a href="https://www.bultannews.com/fa/news/637459/%D8%AF%D9%88%D8%A7%DB%8C%D9%86-%D8%AC%D8%A7%D9%86%D8%B3%D9%88%D9%86-%D8%A8%D8%A7-%D9%81%DB%8C%D9%84%D9%85-%D8%AC%D8%AF%DB%8C%D8%AF%D8%B4-%D8%A8%D9%87-%D8%AF%D9%86%DB%8C%D8%A7%DB%8C-%DA%A9%D9%8F%D8%B4%D8%AA%DB%8C-%D8%A8%D8%A7%D8%B2-%D9%85%DB%8C%E2%80%8C%DA%AF%D8%B1%D8%AF%D8%AF">دواین جانسون با فیلم جدیدش به دنیای کُشتی باز می‌گردد</a>
      </h1>
      <h2>دواین جانسون ملقب به صخره، تهیه کننده و بازیگری در فیلمی با موضوع مبارزه و کشتی را بر عهده گرفت.</h2>
      <address><time datetime="2019-11-02T12:43:00+00:00">02 Nov 2019, 12:43</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ورایتی، دواین جانسون که سابق بر این کشتی‌گیر حرفه‌ای بوده است، با نقش یک مبارز ورزشی به سینما‌ها می‌آید.</p>
      <p>این فیلم درباره مارک کر قهرمان مسابقات مبارزه‌ای است. جانسون از سوی شرکت خود به نام سون باکس پروداکشنز، این فیلم را به همراه دنی وهیرام گارسیا تهیه کنندگی می‌کند. این پروژه هم اکنون در حال توسعه است، اما هنوز هیچ استودیویی برای انتشار و توزیع آن انتخاب نشده است.</p>
      <p>شخصیت مارک کر به عنوان «ماشین خرد کننده» شناخته می‌شود که دو بار قهرمان سنگین وزن رشته یو اف سی شده است. در سال ۲۰۰۲ یک مستند هم عنوان با لقب او ساخته و از شبکه HBO پخش شد، اما زندگی وی هیچگاه به صورت فیلم ساخته نشده است.</p>
      <p>شرکت سون باکس که توسط جانسون تاسیس شده، به عنوان یکی از شرکت‌های سازنده اسپین آف سریع خشن با نام «هابز و شاو»، «جومانجی: به جنگل خوش آمدید» و همچنین فیلم «رمپیج» است که در همگی آن‌ها دواین جانسون نقش آفرینی داشته است. این کمپانی همچنین فیلم جدید جانسون به نام «گشت جنگلی»، «هشدار قرمز» برای نتفلیکس و «جومانجی:مرحله بعدی» را نیز خواهد ساخت.</p>
    </article>
  </body>
</html>