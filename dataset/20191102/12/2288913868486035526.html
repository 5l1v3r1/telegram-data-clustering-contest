<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191102_04696917"/>
    <meta property="og:site_name" content="De Standaard"/>
    <meta property="article:published_time" content="2019-11-02T12:19:00+00:00"/>
    <meta property="og:title" content="Politie zet traangas en waterkanon in tegen manifestanten in Hongkong"/>
    <meta property="og:description" content="De politie van Hongkong heeft traangas en het waterkanon ingezet om betogers uiteen te drijven. Die waren opnieuw met enkele duizenden afgezakt in de strat..."/>
  </head>
  <body>
    <article>
      <h1>Politie zet traangas en waterkanon in tegen manifestanten in Hongkong</h1>
      <address>
        <time datetime="2019-11-02T12:19:00+00:00">02 Nov 2019, 12:19</time>
      </address>
      <p>
        <b>De politie van Hongkong heeft traangas en het waterkanon ingezet om betogers uiteen te drijven. Die waren opnieuw met enkele duizenden afgezakt in de straten van Hongkong om meer democratie en autonomie van China te eisen.</b>
      </p>
      <p>De betogers gingen in het zwart gekleed en droegen mondmaskers. Ze kwamen op straat in de shoppingwijk Causeway Bay en het nabijgelegen Victoria Park, maar de ordediensten grepen al snel in. Verschillende betogers werden opgepakt.</p>
      <p>Voor het eerst werd ook het kantoor van het Chinese nieuwsagentschap Xinhua geviseerd. De glazen deuren werden ingeslagen en de muren beklad met rode verf.</p>
      <figure>
        <img src="https://static.standaard.be/Assets/Images_Upload/2019/11/02/f60a538e-fd6b-11e9-9df3-cb1626566a65_web_scale_0.0671488_0.0671488__.jpg?maxwidth=280&amp;scale=both"/>
        <figcaption>Foto: reuters</figcaption>
      </figure>
      <p>De manifestatie was niet toegelaten, maar daar trokken de betogers zich net als in het verleden weinig van aan. De bekende activist <a href="https://www.standaard.be/cnt/dmf20191029_04691880">Joshua Wong</a> hekelde het feit dat het alsmaar moeilijker wordt om vrij te betogen. Zijn kandidatuur voor de lokale verkiezingen eind deze maand werd eerder nog geweigerd.</p>
      <p>De oppositie hoopt bij die verkiezingen zo veel mogelijk zitjes in de districtsÂ­raden binnen te halen en zo de regering van Carrie Lam formeel te vernederen. De verwachting is dat het pro-Peking kamp, dat nu domineert in de meeste districten, zwaar kan verliezen. Tenminste, als de kiesstrijd op een eerlijke manier verloopt. Het niet toelaten van Joshua Wong is niet bepaald een goed voorteken. Er zijn ook al geruchten dat Lam de verkiezingen op het laatste nippertje zal willen afzeggen.</p>
      <p>Het protest in Hongkong duurt al bijna vijf maanden.</p>
      <figure>
        <img src="https://static.standaard.be/Assets/Images_Upload/2019/11/02/0331619c-fd6c-11e9-9df3-cb1626566a65_web_scale_0.1024066_0.1024066__.jpg?maxheight=513&amp;maxwidth=767&amp;scale=both"/>
        <figcaption>Foto: reuters</figcaption>
      </figure>
      <figure>
        <img src="https://static.standaard.be/Assets/Images_Upload/2019/11/02/3be0b902-fd6c-11e9-9df3-cb1626566a65_web_scale_0.0730994_0.0730994__.jpg?maxheight=513&amp;maxwidth=767&amp;scale=both"/>
        <figcaption>Foto: reuters</figcaption>
      </figure>
      <figure>
        <img src="https://static.standaard.be/Assets/Images_Upload/2019/11/02/0e1fb98c-fd6c-11e9-9df3-cb1626566a65_web_scale_0.1021451_0.1021451__.jpg?maxheight=513&amp;maxwidth=767&amp;scale=both"/>
        <figcaption>Foto: reuters</figcaption>
      </figure>
    </article>
  </body>
</html>