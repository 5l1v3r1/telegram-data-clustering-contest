<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/likvidacija-v-prestolnici-pri-bencinski-mu-je-morilec-kroglo-poslal-v-glavo-245314"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T12:16:00+00:00"/>
    <meta property="og:title" content="Likvidacija v prestolnici: pri bencinski mu je morilec kroglo poslal v glavo"/>
    <meta property="og:description" content="BEOGRAD – V Ulici Grčića Milenka v Beogradu so včeraj zvečer ubili Ljubomirja Markovića (klicali so ga Kića), ki je dobro znan v navijaških krogih pa tudi v beograjskem podzemlju. Sloves je ..."/>
  </head>
  <body>
    <article>
      <h1>Likvidacija v prestolnici: pri bencinski mu je morilec kroglo poslal v glavo</h1>
      <h2>Žrtev je zloglasni Ljubomir Marković.</h2>
      <address><time datetime="2019-11-02T12:16:00+00:00">02 Nov 2019, 12:16</time> by <a rel="author">A. L.</a></address>
      <p>BEOGRAD – V Ulici Grčića Milenka v Beogradu so včeraj zvečer ubili <b>Ljubomirja Markovića </b>(klicali so ga <b>Kića</b>), ki je dobro znan v navijaških krogih pa tudi v beograjskem podzemlju. Sloves je staknil po vodenju zloglasne Partizanove podružnice »Alkatraz«, javnost pa ga je pobliže spoznala, ko je bil pred leti obsojen v primeru uboja francoskega navijača.<br/><br/>Najprej so mu dosodili 30 let zapora, po pritožbi pa je bila kazen skrajšana na 13 let. Pred kratkim naj bi se vrnil na ulice Beograda, kjer pa ga je nekdo pričakal. Marković naj bi storilcu poskušal ubežati k bencinskemu servisu, a ga je ta med begom ustrelil, zaradi česar se je zgrudil. Morilec je nato prišel do njega in ga ustrelil še v glavo.<br/><br/>V lovu na Markovića naj bi bilo izstreljenih osem nabojev, storilca pa še niso prijeli.</p>
    </article>
  </body>
</html>