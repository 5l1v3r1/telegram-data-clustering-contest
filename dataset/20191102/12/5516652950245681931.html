<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425014/kampana-se-kleanthh-kai-gkaida"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T12:45:01+00:00"/>
    <meta property="og:title" content="«Καμπάνα» σε Κλεάνθη και Γκάιδα"/>
    <meta property="og:description" content="Με «καμπάνα» δύο αγωνιστικών στέρησης του δικαιώματος να χρησιμοποιεί το γήπεδό του τιμωρήθηκε από την Πειθαρχική Επιτροπή της ΕΠΣΔ ο Κλεάνθης Παραδεισίου για τα όσα έγιναν στο παιχνίδι πρωταθλήματος με την ΑΕ Κατταβιάς σύμφωνα με τα αναγραφόμενα στο φύλλο αγώνα και στην έκθεση του παρατηρητή Δημήτρη Δημητρά."/>
  </head>
  <body>
    <article>
      <h1>«Καμπάνα» σε Κλεάνθη και Γκάιδα</h1>
      <h2>Για τα όσα έγιναν στο παιχνίδι με την ΑΕ Κατταβιάς στο γήπεδο Παραδεισίου</h2>
      <address>
        <time datetime="2019-11-02T12:45:01+00:00">02 Nov 2019, 12:45</time>
      </address>
      <p>
        <b>Με «καμπάνα» δύο αγωνιστικών στέρησης του δικαιώματος να χρησιμοποιεί το γήπεδό του τιμωρήθηκε από την Πειθαρχική Επιτροπή της ΕΠΣΔ ο Κλεάνθης Παραδεισίου για τα όσα έγιναν στο παιχνίδι πρωταθλήματος με την ΑΕ Κατταβιάς σύμφωνα με τα αναγραφόμενα στο φύλλο αγώνα και στην έκθεση του παρατηρητή Δημήτρη Δημητρά.</b>
      </p>
      <p>Επίσης, με βαριά «καμπάνα» τιμωρήθηκε και ο πρόεδρος του συλλόγου Γιώργος Γκάιδας ο οποίος για τρεις μήνες δεν θα μπορεί να είναι εντός του αγωνιστικού χώρου και των αποδυτηρίων. Με δύο αγωνιστικές και 150 ευρώ χρηματικό πρόστιμο τιμωρείται και ο εκπρόσωπος του συλλόγου του Παραδεισίου Μανώλης Αφεντούλης.</p>
      <p>Σε άλλη απόφαση που πάρθηκε επί των απολογιών της προηγούμενης εβδομάδας, η Αναγέννηση Έμπωνα τιμωρείται με έγγραφη επίπληξη και χρηματικό πρόστιμο 50 ευρώ και ο προπονητής της Φιλήμονας Μιχαλάκης με απαγόρευση εισόδου στον αγωνιστικό χώρο για δύο αγωνιστικές (για το παιχνίδι της πρεμιέρας της Β’ Κατηγορίας με τον Ορφέα).</p>
      <p>Ο Ορφέας τιμωρείται επίσης με έγγραφη επίπληξη και ο πρόεδρος του Σουκρή Κελέσογλου με απαγόρευση εισόδου στους αγωνιστικούς χώρους για ένα μήνα και χρηματικό πρόστιμο 50 ευρώ.</p>
      <p><b>Πρόστιμο στον Άγιο Γεώργιο</b><br/>Με χρηματικό πρόστιμο 100 ευρώ τιμωρήθηκε ο Άγιος Γεώργιος Μαλώνας διότι στο εντός έδρας παιχνίδι με τον Ροδιακό δεν υπήρχε φορείο στο γήπεδο.</p>
      <p><b>Κλήση σε απολογία</b><br/>Σε απολογία για την ερχόμενη εβδομάδα καλείται ο Ταξιάρχης Καλάθου για τα όσα έγιναν στον αγώνα με τον Δαμάγητο Θεολόγου στο πλαίσιο της Β’ Κατηγορίας Δωδεκανήσου.</p>
      <p><b>Το ποινολόγιο των παικτών<br/>Με 4 αγωνιστικές: </b>Α. Τσαγκάρης (Ποσειδώνα Καρπάθου)<br/><b>Με 3 αγωνιστικές: </b>Ν. Μάχλης (Δαμάγητου)<br/><b>Με 2 αγωνιστικές:</b> Ε. Φωτάρας (Αστέρα Μασσάρων), Ρ. Μαίλης (Ευκλή Σορωνής)<br/><b>Με 1 αγωνιστική: </b>Κ. Χατζηκώστας (Ομόνοια Γενναδίου), Α. Χατζημανώλης (Αστέρα Μασσάρων), Δ. Καραγιάννης (ΑτρομήτουΔιμυλιάς), Ε. Χατζηγεωργίου (Εθνικού Αρχίπολης), Α. Τόλης (Πάνθηρες), Α. Λεβεντέρης (ΑΟ Σύμης), Ε. Πρόσκας (ΑΟ Καλυμνιακού).</p>
      <related>
        <h4>Σχετικά Άρθρα</h4>
        <a href="https://www.rodiaki.gr/article/424467/katapelths-o-dhmhtras-gia-to-poios-ton-erixe-sto-edafos"/>
      </related>
    </article>
  </body>
</html>