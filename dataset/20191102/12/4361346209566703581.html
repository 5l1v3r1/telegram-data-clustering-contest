<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/lefogyasztotta-az-occset-gonczi-gabor/185716"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T12:30:00+00:00"/>
    <meta property="og:title" content="Lefogyasztotta az öccsét Gönczi Gábor"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Lefogyasztotta az öccsét Gönczi Gábor</mark>
      </h1>
      <address><time datetime="2019-11-02T12:30:00+00:00">02 Nov 2019, 12:30</time> by <a rel="author">Fái</a></address>
      <p>
        <b>Sok közös van bennük, csak egyvalamiben különböznek, a híradós testvére nem szeret szerepelni. Kerüli a nyilvánosságot, most viszont ő is büszkén állt kamera elé. </b>
        <b>Sok közös van bennük, csak egyvalamiben különböznek, a híradós testvére nem szeret szerepelni. Kerüli a nyilvánosságot, most viszont ő is büszkén állt kamera elé.</b>
      </p>
      <p>Alig tudta valaki, hogy Gönczi Gábornak testvére van, pedig szeretik egymást, mindig is jó volt a kapcsolatuk. – Ádám nagyon ritkán szerepel, most lép ki először a „fényre” – neveti el magát a Tények műsorvezetője. – Hat évvel fiatalabb nálam, mindig is jó, szoros volt a kapcsolatunk. Vannak közös szenvedélyeink, mint a Queen és a Csillagok há­borúja. Ha egy új részt mutatnak be, Ádám az egész családnak szerez jegyet a legelső vetítésre. Mi mindig ott vagyunk! Ugyanígy rajongunk a Queen zenekarért, és abban is hasonlítunk, hogy kényelmes életet éltünk. Mindkettőnknek úgy tizenöt kiló súlyfeleslege volt. Mindig piszkáltam ezzel, ahogy magamat is. Nálunk családi vonás, hogy szeretünk enni és kényelmesek vagyunk. Együtt próbáltuk ki a különböző fogyókúrákat, amiket rendre el is buktunk. Ezen mindig jót nevettünk.</p>
      <figure>
        <img src="http://media.borsonline.hu/cikk/20/191258/big-lead/650x360/2011488_kepernyofoto-2019-11-01-100436-1.jpg"/>
        <figcaption>Gönczi Gábornak és testvérének, Ádámnak mindig is szoros volt a kapcsolata, azonos az érdeklődési körük is, a fogyókúrában is erőt adnak egymásnak © tv2</figcaption>
      </figure>
      <p>Gábor viszont fél éve a feleségétől kapott egy gyógynövény koncentrátumból készült kapszulát, ami elvette az étvágyát. Olyan, mint egy természetes gyomorgyűrű, ami elveszi az étvágyat, és nem is bír annyit enni. Két hónap alatt leadott tíz kilót, amit azóta is tart. Egészségesen táplálkozik, és hetente háromszor jár edzőterembe, hogy átalakítsa a testét. Ami fogyókúrának indult, az végül teljes életmódváltás lett.</p>
      <figure>
        <img src="http://media.borsonline.hu/cikk/20/191258/gallery-picture/645w/2011526_gonczi1-tv2.jpg"/>
        <figcaption>A műsorvezető két hónap alatt adott le tizenöt kilót © tv2</figcaption>
      </figure>
      <p>– Az öcsém megirigyelte, hogy eltűnt a pocakom, a to­kám, mire mondtam neki: Ádikám, semmi vesztenivalód nincs, indulj el ezen az úton, és kezébe nyomtam a tablettát – folytatja Gábor. – Ő IT-szakember, ülőmunkát végez, de róla is elkezdtek leolvadni a kilók. Ahogy én, ő is két hónap alatt dobott le tíz kilót. Most lépett abba a fázisba, hogy kerüli a szénhidrátot, és elkezdett a konditerem felé nézelődni. Az én utamat járja, csak ő még öt kilótól megszabadulna. Eddig ketten együtt húsz kilót fogytunk! Nagyon büszke vagyok rá!</p>
    </article>
  </body>
</html>