<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76134-Muz-na-Islande-nazivo-streamuje-zaber-na-10rocne-menu-z-McDonalds-Aj-po-dekade-sa-stale-podoba-na-cerstve-jedlo"/>
    <meta property="og:site_name" content="REFRESHER"/>
    <meta property="article:published_time" content="2019-11-02T12:16:00+00:00"/>
    <meta property="og:title" content="Muž na Islande naživo streamuje záber na 10-ročné menu z McDonald's. Aj po dekáde sa stále podobá na čerstvé jedlo"/>
    <meta property="og:description" content="Na stránku so živým videom vraj denne príde 400-tisíc ľudí."/>
  </head>
  <body>
    <article>
      <h1>Muž na Islande naživo streamuje záber na 10-ročné menu z McDonald's. Aj po dekáde sa stále podobá na čerstvé jedlo</h1>
      <address><time datetime="2019-11-02T12:16:00+00:00">02 Nov 2019, 12:16</time> by <a rel="author">Viktor Kniš</a></address>
      <p>
        <b>Na stránku so živým videom vraj denne príde 400-tisíc ľudí.</b>
      </p>
      <p>Keď pred 10 rokmi zatvárali posledný <b>McDonald's</b> na Islande, muž menom Hjortur Smarason využil poslenú možnosť zistiť pravdu o tom, či je skutočne pravda, že jedlo zo siete fast foodov sa nerozloží ani po niekoľkých rokov. Samozrejme, tento experiment mu priniesol relevantné výsledky až po dlhšom čase. <a href="https://www.bbc.com/news/blogs-trending-50262547">BBC</a> informuje, že v týchto dňoch je to presne dekáda od momentu, čo boli hranolky a burger na Islande zakúpené.</p>
      <related>
        <a href="https://refresher.sk/68952-Otestovali-sme-indicku-ponuku-v-McDonalds-Ako-chuti-burger-Tikka-Masala"/>
      </related>
      <p>Na fotografii máme možnosť vidieť, že sa jedlo skutočne nerozložilo a nezhnilo, stále si drží svoj pôvodný tvar a asi nikto by na prvý pohľad neodhadol, že má už 10 rokov. <i>„Je to zábavné zistenie, ale prinúti nás rozmýšľať o tom, čo vlastne jeme. Nie je tam žiadna pleseň, jedine papierový obal vyzerá staro,“</i> komentuje svoje zistenie Smarason.</p>
      <p>Starší pán sa dokonca rozhodol, že bude zaujímavé ukázať jeho experiment celému svetu, a tak v jednom isladnských hotelov záber na dnes už 10-ročné menu z McDonald's streamuje naživo. Video môžeš sledovať <a href="https://grapevine.is/mag/articles/2015/08/22/an-aging-mcdonalds-hamburger-at-the-edge-of-the-arctic/">na tejto stránke</a>, ktorú podľa dostupných informácií sleduje 400-tisíc zvedavých ľudí denne. </p>
      <figure>
        <iframe data-src="https://twitter.com/AFP/status/1190078595751796736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Burger a hranolky z roku 2009 už majú za sebou dlhú cestu. Najprv ich majiteľ držal v plastovom obale v garáži. Po troch rokoch, keď už zaregistroval aspoň minimálnu zmenu, daroval exponát do národného múzea na Islande. Keď si však majitelia múzea uvedomili, že nie sú schopní vystavovať jedlo, vrátilí ho majiteľovi. Ten sa len pousmial a skonštatoval, že toto menu naozaj nepotrebuje žiadnu starostlivosť.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/26827-Strazis-si-liniu-na-hamburgroch-Google-najnovsie-dokaze-zobrazit-kompletne-nutricne-hodnoty-jedal-z-fastfoodov"/>
        <a href="https://refresher.sk/61374-Mladik-sa-snazil-za-objednavku-v-McDonalds-zaplatit-marihuanou-Skusal-to-hned-dvakrat"/>
        <a href="https://refresher.sk/64638-McDonalds-zasadne-meni-svoje-prevadzky-Jedlo-ti-donesu-az-k-stolu-a-burger-si-mozes-postavit-podla-seba"/>
        <a href="https://refresher.sk/29450-Vojaci-inspirovali-McDonalds-k-tomu-aby-otvoril-prve-drivethru-Dnes-patri-k-zivotnemu-stylu-mnohych-z-nas"/>
        <a href="https://refresher.sk/42055-Mila-94rocna-babicka-44-rokov-pracuje-v-McDonalds-a-nad-dochodkom-ani-neuvazuje-Zakaznici-ju-miluju-a-burger-si-obcas-vychutna-aj-doma"/>
        <a href="https://refresher.sk/35613-McDonalds-pribali-k-Happy-Mealu-hodinky-na-meranie-aktivity-aby-deti-spalili-kalorie-z-ich-produktov"/>
        <a href="https://refresher.sk/37518-Trpi-Downovym-syndromom-ale-oslavil-uz-30rocne-posobenie-v-McDonalds-Vecne-usmiaty-Russell-sa-stal-miestnou-ikonou"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
      </related>
    </article>
  </body>
</html>