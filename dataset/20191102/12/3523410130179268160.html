<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637446/%D8%B3%DA%A9%D8%AA%D9%87-%D9%82%D9%84%D8%A8%DB%8C-%D9%88-%D9%85%D8%BA%D8%B2%DB%8C-%D8%B9%D8%A7%D9%85%D9%84-%D9%85%D8%B1%DA%AF-%D8%B2%D9%88%D8%AF%D8%B1%D8%B3-%DB%B5%DB%B0-%D8%AF%D8%B1%D8%B5%D8%AF-%D8%A7%DB%8C%D8%B1%D8%A7%D9%86%DB%8C%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T12:06:00+00:00"/>
    <meta property="og:title" content="سکته قلبی و مغزی عامل مرگ زودرس ۵۰ درصد ایرانی‌ها"/>
    <meta property="og:description" content="ملک زاده گفت: ۵۰ درصد از مرگ‌های زودرس در کشور به دلیل سکته‌های قلبی و مغزی است."/>
  </head>
  <body>
    <article>
      <h1>
        <a href="https://www.bultannews.com/fa/news/637446/%D8%B3%DA%A9%D8%AA%D9%87-%D9%82%D9%84%D8%A8%DB%8C-%D9%88-%D9%85%D8%BA%D8%B2%DB%8C-%D8%B9%D8%A7%D9%85%D9%84-%D9%85%D8%B1%DA%AF-%D8%B2%D9%88%D8%AF%D8%B1%D8%B3-%DB%B5%DB%B0-%D8%AF%D8%B1%D8%B5%D8%AF-%D8%A7%DB%8C%D8%B1%D8%A7%D9%86%DB%8C%E2%80%8C%D9%87%D8%A7">سکته قلبی و مغزی عامل مرگ زودرس ۵۰ درصد ایرانی‌ها</a>
      </h1>
      <h2>ملک زاده گفت: ۵۰ درصد از مرگ‌های زودرس در کشور به دلیل سکته‌های قلبی و مغزی است.</h2>
      <address><time datetime="2019-11-02T12:06:00+00:00">02 Nov 2019, 12:06</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، رضا ملک زاده، معاون تحقیقات و فناوری <b>وزارت بهداشت</b> و رییس انجمن <b>گوارش و کبد</b> دانشگاه علوم پزشکی تهران، صبح امروز در نشست خبری نوزدهمین کنگره بیماری‌های گوارش و کبد که در ساختمان مرکزی مرکز پژوهشکده برگزار شد، اظهار کرد: در حال حاضر یک هزار و سیصد نفر عضو انجمن گوارش و کبد هستند که ۷۰ درصد از آن‌ها در شهرستان فعالیت می‌کنند.<br/><br/>او با بیان اینکه کبد چرب یک بیماری خاموش است، گفت: طبق آمار ۳۰ درصد از مردم کشور مبتلا به این عارضه دچار هستند.<br/><br/>ملک زاده افزود: امروزه ۵۰ درصد از مرگ‌های زودرس در کشور به دلیل سکته‌های قلبی و مغزی است که اکثر این افراد کبد چرب دارند.<br/>برگزاری دو سمپوزیوم دارویی در حاشیه کنگره گوارش<br/>در ادامه مراسم سید محمد مهدی میرناصری دبیر اجرایی کنگره بیماری های گوارش و کبد اظهار کرد: در این کنگره ۷۷۰ پزشک متخصص داخلی شرکت می کنند و ۱۴۹مقاله به دبیرخانه ارسال شده است که ۱۴۶ مقاله داوری و ۱۲۹ مقاله در کنگره ارائه می‌شود.<br/><br/>او بیان کرد: در حاشیه کنگره یک کارگاه آندوسکوپی ویژه متخصصان داخلی تشکیل شد که ۳۲۵ نفر در آن شرکت می‌کنند.<br/><br/>میر ناصری تاکید کرد: در نوزدهمین کنگره گوارش متخصصانی از کشورهای لیتوانی، ترکیه، امریکا، افریقای جنوبی ، هند، لبنان و سوریه شرکت می‌کنند .</p>
      <p>او افزود: کارگاه پیشرفته آندوسکوپی در بیمارستان فیروزگر برگزار می شود.<br/>تولید داروهای بابولوژیک در کشور<br/>همایون واحدی، متخصص گوارش و کبد گفت:در حال حاضر به ازای هر ۱۰۰ هزار نفر جمعیت کشور، بین ۴۰ تا ۴۵ نفر از بیماری های التهابی روده رنج می برند؛ این عارضه بیشتر در بین جوانان بروز و شیوع پیدا کرده است.<br/><br/>او با بیان اینکه داروهای بیماری التهاب روده تحت پوشش بیمه قرار دارند، گفت: داروهای بابولوژیک که در حال حاضر در کشور تولید می شود، عوارض داروهای معمولی را ندارد.</p>
      <p>واحدی افزود: بیماری های التهابی روده همیشه با بیمار همراه است و فقط باید به درستی کنترل شود تا عارضه ای به دنبال نداشته باشد.</p>
      <p>او بیان کرد: نوزادانی که با عمل سزارین به دنیا می آیند، بیشتر مستعد بیماری التهاب روده هستند.<br/><br/>نوزدهمین کنگره بیماری‌های گوارش و کبد در روز‌های ۱۴ تا ۱۷ آبان ۹۸ در مرکز همایش‌های رازی تهران برگزار می‌شود.</p>
    </article>
  </body>
</html>