<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/seksskandal_u_radi_yaremenko_zayavyv_shcho_zhurnalisty_porushyly_dvi_statti_1682225"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T12:55:00+00:00"/>
    <meta property="og:title" content="Секс-скандал у Раді: Яременко заявив, що журналісти порушили дві статті ККУ"/>
    <meta property="og:description" content="Народний депутат України від партії «Слуга народу» Богдан Яременко стверджує, що не порушив жодного закону під час «інтимного» листування в сесійній залі парламенту, натомість журналісти порушили щонайменше дві статті КК України."/>
  </head>
  <body>
    <article>
      <h1>Секс-скандал у Раді: Яременко заявив, що журналісти порушили дві статті ККУ</h1>
      <address>
        <time datetime="2019-11-02T12:55:00+00:00">02 Nov 2019, 12:55</time>
      </address>
      <p>
        <b>Народний депутат України від партії «Слуга народу» Богдан Яременко стверджує, що не порушив жодного закону під час «інтимного» листування в сесійній залі парламенту, натомість журналісти порушили щонайменше дві статті КК України.</b>
      </p>
      <p>Відео з коментарем Яременка опублікував канал Pavlovsky News у YouTube, пише <a href="https://ua.112.ua/golovni-novyni/yaremenko-zhurnalisty-povynni-zbyraty-informatsiiu-i-poiasniuvaty-fakty-a-ne-poshyriuvaty-iakis-kartynky-video-513410.html">112.</a></p>
      <p>«Все, про що ми можемо говорити, – це фотокартки, зняті з мого телефону незаконно», – підкреслив він.</p>
      <p>На думку Яременка, журналісти порушили закон.</p>
      <p>«Судячи з того, що це (скріншоти, – ред.) видавалось партіями, тобто у людей великий запас всього цього, знятого з мого телефону. А це називається незаконні слідчі дії».</p>
      <p>Депутат зазначив, що журналісти повинні збирати інформацію і пояснювати факти, а не поширювати «якісь картинки».</p>
      <p>«І на підставі цього пів країни і половина «Фейсбуку» роблять висновки, що Яременко займається проституцією... З точки зору права, очевидно, нема про що говорити. Судити можна на підставі максимально повної інформації. Все інше – голослівні, маніпулятивні судження», – заявив депутат.</p>
      <figure>
        <iframe src="https://www.youtube.com/embed/fEDxZel5p4w" width="640" height="360" data-service="Youtube" scrolling="no"/>
      </figure>
      <p>Нагадаємо, народний депутат від «Слуги народу» Богдан Яременко під час роботи в сесійній залі парламенту <a href="https://zik.ua/news/2019/10/30/na_zasidanni_rady_sluga_narodu_domovlyavsya_pro_zustrich_iz_poviieyu_1679677">листувався</a> в онлайн-мережі знайомств.</p>
      <p>Проте нардеп заявив, що «інтимне» <a href="https://zik.ua/news/2019/10/30/lystuvannya_nespravzhnie_ya_navmysne_zrobyv_tse__kuleba_pro_intymnu_1679893">листування було несправжнім</a>, таким чином він хотів продемонструвати протест.</p>
      <p>Однак, згодом він <a href="https://zik.ua/news/2019/10/30/yaremenko_vybachyvsya_pered_simieyu_ta_pravlyachoyu_vladoyu_za_skandal_iz_1680107">вибачився</a> за ситуацію із його скандальними переписками.</p>
      <p>Незважаючи на це, перший заступник голови фракції «Слуга народу» у Верховній Раді Олександр Корнієнко вважає, що причин для застосування санкцій до члена фракції, голови комітету з міжнародної політики і міжпарламентського співробітництва Богдана Яременка немає.</p>
      <p>Учора народний депутат із фракції «Слуга народу» Богдан Яременко <a href="https://zik.ua/news/2019/11/01/yaremenko_yde_z_posady_golovy_komitetu_vru_1681913">написав заяву</a> про складення повноважень голови комітету Верховної ради України з питань зовнішньої політики і міжпарламентського співробітництва.</p>
      <related>
        <h4>читайте також</h4>
        <a href="https://zik.ua/news/2019/11/01/nabu_zakrylo_spravu_svynoboronpromu_poky_my_obgovoryuvaly_yaremenka_i_1682037"/>
        <a href="https://zik.ua/news/2019/11/01/yaremenko_yde_z_posady_golovy_komitetu_vru_1681913"/>
        <a href="https://zik.ua/news/2019/11/01/parlamentski_fraktsii_vymagayut_zvilnennya_yaremenka_sluga_narodu_vymogu_1681789"/>
        <a href="https://zik.ua/news/2019/11/01/zharkyh_pro_chergove_vypravdannya_yaremenka_vyyavlyaietsya_ne_vin_vynen_shcho_z_1681767"/>
      </related>
    </article>
  </body>
</html>