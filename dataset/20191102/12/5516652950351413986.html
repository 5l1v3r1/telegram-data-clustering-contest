<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425027/oi-apsoges-sxeseis-ths-anatolikhs-oynion-kai-ths-dytikhs-xerta-se-ena-istoriko-mats"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T12:15:02+00:00"/>
    <meta property="og:title" content="Οι άψογες σχέσεις της ανατολικής Ουνιόν και της δυτικής Χέρτα σε ένα ιστορικό ματς!"/>
    <meta property="og:description" content="Επρεπε να περάσουν, ούτε λίγο ούτε πολύ, 43 χρόνια για να διεξαχθεί αγώνας, ντέρμπι δηλαδή, ανάμεσα σε δύο ομάδες του Βερολίνου για την Bundesliga! Τότε, 1976-77, το Τένις Μπορούσια – Χέρτα, σήμερα το Ουνιόν – Χέρτα."/>
  </head>
  <body>
    <article>
      <h1>Οι άψογες σχέσεις της ανατολικής Ουνιόν και της δυτικής Χέρτα σε ένα ιστορικό ματς!</h1>
      <address>
        <time datetime="2019-11-02T12:15:02+00:00">02 Nov 2019, 12:15</time>
      </address>
      <p>
        <b>Επρεπε να περάσουν, ούτε λίγο ούτε πολύ, 43 χρόνια για να διεξαχθεί αγώνας, ντέρμπι δηλαδή, ανάμεσα σε δύο ομάδες του Βερολίνου για την Bundesliga! Τότε, 1976-77, το Τένις Μπορούσια – Χέρτα, σήμερα το Ουνιόν – Χέρτα.</b>
      </p>
      <p>Καμία από τις τρεις όμως δεν έχει διακριθεί διεθνώς όσο η Ντινάμο, η ομάδα της Στάζι η οποία ήταν στα ημιτελικά του Κυπελλούχων το ’72. Υπάρχει βεβαίως και η Βικτόρια Βερολίνου…</p>
      <p>Ντέρμπι κατ’ ευφημισμόν βεβαίως βεβαίως αφού Ουνιόν και Χέρτα έχουν άριστες σχέσεις, ωστόσο εδρεύουν στην ανατολική και στη δυτική πλευρά της πόλης, τις οποίες χώριζε από το 1961 ως το 1989 το περιβόητο τείχος του Βερολίνου, τα ίχνη του οποίου συναντά κανείς στην πόλη ακόμη και σήμερα. «Το τείχος πρέπει να πέσει...» φώναζαν κάθε φορά που η ομάδα τους κέρδιζε φάουλ και η αντίπαλος έστηνε αμυντικό τείχος για την εκτέλεσή του. Οταν από τις αρχές ασφαλείας τους ρωτούσαν τι εννοούν, έλεγαν: «Να περάσει η μπάλα το τείχος και να μπει γκολ…».</p>
      <p>Το τείχος γκρεμίστηκε,<a href="https://www.foxbet.gr/220288/to-filiko-sti-skia-tou-tichous-ke-to-ntermpi-enos-pirgou"> σηματοδοτώντας παράλληλα και το τέλος μιας ιστορικής εποχής ψυχρού πολέμου, τέτοιες ημέρες το 1989</a>, παράλληλα με την πτώση της Σοβιετικής Ενωσης, την οποία δεν μπορούσε να αποτρέψει και πρακτικά την… επιδίωξε ο Μιχαΐλ Γκορμπατσόφ. Είχε άλλωστε επιτρέψει στις χώρες του Συμφώνου της Βαρσωβίας να επιλέξουν ελεύθερα το δρόμο που θα ακολουθούσε κάθε μία στην εσωτερική και διεθνή πολιτική.</p>
      <p>Η Ανατολική Γερμανία όμως, ελέω της αντίδρασης του γηραιού και υπερσυντηρητικού ηγέτη της Εριχ Χόνεκερ, δεν συμμετείχε στις εξελίξεις, ο κόσμος ξεσηκώθηκε και η πτώση του τείχους και, αργότερα, η ένωση με τη Γερμανία ήταν νομοτέλεια.</p>
      <p>Δύο μήνες μετά, οι (πάντα φίλοι) οπαδοί της δυτικογερμανικής Χέρτα και της ανατολικογερμανικής Ουνιόν έδωσαν συμβολικό φιλικό για να εορταστεί η ένωση της πόλης, το ενδεικτικό πανό γράφει «όταν Χέρτα και Ουνιόν αγωνίζονται, όλη η Γερμανία γιορτάζει».</p>
      <p>Το dna της άλλοτε ανατολικογερμανικής Ουνιόν βίωσε τα γεγονότα, είναι άλλωστε μια ομάδα του… λαού. Ενδεικτικό ότι όταν το 2009 το στάδιο «Αν ντερ Αλτεν Φερστερέι» στερήθηκε τη δυνατότητα να χρησιμοποιεί αρκετές κερκίδες ελέω προβλήματος στατικότητας, προσφέρθηκαν 2.500 οπαδοί να δουλέψουν 140.000 ώρες εθελοντικά για να κάνουν τις απαραίτητες επισκευές!</p>
      <p>Διαβάστε <a href="https://www.foxbet.gr/220288/to-filiko-sti-skia-tou-tichous-ke-to-ntermpi-enos-pirgou">ΕΔΩ το πλήρες άρθρο και τα προγνωστικά</a> του Νίκου Μποζιονέλου</p>
    </article>
  </body>
</html>