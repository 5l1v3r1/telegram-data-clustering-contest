<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637454/%D8%B2%D9%85%D8%A7%D9%86-%D8%A7%DA%A9%D8%B1%D8%A7%D9%86-%D8%A7%D9%86%DB%8C%D9%85%DB%8C%D8%B4%D9%86-%D9%85%D8%B1%D8%AF-%D8%B9%D9%86%DA%A9%D8%A8%D9%88%D8%AA%DB%8C-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T12:27:00+00:00"/>
    <meta property="og:title" content="زمان اکران انیمیشن «مرد عنکبوتی» اعلام شد"/>
    <meta property="og:description" content="کمپانی سونی و مارول زمان اکران دنباله انیمیشن سینمایی «مرد عنکبوتی: به درون دنیای عنکبوتی» را مشخص کردند."/>
  </head>
  <body>
    <article>
      <h1>
        <a href="https://www.bultannews.com/fa/news/637454/%D8%B2%D9%85%D8%A7%D9%86-%D8%A7%DA%A9%D8%B1%D8%A7%D9%86-%D8%A7%D9%86%DB%8C%D9%85%DB%8C%D8%B4%D9%86-%D9%85%D8%B1%D8%AF-%D8%B9%D9%86%DA%A9%D8%A8%D9%88%D8%AA%DB%8C-%D8%A7%D8%B9%D9%84%D8%A7%D9%85-%D8%B4%D8%AF">زمان اکران انیمیشن «مرد عنکبوتی» اعلام شد</a>
      </h1>
      <h2>کمپانی سونی و مارول زمان اکران دنباله انیمیشن سینمایی «مرد عنکبوتی: به درون دنیای عنکبوتی» را مشخص کردند.</h2>
      <address><time datetime="2019-11-02T12:27:00+00:00">02 Nov 2019, 12:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از ورایتی، دنباله انیمیشن «مرد عنکبوتی: به درون دنیای عنکبوتی» که سال گذشته فاتح اسکار شده بود، در تاریخ ۸ آوریل ۲۰۲۲ (۱۹ فروردین ۱۴۰۱) اکران می‌شود.</p>
      <p>واکیم داس سانتون برای کارگردانی این انیمیشن که هنوز نام مشخصی ندارد، انتخاب شده است. نویسندگی آن را نیز دیو کالاهام انجام داده که داستان شخصیت خیالی و ابرقهرمانی مایلز مورالز در لباس مرد عنکبوتی روایت می‌کند.</p>
      <p>«به درون دنیای عنکبوتی» داستان پسری ۱۳ ساله را روایت می‌کند که مانند همیشه با نیش یک عنکبوت، به یک مرد عنکبوتی تبدیل می‌شود و این در حالی است که چندین مرد عنکبوتی دیگر نیز وجود دارند. این انیمیشن به طوری خاص ساخته شده و جلوه‌ای منحصر به فرد از ترکیب انیمیشن‌های کامپیوتری مدرن و تکنیک‌های نقاشی‌ دستی و سنتی را دارد.</p>
      <p>این انیمیشن در سال ۲۰۱۹ برای باب پرسیچتی، پیتر رمزی، رادنی راثمن و کریستوفر میلر جایزه اسکار بهترین انیمیشن را به ارمغان آورد. «به درون دنیای عنکبوتی» جوایز دیگری نیز از جشنواره‌هایی مثل گلدن گلوب، بفتا و انجمن تهیه کنندگان آمریکا دریافت کرد.</p>
      <p>انیمیشن مرد عنکبوتی که ۹۰ میلیون دلار بودجه ساخت داشت، موفقیتی غیر منتظره در گیشه تجربه کرد و ۳۸۰ میلیون دلار در مجموع گیشه‌های جهانی کسب کرد. این فیلم توسط پرسیچتی، رمزی و راثمن از روی فیلمنامه‌ای نوشته لرد و راثمن کارگردانی شده است. میلر و و لرد تهیه کنندگان این فیلم نیز بوده اند.</p>
      <p>«مرد عنکبوتی: به درون دنیای عنکبوتی» دومین انیمیشن کمپانی سونی است که برای بخش انیمیشن اسکار نامزد شد. انیمیشن «موج سواری» در سال ۲۰۰۷ دیگر نماینده سونی در اسکار بوده است.</p>
      <p>علاوه بر این انیمیشن، کمپانی سونی تاریخ اکران انیمیشن سونی را از تاریخ ۶ نوامبر ۲۰۲۰ به ۱۶ آوریل ۲۰۲۱ (۲۷ فروردین ۱۴۰۰) تغییر داده است.</p>
    </article>
  </body>
</html>