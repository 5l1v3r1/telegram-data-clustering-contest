<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637566/%D8%AF%D8%B1%D8%AE%D9%88%D8%A7%D8%B3%D8%AA-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%A7%D8%B2-%D8%AA%D9%85%D8%A7%D9%85%DB%8C-%DA%A9%D8%B4%D9%88%D8%B1%D9%87%D8%A7%DB%8C-%D8%AC%D9%87%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T17:55:00+00:00"/>
    <meta property="og:title" content="درخواست وزارت خارجه عراق از تمامی کشورهای جهان"/>
    <meta property="og:description" content="وزارت خارجه عراق از تمامی طرف‌های خارجی خواست در امور داخلی این کشور مداخله نکنند."/>
  </head>
  <body>
    <article>
      <h1>
        <a href="https://www.bultannews.com/fa/news/637566/%D8%AF%D8%B1%D8%AE%D9%88%D8%A7%D8%B3%D8%AA-%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%A7%D8%B2-%D8%AA%D9%85%D8%A7%D9%85%DB%8C-%DA%A9%D8%B4%D9%88%D8%B1%D9%87%D8%A7%DB%8C-%D8%AC%D9%87%D8%A7%D9%86">درخواست وزارت خارجه عراق از تمامی کشورهای جهان</a>
      </h1>
      <h2>وزارت خارجه عراق از تمامی طرف‌های خارجی خواست در امور داخلی این کشور مداخله نکنند.</h2>
      <address><time datetime="2019-11-02T17:55:00+00:00">02 Nov 2019, 17:55</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آر تی، وزارت خارجه عراق امروز (شنبه) از تمامی طرف‌های خارجی خواست به ضرورت اصل احترام به حاکمیت دیگر کشور‌ها و عدم مداخله در امور داخلی عراق احترام بگذارند.</p>
      <p>«احمد الصحاف» سخنگوی وزارت خارجه عراق امروز در سخنانی گفت: با ادامه اعتراضات مردمی که مطالبه‌شان اصلاح امور است و همچنین با توجه به صدور بیانیه‌هایی از سوی کشور‌های خارجی و سازمان‌های بین‌المللی، دولت عراق بر احترام به خواست عراقی‌ها در مطالبه حقوقشان که قانون اساسی کشور طبق ماده‌های ۳۸، ۳۹ و ۴۰ آن را تضمین کرده و حق عراقی‌ها را در انتخاب دولتشان طبق چارچوب‌های معمول در نظام دموکراتیک عراق تثبیت کرده، تأکید می‌کند.</p>
      <p>در ادامه این بیانیه آمده است: در واکنش به اقداماتی که از سوی طرف‌های خارجی در خصوص اوضاع کنونی عراق انجام شده، دولت عراق از تمامی طرف‌ها می‌خواهد به پایبندی به اصل حاکمیت دیگر کشور‌ها احترام گذاشته و در امور داخلی عراق مداخله نکنند.</p>
      <p>در این بیانیه همچنین آمده است: آنچه در سخنان مرجعیت دینی در روز جمعه اعلام شد، بر احترام به اراده عراقی‌ها در تعیین نظام سیاسی و اداری کشورشان از طریق برگزاری همه پرسی قانون اساسی و انتخابات دوره‌ای مجلس نمایندگان تأکید شد.</p>
    </article>
  </body>
</html>