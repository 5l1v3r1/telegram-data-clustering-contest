<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/studentki-vzeli-tablete-proti-slabosti-obe-so-nasli-mrtvi-244993"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T17:51:00+00:00"/>
    <meta property="og:title" content="Študentki vzeli tablete proti slabosti, obe so našli mrtvi"/>
    <meta property="og:description" content="Britanka Natalie Seymour (22) in njena kanadska kolegica Abbey Gail Amisola (27) sta umrli v hostlu na potovanju po Kambodži samo šest dni po tem, ko sta odšli na pot, poroča Mirror. Obe sta im..."/>
  </head>
  <body>
    <article>
      <h1>Študentki vzeli tablete proti slabosti, obe so našli mrtvi</h1>
      <h2>Skupaj sta se odpravili na potovanje, ki se je končalo tragično.</h2>
      <address><time datetime="2019-11-02T17:51:00+00:00">02 Nov 2019, 17:51</time> by <a rel="author">P. K.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/30/1526266.jpg"/>
          <figcaption>FOTO: Facebook</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1526239.jpg"/>
          <figcaption>Britanka Natalie Seymour. FOTO: Facebook</figcaption>
        </figure>
      </slideshow>
      <p>Britanka <b>Natalie</b> <b>Seymour </b>(22) in njena kanadska kolegica <b>Abbey Gail Amisola </b>(27) sta umrli v hostlu na potovanju po Kambodži samo šest dni po tem, ko sta odšli na pot, poroča <i>Mirror</i>. Obe sta imeli simptome zastrupitve s hrano, bilo jima je slabo in sta bruhali. V bližnji lekarni sta kupili tablete proti slabosti, samo nekaj ur po zaužitju tablet pa so obe našli mrtvi. </p>
      <figure>
        <img src="https://www.slovenskenovice.si/images/slike/2019/10/30/1526239.jpg"/>
        <figcaption>Britanka Natalie Seymour. FOTO: Facebook</figcaption>
      </figure>
      <p>Policija v Kambodži je preiskala njuno sobo in našla Nataliejin mobilni telefon, na katerem je bilo vidno, da je po spletu iskala simptome njunih težav. V iskalnik je zapisala, da tako močno bruha, da jo boli v prsih, in da so trebušni krči tako močni, da ne ve več, kaj naj stori. Okoli nje je bilo vse pobruhano, šlo je za mešanico krvi in zelene sluzi. Policija je najprej posumila, da sta vzeli preveč tablet, saj so v njuni sobi našli škatlico z manjkajočimi tabletami proti slabosti.<br/><br/>Kaj se je v resnici zgodilo, še ni znano, saj izvide obdukcije še čakajo.</p>
    </article>
  </body>
</html>