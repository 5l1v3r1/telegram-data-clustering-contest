<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/outsiders-visiting-meghalaya-for-over-a-day-will-now-have-to-register111.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T17:00:00+00:00"/>
    <meta property="og:title" content="24 മണിക്കൂറില്‍ കൂടുതല്‍ താമസിക്കണോ? എങ്കില്‍ ഇക്കാര്യം കൂടി ചെയ്തേ തീരൂ; പുതിയ നിയമവുമായി മേഘാലയ സര്‍ക്കാര്‍"/>
    <meta property="og:description" content="Meghalaya India ഷില്ലോങ്: ഗോത്രവര്‍ഗക്കാരുടെയും താല്പര്യം സംരക്ഷിക്കുന്നതിനായി പുറത്തുനിന്നുള്ളവര്‍ മേഘാലയയില്‍ പ്രവേശിക്കുന്നതിന് രജിസ്ട്രേഷന്‍ നിര്‍ബന്ധമാക്കാനുള്ള"/>
  </head>
  <body>
    <article>
      <h1>24 മണിക്കൂറില്‍ കൂടുതല്‍ താമസിക്കണോ? എങ്കില്‍ ഇക്കാര്യം കൂടി ചെയ്തേ തീരൂ; പുതിയ നിയമവുമായി മേഘാലയ സര്‍ക്കാര്‍</h1>
      <address><time datetime="2019-11-02T17:00:00+00:00">02 Nov 2019, 17:00</time> by <a rel="author">ന്യൂസ് ഡെസ്‌ക്</a></address>
      <p>ഷില്ലോങ്: ഗോത്രവര്‍ഗക്കാരുടെയും താല്പര്യം സംരക്ഷിക്കുന്നതിനായി പുറത്തുനിന്നുള്ളവര്‍ മേഘാലയയില്‍ പ്രവേശിക്കുന്നതിന് രജിസ്ട്രേഷന്‍ നിര്‍ബന്ധമാക്കാനുള്ള ഭേദഗതിക്ക് അംഗീകാരം നല്‍കി സംസ്ഥാന സര്‍ക്കാര്‍. പുതിയ തീരുമാനത്തിന്റെ ഭാഗമായി മേഘാലയ റെസിഡന്റ്സ് സേഫ്റ്റി ആന്‍ഡ് സെക്യൂരിറ്റി നിയമത്തില്‍ ഭേദഗതി കൊണ്ടുവന്നു.</p>
      <p>അനധികൃത കുടിയേറ്റംതടയുക എന്ന ലക്ഷ്യത്തോടെ 2016-ലാണ് മേഘാലയ റസിഡന്റ്സ് സേഫ്റ്റി ആന്‍ഡ് സെക്യൂരിറ്റി ആക്ട് നിലവില്‍ വന്നത്.</p>
      <related>
        <a href="https://www.doolnews.com/i-accept-that-we-did-not-campaign-in-haryana-and-maharashtra-ashok-gehlot-454.html?utm_source=doolnews&amp;utm_medium=related"/>
      </related>
      <p>മേഘാലയയില്‍ 24 മണിക്കൂറില്‍ അധികം താമസിക്കാന്‍ ഉദ്ദേശിക്കുന്ന, മേഘാലയക്കാരല്ലാത്ത ആളുകള്‍ സര്‍ക്കാരിന് രേഖകള്‍ സമര്‍പ്പിക്കണം. മേഘാലയ സ്വദേശികളുടെയും സര്‍ക്കാരിന്റെയും താല്‍പര്യം പരിഗണിച്ചാണിതെന്നും ഉപമുഖ്യമന്ത്രി പ്രിസ്ടോണ്‍ ടിന്‍സോങ്  കൂട്ടിച്ചേര്‍ത്തു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>കേന്ദ്ര-സംസ്ഥാന-ജില്ലാ കൗണ്‍സില്‍ ജീവനക്കാരെ നിയമത്തിന്റെ പരിധിയില്‍നിന്ന് ഒഴിവാക്കിയിട്ടുണ്ടെന്നും അദ്ദേഹം വ്യക്തമാക്കി.</p>
      <related>
        <a href="https://www.doolnews.com/upa-will-not-withdraw-ig-ashok-yadav-comment-in-arrest-of-two-cpi-m-workers451.html?utm_source=doolnews&amp;utm_medium=related"/>
      </related>
      <p>നിയമത്തിലെ ഭേദഗതി ഉടന്‍ നിലവില്‍ വരുമെന്നും അടുത്ത നിയമസഭാ സമ്മേളനത്തില്‍ ഇത് പാസാക്കുമെന്നും  ടിന്‍സോങ് പറഞ്ഞു. രാഷ്ട്രീയ പാര്‍ട്ടികളോടും സന്നദ്ധസംഘടനകളോടും അടക്കമുള്ളവരോട് അഭിപ്രായംചോദിച്ചതിനു ശേഷമാണ് തീരുമാനം കൈക്കൊണ്ടതെന്നും അദ്ദേഹം കൂട്ടിച്ചേര്‍ത്തു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/7aChOphXh8M" width="560" height="315" data-service="Youtube" scrolling="no"/>
      </figure>
    </article>
  </body>
</html>