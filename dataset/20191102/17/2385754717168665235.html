<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595447/ekysy-poia-i-teleftaia-imerominia-aitisis-gia-syntaksi-xireias"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T17:47:00+00:00"/>
    <meta property="og:title" content="ΕΚΥΣΥ: Ποια η τελευταία ημερομηνία αίτησης για σύνταξη χηρείας"/>
    <meta property="og:description" content="Στις 31.12.2019 είναι η τελευταία ημερομηνία αίτησης για σύνταξη χηρείας και η ΕΚΥΣΥ προτρέπει όσους έμειναν χήροι από την 1η Ιανουαρίου 2018 και μετά να..."/>
  </head>
  <body>
    <article>
      <h1>ΕΚΥΣΥ: Ποια η τελευταία ημερομηνία αίτησης για σύνταξη χηρείας</h1>
      <address><time datetime="2019-11-02T17:47:00+00:00">02 Nov 2019, 17:47</time> by <a rel="author">SigmaLive</a></address>
      <p><b>Στις 31.12.2019 είναι η τελευταία ημερομηνία αίτησης για σύνταξη χηρείας και η ΕΚΥΣΥ προτρέπει όσους έμειναν χήροι από την 1η Ιανουαρίου 2018 και μετά να υποβάλουν το συντομότερο δυνατό αίτηση για σύνταξη χηρείας.<br/></b> <br/>Σε ανακοίνωση της, η ΕΚΥΣΥ αναφέρει ότι με βάση τη νομοθεσία οι αιτήσεις πρέπει να υποβληθούν το αργότερο μέχρι την 31η Δεκεμβρίου 2019.<br/> <br/>Διευκρινίζει ωστόσο  ότι  για νέες περιπτώσεις η αίτηση  για σύνταξη χηρείας πρέπει να υποβληθεί μέσα σε τρεις μήνες από τον θάνατο του/της συζύγου.<br/> <br/>Όπως αναφέρει, η νομοθεσία προβλέπει δικαίωμα σε σύνταξη χηρείας μόνο για τους άντρες των οποίων απεβίωσε η σύζυγός τους από την 1η Ιανουαρίου 2018 και μετά, με αποτέλεσμα να αδικούνται οι υπόλοιποι που έχασαν τη σύζυγό τους πριν από την ημερομηνία αυτή.<br/> <br/>«Γι΄ αυτό  ήδη καταχωρήθηκαν στο δικαστήριο αγωγές  από άντρες χήρους, οι οποίοι αδικούνται από τον τροποποιητικό νόμο που έχει ψηφιστεί πρόσφατα και έχει δημοσιευτεί στην επίσημη εφημερίδα της κυβέρνησης στις 5 Αυγούστου 2019», καταλήγει η ΕΚΥΣΥ, στην ανακοίνωση της.</p>
    </article>
  </body>
</html>