<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/gucci-gyilkost-csinalnak-lady-gagabol/185733"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T17:30:00+00:00"/>
    <meta property="og:title" content="Gucci-gyilkost csinálnak Lady Gagából"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Gucci-gyilkost csinálnak Lady Gagából</mark>
      </h1>
      <address><time datetime="2019-11-02T17:30:00+00:00">02 Nov 2019, 17:30</time> by <a rel="author">Bors</a></address>
      <p>Úgy tűnik, rákapott a filmezés ízére Lady Gaga. Mondjuk ez nem is csoda, hiszen első főszerepe, a Csillag születik szakmai- és közönségsiker is lett, emellett díjak tucatjait söpörte be. A New York Post értesülése szerint az extrém énekesnőt legközelebb Ridley Scott valós eseményeket feldolgozó filmjében láthatjuk viszont. Gaga azt a Patrizia Reggianit fogja alakítani, aki Guccio Gucci unokájának, Mauriziónak a felesége volt, és akit 1995-ben férje megölésének kiterveléséért ítéltek 29 évre. Reggiani - akit a média Fekete özvegynek nevezett el - végül 8 évet töltött el a rácsok mögött.</p>
      <figure>
        <img src="http://media.borsonline.hu/cikk/20/191276/big-lead/650x360/2012137_087-fpa-ace022519-082.jpg"/>
        <figcaption>Gaga a Gucci-gyilkosságra készülő Patrizia Reggiani (jobbra) bőrébe bújik © AFP</figcaption>
      </figure>
      <p>A film egyébként Sara Gay Forden "The House of Gucci: A Sensational Story of Murder, Madness, Glamour, and Greed" című könyvéből készül majd. A többi szereplő kiléte és a bemutató dátuma jelenleg még nem ismert.</p>
    </article>
  </body>
</html>