<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637562/%D9%88%D8%A7%DA%98%DA%AF%D9%88%D9%86%DB%8C-%D8%AE%D9%88%D8%AF%D8%B1%D9%88%DB%8C-%D8%B3%D9%88%D8%A7%D8%B1%DB%8C-%D8%AF%D8%B1-%D8%A8%D8%B2%D8%B1%DA%AF%D8%B1%D8%A7%D9%87-%D8%AD%DA%A9%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T17:27:00+00:00"/>
    <meta property="og:title" content="واژگونی خودروی سواری در بزرگراه حکیم"/>
    <meta property="og:description" content="برخورد شدید دو خودرو سواری تندر ال نود با سواری اپتیما در بزرگراه شهید حکیم، نشت بنزین و واژگونی یکی از خودرو‌ها را در پی داشت."/>
  </head>
  <body>
    <article>
      <h1>
        <a href="https://www.bultannews.com/fa/news/637562/%D9%88%D8%A7%DA%98%DA%AF%D9%88%D9%86%DB%8C-%D8%AE%D9%88%D8%AF%D8%B1%D9%88%DB%8C-%D8%B3%D9%88%D8%A7%D8%B1%DB%8C-%D8%AF%D8%B1-%D8%A8%D8%B2%D8%B1%DA%AF%D8%B1%D8%A7%D9%87-%D8%AD%DA%A9%DB%8C%D9%85">واژگونی خودروی سواری در بزرگراه حکیم</a>
      </h1>
      <h2>برخورد شدید دو خودرو سواری تندر ال نود با سواری اپتیما در بزرگراه شهید حکیم، نشت بنزین و واژگونی یکی از خودرو‌ها را در پی داشت.</h2>
      <address><time datetime="2019-11-02T17:27:00+00:00">02 Nov 2019, 17:27</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، در پی تماس رانندگان خودرو‌های عبوری با سامانه ۱۲۵ مبنی بر برخورد دو دستگاه خودروی سواری با یکدیگر، ستاد فرماندهی آتش نشانی تهران ساعت ۲۰:۲۹ دقیقه شب گذشته آتش نشانان ایستگاه ۱۰۲ را به محل حادثه در بزرگراه شهید حکیم شرق به غرب، نرسیده به خیابان پیامبر مرکزی اعزام کرد.<br/>محمد عزیزی فرمانده آتش نشانان اعزامی به محل حادثه در این باره گفت: در این حادثه بر اثر برخورد تندر ال نود با اپتیما؛ خودرو سواری ال نود واژگون شده بود و هر دو راننده بدون هیچ آسیبی از درون خودرو خارج شده بودند.<br/>وی افزود: در این حادثه خودرو تندر ال نود، واژگون و دچار نشت شدید بنزین شده بود که آتش نشانان پس از رفع نشت بنزین، خودروی واژگون را به حالت اولیه بازگردانده و به حاشیه امن بزرگراه منتقل کردند.</p>
    </article>
  </body>
</html>