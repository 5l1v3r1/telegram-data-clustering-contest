<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/din-secretele-unuia-dintre-cei-mai-bogati-oameni-din-lume-care-sunt-cele-5-carti-carora-elon-musk-le-datoreaza-succesul-18522552"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T17:30:00+00:00"/>
    <meta property="og:title" content="Din secretele unuia dintre cei mai bogaţi oameni din lume: Care sunt cele 5 cărţi cărora Elon Musk le datorează succesul"/>
    <meta property="og:description" content="Săptămâna trecută Elon Musk a scris istorie, pentru că racheta companiei Space X – The Falcon 9 –  a devenit prima rachetă din lume care a realizat un zbor comercial, cu ajutorul NASA. CEO-ul Tesla a explicat că succesul său şi cunoştinţele sale se datorează unor cărţi speciale, care l-au ajutat să înţeleagă atât aspectele ştiinţifice ale tehnologiei cât şi aspectele de ordin moral şi etic, scrie CNBC."/>
  </head>
  <body>
    <article>
      <h1>Din secretele unuia dintre cei mai bogaţi oameni din lume: Care sunt cele 5 cărţi cărora Elon Musk le datorează succesul</h1>
      <address><time datetime="2019-11-02T17:30:00+00:00">02 Nov 2019, 17:30</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Săptămâna trecută Elon Musk a scris istorie, pentru că racheta companiei Space X – The Falcon 9 –  a devenit prima rachetă din lume care a realizat un zbor comercial, cu ajutorul NASA. CEO-ul Tesla a explicat că succesul său şi cunoştinţele sale se datorează unor cărţi speciale, care l-au ajutat să înţeleagă atât aspectele ştiinţifice ale tehnologiei cât şi aspectele de ordin moral şi etic, scrie CNBC.</p>
      <p>Săptămâna trecută Elon Musk a scris istorie, pentru că racheta companiei Space X – The Falcon 9 –  a devenit prima rachetă din lume care a realizat un zbor comercial, cu ajutorul NASA. CEO-ul Tesla a explicat că succesul său şi cunoştinţele sale se datorează unor cărţi speciale, care l-au ajutat să înţeleagă atât aspectele ştiinţifice ale tehnologiei cât şi aspectele de ordin moral şi etic, scrie CNBC.</p>
      <p>Încă din copilărie Musk avea un apetit foarte dezvoltat pentru citit, cărţile fiind totodată şi catalizatorul care i-a alimentat ambiţiile cunoscutului antreprenori. CEO-ul Tesla se laudă cu faptul că la vârsta de nouă ani citise deja întreaga Encyclopedia Britannica, cea mai veche enciclopedie generală scrisă în limba engleză. Este de asemenea o operă care se bucură de  toată încrederea lumii ştiinţifice.</p>
      <p>Elon Musk a mai susţinut că încă de mic obişnuia să petreacă peste 10 ore citind opere SF, lucrări care l-au ajutat să îşi dezvolte imaginaţia şi să găsească idei care ar putea fi implementate în lumea reală.</p>
      <p>Cele 5 cărţi care i-au adus succesul lui Elon Musk:</p>
      <ol>
        <li>„Structures: Or Why Things Don’t Fall Down” de J.E Gordon</li>
      </ol>
      <p>Aceasta este una dintre cărţile de unde Musk şi-a invăţat inginerie şi astrofizică, elemente cruciale pentru cei ce vor să înţeleagă cum funcţionează o rachetă şi care sunt limitele unei astfel de aeronave.</p>
      <ol>
        <li data-num="2">„Benjamin Franklin: An American Life” de Walter Isaacson</li>
      </ol>
      <p>Benjamin Franklin este unul dintre eroii executivului Tesla, iar această operă l-a ajutat să înţeleagă că drumul unui antreprenor este complicat, mai ales atunci când pleci cu totul de la 0.</p>
      <ol>
        <li data-num="3">„Einstein: His Life and Universe” de Walter Isaacson</li>
      </ol>
      <p>Elon Musk a fost puternic influenţat de această carte, care păstrează între coperţile închise biografia unuia dintre cei mai mari fizicieni din lume. Ţinând cont de drumul şi de cariera pe care Musk a ales-o nu este greu de înţeles de ce această opera  şi-a pus amprenta asupra antreprenorului.</p>
      <ol>
        <li data-num="4">„Superintelligence: Paths, Dangers, Strategies” de Nick Bostrom</li>
      </ol>
      <p>CEO-ul Tesla este cunoscut pentru faptul că este un om al viitorului, un individ care caută să aducă tehnologiile SF în prezent. Această carte este cea care i-a deschis ochii lui Musk privind potenţialele pericole din spatele tehnologiei şi totodată l-a făcut să îşi pună întrebări de ordin etic şi moral.</p>
      <ol>
        <li data-num="5">„Lord of Flies” de William Golding</li>
      </ol>
      <p>Lucrarea lui Golding şi-a pus amprenta asupra celebrului antreprenor poate în aceeaşi măsură în care a făcut-o biografia lui Einstein. Această carte ilustrează modul în care competiţia, lăcomia şi dorinţa de supravieţuire pot transfigura omul.</p>
    </article>
  </body>
</html>