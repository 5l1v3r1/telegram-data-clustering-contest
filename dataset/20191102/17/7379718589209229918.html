<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/02/berlino-mani-si-stringono-dove-il-muro-ha-diviso"/>
    <meta property="og:site_name" content="euronews"/>
    <meta property="article:published_time" content="2019-11-02T17:06:44+00:00"/>
    <meta property="og:title" content="Suggestivo allestimento a 30 anni dal crollo del muro di Berlino"/>
    <meta property="og:description" content="Undicimila calchi di argilla di strette di mano per celebrare l'anniversario, il trentesimo, della caduta del muro di Berlino. I visitatori coinvolti in questo singolare allestimento proposto da un'artita olandese."/>
  </head>
  <body>
    <article>
      <h1>Suggestivo allestimento a 30 anni dal crollo del muro di Berlino</h1>
      <address><time datetime="2019-11-02T17:06:44+00:00">02 Nov 2019, 17:06</time> by <a rel="author">Lara Vecchio</a></address>
      <figure>
        <img src="https://static.euronews.com/articles/stories/04/27/57/28/773x435_cmsv2_f7bff5f0-7d34-5a3d-aff9-e8c832d821d5-4275728.jpg"/>
      </figure>
      <p>Mani che si incontrano per la prima volta, forse l'unica, si avvicinano timidamente ad altre mani sconosciute e finalmente si uniscono, si lasciano andare , si richiudono in un significato profondo in un contesto emotivamente coinvolgente.</p>
      <p>Succede a Berlino, al memoriale che ogni giorno migliaia di turisti visitano per ripercorrere la storia del muro.</p>
      <p>Mani che un'artista olandese, Meike Ziegler, ha deciso di stringere intorno a una palla di argilla, creando un 'impronta indelebile he darà vita a un allestimento artistico che a partire dal prossimo 9 novembre celebrerà i 30 anni dalla <a href="https://it.euronews.com/2014/11/10/berlino-in-festa-25-dopo-la-sua-rinascita-come-citta-unita">caduta del muro di Berlino</a>.</p>
      <p>I visitatori vengono invitati a parlare , a conoscersi, anche solo per pochi minuti, prima di regalare un semplice gesto alla memoria.</p>
      <p>"Siccome questa è stata per molto tempo una città divisa - spiega l'artista - ho pensato di prendere l'ingrediente della divisione, il muro, e creare una connessione. "</p>
      <p>Un'iniziativa che sembra molto apprezzata anche da chi improvvisamente si ritrova protagonista di questa picola avventura artistica.</p>
      <p>L'obiettivo dei prossimi giorni è quello di arrivare a creare 11.000 calchi che verranno appesi, tutti insiemi, come simbolo di vicinanza, fiducia, promesse, impegno e apertura all'altro. Un gesto semplice e istintivo che si rivela, in questo contesto, altamente evocativo e simbolico.</p>
    </article>
  </body>
</html>