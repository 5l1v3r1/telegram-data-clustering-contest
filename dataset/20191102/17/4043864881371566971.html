<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230827/"/>
    <meta property="og:site_name" content="Українська правда"/>
    <meta property="article:published_time" content="2019-11-02T17:48:15+00:00"/>
    <meta property="og:title" content="Бойовики стабільно порушують &quot;тишу&quot;, розведення сил біля Золотого триває"/>
    <meta property="og:description" content="У суботу бойовики порушили режим припинення вогню 6 разів, обстрілюючи позиції підрозділів ООС з мінометів калібру 120 мм, РПГ, автоматичних гранатометів, великокаліберних кулеметів та стрілецької зброї."/>
  </head>
  <body>
    <article>
      <h1>Бойовики стабільно порушують "тишу", розведення сил біля Золотого триває</h1>
      <address>
        <time datetime="2019-11-02T17:48:15+00:00">02 Nov 2019, 17:48</time>
      </address>
      <p>У суботу бойовики порушили режим припинення вогню 6 разів, обстрілюючи позиції підрозділів ООС з мінометів калібру 120 мм, РПГ, автоматичних гранатометів, великокаліберних кулеметів та стрілецької зброї.</p>
      <p><b>Джерело:</b> <a href="https://www.facebook.com/pressjfo.news/posts/702347476924538?__tn__=K-R">пресцентр</a> Об’єднаних сил  </p>
      <p><b>Деталі:</b> 4 обстріли бойовики здійснили поблизу Новогригорівки, біля Талаківки та Водяного, а також біля Авдіївки. </p>
      <p>Окрім того 2 обстріли позицій ОС було здійснено біля Новозванівки та Новолуганського. </p>
      <p>Втрат внаслідок обстрілів серед особового складу Об'єднаних сил поточної доби не зафіксовано.</p>
      <p>У штабі ОС нагадали, що 1 листопада збройні формування РФ та її найманці 13 разів порушили режим припинення вогню, обстрілюючи позиції підрозділів ОС із заборонених Мінськими домовленостями мінометів калібру 120 мм, гранатометів різних систем, великокаліберних кулеметів та іншої стрілецької зброї.</p>
      <p>При цьому заходи з розведення сил і засобів з обох сторін (дзеркально) на ділянці №2 в районі н.п.Золоте-4 Луганської області тривають.</p>
      <p>"3 листопада на ділянці №2 розпочнуться заходи з пошуку та знищення вибухонебезпечних предметів і демонтажу споруд", - повідомили у прес-центрі ОС. </p>
      <p>
        <b>Нагадаємо,</b>
      </p>
      <p>Одна із обов’язкових умов для розведення сил і засобів – дотримання режиму тиші протягом 7 днів, що має підтвердити місія ОБСЄ. </p>
      <p><b>Що було раніше:</b> </p>
      <p>На початку жовтня розведення військ не розпочалося саме через порушення бойовиками режиму тиші, про що заявив сам <a href="https://www.pravda.com.ua/news/2019/10/7/7228341/">очільник МЗС Вадим Пристайко.</a></p>
      <p>29 жовтня Пристайко <a href="https://www.pravda.com.ua/news/2019/10/29/7230368/">заявив</a>, що процес розведення сил і засобів у Золотому стартував у вівторок.</p>
      <p>Цього ж дня в штабі ООС повідомили, що бойовики "5 разів здійснили <a href="https://www.facebook.com/pressjfo.news/photos/a.364697644022858/698609393965013/?type=3&amp;theater">обстріли з великокаліберних кулеметів</a>, ручних протитанкових гранатометів, АГС та стрілецької зброї в 5-ти кілометровій зоні<b> біля ділянки розведення</b> №2 (Золоте-4)".</p>
      <p>Однак пізніше військові заявили, що обстріл у цьому районі "<a href="https://www.pravda.com.ua/news/2019/10/29/7230387/">відбувся <b>не в зоні розведення</b> сил та засобів"</a>.</p>
      <p>
        <b>Знати більше:</b>
      </p>
      <p>
        <b>
          <i>
            <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a>
          </i>
        </b>
      </p>
      <p>
        <b>
          <i>
            <a href="https://www.eurointegration.com.ua/articles/2019/09/19/7100928/">Українізація Штайнмаєра: як зробити ідею Кремля безпечною для України</a>
          </i>
        </b>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/11/2/7230815/"/>
        <a href="https://www.pravda.com.ua/news/2019/11/2/7230785/"/>
        <a href="https://www.pravda.com.ua/news/2019/11/1/7230771/"/>
      </related>
    </article>
  </body>
</html>