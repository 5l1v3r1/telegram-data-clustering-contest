<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/posolstvo_ssha_v_ukraini_zaklykaie_rosiyu_zvilnyty_ukrainskyh_zhurnalistiv_1682327"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T17:45:00+00:00"/>
    <meta property="og:title" content="Посольство США в Україні закликає Росію звільнити українських журналістів"/>
    <meta property="og:description" content="Сьогодні, 2 листопада, у Міжнародний день припинення безкарності за злочини проти журналістів Посольство США в Україні закликає Росію та сили, які вона підтримує, звільнити українських журналістів, яких затримали у Криму та на Сході України."/>
  </head>
  <body>
    <article>
      <h1>Посольство США в Україні закликає Росію звільнити українських журналістів</h1>
      <address>
        <time datetime="2019-11-02T17:45:00+00:00">02 Nov 2019, 17:45</time>
      </address>
      <p>
        <b>Сьогодні, 2 листопада, у Міжнародний день припинення безкарності за злочини проти журналістів Посольство США в Україні закликає Росію та сили, які вона підтримує, звільнити українських журналістів, яких затримали у Криму та на Сході України.</b>
      </p>
      <p>Про це повідомляє пресслужба посольства <a href="https://twitter.com/usembassykyiv">у Twitter.</a></p>
      <p>«У Міжнародний день припинення безкарності за злочини проти журналістів, ми разом з українським народом закликаємо до справедливості стосовно сімей Георгія Гонгадзе, Павла Шеремета та інших журналістів, які трагічно втратили життя, сміливо шукаючи правди. Ми також закликаємо Росію та сили, які вона підтримує, негайно звільнити українських журналістів, несправедливо затриманих за роботу на сході України та у Криму», – йдеться у повідомленні.</p>
      <p>У Міжнародний день припинення безкарності за злочини проти журналістів всі зацікавлені сторони мають можливість звернути увагу громадськості на важливість припинення безкарності за злочини проти журналістів. Дата була вибрана в пам’ять про двох французьких журналістів, убитих у Малі 2 листопада 2013 року.</p>
      <p><a href="https://zik.ua/news/2019/10/29/u_krymu_sud_zalyshyv_pid_areshtom_yaltynskogo_zhurnalista_gayvoronskogo_1679345">Нагадаємо,</a> Мировий суд окупованої Ялти залишив чинним рішення про арешт журналіста та блогера Євгена Гайворонського.</p>
      <related>
        <h4>читайте також</h4>
        <a href="https://zik.ua/news/2019/06/06/rosiyski_radiostantsii_zahopyly_ukrainski_fmchastoty_u_bilshosti_naselenyh_1588529"/>
        <a href="https://zik.ua/news/2019/06/06/rosiyske_opozytsiyne_vydannya_opublikuvalo_novi_dokumenty_u_spravi_mh17_1587887"/>
        <a href="https://zik.ua/news/2019/05/10/kolys_dorenko_shchyro_dyvuvavsya_dobroti_lyudey_na_maydani_1569047"/>
        <a href="https://zik.ua/news/2019/05/10/yevropeyska_federatsiya_zhurnalistiv_zayavyla_pro_solidarnist_z_peresliduvanymy_1568993"/>
      </related>
    </article>
  </body>
</html>