<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/milosevic-trebala-nam-je-ovakva-pobeda/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T17:00:24+00:00"/>
    <meta property="og:title" content="Milošević: Trebala nam je ovakva pobeda"/>
    <meta property="og:description" content="Trener fudbalera Partizana Savo Milošević izjavio je da je njegov tim ostvario važnu pobedu protiv Vojvodine. Crno-beli su u 15. kolu Superlige pobedili Novosađane 4:0. – Moram da budem nedosledan sebi, nije trebalo ni danas da se pojavim na konferenciji, da ne ispadne da samo dolazim kada pobedimo. Veoma bitna pobeda za nas, posle svega […]"/>
  </head>
  <body>
    <article>
      <h1>Milošević: Trebala nam je ovakva pobeda</h1>
      <address><time datetime="2019-11-02T17:00:24+00:00">02 Nov 2019, 17:00</time> by <a rel="author">Darko</a></address>
      <p>Trener fudbalera Partizana Savo Milošević izjavio je da je njegov tim ostvario važnu pobedu protiv Vojvodine. Crno-beli su u 15. kolu Superlige pobedili Novosađane 4:0.</p>
      <p><b>– Moram da budem nedosledan sebi, nije trebalo ni danas da se pojavim na konferenciji, da ne ispadne da samo dolazim kada pobedimo. Veoma bitna pobeda za nas, posle svega onog što se izdešavalo protiv Čukaričkog, plus imajući u vidu ono što dolazi. Trebala nam je jedna dobra pobeda i ovakav rezultat. Igrali smo derbi protiv jedne od najozbiljnijih ekipa u ligi. Mislim da je igra tokom svih 90 minuta bila na onom nivou na kom smo pokazali da možemo</b>, rekao je Milošević novinarima posle meča, prenosi Tanjug.</p>
      <p>On je čestitao svojim igračima na reakciji i dodao da se nada da posle ovog rezultata neće „poleteti“.</p>
      <p><b>– Nije bilo lako, ispada tako. Mi smo sve utakmice, u kojima smo uspevali da postignemo gol u prvom poluvremenu, rešavali jednostavno. I kod nas i u Ligi Evrope. Danas smo imali sreću da mi postignemo prvi gol i da ne moramo da jurimo rezultat. Otvorila nam se utakmica i to nam je sigurno olakšalo današnju pobedu</b>, rekao je Milošević.</p>
      <p>Partizan je ove sezone dobro igrao protiv vodećih ekipa u prvenstvu, dok su kiksevi dolazili u „manjim utakmica“.</p>
      <p><b>– Ako je to tačno, onda nam sledi pakao u narednih šest kola. Nadam se da ćemo izvući pouke iz tih utakmica. Slažem se da smo imali lošu koncetraciju i nedovoljno dobar voljni momenat. Nema lakih utakmica. Danas se videla razlika kada od prvog minuta uđete koncentrisano, ali ako samo pet odsto spustite taj nivo imate problem sa svakom ekipom u ligi</b>, zaključio je Milošević.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
        <a href="https://www.sportskacentrala.com/2019/11/02/partizan-vodi-20-natho-dvostruki-srelac-video/"/>
        <a href="https://www.sportskacentrala.com/2019/11/02/live-partizan-vojvodina-3/"/>
        <a href="https://www.sportskacentrala.com/2019/11/02/milosevic-promenio-dvojicu-startera-u-odnosu-na-mec-sa-cukarickim/"/>
        <a href="https://www.sportskacentrala.com/2019/11/01/milosevic-igraci-moraju-da-pokazu-reakciju-protiv-vojvodine/"/>
        <a href="https://www.sportskacentrala.com/2019/11/01/povratak-posle-15-godina-partizan-dobija-pojacanje-u-strucnom-stabu/"/>
        <a href="https://www.sportskacentrala.com/2019/10/31/lalatovic-protiv-partizana-sa-mnogo-samopouzdanja-ipak-smo-mi-treci-na-tabeli/"/>
        <a href="https://www.sportskacentrala.com/2019/10/31/vazura-savo-ne-odlazi-on-je-dugorocni-plan/"/>
        <a href="https://www.sportskacentrala.com/2019/10/31/partizan-dobio-slucaj-mrkela-i-terzic-kaznjeni/"/>
      </related>
    </article>
  </body>
</html>