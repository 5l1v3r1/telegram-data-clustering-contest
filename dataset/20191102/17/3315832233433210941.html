<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f9f1665bcbe0e806/un-vulcan-a-erupt-pe-o-insula-din-sud-estul-japoniei.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T17:04:03+00:00"/>
    <meta property="og:title" content="Un vulcan a erupt pe o insulă din sud-estul Japoniei"/>
    <meta property="og:description" content="Un vulcan a erupt sâmbătă după-amiază pe insula Satsumaio din sud-estul Japoniei, a anunţat Agenţia Meteorologică din această ţară, însă nu au fost raportate deocamdată victime omeneşti şi pagube materiale pe această insulă slab populată din prefectura Kagoshima, informează Reuters."/>
  </head>
  <body>
    <article>
      <h1>Un vulcan a erupt pe o insulă din sud-estul Japoniei</h1>
      <address><time datetime="2019-11-02T17:04:03+00:00">02 Nov 2019, 17:04</time> by <a rel="author">Jurnal.md</a></address>
      <p>
        <b>Un vulcan a erupt sâmbătă după-amiază pe insula Satsumaio din sud-estul Japoniei, a anunţat Agenţia Meteorologică din această ţară, însă nu au fost raportate deocamdată victime omeneşti şi pagube materiale pe această insulă slab populată din prefectura Kagoshima, informează Reuters.</b>
      </p>
      <p>Specialiştii de la birourile locale ale agenţiei menţionate i-au sfătuit pe turişti să evite această zonă şi au emis o alertă de nivel 2 - pe o scală cu 5 niveluri - în urma erupţiei, care s-a produs în jurul orei locale 17:35 (08:35 GMT).</p>
      <p>Potrivit agenţiei de ştiri Kyodo, Agenţia de Meteorologie a Japoniei a avertizat populaţia în legătură cu riscul de cădere pe sol a unor roci expulzate în atmosferă de vulcan şi de producere a unor fluxuri piroclastice pe o rază de 1 kilometru în jurul craterului.</p>
    </article>
  </body>
</html>