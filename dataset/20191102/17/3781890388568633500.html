<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739720"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T17:10:00+00:00"/>
    <meta property="og:title" content="&quot;เรือใบ&quot;เปิดรังเฉือน&quot;นักบุญ&quot;หืดจับ"/>
    <meta property="og:description" content="'เรือใบสีฟ้า' ต้องลุ้นเหนื่อยก่อนเปิดบ้านไล่แซงเชือด 'นักบุญ' แบบหืดจับ 2-1"/>
  </head>
  <body>
    <article>
      <h1>"เรือใบ"เปิดรังเฉือน"นักบุญ"หืดจับ</h1>
      <address>
        <time datetime="2019-11-02T17:10:00+00:00">02 Nov 2019, 17:10</time>
      </address>
      <p>
        <b>"เรือใบสีฟ้า" ต้องลุ้นเหนื่อยก่อนเปิดบ้านไล่แซงเชือด "นักบุญ" แบบหืดจับ 2-1</b>
      </p>
      <p>ศึกพรีเมียร์ลีก อังกฤษ เมื่อวันเสาร์ที่ผ่านมา แมนเชสเตอร์ ซิตี แชมป์เก่า ทำเอาแฟนบอลต้องลุ้นกันตัวโก่งก่อนเปิด เอติฮัด สเตเดี้ยม บดเอาชนะ เซาแธมป์ตัน แบบหืดจับ 2-1 โดย เจมส์ วอร์ด-เพราส์ ซัดให้ทีมเยือนออกนำก่อน 1-0 ในนาทีที่ 13 จากนั้นเจ้าบ้านก็พับสนามบุกแบบวันเวย์ก่อนจะตีเสมอเป็น 1-1 ได้จาก เซร์คิโอ อเกวโร นาทีที่ 70 กระทั่งนาทีที่ 86 "เรือใบสีฟ้า" จึงมาได้ประตูชัย 2-1 จาก ไคล์ วอล์คเกอร์ แบ๊กขวาจอมบุก ทำให้ แมนฯ ซิตี มี 25 คะแนนจาก 11 นัดรั้งอันดับ 2 ส่วน "นักบุญ" มี 8 คะแนนรั้งอันดับ 18<br/><br/><b>"ปืนใหญ่"ฟอร์มบู่เจ๊า"วูล์ฟส์"คาบ้าน</b><br/>อาร์เซนอล ยังทำผลงานได้น่าผิดหวัง หลังเปิดบ้านเสมอ วูล์ฟแฮมป์ตัน วันเดอเรอร์ส 1-1 โดย ปิแอร์ เอเมอริก โอบาเมยอง กดให้เจ้าถิ่นขึ้นนำก่อน 1-0 ในนาทีที่ 21 ทว่าสุดท้าย "ปืนใหญ่" ก็แผ่วปลายหลังโดน วูล์ฟส์ ตามตีเสมอเป็น 1-1 ได้จาก ราอูล ฮิเมเนซ นาทีที่ 76 ทำให้ อาร์เซนอล มี 17 คะแนนจาก 11 นัดอยู่ที่ 5 ฝั่ง "หมาป่า" มี 13 คะแนนอยู่ที่ 11<br/><br/>ผลคู่อื่น ไบรท์ตัน ชนะ นอริช 2-0, เชฟฯ ยูไนเต็ด ชนะ เบิร์นลีย์ 3-0, เวสต์แฮม แพ้ นิวคาสเซิล 2-3.<br/><br/><b>ภาพ gettyimages</b><br/><br/><br/> </p>
    </article>
  </body>
</html>