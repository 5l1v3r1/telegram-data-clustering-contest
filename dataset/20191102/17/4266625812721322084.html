<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/ukraina_rosiya_ta_bilorus_hvori_na_odnu_istorychnu_hvorobu__kazinik_1682307"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T17:00:00+00:00"/>
    <meta property="og:title" content="Україна, Росія та Білорусь хворі на одну історичну хворобу, – Казінік"/>
    <meta property="og:description" content="У 1861 році, коли відбулось скасування кріпосного права в Україні, Росії та Білорусі не створювали додаткових шкіл, а кріпакам не допомагали відчути себе вже не рабами, а вільними людьми. Ці три країни хворі на спільну історичну недугу."/>
  </head>
  <body>
    <article>
      <h1>Україна, Росія та Білорусь хворі на одну історичну хворобу, – Казінік</h1>
      <address>
        <time datetime="2019-11-02T17:00:00+00:00">02 Nov 2019, 17:00</time>
      </address>
      <p>
        <b>У 1861 році, коли відбулось скасування кріпосного права в Україні, Росії та Білорусі не створювали додаткових шкіл, а кріпакам не допомагали відчути себе вже не рабами, а вільними людьми. Ці три країни хворі на спільну історичну недугу.</b>
      </p>
      <p>Таку думку в ефірі проекту <a href="https://zik.ua/tv/project/Intervyu_z_Lytvynenko/">«Інтерв’ю з Литвиненко»</a> висловив музикант, музикознавець Михайло Казінік.</p>
      <p>Він переконаний: Україна, Білорусь та Росія хворі на одну й ту ж історичну хворобу, яка бере початок із 1861 року.</p>
      <p>«Тоді відбулось скасування кріпосного права», – пояснив Казінік.</p>
      <figure>
        <iframe src="https://www.youtube.com/embed/ejaygKoNfWQ" width="640" height="360" data-service="Youtube" scrolling="no"/>
      </figure>
      <p>Тоді, на його думку, у всіх трьох країнах потрібно було будувати школи, соціалізувати усіх кріпаків та перевести їх зі стану раба у стан вільної людини.</p>
      <p>«Потрібно було звільняти по групах – коли готові села, місця в містах, щоб діти одразу пішли в школи до прекрасних інтелігентних учителів. Однак нічого із такого не зробили», – зазначив музикант.</p>
      <p>До того ж, за його словами, «коли вся Європа вчила животворчу латинь», ані в Україні, ані в Росії, ані в Білорусі не було латинських академій.</p>
      <p>«Не було епохи Ренесансу – відродження. Коли людина стала не рабом Божим, а творцем», – наголосив Казінік.</p>
      <p>Окрім того, на його думку, у цих трьох державах не було й вираженої епохи Просвітництва.</p>
      <p>«Усі ці етапи вплинули на суспільство всього світу. Натомість на наших територіях цього не було. Це означає, що будь-які революційні матроси, солдати, депутати, козаки і всі інші зможуть захопити владу в країні, де немає ядра розуміння – ренесансного та просвітницького. У цій системі тільки-но нагадавши рабу, що він раб, той займає своє рабське місце в суспільстві», – заявив Казінік.</p>
      <p>Тож він підкреслив: нам не слід користуватись західними школами та західною точкою зору, бо все це виросло на ренесансному підґрунті та латинських школах, яких тут не було.</p>
      <p>«Потрібно створювати такі школи, як були колись – гімназії ХІХ століття, куди була запрошена російська та українська інтелігенція, що впливала на стан нації, на стан душ, на уми. Все це спричинило головну роль у тій трагедії, з якої ми ніяк не можемо вибратись», – підкреслив Михайло Казінік.</p>
      <p>Як повідомлялось раніше, під час візиту Олександра Лукашенка до України Володимир Зеленський розмірковував над тим, <a href="https://zik.ua/news/2019/10/04/zelenskyy_zrozumiv_do_kogo_blyzhchi_bilorusy_do_rosiyan_chy_ukraintsiv_1661033">до кого ближчі білоруси: до росіян чи українців</a>.</p>
      <related>
        <h4>читайте також</h4>
        <a href="https://zik.ua/news/2019/11/02/zhurnalisty_rozkryly_koruptsiyni_shemy_prezydenta_ffu_andriya_pavelko_1682395"/>
        <a href="https://zik.ua/news/2019/11/02/v_stanytsi_luganskiy_rozpochaly_montazh_drugoi_metalokonstruktsii_mosta_1682383"/>
        <a href="https://zik.ua/news/2019/11/02/shtab_oos_3_lystopada_u_zolote4_rozpochnut_rozminuvannya_i_demontazh_sporud_1682363"/>
        <a href="https://zik.ua/news/2019/11/02/na_donbasi_vprodovzh_potochnoi_doby_nzf_6_raziv_porushyly_rezhym_prypynennya_1682361"/>
      </related>
    </article>
  </body>
</html>