<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134246-zalgirio-dubleriu-pergale-vainikuota-kriisos-tritaskiu-salvemis.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-02T17:57:00+00:00"/>
    <meta property="og:title" content="„Žalgirio“ dublerių pergalė vainikuota Kriisos tritaškių salvėmis"/>
    <meta property="og:description" content="Ketvirtojo kėlinio pradžioje 8 taškais atsilikinėjęs Kauno „Žalgiris-2“ (5-4) po galingo spurto nutraukė dviejų pralaimėjimų seriją. Estas Kerras Kriisa pataikė 5 iš 6 tritaškių, kauniečiai ketvirčio viduryje laimėjo atkarpą 15:2 ir namie 89:86 (17:21, 28:27, 21:27, 23:11) palaužė septyniais žaidėjais besivertusį Šakių „Vytį“ (4-6). Po Gabrieliaus Čelkos taškų ketvirtajame kėlinyje „Vytis“ buvo priekyje 79:71. Tada Justinas ..."/>
  </head>
  <body>
    <article>
      <h1>„Žalgirio“ dublerių pergalė vainikuota Kriisos tritaškių salvėmis</h1>
      <address>
        <time datetime="2019-11-02T17:57:00+00:00">02 Nov 2019, 17:57</time>
      </address>
      <p>Nuotr.: D. Lukšta</p>
      <figure>
        <a href="https://www.basketnews.lt/paveikslelis-191261-any1000x1000.jpg">
          <img src="https://www.basketnews.lt/paveikslelis-191261-any630x500.jpg"/>
        </a>
      </figure>
      <p>Nuotr. D. Lukšta</p>
      <p>Ketvirtojo kėlinio pradžioje 8 taškais atsilikinėjęs Kauno „Žalgiris-2“ (5-4) po galingo spurto nutraukė dviejų pralaimėjimų seriją. Estas Kerras Kriisa pataikė 5 iš 6 tritaškių, kauniečiai ketvirčio viduryje laimėjo atkarpą 15:2 ir namie <b>89:86</b> (17:21, 28:27, 21:27, 23:11) palaužė septyniais žaidėjais besivertusį Šakių „Vytį“ (4-6).</p>
      <p>Po Gabrieliaus Čelkos taškų ketvirtajame kėlinyje „Vytis“ buvo priekyje 79:71.</p>
      <p>Tada Justinas Ramanauskas pelnė penkis taškus, Vitalijus Kozys – keturis, Kriisa įsmeigė tritaškį ir Arvydo Gronskio auklėtiniai išsiveržė į priekį 85:81.</p>
      <p>Prieš prasidedant paskutinei minutei, Justas Sakalauskas ir Kriisa apsikeitė tritaškiais bei jaunieji žalgiriečiai laikė iniciatyvą savo rankose 89:84.</p>
      <p>Domanto Vilio taškai dar sumažino Šakių komandos atsilikimą iki 86:89, tačiau kitoje žalgiriečiai, atkovoję kamuolį puolime, sudegino apie 40 sekundžių ir finišavo pergalingai 89:86.</p>
      <p>Rezultatyviausias „Žalgirio-2“ žaidėjas Kriisa per 28 minutes įmetė 22 taškus (2/6 dvitaškiai, 5/6 tritaškiai, 3/3 baudos), atliko 7 rezultatyvius perdavimus, atkovojo 3 kamuolus ir išprovokavo 5 pražangas.</p>
      <p>Šakių komanda šiame susitikime turėjo tik 7 žaidėjus: nuo suolo pakilę Laurynas Miknevičius ir Markas Užukauskas rungtyniavo atitinkamai 15 ir 14 minučių, tačiau taškų nepelnė.</p>
      <p>
        <i>„Žalgiris-2“: Kerras Kriisa 22 (5/6 trit.), Erikas Venskus ir Karolis Babušis – po 14, Justinas Ramanauskas 12 (2/6 trit.).</i>
      </p>
      <p>
        <i>„Vytis“: Gabrielius Čelka ir Domantas Vilys (7/16 metimai) – po 19, Paulius Semaška 17 (7 atk. kam., 8 rez. perd., 7 kld.), Karolis Kokoška 16 (9 atk. kam.), Justas Sakalauskas 15.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-200545-crop100x150.jpg"/>
      </figure>
      <p><a href="https://www.basketnews.lt/zaidejai/20585-kerr-kriisa.html">Kerr Kriisa</a> Taškai: 22 Naudingumas: 28 Baudų metimai: 100% 3/3 Tritaškiai: 83% 5/6</p>
    </article>
  </body>
</html>