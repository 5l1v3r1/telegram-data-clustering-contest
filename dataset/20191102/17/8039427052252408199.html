<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=944595"/>
    <meta property="og:site_name" content="Andhrajyothy"/>
    <meta property="article:published_time" content="2019-11-02T17:17:01+00:00"/>
    <meta property="og:title" content="తెలంగాణలో రూ.2,495 కోట్లతో 511 బ్రిడ్జిల నిర్మాణం- మంత్రి ప్రశాంత్‌రెడ్డి"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>తెలంగాణలో రూ.2,495 కోట్లతో 511 బ్రిడ్జిల నిర్మాణం- మంత్రి ప్రశాంత్‌రెడ్డి</h1>
      <address>
        <time datetime="2019-11-02T17:17:01+00:00">02 Nov 2019, 17:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్‌:</b> తెలంగాణలోని ప్రధాన జాతీయ రహదారుల్లో లెవల్‌కాజ్‌వేలు ఎక్కువగా ఉన్నాయని వాటిని అభివృద్ధి చేసేందుకు ముఖ్యమంత్రి కేసీఆర్‌ రూ. 2,495 కోట్లను కేటాయించారని రోడ్లు,భవనాల శాఖ మంత్రి వేముల ప్రశాంత్‌రెడ్డి అన్నారు. ఈ నిధులతో రాష్ట్రవ్యాప్తంగా 511 బ్రిడ్జిలను నిర్మిస్తున్నామని, ఇప్పటికే 400 బ్రిడ్జిల నిర్మాణం పూర్తయ్యిందని అన్నారు. మిగిలినవి పురోగతిలో ఉన్నాయనితెలిపారు. బ్రిడ్జిల నిర్మాణానికి ఇప్పటి వరకూ 1700కోట్ల రూపాయలు ఖర్చుచేసినట్టు ఆయన తెలిపారు. కొత్త టెక్నాలజీతో బ్రిడ్జిల నిర్మాణం జరుగుతోందన్నారు. హైదరాబాద్‌, కరీంనగర్‌లలో కేబుల్‌ స్టెర్‌టెక్నాలజీతో బ్రిడ్జిలను నిర్మిస్తున్నట్టు మంత్రి ప్రశాంత్‌రెడ్డి తెలిపారు. బ్రిడ్జల నిర్మాణంలో తెలంగాణ రాష్ట్రం దేశానికే ఆదర్శంగా నిలిచిందన్నారు. శనివారం నగరంలోని ఇన్‌స్టిట్యూట్‌ ఆఫ్‌ ఇంజనీర్స్‌ఆడిటోరియంలో ‘ హెల్త్‌ అసెస్‌మెంట్‌ ఆఫ్‌ బ్రిడ్జెస్‌ అండ్‌ స్ట్రక్చర్స్‌’ అన్న అంశంపై జరిగిన వర్క్‌షాప్‌లో మంత్రి ప్రశాంత్‌రెడ్డి మాట్లాడారు. తెలంగాణలోని బ్రిడ్జిల నాణ్యతను ఎప్పటికప్పుడు తనిఖీలు చేస్తున్నామని అన్నారు. తెలంగాణ ఏర్పడిన తర్వాత ఇప్పటి వరకూ రోడ్‌కనెక్టివిటీ నెట్‌ వర్క్‌ కోసం ముఖ్యమంత్రి కేసీఆర్‌ 12వేల కోట్ల రూపాయలుకేటాయించారని తెలిపారు.జిల్లాలను కనెక్ట్‌ చేయడం, మెయిన్‌రోడ్స్‌ను డబుల్‌ రోడ్లుగా మార్చడం, బ్రిడ్జిల నిర్మాణాలు ఇలా అనేక రకాలుగా రోడ్ల నెట్‌వర్క్‌ను అభివృద్ది చేసేందుకు ఆర్‌అండ్‌బి ఇంజనీర్లుచేసిన కృషి ఎంతో ఉందని మంత్రి పేర్కొన్నారు.</p>
      <p> </p>
      <p>రోడ్లనెట్‌వర్క్‌ను ఎంత అభివృద్ధిచేసుకున్నా ఆరోడ్లపై కాలువలు, వాగులు ఉంటే వాటిపై చిన్న చిన్నకాజ్‌వేలు ఉండడం వల్ల వర్షాలు వచ్చినప్పుడు కాజ్‌వే పై నుంచి వరద నీరు పారుతుంటాయి. ఇలాంటి సందర్భాల్లో రోడ్లుపాడవుతున్నాయని అన్నారు. ఆపరిస్థితి రాకుండా హైలెవెల్‌ బ్రిడ్జిల నిర్మాణం చేపడుతున్నామని అన్నారు. గోదావరి 2, మంజీరాపై 3 మానేరు పై 4 పెద్ద బ్రిడ్జల నిర్మాణం జరుగుతోందన్నారు. ముఖ్యమంత్రి కేసీఆర్‌ ఆదేశాల మేరకు ఆర్‌అండ్‌ బి బ్రిడ్జిల నిర్మాణంతో పాటు చెక్‌డ్యామ్‌లు కూడా నిర్మిస్తోందని అన్నారు. దీని వల్లరోడ్‌కనెక్టివిటీ అభివృద్ది కావడమే కాకుండా నీటిని ఒడిసిపట్టి భూగర్భ జలాలు పెరిగేందుకు కృషిచేస్తున్నామన్నారు.</p>
      <p> </p>
      <p> తెలంగాణలో ప్రస్తుతం నిర్మిస్తున్న బ్రిడ్జిల జీవిత కాలం పెంచడానికి, లోపాలు సవరించడానికి ఏ టెక్నాలజీని ఉపయోగించాలన్నది ఈ వర్క్‌షాప్‌ ద్వారా తెలుసుకోవాలని అధికారులకు సూచించారు. ప్రభుత్వం తరపున న్యూ ప్రాజెక్ట్‌ మేనేజ్‌మెంట్‌ సెల్‌ ఏర్పాటు చేయాలని అన్నారు. గతంలో స్టాటిస్టిక్స్‌ సెల్‌ ఉండేది. అది వాడకంలో లేదని దానిని తిరిగి పునరుద్దరించాలని అన్నారు. వంద సంవత్సరాల కోసం డిజైన్‌ చేసిన నిర్మాణం ఎక్కువ కాలం ఉండే విధంగా ఈసెల్‌ పనిచేయాలని అన్నారు.</p>
    </article>
  </body>
</html>