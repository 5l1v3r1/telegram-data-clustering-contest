<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/soldi/economia/2019/11/02/tassa-plastica-casasco-messi-dazi-prodotti-nazionali_6b4dWfdtKltJiP0qGQNnbL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-02T17:26:00+00:00"/>
    <meta property="og:title" content="Tassa su plastica, Casasco: &quot;Messi dazi su prodotti nazionali&quot;"/>
    <meta property="og:description" content="Presidente di Confapi all'Adnkronos: &quot;Concorrenza pagherà materia prima 1,20 euro al chilo, noi 2,20&quot;"/>
  </head>
  <body>
    <article>
      <h1>Tassa su plastica, Casasco: "Messi dazi su prodotti nazionali"</h1>
      <address>
        <time datetime="2019-11-02T17:26:00+00:00">02 Nov 2019, 17:26</time>
      </address>
      <p>"<b>Trump mette i dazi ai prodotti esteri, noi a quelli nazionali</b>. La concorrenza straniera paga la materia prima 1,20 euro, noi pagheremo 2,20 al chilo". E' quanto denuncia all'Adnkronos <b>il presidente di Confapi, Maurizio Casasco</b>, nel commentare le misure introdotte dal governo in manovra che prevedono <a href="https://www.adnkronos.com/soldi/economia/2019/11/01/tassa-sulla-plastica-cosa-cambia_8Ox3teXx7btosi31IvSRgM.html">una tassazione sugli imballaggi in plastica</a>. "Il costo medio della materia prima per la produzione di imballaggi - spiega infatti Casasco - è di circa 1,20 euro al chilo. <b>La tassa di un euro al chilo raddoppia quasi il costo</b>. A questo - dice ancora - si devono aggiungere i contributi da versare ai consorzi di filiera" quali Conai, Corepla, Polieco.</p>
      <p>"In alcuni casi - denuncia ancora Casasco - alle aziende produttrici viene richiesto un duplice contributo, preteso da consorzi diversi per lo stesso materiale".</p>
      <p>Infine, dice il presidente di Confapi, "in merito ai consorzi preciso che Conai/Corepla sono quasi la stessa cosa, ma solo di filiera. Il doppio contributo Conai Polieco per legge non dovrebbe esistere - aggiunge - perché uno tratta gli imballaggi, l'altro tutti gli altri beni ma tra i due litiganti oggi in qualche caso chi rischia di pagare due volte sono le aziende", conclude Casasco.</p>
    </article>
  </body>
</html>