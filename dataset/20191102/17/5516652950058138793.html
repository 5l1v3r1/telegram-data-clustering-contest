<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/424987/panw-apo-200-erga-ston-diagwnismo-twn-lesxwn-lions"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T17:30:02+00:00"/>
    <meta property="og:title" content="Πάνω από 200 έργα στον διαγωνισμό των Λεσχών Lions"/>
    <meta property="og:description" content="Η Λέσχη Lions Ρόδου στο πλαίσιο του ετήσιου Διεθνούς Διαγωνισμού των Λεσχών Lions για την αφίσα της Ειρήνης, διοργάνωσε έκθεση ζωγραφικής στη Νέα Πτέρυγα του Μουσείου Νεοελληνικής Τέχνης από την Πέμπτη 24 Οκτωβρίου έως την Παρασκευή 1 Νοεμβρίου 2019."/>
  </head>
  <body>
    <article>
      <h1>Πάνω από 200 έργα στον διαγωνισμό των Λεσχών Lions</h1>
      <address>
        <time datetime="2019-11-02T17:30:02+00:00">02 Nov 2019, 17:30</time>
      </address>
      <p>
        <b>Η Λέσχη Lions Ρόδου στο πλαίσιο του ετήσιου Διεθνούς Διαγωνισμού των Λεσχών Lions για την αφίσα της Ειρήνης, διοργάνωσε έκθεση ζωγραφικής στη Νέα Πτέρυγα του Μουσείου Νεοελληνικής Τέχνης από την Πέμπτη 24 Οκτωβρίου έως την Παρασκευή 1 Νοεμβρίου 2019.</b>
      </p>
      <p>Στην έκθεση συμμετείχαν 20 Δημοτικά και Γυμνάσια Σχολεία του νησιού μας με πάνω από 200 έργα, μετά από τη γραπτή έγκριση του Υπουργείου Παιδείας που δόθηκε για τη διοργάνωση αυτού του Διαγωνισμού.</p>
      <p>Το φετινό θέμα ήταν «Το Ταξίδι της Ειρήνης». Ο διεθνής αυτός διαγωνισμός έχει έπαθλο 5.000 δολάρια για το πρώτο βραβείο και μετάβαση του παιδιού στην Έδρα των Ηνωμένων Εθνών και από 500 δολάρια για τα επόμενα 23 έργα.</p>
      <p>Το Σάββατο 26 Οκτωβρίου 2019, σε μια κατάμεστη αίθουσα γεμάτη από παιδιά που συμμετείχαν στον διαγωνισμό, γονείς και εκπαιδευτικούς, έγινε η τελετή βράβευσης του διαγωνισμού και η παραλαβή των βραβείων, επαίνων και των δώρων - επάθλων.</p>
      <p>Τα έργα των παιδιών που διακρίθηκαν και θα αποσταλούν στην Αθήνα ώστε να διαγωνιστούν με τα άλλα βραβευθέντα έργα από την υπόλοιπη Ελλάδα ήταν:</p>
      <p><b>1ο βραβείο</b> Πασιάκου Μαρία από το Γυμνάσιο Καλυθιών,<br/><b>2ο βραβείο</b> Μαντζανά Μαρία-Ελένη από το 6ο Γυμνάσιο Ρόδου,<br/><b>3ο βραβείο</b> Κούτελλου Μαρία από το Μουσικό Γυμνάσιο.</p>
      <p>Την εκδήλωση τίμησαν με την παρουσία τους η Κυβερνήτης του Θέματος 117Α κα Έφη Νικολαΐδου πλαισιωμένη από τις Λαϊονικές Αρχές από τα κεντρικά γραφεία των Lions της Αθήνας, o Εντεταλμένος Περιφερειακός Σύμβουλος Ευρωπαϊκών Προγραμμάτων και πρόεδρος της Ενεργειακής Α.Ε. κ. Χρήστος Μπάρδος.</p>
      <p>Η Λέσχη Lions Ρόδου θέλει να ευχαριστήσει το Δ.Σ. του Μουσείου Νεοελληνικής Τέχνης και ειδικότερα τον προηγούμενο Πρόεδρο του κο Νίκο Φρόνα καθώς και τη νέα Πρόεδρό του κα Σουμέλα Καραχάλιου-Καμπουροπούλουγια την παραχώρηση του χώρου και για τη συμβολή τους στην επιτυχία της όλης εκδήλωσης.</p>
      <p>Την όλη οργάνωση της εκδήλωση είχε η Επιτροπή Αφίσας για την Ειρήνη της Λέσχης με Πρόεδρο την κα Μιχαλία Δέδε και μέλη τους κκ. Ε. Ζαφειρίου-Τσέβη, Β. Μπακίρη, Ε. Νικολάου όλοι τους άξιοι συγχαρητηρίων.</p>
      <figure>
        <img src="https://www.rodiaki.gr/medias/2019/11/01/92bb162f9196912bd79276a3f141e736.jpg"/>
      </figure>
      <figure>
        <img src="https://www.rodiaki.gr/medias/2019/11/01/f437cf11f2d94f24c616f38b5f0f2917.jpg"/>
      </figure>
      <figure>
        <img src="https://www.rodiaki.gr/medias/2019/11/01/353c0cc1abd2ba61d836dcdde9a78b15.jpg"/>
      </figure>
      <figure>
        <img src="https://www.rodiaki.gr/medias/2019/11/01/459153872c2645f2979ea458f66dc4c4.jpg"/>
      </figure>
    </article>
  </body>
</html>