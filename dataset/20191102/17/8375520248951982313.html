<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/incidents/tsijeji-dobi-okupanti-shist-raziv-porushuvali-rezhim-tishi-striljali-iz-vazhkoji-zbroji-637247.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T17:40:29+00:00"/>
    <meta property="og:title" content="Цієї доби окупанти шість разів порушували режим «тиші» – стріляли із важкої зброї"/>
    <meta property="og:description" content="Втрат внаслідок обстрілів серед бійців ЗСУ не зафіксовано"/>
  </head>
  <body>
    <article>
      <h1>Цієї доби окупанти шість разів порушували режим «тиші» – стріляли із важкої зброї</h1>
      <address>
        <time datetime="2019-11-02T17:40:29+00:00">02 Nov 2019, 17:40</time>
      </address>
      <h4>Втрат внаслідок обстрілів серед бійців ЗСУ не зафіксовано</h4>
      <p>Впродовж цієї доби російські окупаційні війська 6 разів порушили режим припинення вогню.</p>
      <p>Про це повідомляє <a href="https://www.facebook.com/pressjfo.news/photos/a.364697644022858/702347393591213/?type=3&amp;theater">пресцентр</a> операції Об’єднаних сил.</p>
      <p>«Впродовж поточної доби збройні формування Російської Федерації та її найманці 6 разів порушили режим припинення вогню. Противник обстріляв позиції наших підрозділів з мінометів калібру 120 мм, а також РПГ, автоматичних гранатометів, великокаліберних кулеметів та стрілецької зброї», – йдеться у повідомленні.</p>
      <p>Як зазначається, у районі відповідальності оперативно-тактичного угруповання «СХІД» окупанти здійснили чотири обстріли позицій Об’єднаних сил: поблизу Новогригорівки – з мінометів калібру 120 мм; неподалік Талаківки та Водяного – зі станкових автоматичних гранатометів; біля Авдіївки – з РПГ, автоматичних гранатометів, великокаліберних кулеметів та стрілецької зброї.</p>
      <p>«У районі відповідальності оперативно-тактичного угруповання «ПІВНІЧ» російські окупаційні війська здійснили 2 обстріли наших позицій: біля Новозванівки – з ручних протитанкових та автоматичних гранатометів; неподалік Новолуганського – з великокаліберних кулеметів і стрілецької зброї та автоматичних гранатометів», – додали у пресслужбі ООС.</p>
      <p>Упродовж доби втрат внаслідок обстрілів серед особового складу Об’єднаних сил не зафіксовано.</p>
      <p>Нагадаємо, <a href="https://glavcom.ua/news/shtab-oos-rozvedennya-sil-v-zolotomu-zavershilosya--637097.html">у Золотому-4 завершився етап розведення сил</a> і засобів з обох сторін.</p>
      <related>
        <a href="https://glavcom.ua/news/sogodni-boyoviki-vzhe-tri-razi-obstrilyali-ukrajinski-poziciji-na-donbasi-637208.html"/>
        <a href="https://glavcom.ua/country/politics/inshi-diljanki-rozvedennja-sil-na-donbasi-ne-obgovorjujutsja-najev-637195.html"/>
        <a href="https://glavcom.ua/country/politics/general-ssha-skazav-shcho-same-dopomozhe-strimati-rosiju-vid-zhahlivogo-rishennja-637174.html"/>
      </related>
    </article>
  </body>
</html>