<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118794-vucic-pretnje-sankcijama-govore-kako-nas-tretiraju?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-02T17:50:03+00:00"/>
    <meta property="og:title" content="Vučić: Pretnje sankcijama govore kako nas tretiraju"/>
    <meta property="og:description" content="Predsednik Srbije Aleksandar Vučić rekao je danas da izjava američkog izaslanika Metjua Palmera o riziku uvodjenja sankcija zbog kupovine ruske vojne opreme govore o tome kako SAD tretiraju Srbiju.&quot;Nismonabavili S-400, a za sve drugo svi oni odavno znaju i ne mislim da predstavlja bilo kakav problem. Ali i to vam govori kako nas tretiraju&quot;, rekao je Vučić za Novosti.Prema njegovim rečima, SAD imaju različite aršine za različite zemlje, a kako je dodao eventualne sankcije bi bile &quot;potpuno neopravdane i nepravedne&quot;.&quot;Mi ćemo voditi računa svakako, jer ne bih želeo da na bilo koji način bilo ko u Srbiji bude izložen sankcijama koje će nam uvoditi najjača svetska sila. Bez obzira što bi one bile potpuno neopravdane i nepravedne&quot;, rekao je Vučić.Specijalni predstavnik američkog državnog sekretara za Zapadni Balkan Metju Palmer izrazio je u subotu zabrinutost SAD zbog prisustva ruske vojne opreme u Srbiji i zapretio sankcijama ako Beograd nabavi ruske raketne sisteme.&quot;Postoji doza zabrinutosti zbog rasporedjivanja ruske…"/>
  </head>
  <body>
    <article>
      <h1>Vučić: Pretnje sankcijama govore kako nas tretiraju</h1>
      <address>
        <time datetime="2019-11-02T17:50:03+00:00">02 Nov 2019, 17:50</time>
      </address>
      <p>Predsednik Srbije Aleksandar Vučić rekao je danas da izjava američkog izaslanika Metjua Palmera o riziku uvodjenja sankcija zbog kupovine ruske vojne opreme govore o tome kako SAD tretiraju Srbiju.<br/><br/>"Nismonabavili S-400, a za sve drugo svi oni odavno znaju i ne mislim da predstavlja bilo kakav problem. Ali i to vam govori kako nas tretiraju", rekao je Vučić za Novosti.<br/><br/>Prema njegovim rečima, SAD imaju različite aršine za različite zemlje, a kako je dodao eventualne sankcije bi bile "potpuno neopravdane i nepravedne".<br/><br/>"Mi ćemo voditi računa svakako, jer ne bih želeo da na bilo koji način bilo ko u Srbiji bude izložen sankcijama koje će nam uvoditi najjača svetska sila. Bez obzira što bi one bile potpuno neopravdane i nepravedne", rekao je Vučić.<br/><br/>Specijalni predstavnik američkog državnog sekretara za Zapadni Balkan Metju Palmer izrazio je u subotu zabrinutost SAD zbog prisustva ruske vojne opreme u Srbiji i zapretio sankcijama ako Beograd nabavi ruske raketne sisteme.<br/><br/>"Postoji doza zabrinutosti zbog rasporedjivanja ruske vojne opreme na teritoriji Srbije, ali i zbog mogućnosti da Srbija traži specifične ruske sisteme. To bi vodilo riziku da joj se uvedu specifične sankcije zbog kupovine ruske vojne opreme. Nadamo se da su naši srpski partneri svesni toga", rekao je Palmer makedonskoj televiziji Alsat M.<br/><br/>Vučića u ponedeljak očekuje susret s Palmerom.</p>
    </article>
  </body>
</html>