<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/hong-kongta-protestolar-giderek-siddetleniyor-2216454"/>
    <meta property="og:site_name" content="Posta"/>
    <meta property="article:published_time" content="2019-11-02T14:23:39+00:00"/>
    <meta property="og:title" content="Hong Kong'ta protestolar giderek şiddetleniyor"/>
    <meta property="og:description" content="Hong Kongda giderek şiddetlenen protestoların hedefi bu kez de Çin Haber Ajansı Şinhua oldu..."/>
  </head>
  <body>
    <article>
      <h1>Hong Kong'ta protestolar giderek şiddetleniyor</h1>
      <address>
        <time datetime="2019-11-02T14:23:39+00:00">02 Nov 2019, 14:23</time>
      </address>
      <h3>Hong Kong'da giderek şiddetlenen protestoların hedefi bu kez de Çin Haber Ajansı Şinhua oldu...</h3>
      <p>
        <b>
          <i>Çin'in Hong Kong Özel İdari Bölgesi'nde, binlerce kişinin katıldığı izinsiz protestolarda göstericiler, ilk defa Çin'in resmi haber ajansı Şinhua'nın ofisine saldırdı.</i>
        </b>
      </p>
      <p>South China Morning Post'un haberine göre, Çin'in dün bölgeye yönelik kontrolü artıracağını açıklamasının ardından, daha fazla özerklik talep eden Hong Konglular sokaklara çıktı.</p>
      <p>Yönetimin izin vermediği gösterilerde, polis binlerce maskeli protestocuyu dağıtmak için biber gazı ve tazyikli su kullandı.</p>
      <p>Hong Kong'un farklı noktalarına dağılan göstericiler, bazı metro istasyonlarına ve dükkanlara zarar verdi.</p>
      <p>Göstericiler, 22. haftasına giren protestolarda ilk defa Çin'in resmi haber ajansı Şinhua'nın ofisine saldırdı. Ajans ofisinin girişini ateşe veren protestocular, girişin camları kırdı ve duvarları boyadı.</p>
      <p>Protestolar nedeniyle bazı metro istasyonları kapatılırken, Kowloon Camisi yakınlarına molotofkokteyli atılması üzerine sokaktaki polis sayısı artırıldı.</p>
      <figure>
        <img src="https://i.pstimaj.com/img/75/640x0/5dbd913aae298b6cbb95e95e"/>
      </figure>
      <p>Güvenlik güçleri, bazı protestocuları gözaltına aldı.</p>
      <h3>Ülkedeki protestolar</h3>
      <p>Hong Kong yönetimi, "şüphelilerin Çin ana karası, Çin'in Makao Özel İdari Bölgesi ve Tayvan'a iadesini kolaylaştıran" yasa tasarısını 3 Nisan'da parlamentoya sunmuştu.</p>
      <p>Tasarının, Hong Kong'un özerk yönetim yapısı ve yargı bağımsızlığını zedeleyerek kenti, Çin merkezi yönetiminin güdümüne sokacağını düşünen muhalefet, haziran başında kentte büyük kitlesel protestolar başlatmıştı.</p>
      <p>Protestoların gün geçtikçe şiddetini artırması üzerine Hong Kong Baş Yöneticisi Lam, temmuzda tasarının "öldüğünü" açıklamış, gösterilerin sürmesi üzerine 4 Eylül'de tasarının geri çekileceğini duyurmuştu.</p>
      <p>Tasarı, 23 Ekim'de resmen geri çekilmesine rağmen protestocular, "demokratik reform" talepleriyle eylemlerine devam ediyor.</p>
      <figure>
        <img src="https://i.pstimaj.com/img/75/640x0/5dbd915fae298b6cbc90b180"/>
      </figure>
      <p>Göstericiler, protestoların "ayaklanma" olarak adlandırılmasına son verilmesini, polis şiddetinin soruşturulması için bağımsız komisyon kurulmasını, tutuklanan protestoculara af çıkarılmasını ve kentte siyasi reform sürecinin yeniden başlatılmasını talep ediyor.</p>
      <p>Şu ana kadar 3 binden fazla kişinin gözaltına alındığı protestolar, Hong Kong'un son 10 yılda ilk defa ekonomik durgunluk yaşamasına yol açtı.</p>
      <p>
        <b>(AA)</b>
      </p>
      <p>BUNLARI OKUDUN MU?</p>
      <figure>
        <a href="https://www.posta.com.tr/tehdit-edilen-secil-ogretmen-icin-turkiye-seferber-oldu-2216515">
          <img src="https://i.pstimaj.com/img/100/180x95/5dbdbeab66a97c2775a7aaee"/>
        </a>
      </figure>
      <p>
        <a href="https://www.posta.com.tr/tehdit-edilen-secil-ogretmen-icin-turkiye-seferber-oldu-2216515">1 Tehdit edilen Seçil öğretmen için Türkiye seferber old...</a>
      </p>
      <figure>
        <a href="https://www.posta.com.tr/selin-imer-hic-keskemiz-yok-2216529">
          <img src="https://i.pstimaj.com/img/100/180x95/5dbdefc266a97c2844eada92"/>
        </a>
      </figure>
      <p>
        <a href="https://www.posta.com.tr/selin-imer-hic-keskemiz-yok-2216529">2 Selin İmer: Hiç keşkemiz yok</a>
      </p>
      <figure>
        <a href="https://www.posta.com.tr/taner-olmez-ve-sevgilisi-ece-cesmioglu-objektiflerden-kacamadi-2216520">
          <img src="https://i.pstimaj.com/img/100/180x95/5dbdd1c766a97c2844eada66"/>
        </a>
      </figure>
      <p>
        <a href="https://www.posta.com.tr/taner-olmez-ve-sevgilisi-ece-cesmioglu-objektiflerden-kacamadi-2216520">3 Taner Ölmez ve sevgilisi Ece Çeşmioğlu objektiflerden ...</a>
      </p>
      <figure>
        <a href="https://www.posta.com.tr/diyarbakirda-3-terorist-etkisiz-hale-getirildi-2216518">
          <img src="https://i.pstimaj.com/img/100/180x95/5dbdce72ae298b75839d0115"/>
        </a>
      </figure>
      <p>
        <a href="https://www.posta.com.tr/diyarbakirda-3-terorist-etkisiz-hale-getirildi-2216518">4 Diyarbakır'da 3 terörist etkisiz hale getirildi</a>
      </p>
      <figure>
        <a href="https://www.posta.com.tr/ibrahim-kalin-abd-temsilciler-meclisi-heyeti-ile-gorustu-2216519">
          <img src="https://i.pstimaj.com/img/100/180x95/5dbdcf2e66a97c2775a7ab20"/>
        </a>
      </figure>
      <p>
        <a href="https://www.posta.com.tr/ibrahim-kalin-abd-temsilciler-meclisi-heyeti-ile-gorustu-2216519">5 İbrahim Kalın, ABD Temsilciler Meclisi Heyeti ile görü...</a>
      </p>
      <figure>
        <a href="https://www.posta.com.tr/bosna-hersekte-48-buyuklugunde-deprem-2216516">
          <img src="https://i.pstimaj.com/img/100/180x95/5dbdc5ed66a97c27775f316f"/>
        </a>
      </figure>
      <p>
        <a href="https://www.posta.com.tr/bosna-hersekte-48-buyuklugunde-deprem-2216516">6 Bosna Hersek’te 4,8 büyüklüğünde deprem</a>
      </p>
      <figure>
        <a href="https://www.posta.com.tr/gunun-ozeti-2-kasim-2019-2216444">
          <img src="https://i.pstimaj.com/img/100/180x95/5dbd7703ae298b634fafee2b"/>
        </a>
      </figure>
      <p>
        <a href="https://www.posta.com.tr/gunun-ozeti-2-kasim-2019-2216444">7 Günün özeti | 2 Kasım 2019</a>
      </p>
      <figure>
        <a href="https://www.posta.com.tr/ibrahim-celikkol-ve-esinden-geri-sayim-basladi-pozu-2216514">
          <img src="https://i.pstimaj.com/img/100/180x95/5dbdbcb9ae298b75839d00d8"/>
        </a>
      </figure>
      <p>
        <a href="https://www.posta.com.tr/ibrahim-celikkol-ve-esinden-geri-sayim-basladi-pozu-2216514">8 İbrahim Çelikkol ve eşinden 'geri sayım başladı' pozu</a>
      </p>
      <figure>
        <a href="https://www.posta.com.tr/ikinci-rus-askeri-heyeti-ile-gerceklesen-gorusmeler-tamamlandi-2216488">
          <img src="https://i.pstimaj.com/img/100/180x95/5dbdae22ae298b6be6376f13"/>
        </a>
      </figure>
      <p>
        <a href="https://www.posta.com.tr/ikinci-rus-askeri-heyeti-ile-gerceklesen-gorusmeler-tamamlandi-2216488">9 İkinci Rus Askeri Heyeti ile gerçekleşen görüşmeler ta...</a>
      </p>
      <figure>
        <a href="https://www.posta.com.tr/kadir-dogulu-romantizmin-dibine-vurdu-2216487">
          <img src="https://i.pstimaj.com/img/100/180x95/5dbdab4d66a97c1e59ea74a7"/>
        </a>
      </figure>
      <p>
        <a href="https://www.posta.com.tr/kadir-dogulu-romantizmin-dibine-vurdu-2216487">10 Kadir Doğulu romantizmin dibine vurdu</a>
      </p>
    </article>
  </body>
</html>