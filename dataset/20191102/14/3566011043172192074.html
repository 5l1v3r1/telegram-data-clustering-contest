<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544187.html/%D8%B7%D8%B1%D8%AD-%D8%A2%D9%85%D9%88%D8%B2%D8%B4-%DB%8C%D8%A7%D8%AF%D8%A2%D9%88%D8%B1%D8%A7%D9%86-%D9%85%D8%B9%D8%B1%D9%88%D9%81-%D8%AF%D8%B1-%D9%85%D8%AF%D8%A7%D8%B1%D8%B3-%D9%87%D9%85%D8%AF%D8%A7%D9%86-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T14:48:00+00:00"/>
    <meta property="og:title" content="طرح آموزش یادآوران معروف در مدارس همدان برگزار می شود"/>
    <meta property="og:description" content="مسئول خواهران طلایه داران معروف در همدان با اشاره به اهمیت امر به معروف و نهی از منکر گفت: طرح آموزش یادآوران معروف با هدف ترویج این فریضه در مدارس استان اجرا می شود"/>
  </head>
  <body>
    <article>
      <h1>طرح آموزش یادآوران معروف در مدارس همدان برگزار می شود</h1>
      <h2>مسئول خواهران طلایه داران معروف در همدان؛</h2>
      <address>
        <time datetime="2019-11-02T14:48:00+00:00">02 Nov 2019, 14:48</time>
      </address>
      <p>مسئول خواهران طلایه داران معروف در همدان با اشاره به اهمیت امر به معروف و نهی از منکر گفت: طرح آموزش یادآوران معروف با هدف ترویج این فریضه در مدارس استان اجرا می شود</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ الهه مختاری، مسئول واحد خواهران طلایه داران معروف در همدان و مربی طرح امین در گفتگو با خبرنگار <a href="http://asrehamedan.ir/29518">عصر همدان</a>؛ با اشاره به اهمیت امر به معروف و نهی از منکر گفت: در مدارس امروزه ما ضرورت امر به معروف و پرورش نسلی که دغدغه امر به معروف را داشته باشند الزامی است و در همین راستا مجموعه طلایه داران معروف استان همدان به فرماندهی میثم صابریون با تعامل مدیران سعی در احیا و فرهنگ سازی اقامه امر به معروف در مدارس استان را دارند.</p>
      <p>وی ادامه داد:اولین مدرسه ای که از این طرح استقبال کردند مدرسه ریحانه النبی با مدیریت بهناز جعفرپور بودند که اولین همایش یادآوران معروف و دوره آموزشی امر به معروف و نهی از منکر در سطح استان برگزار شد.</p>
      <p>مختاری با اشاره به اهمیت امر به معروف و نهی از منکر در جامعه افزود: یکی از بهترین مکان هایی که می تواند رواج دهنده این فریضه مهم باشد آموزش و پرورش است که نه تنها دانش آموزان بلکه مربیان و والدین نیز در این حوزه باید آموزش داده شوند چرا که مربیان با بیان شیوای معروف و تقبیح منکر می توانند زمینه را طوری فراهم کنند که دانش آموزان مروج معروف و ترد کننده منکر باشند.</p>
      <p>وی عنوان کرد: در کنار جلسات و همایش های برگزار شده می توان از نمایشگاههای امر به معروف و نهی از منکر و معرفی کتب مناسب در این حوزه استفاده کرد تا دانش آموزان بهتر و بیشتر در این زمینه شناخت پیدا کنند.</p>
      <p>انتهای پیام/</p>
    </article>
  </body>
</html>