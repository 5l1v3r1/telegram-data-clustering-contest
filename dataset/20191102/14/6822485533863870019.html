<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811110.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T14:02:00+00:00"/>
    <meta property="og:title" content="درخواست لغو پروانه برای وکیل پرونده «اتوبوس مرگ»"/>
    <meta property="og:description" content="حسام نواب صفوی در گفت‌وگو با فارس از دسیسه ها براى لغو پروانه وکالتش خبر داد و خاطرنشان کرد: با وجود تمامى این مشکلات تا آخرین لحظه با خاطیان اتوبوس مرگ دانشگاه علوم تحقیقات خواهم جنگید."/>
  </head>
  <body>
    <article>
      <h1>درخواست لغو پروانه برای وکیل پرونده «اتوبوس مرگ»</h1>
      <address>
        <time datetime="2019-11-02T14:02:00+00:00">02 Nov 2019, 14:02</time>
      </address>
      <p>برای «حسام نواب صفوی» که در حال حاضر وکیل شاکیان در پرونده حادثه اتوبوس دانشگاه علوم تحقیقات است، درخواست لغو پروانه وکالت داده شده است.</p>
      <p>حسام نواب صفوی در گفت‌وگو با فارس از دسیسه ها براى لغو پروانه وکالتش خبر داد و خاطرنشان کرد: با وجود تمامى این مشکلات تا آخرین لحظه با خاطیان اتوبوس مرگ دانشگاه علوم تحقیقات خواهم جنگید.</p>
      <p>وی افزود: بنده وکیل شاکیان در پرونده اتوبوس دانشگاه علوم تحقیقات هستم و نمی‌دانم این دسیسه از سوى کجا بوده اما پیگیر این موضوع هستم و این امر شامل ماده ۶۹۸ مبنی بر نشر اکاذیب نمی شود.</p>
      <p>
        <b>صدور قرار منع تعقیب از سوی دادسرای رسانه</b>
      </p>
      <p>حسام نواب صفوى همچنین اعلام کر: شکایت سازمان مرکزى دانشگاه آزاد اسلامى از اینجانب و خبرگزارى هایى که لینک اخبار مربوطه را نشر داده بودند،به جرم افترا،نشر اکاذیب و تشویش اذهان عمومى در مرحله بازپرسى دادسراى فرهنگ و رسانه منع تعقیب خورد که با اعتراض مجدد سازمان دانشگاه آزاد همراه شد.</p>
      <p>این وکیل تاکید کرد: در دادگاه رسیدگی به پرونده اتوبوس دانشگاه علوم تحقیقات همچنان حاضر خواهم شد و برای برخورد با خاطیان این پرونده، تمام اقدامات لازم را خواهم کرد.</p>
      <p>نواب صفوی گفت: قصد ما از پیگیری این پرونده رفع تبعیضات آشکار و برخورد با خاطیانى است که منجر به کشته و مصدوم شدن تعداد زیادی از دانشجویان شده اند.</p>
      <p>** دادگاه کیفری دو استان تهران (کارکنان دولت) برای ۲۲ متهم پرونده رای صادر کرده است و براساس آن تمام متهمان از جمله پیمانکار و رئیس دانشگاه آزاد واحد علوم و تحقیقات به حبس تعزیری محکوم شدند.</p>
      <p>۵ دیماه سال گذشته یک دستگاه اتوبوس دانشگاه علوم تحقیقات تهران که در حال انتقال دانشجویان بود، دچار واژگونی شد که ۱۰ کشته و ۲۸ مصدوم برجای گذاشت.</p>
    </article>
  </body>
</html>