<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973161/lady-gaga-gucci-ailesinin-hayat%C4%B1n%C4%B1-anlatacak-filmde-ba%C5%9Frol-oynayacak"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T14:00:00+00:00"/>
    <meta property="og:title" content="Lady Gaga, Gucci ailesinin hayatını anlatacak filmde başrol oynayacak"/>
    <meta property="og:description" content="Lady Gaga, Gucci ailesinin hayatına odaklanacak yeni bir filmin başrolünde yer alacak. Deadline’de yer alana habere göre Lady Gaga, yönetmenliğini Ridley Scott’ın üstleneceği filmde Patrizia Reggiani’yi canlandıracak. Reggiani, ünlü markanın kurucusu"/>
  </head>
  <body>
    <article>
      <h1>Lady Gaga, Gucci ailesinin hayatını anlatacak filmde başrol oynayacak</h1>
      <address>
        <time datetime="2019-11-02T14:00:00+00:00">02 Nov 2019, 14:00</time>
      </address>
      <p>Lady Gaga, Gucci ailesinin hayatına odaklanacak yeni bir filmin başrolünde yer alacak.<br/><br/>Deadline’de yer alana habere göre Lady Gaga, yönetmenliğini Ridley Scott’ın üstleneceği filmde Patrizia Reggiani’yi canlandıracak. Reggiani, ünlü markanın kurucusu Guccio Gucci’nin torunu Maurizio Gucci’nin eski eşi.<br/><br/>Independetn Türkçe'de yer alan habere göre, Reggiani’den iki kızı olan Maurizio Gucci, eşini başka bir kadın için terk etmişti. Maurizio Gucci 1995’de vurularak öldürülmüş, cinayeti azmettirmekle suçlanan Patrizia Reggiani hapse girmiş, 2016’da özgürlüğüne kavuşmuştu.<br/><br/>Sara Gay Forden’ın “The House of Gucci: A Sensational Story of Murder, Madness, Glamour, and Greed” adlı kitabından uyarlanacak filmin senaryosunu Roberto Bentivegna kaleme alacak.<br/><br/>Film Lady Gaga’nın Bradley Cooper’la başrolü paylaştığı 2018 yapımı Bir Yıldız Doğuyor’dan (A Star Is Born) bu yana ilk sinema projesi.<br/><br/>Lady Gaga bu filmdeki rolüyle En İyi Kadın Oyuncu kategorisinde Oscar’a aday olmuş, ünlü şarkıcı film için bestelediği Shallow parçasıyla Oscar almıştı.</p>
    </article>
  </body>
</html>