<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637499/%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D8%AF%D8%B1-%D8%B1%D8%A7%D8%A8%D8%B7%D9%87-%D8%A8%D8%A7-%D8%B1%D8%A7%D9%86%D8%AA-%DA%86%D9%86%D8%AF-%D9%85%DB%8C%D9%84%DB%8C%D8%A7%D8%B1%D8%AF%DB%8C-%DB%8C%DA%A9-%D8%B4%D8%B1%DA%A9%D8%AA-%D8%A8%DB%8C%D9%85%D9%87-%D8%A7%DB%8C-%D8%AA%D9%88%D8%B6%DB%8C%D8%AD-%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T14:16:00+00:00"/>
    <meta property="og:title" content="آذری جهرمی در رابطه با رانت چند میلیاردی یک شرکت بیمه ای توضیح دهد"/>
    <meta property="og:description" content="وزیر ارتباطات پاسخ دهد نقش همسر خانم ثنا اسدیان (آقا نواب زاد) در انعقاد قراردادهای میلیاردی کلان بیمه‌ای با شرکت‌های حوزه‌ای تی چیست؟ نسبت نواب زاده با شما چیست؟"/>
  </head>
  <body>
    <article>
      <h1>
        <a href="https://www.bultannews.com/fa/news/637499/%D8%A2%D8%B0%D8%B1%DB%8C-%D8%AC%D9%87%D8%B1%D9%85%DB%8C-%D8%AF%D8%B1-%D8%B1%D8%A7%D8%A8%D8%B7%D9%87-%D8%A8%D8%A7-%D8%B1%D8%A7%D9%86%D8%AA-%DA%86%D9%86%D8%AF-%D9%85%DB%8C%D9%84%DB%8C%D8%A7%D8%B1%D8%AF%DB%8C-%DB%8C%DA%A9-%D8%B4%D8%B1%DA%A9%D8%AA-%D8%A8%DB%8C%D9%85%D9%87-%D8%A7%DB%8C-%D8%AA%D9%88%D8%B6%DB%8C%D8%AD-%D8%AF%D9%87%D8%AF">آذری جهرمی در رابطه با رانت چند میلیاردی یک شرکت بیمه ای توضیح دهد</a>
      </h1>
      <h2>وزیر ارتباطات پاسخ دهد نقش همسر خانم ثنا اسدیان (آقا نواب زاد) در انعقاد قراردادهای میلیاردی کلان بیمه‌ای با شرکت‌های حوزه‌ای تی چیست؟ نسبت نواب زاده با شما چیست؟</h2>
      <address><time datetime="2019-11-02T14:16:00+00:00">02 Nov 2019, 14:16</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> وزیر ارتباطات پاسخ دهد نقش همسر خانم ثنا اسدیان (آقا نواب زاد) در انعقاد قراردادهای میلیاردی کلان بیمه‌ای با شرکت‌های حوزه‌ای تی چیست؟ نسبت نواب زاده با شما چیست؟</p>
      <p>به گزارش بولتن نیوز، جناب آقای آذری جهرمی، وزیر محترم ارتباطات و فناوری اطلاعات، با توجه به انعقاد قراردادهای کلان بیمه‌ای توسط خانم ثنا اسدیان نمایندگی کد 2323 بیمه ما (وابسته به بانک ملت) با شرکت رایتل و شرکت‌های حوزه ارتباطات و ای تی پاسخ به سؤالات زیر به‌طور کامل و شفاف در اسرع وقت، لازم و ضروری است تا مشخص شود شما وزیر ارتباطات هستید یا ارتباطات!</p>
      <p>1-آیا خانم ثنا اسدیان با جنابعالی ارتباط فامیلی دارد؟ در صورت پاسخ مثبت، نسبت دقیق ایشان با خود را اعلام کنید</p>
      <p>2- با توجه به فعالیت کوتاه‌مدت این نمایندگی، چگونه این خانم توانسته است انحصار کلیه خدمات بیمه‌ای شرکت بزرگ و مهمی همچون رایتل را به دست آورد؟</p>
      <p>3- شرح دقیق چگونگی روند واگذاری بیمه‌نامه‌ها به این نمایندگی تازه‌کار چیست؟ آیا در این خصوص مناقصه‌ای برگزارشده است؟</p>
      <p>4-دریافت کارمزدهای از جند صد میلیون ریالی تا بیش از یک میلیارد ریالی این نمایندگی در ماه از همان بدو تأسیس درحالی‌که نمایندگی‌های قدیمی صنعت بیمه درگیر دریافت کارمزد پایینی در این سالها هستند، در صنعت فناوری اطلاعات و ارتباطات چگونه رخ‌داده است؟</p>
      <figure>
        <img src="https://www.bultannews.com/files/fa/news/1398/8/11/1190481_383.jpg"/>
      </figure>
      <p>5-بررسی لیست کامل پرتفوی نمایندگی از ابتدا تاکنون و ارتباطات نامبرده با وزیر و مدیران ارشد وزارتخانه و سازمان‌های تابعه نشان از یک رانت بزرگ در کارمزد این نمایندگی دارد، در این خصوص به‌صورت دقیق و شفاف توضیح دهید.</p>
      <p>6-در بررسی سبد پرتفوی این نمایندگی نشان از وجود یک انحصار خاص در حوزه شرکت‌های زیرمجموعه بخش فناوری اطلاعات و ای تی می‌باشد مانند رایتل، شاتل، آسیاتک، داتک، فرابورد داده‌های ایرانیان و تراشه سبز تهران، علت چنین اتفاق چیست؟</p>
      <p>7- آیا تمرکز حضور در شرکت‌ها در پرتفوی این نمایندگی نشان از یک رانت سازمان‌یافته برای نامبرده نیست؟</p>
      <p>8-نقش همسر خانم ثنا اسدیان (آقا نواب زاد) در انعقاد قراردادهای کلان بیمه‌ای با شرکت‌های حوزه‌ ای تی چیست؟</p>
      <p>نسبت نواب زاده با شما چیست؟ که درقامت مشاور بیمه‌ای مخابرات حداقل سابقه در امر بیمه گری برای سرنوشت بیمه سازمان‌های بزرگی همچون مخابرات تصمیم‌گیری می‌کند؟</p>
    </article>
  </body>
</html>