<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/bal-kesi-yen-unvani-surdur-213938h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T14:18:14+00:00"/>
    <meta property="og:title" content="Bal-Kes'i yen  unvanı sürdür"/>
    <meta property="og:description" content="Lig tarihinde sahasındaki en iyi başlangıcını 1970-1971 sezonunda oynadığı ilk 5 maçı kazanarak yapan Bursaspor, Balıkesirspor'u da yenerse bu başarısını tekrarlayacak."/>
  </head>
  <body>
    <article>
      <h1>Bal-Kes'i yen  unvanı sürdür</h1>
      <h2>Lig tarihinde sahasındaki en iyi başlangıcını 1970-1971 sezonunda oynadığı ilk 5 maçı kazanarak yapan Bursaspor, Balıkesirspor'u da yenerse bu başarısını tekrarlayacak.</h2>
      <address>
        <time datetime="2019-11-02T14:18:14+00:00">02 Nov 2019, 14:18</time>
      </address>
      <p>TFF 1. Lig'deki son 2 maçını kazanarak zirve için yeniden iddialı konuma gelen Bursaspor, Ziraat Türkiye Kupası'nda da yoluna devam ediyor. Kupada Bayburt deplasmanında zor olsa da alınan galibiyetin ardından gözünü yeniden lige çeviren yeşil beyazlılar, yarın ağırlayacağı Balıkesirspor karşısında da 3 puana uzanarak galibiyet serisini sürdürmek istiyor.</p>
      <p>
        <b>EN İYİSİNİ YAPTI</b>
      </p>
      <p>Balıkesirspor karşısında iç saha avantajına sahip Bursaspor, bu sezon evinde oynadığı 4 maçtan da galibiyetle ayrılarak 44 yıl sonra sahasındaki en iyi sezon başlangıçlarından birisini gerçekleştirdi. Son olarak 1975-1976 sezonunda evinde oynadığı 4 maçı kazanan yeşil beyazlıların, tarihindeki en iyi sezon başlangıcı ise 1970-1971 sezonuna ait. O sezon sahasında oynadığı ilk 5 maçtan da galibiyetle ayrılan Timsah, Balıkesirspor maçını kazanması halinde bu başarısını tekrarlayacak. </p>
    </article>
  </body>
</html>