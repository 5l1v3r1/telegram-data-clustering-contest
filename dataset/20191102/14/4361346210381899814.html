<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/45-eve-toretlen-a-golf-sikere/185690"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T14:30:00+00:00"/>
    <meta property="og:title" content="45 éve töretlen a Golf sikere"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>45 éve töretlen a Golf sikere</mark>
      </h1>
      <address><time datetime="2019-11-02T14:30:00+00:00">02 Nov 2019, 14:30</time> by <a rel="author">Bors</a></address>
      <p>
        <b>Nincs még egy olyan személykocsi az autózás történetében, amely több mint négy évtizeden keresztül kategóriateremtő etalonnak számít: a Volkswagen Golf 45 éve halmozza a sikereket. Még a versenytársak is a legendás típushoz mérik a saját teljesít­ményüket. Most Wolfsburgban bemutat­kozott a Golf nyolcadik generációja. </b>
        <b>Nincs még egy olyan személykocsi az autózás történetében, amely több mint négy évtizeden keresztül kategóriateremtő etalonnak számít: a Volkswagen Golf 45 éve halmozza a sikereket. Még a versenytársak is a legendás típushoz mérik a saját teljesít­ményüket. Most Wolfsburgban bemutat­kozott a Golf nyolcadik generációja.</b>
      </p>
      <p>A legsikeresebb európai autó történetében ezzel új fejezet kezdődött, ami a gyáriak szerint még sosem volt ilyen előremutató. Az egyidejűleg bevezetett hibrid verziókkal ugyanis elektromossá teszi a kompakt osztályt.</p>
      <figure>
        <img src="http://media.borsonline.hu/cikk/20/191231/gallery-picture/645w/2011016_golf11.jpg"/>
      </figure>
      <p>Digitális belső tere az intuitív működés új dimenzióját hozza el. A támogatott vezetés akár 210 km/órás sebességig is lehetséges. Ez az első Volkswagen, amely a Car2X-en keresztül intelligens adatfeldolgozásra képes a forgalomról, vagyis képes előre figyelmeztetni a veszélyekkel szemben.</p>
      <p>A nyolcadik Golf nem kevesebb mint öt hibrid hajtású változatban kapható decembertől. Bemutatója a 48V-os technológia premierje is egyben: ékszíjas generátor-indító, 48V-os lítium-ion akkumulátor és a legújabb generációs hatékony TSI-motorok új mild-hibrid hajtást alkotnak az eTSI-ben.</p>
      <figure>
        <img src="http://media.borsonline.hu/cikk/20/191231/gallery-picture/645w/2010977_golf8l1.jpg"/>
      </figure>
      <p>Kézzelfogható előnyei: a fogyasztás akár 10 százalékkal csökkent, és a jármű rendkívül mozgékony és kényelmes. 110, 130 és 150 lóerős kivitelben választható.</p>
      <p>Két plug-in hibrid hajtású változatban is kapható lesz. Az új efficiency változat 150 kW/204 LE teljesítményt generál, míg a nagyon sportos GTE 180 kW/245 LE teljesítményt nyújt. Mindkét verziója 13 kWh-os lítium-ion akkumulátorral kerül bevezetésre, amely nagyobb, kb. 60 kilométeres elektromos üzemű hatótávolságot tesz lehetővé, és ideiglenesen a Golfot nulla kibocsátású járművé teszi.</p>
      <figure>
        <img src="http://media.borsonline.hu/cikk/20/191231/gallery-picture/645w/2010981_golf8.jpg"/>
      </figure>
      <p>Az új Golf hajtáslánc-lehetőségei között szerepel benzin (TSI), dízel (TDI) és földgáz meghajtás (TGI), két négyhengeres benzinmotor, 90 és 150 lóerő közti teljesítménnyel.</p>
    </article>
  </body>
</html>