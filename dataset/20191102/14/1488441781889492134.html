<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/02/zone-launcher-launcher-non-paura-delle-gesture-google-foto-677618/?utm_source=Telegram&amp;utm_medium=referral&amp;utm_campaign=androidworld-telegram"/>
    <meta property="og:site_name" content="AndroidWorld"/>
    <meta property="article:published_time" content="2019-11-02T14:51:38+00:00"/>
    <meta property="og:title" content="Zone Launcher è il launcher che non ha paura delle gesture di Google (foto)"/>
    <meta property="og:description" content="Un launcher classico (come quello che ha provato il nostro buon Nicola nell’ultimo episodio di 7 giorni con) è composto..."/>
  </head>
  <body>
    <article>
      <h1>Zone Launcher è il launcher che non ha paura delle gesture di Google (foto)</h1>
      <address><time datetime="2019-11-02T14:51:38+00:00">02 Nov 2019, 14:51</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Un <b>launcher</b> classico (come quello che ha <a href="https://www.androidworld.it/2019/11/01/7-giorni-con-action-launcher-677371/">provato il nostro buon Nicola</a> nell’ultimo episodio di <a href="https://www.androidworld.it/tag/7-giorni-con/">7 giorni con</a>) è composto da una schermata home e da un drawer con le icone di tutte le app installate. Ecco quindi che per cambiare applicazione bisogna uscire da quella aperta, tornare alla home, aprire il drawer e scegliere l’app che si preferisce. Si può migliorare questo processo?</p>
      <p>A quanto pare sì, e la soluzione è <b>Zone Launcher</b>. Questo semplice launcher, appena nato da un <a href="https://forum.xda-developers.com/member.php?u=10111645">membro di XDA</a>, vuole farvi cambiare applicazione direttamente da quella che avete aperto. Per farlo, vuole andare <b>contro le gesture di Google</b>.</p>
      <p>Grazie a questo launcher, infatti, vi basterà fare uno <b>swipe laterale</b> <b>da qualsiasi applicazione</b> (un po’ come Samsung Edge) e si aprirà una schermata con tutte le app installate. Lo sviluppatore descrive la sua creatura come un “<i>one swipe launcher</i>”, e la descrizione non potrebbe essere più accurata.</p>
      <p>Per ora il launcher <b>non è molto personalizzabile</b>, ma lo sviluppatore ha <b>buone idee in mente</b>. Se voleste provare Zone Launcher, qui sotto vi lasciamo il <b>badge</b> per il download dal Play Store.</p>
      <p>
        <a href="https://play.google.com/store/apps/details?id=com.bialy.zonelauncher">Disponibile su Google Play</a>
      </p>
      <p>Via: <a href="https://www.xda-developers.com/zone-launcher-one-swipe/">XDA Developers</a></p>
    </article>
  </body>
</html>