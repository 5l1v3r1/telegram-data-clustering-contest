<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/ali-sou-mistyr-lyupko-beshe-smel-silata-mi-se-sybuzhda-prez-zimata-1391078.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T14:39:00+00:00"/>
    <meta property="og:title" content="Али Соу: Мистър Люпко беше смел, силата ми се събужда през зимата"/>
    <meta property="og:description" content="Нападателят на ЦСКА Али Соу изрази съжалението си за начина, по който напусна бившият им треньор Люпко Петрович Гамбиецът обяви и броя голове, които иска да вкара през настоящия сезон с червената фланелка"/>
  </head>
  <body>
    <article>
      <h1>Али Соу: Мистър Люпко беше смел, силата ми се събужда през зимата</h1>
      <address><time datetime="2019-11-02T14:39:00+00:00">02 Nov 2019, 14:39</time> by <a rel="author">Sportlive.bg</a></address>
      <p>Нападателят на <b><a href="https://www.sportlive.bg/bgfootball/cska">ЦСКА</a></b> Али Соу изрази съжалението си за начина, по който напусна бившият им треньор Люпко Петрович. Гамбиецът обяви и броя голове, които иска да вкара през настоящия сезон с червената фланелка.</p>
      <p><i>"При мистър Люпко се усещаше по-силно неговата личност. Той беше смел треньор и се опитваше да направи силен колектив, да бъдем заедно. Имаше своя философия за футбола, както и всеки друг треньор. Той много държеше на отбора, не на всеки поотделно - на отбора. Жалко е, че си тръгна не по начина, по който искаше, не по начина, по който искаше ръководството, феновете, както и ние, играчите",</i> заяви Соу пред "Меридиан мач".</p>
      <p><i>"Надяваме се, че при новия треньор ще имаме повече успехи. Той работи добре, всички сме спокойни, имаме му доверие. Треньорската смяна винаги е деликатна и понякога трудна за играчите. Някои свикват за седмица, други не успяват и за месец. Но се надяваме да е за по-добро"</i>, добави нападателят.</p>
      <p><i>"Когато играех в Италия под наем, често имах 5-6 гола за цяла година. В последните две години в началото на зимата винаги имам по 6 гола. Не знам защо става така, но се случва. Първата част на сезона съм по-скромен, не ми върви толкова. След това се събужда силата в мен, ставам по-опасен, по-резултатен. В Албания вкарах 27 гола за един сезон, миналата година отбелязах 17. Сега целта ми е да вкарам повече от 17, трябва да подобря постижението си"</i>, обяви гамбиецът. <b><i><a href="https://www.sportlive.bg/bgfootball/cska/V-cSKA-pritesneni-iskat-da-im-otmyknat-i-Ali-Sou-765918.html">Вижте в този материал кой отбор може да опита тази зима да вземе нападателя. </a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/cSKA-sledi-10-igrachi-ot-3-kontinenta-1391027.html"/>
        <a href="https://www.sportlive.bg/bgfootball/cska/Potvyrdeno-Dalas-vryshta-Edvin-Dzhesi-na-cSKA-tazi-zima-1390541.html"/>
        <a href="https://www.sportlive.bg/bgfootball/cska/Ali-Sou-motivira-cSKA-predi-sblysyka-s-Levski-(SNIMKA)-808034.html"/>
        <a href="https://www.sportlive.bg/bgfootball/cska/cSKA-oproverga-informaciqta-che-shte-prodava-Ali-Sou--786571.html"/>
        <a href="https://www.sportlive.bg/bgfootball/cska/Petrovich-Nikoga-poveche-trenxor-v-cSKA-mozhe-da-sym-kato-selekcioner--1387528.html"/>
      </related>
    </article>
  </body>
</html>