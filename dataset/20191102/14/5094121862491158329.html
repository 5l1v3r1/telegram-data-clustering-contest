<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/brnensti-socialni-demokrate-maji-noveho-predsedu-starostu-bystrce-kratochvila-20191102.html"/>
    <meta property="og:site_name" content="Deník.cz"/>
    <meta property="article:published_time" content="2019-11-02T14:34:00+00:00"/>
    <meta property="og:title" content="Brněnští sociální demokraté mají nového předsedu. Starostu Bystrce Kratochvíla"/>
    <meta property="og:description" content="Brněnská buňka sociální demokracie má od soboty nového šéfa. Delegáti zvolili novým předsedou starostu městské části Bystrc Tomáše Kratochvíla. V pozici předsedy střídá nynějšího náměstka brněnské primátorky Olivera Pospíšila. „Blahopřeji Tomáši Kratochvílovi a přeji mu hodně sil a elánu,“ napsal Pospíšil na svůj Facebook.  "/>
  </head>
  <body>
    <article>
      <h1>Brněnští sociální demokraté mají nového předsedu. Starostu Bystrce Kratochvíla</h1>
      <address><time datetime="2019-11-02T14:34:00+00:00">02 Nov 2019, 14:34</time> by <a rel="author">Michal Hrabal</a></address>
      <p>Kratochvíla volilo devětašedesát delegátů, pro Pospíšila jich hlasovalo dvaatřicet.</p>
      <p>Delegáti v sobotu volili celé nové předsednictvo. Včetně místopředsedů. Pospíšil už se ale o tuto funkci neucházel. „Jako předseda klubu zastupitelů jsem, jak vyplývá ze stanov, i členem předsednictva brněnské sociální demokracie,“ řekl.</p>
      <figure>
        <img src="https://g.denik.cz/50/68/dum-oprava-omitka-namesti-28-rijna-05_denik-150-3x2.jpg"/>
      </figure>
      <aside>
        <a href="https://brnensky.denik.cz/zpravy_region/opravuji-omitku-budovy-na-narozi-namesti-28-rijna-chatrajici-dum-je-nebezpecny-20191102.html">Opravují omítku budovy na nároží náměstí 28. října. Chátrající dům je nebezpečný Přečíst článek ›</a>
      </aside>
      <p>Obsazení vedení brněnské buňky se podle něj příliš nezměnilo. „Prvním místopředsedou zůstává Jiří Oliva, řadovým třeba Petr Šafařík, do předsednictva přibyl například starosta Líšně Břetislav Štefan,“ zmínil Pospíšil.<br/><br/>Nový předseda Kratochvíl je členem sociální demokracie od roku 2007, druhé funkční období pak dělá starostu v Bystrci.</p>
    </article>
  </body>
</html>