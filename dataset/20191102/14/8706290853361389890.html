<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/politics/681806/sti-sagkai-o-prothypourgos-gia-ti-diethni-ekthesi-china-internati"/>
    <meta property="og:site_name" content="enikos.gr"/>
    <meta property="article:published_time" content="2019-11-02T14:38:00+00:00"/>
    <meta property="og:title" content="Στη Σαγκάη ο Πρωθυπουργός για τη Διεθνή Έκθεση China International Import Expo 2019 - Με ποιους θα συναντηθεί"/>
    <meta property="og:description" content="Συναντήσεις με τον Πρόεδρο της Λαϊκής Δημοκρατίας της Κίνας ..."/>
  </head>
  <body>
    <article>
      <h1>Στη Σαγκάη ο Πρωθυπουργός για τη Διεθνή Έκθεση China International Import Expo 2019 - Με ποιους θα συναντηθεί</h1>
      <address>
        <time datetime="2019-11-02T14:38:00+00:00">02 Nov 2019, 14:38</time>
      </address>
      <p>Συναντήσεις με τον Πρόεδρο της Λαϊκής Δημοκρατίας της Κίνας Xi Jinping και με κορυφαίους επιχειρηματικούς παράγοντες θα έχει ο Πρωθυπουργός <a href="http://www.enikos.gr/politics/681115/ti-syzitise-o-mitsotakis-me-tous-prothypourgous-tis-kroatias-kai-">Κυριάκος Μητσοτάκης </a>κατά την επίσκεψή του στη Σαγκάη, όπου έφτασε τις πρώτες πρωινές ώρες για να παρακολουθήσει εργασίες της διεθνούς έκθεσης China International Import Expo 2019 (2- 5 Νοεμβρίου), στην οποία η Ελλάδα είναι μία από τις τιμώμενες χώρες.</p>
      <p>Το πρόγραμμα του Πρωθυπουργού διαμορφώνεται ως εξής:</p>
      <p><b>Την Κυριακή</b>, στις 06:00 ώρα Ελλάδος, θα συναντηθεί με τον Γραμματέα της Επιτροπής του Κομμουνιστικού Κόμματος στη Σαγκάη, κ. Li Qiang και θα ακολουθήσει γεύμα.</p>
      <p><b>Τη Δευτέρα</b>, στις 03:40 ώρα Ελλάδος, ο κ. Μητσοτάκης θα συναντηθεί με τον πρόεδρο του Κινεζικού Συμβουλίου Προώθησης του Διεθνούς Εμπορίου, κ. Yang Jianrong.</p>
      <p>Αμέσως μετά, στις 04:00 ώρα Ελλάδος, ο Πρωθυπουργός θα απευθύνει ομιλία στα εγκαίνια του ελληνο-κινεζικού Επιχειρηματικού Φόρουμ. Η ελληνική επιχειρηματική αποστολή θα έχει την ευκαιρία να εξερευνήσει ευκαιρίες συνεργασίας με στελέχη δεκάδων Κινεζικών εταιρειών σε κατ΄ ιδίαν επαφές.</p>
      <p>Στις 05:30 ώρα Ελλάδος, ο κ. Μητσοτάκης θα γίνει δεκτός στο Μέγαρο της COSCO από τον πρόεδρο της εταιρείας, κ. Xu Lirong. Θα ακολουθήσει γεύμα εργασίας.</p>
      <p>Στις 09:00 ο Πρωθυπουργός θα έχει συνάντηση με τον πρόεδρο της Τράπεζας της Κίνας.</p>
      <p>Στις 10:30 ώρα Ελλάδος, ο Πρωθυπουργός θα συναντηθεί με τον Πρόεδρο της Λαϊκής Δημοκρατίας της Κίνας κ. Xi Jinping στον προεδρικό ξενώνα της Σαγκάης, όπου θα γίνουν επίσημες διμερείς επαφές.</p>
      <p>Στις 13:00, ο κ. Μητσοτάκης θα παρακαθίσει στο δείπνο - γκαλά που θα παραθέσει ο κ. Xi προς τιμήν των ηγετών των τιμώμενων χωρών.</p>
      <p><b>Την Τρίτη</b>, στις 03:30 ώρα Ελλάδος, ο Πρωθυπουργός θα λάβει μέρος στην τελετή έναρξης της έκθεσης China International Import Expo 2019, στο Εθνικό Κέντρο Εκθέσεων και Συνεδρίων.</p>
      <p>Στις 05:00 ώρα Ελλάδος, ο κ. Μητσοτάκης θα ξεναγηθεί από κοινού με τον Πρόεδρο κ. Xi στους χώρους της έκθεσης και στο Ελληνικό περίπτερο.</p>
      <p>Στις 10:30 ώρα Ελλάδος, ο κ. Πρωθυπουργός θα συναντηθεί με τον Πρόεδρο της εταιρείας τηλεπικοινωνιών και τεχνολογίας ZTE, κ. Li Zixue.</p>
      <p>Στη συνέχεια, στις 11:00 ώρα Ελλάδος, θα συναντηθεί με τον Πρόεδρο της Βιομηχανικής και Εμπορικής Τράπεζας της Κίνας, κ. Chen Siqing.</p>
      <p>Τον Πρωθυπουργό συνοδεύει επιχειρηματική αποστολή που αριθμεί εκπροσώπους 60 και πλέον εταιρειών και φορέων, ενώ από πλευράς κυβέρνησης συμμετέχουν η υπουργός Πολιτισμού και Αθλητισμού Λίνα Μενδώνη, ο υπουργός Ναυτιλίας και Νησιωτικής Πολιτικής Γιάννης Πλακιωτάκης, ο υφυπουργός Εξωτερικών για Οικονομική Διπλωματία και την Εξωστρέφεια Κώστας Φραγκογιάννης, η διευθύντρια του Διπλωματικού Γραφείου του Πρωθυπουργού Αλεξάνδρα Παπαδοπούλου, ο προϊστάμενος του Οικονομικού Γραφείου του Πρωθυπουργού Αλέξης Πατέλης, ο Σύμβουλος του πρωθυπουργού επί Στρατηγικής και Ευρωπαϊκών Θεμάτων Δημήτρης Μητρόπουλος και άλλοι αξιωματούχοι.</p>
      <related>
        <h4>σχετικά άρθρα</h4>
        <a href="http://www.enikos.gr/politics/681711/georgiadis-me-poly-megali-chara-tha-ypodechthoume-stin-athina-ton%0A%20%20%20%20%0A"/>
        <a href="http://www.enikos.gr/politics/681678/mitsotakis-to-13o-synedrio-tis-nd-tha-prepei-na-apotelesei-simeio%0A%20%20%20%20%0A"/>
        <a href="http://www.enikos.gr/politics/681636/gemise-paidikes-fones-to-megaro-maximou-i-synantisi-tou-mitsotaki%0A%20%20%20%20%0A"/>
        <a href="http://www.enikos.gr/politics/681638/mitsotakis-aftoi-einai-oi-pente-axones-tou-ethnikou-schediou-diac%0A%20%20%20%20%0A"/>
        <a href="http://www.enikos.gr/politics/681613/petsas-ston-realfm-978-na-min-parermineyoume-diloseis-gia-toso-so%0A%20%20%20%20%0A"/>
        <a href="http://www.enikos.gr/politics/681612/mitsotakis-entos-tou-2021-tha-echoun-kleisei-oles-oi-chomateres-s%0A%20%20%20%20%0A"/>
        <a href="http://www.enikos.gr/politics/681610/mitsotakis-ypokrisia-kai-anikanotita-tis-kyvernisis-syriza-sti-di%0A%20%20%20%20%0A"/>
        <a href="http://www.enikos.gr/politics/681594/ora-tou-prothypourgou-o-mitsotakis-apanta-se-erotisi-gia-ti-diach%0A%20%20%20%20%0A"/>
        <a href="http://www.enikos.gr/politics/681532/katatethikan-apo-ton-dimitri-tzanakopoulo-dyo-apospasmata-synente%0A%20%20%20%20%0A"/>
      </related>
    </article>
  </body>
</html>