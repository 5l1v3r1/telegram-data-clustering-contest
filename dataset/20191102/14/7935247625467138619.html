<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kibris-gazisini-dolandirdilar-213934h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T14:08:32+00:00"/>
    <meta property="og:title" content="Kıbrıs gazisini dolandırdılar"/>
    <meta property="og:description" content="Soğuk hava depolama işi için bankadan kredi çeken Kıbrıs Gazisi Ali Osman Ulusoy, ortaklık yaptığı şahısların kurbanı oldu. 120 bin lira dolandırılan gazi, ‘‘Devletim bana sahip çıksın'' dedi."/>
  </head>
  <body>
    <article>
      <h1>Kıbrıs gazisini dolandırdılar</h1>
      <h2>Soğuk hava depolama işi için bankadan kredi çeken Kıbrıs Gazisi Ali Osman Ulusoy, ortaklık yaptığı şahısların kurbanı oldu. 120 bin lira dolandırılan gazi, ‘‘Devletim bana sahip çıksın'' dedi.</h2>
      <address>
        <time datetime="2019-11-02T14:08:32+00:00">02 Nov 2019, 14:08</time>
      </address>
      <p>Kıbrıs Barış Harekatı Gazisi 65 yaşındaki Ali Osman Ulusoy, bir tanıdıkları vasıtasıyla soğuk hava depolama ve taşıma işi yapan kişilerle tanıştı. Kısa sürede şahıslarla samimiyet kuran Ulusoy, ortak işe girme kararı aldı. Ulusoy'a verdiği paranın 3 katını kazanacağını söyleyen şahıslar, ‘‘ağır vasıta araçların ağırlıklarını ölçen kantar'' işi için ortaklık teklifinde bulundu. Teklife sıcak bakan Ulusoy, bankaya giderek kantarın alınması ve kurulabilmesi için 60 bin lira kredi çekti. Paranın karşı tarafın hesabına aktatılmasının ardından taraflar buluşup kantarların satın alındığına ve 3 gün içinde kurulacağına dair bir sözleşme imzaladı. Aradan 45 gün geçmesine rağmen kantarların kurulmadığını gören Ulusoy, sözleşmeyi okuyunca 120 bin lira borçlandırıldığının farkına vardı.</p>
      <p>
        <b>MAAŞLAR İPOTEKLİ...</b>
      </p>
      <p>Dolandırıldığını anlayan Ulusoy, soluğu avuktanın yanında alarak, şahıslar hakkında suç duyurusunda bulundu. Yaşadığı durumu anlatan Ulusoy, ‘‘Fazla para kazanacağımı söylediler ve ben onlara inanarak bu işe girdim. Kredi çekerken bankacılar uyardı, dolandırıcı olabileceklerini söylediler ama ‘bunlar benim arkadaşım' diyerek yine de borçlandım. Ben kantarın kurulması için 60 bin lira verdiğim sözleşmeye imza attığımı sanıyordum, bir baktım 120 bin liralık borç gözüküyor. O zaman dolandırıldığımı anladım. Defalarca aradım, telefonlarıma cevap vermediler. Bir yıldır bu borcu ödemeye çalışıyorum.  Zaten 2 maaşım var, onları da oraya ipotek ettim. Beni o kadar zor durumda bıraktılar ki, artık devletime sığınıyorum. Devletim bana sahip çıksın. Ben bu devletin şerefli bir gazisiyim” diye konuştu.</p>
      <p>
        <b>‘BANKACILAR UYARMIŞTI'</b>
      </p>
      <p>Bir yıldır dolandırıldığı parayı bankaya ödemeye çalışan ve suç duyurusunda bulunan Ulusoy, ‘‘Kredi çekerken bankacılar beni uyardı, dolandırıcı olabileceklerini söylediler ama onları arkadaşım sandım'' diye konuştu. </p>
    </article>
  </body>
</html>