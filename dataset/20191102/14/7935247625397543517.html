<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/feci-kaza-polis-memuru-ve-esi-hayatini-kaybetti-213942h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T14:28:10+00:00"/>
    <meta property="og:title" content="Feci kaza: Polis memuru ve eşi hayatını kaybetti"/>
    <meta property="og:description" content="KKTC'de TIR ile bir otomobilin kaza yapması sonucu araç içinde bulunan iki kız çocuğu sahibi polis memuru ve eşi hayatını kaybetti."/>
  </head>
  <body>
    <article>
      <h1>Feci kaza: Polis memuru ve eşi hayatını kaybetti</h1>
      <h2>KKTC'de TIR ile bir otomobilin kaza yapması sonucu araç içinde bulunan iki kız çocuğu sahibi polis memuru ve eşi hayatını kaybetti.</h2>
      <address>
        <time datetime="2019-11-02T14:28:10+00:00">02 Nov 2019, 14:28</time>
      </address>
      <p>Kuzey Kıbrıs Türk Cumhuriyeti'nde (KKTC) bu sabah meydana gelen trafik kazasında 48 yaşındaki Polis Memuru Devrim Yılmaz ile 43 yaşındaki eşi Seda Suat Yılmaz yaşamını yitirdi.</p>
      <p>Olay, 01.30 civarında Güzelyurt İçesi ile Lefkoşa İlçesi anayolu üzerinde meydana geldi. 33 yaşındaki Mustafa Ürcan'ın idaresindeki araç, Seda Suat Yılmaz idaresindeki araca arkadan çarptı. Yılmaz'ın sürdüğü araç çarpmanın etkisiyle kontrolden çıkarak, yolun sol tarafına savruldu ve park halinde bulunan bir TIR'a çarptı.</p>
      <p>Kaza sonucunda, iki kız çocuğu annesi olan Seda Suat Yılmaz ile aynı araçta bulunan polis memuru eşi Devrim Yılmaz olay yerinde hayatını kaybetti. Kazada yaralanan Mustafa Ürcan ise Lefkoşa Dr. Burhan Nalbantoğlu Devlet Hastanesi'ne kaldırıldı. </p>
      <p>Polis Genel Müdürlüğü, Devrim Yılmaz için yayımladığı mesajda "Teşkilatımızın başı sağ olsun" ifadelerine yer verdi.</p>
    </article>
  </body>
</html>