<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76143-Na-BlizzCone-predstavili-Diablo-IV-Hra-bude-temna-a-krvava-pribudnu-aj-nove-triedy-a-skilly"/>
    <meta property="og:site_name" content="REFRESHER"/>
    <meta property="article:published_time" content="2019-11-02T14:34:00+00:00"/>
    <meta property="og:title" content="Na BlizzCone predstavili Diablo IV: Hra bude temná a krvavá, pribudnú aj nové triedy a skilly"/>
    <meta property="og:description" content="Fanúšikovia si však ešte budú musieť počkať. Zatiaľ sa môžu pokochať úžasným trailerom."/>
  </head>
  <body>
    <article>
      <h1>Na BlizzCone predstavili Diablo IV: Hra bude temná a krvavá, pribudnú aj nové triedy a skilly</h1>
      <address><time datetime="2019-11-02T14:34:00+00:00">02 Nov 2019, 14:34</time> by <a rel="author">Timea Krauszová</a></address>
      <p>
        <b>Fanúšikovia si však ešte budú musieť počkať. Zatiaľ sa môžu pokochať úžasným trailerom.</b>
      </p>
      <p>Ako sme už <a href="https://refresher.sk/70459-Prichadza-Diablo-4-Podla-noveho-leaku-hru-predstavia-na-bliziacom-sa-Blizzcone-uz-o-par-dni"><b>avizovali</b></a>, BlizzCon v Anaheime príjemne prekvapil hneď v prvý deň, keď predstavil úchvatný cinematic trailer k Diablo IV. Urobil tak napriek tomu, že pred rokom fanúšikov varoval, aby v také niečo nedúfali. Poteší ťa informácia o novom engine, hru vyvíjajú pre PC, PS4, Xbox One. Nanešťastie, ešte si na ňu počkáš. Presný dátum vydania zatiaľ známy nie je.</p>
      <h3>Štvorka nadväzuje na predošlé časti</h3>
      <p>Diablo IV sa odohráva niekoľko rokov po udalostiach z trojky. Ide o temnejšiu hru, ktorá sa vracia ku koreňom. Naďalej pôjde o krvavú hru plnú kultov, ktorá sa v mnohom inšpirovala predošlými dielmi, z dvojky si napríklad prevzala talentové stromy a runy. Ústredným nepriateľom bude <b>Lilith</b>, o ktorej sme už počuli predtým. Priviedli ju zlodeji a prví <i>nephalem</i>.</p>
      <related>
        <a href="https://refresher.sk/68524-Age-of-Empires-2-dostava-remastrovanu-4K-verziu-vyjde-uz-v-novembri"/>
      </related>
      <p>V centre diania bude <b>Sanctuary</b>, kde budú hráči bojovať, obchodovať a objavovať príbeh. Bude tu tiež priestor na<b> duely v PvP zónach</b>. Okrem iného predstavil Blizzard aj tri novučičké triedy: Barbar, Čarodejnica a Druid. V čom sa tieto triedy líšia?</p>
      <figure>
        <iframe src="https://www.youtube.com/embed/73Cg4akqTsg" width="700" height="393" data-service="Youtube" scrolling="no"/>
      </figure>
      <p><b>Barbar</b> je silná postava so 4 slotmi na zbrane a plošnými útokmi. <b>Druid</b> je zaujímavá postava, využíva prírodnú mágiu a má zvieracích spoločníkov. Sám sa na zviera môže kedykoľvek premeniť, a to aj uprostred zápasu. <b>Čarodejnica</b> je pomerne klasická postava, k dispozícii má množstvo útokov, napríklad fireballmi. Okrem toho môže osvetliť tmavé dungeony.</p>
      <p>Na BlizzCone okrem panelovej diskusie očakávame aj nové demo.</p>
      <p>
        <i>Trailer k Diablo IV</i>
      </p>
      <figure>
        <iframe src="https://www.youtube.com/embed/aJqEJL-JVkc" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/42840-Lenovo-Legion-YGames-ponukli-nadupany-program-turnaje-a-uzasne-cosplaye-na-svoje-si-vsak-prisli-aj-milovnici-virtualnej-reality"/>
        <a href="https://refresher.sk/44100-Sialena-nahanacka-s-policiou-spickovy-futbal-aj-trapenie-mozgovych-zavitov-7-novych-hier-pre-smartfony-a-tablety"/>
        <a href="https://refresher.sk/48759-Vypol-by-si-hru-kvoli-krasnemu-dievcatu-Profesionalni-hraci-sa-na-nasu-Barborku-casto-vykaslali-Video"/>
        <a href="https://refresher.sk/58158-Prazsky-fotbalovy-klub-Sparta-zalozil-vlastni-profesionalni-esport-tym-Reprezentovat-bude-v-Cesku-i-v-zahranici"/>
        <a href="https://refresher.sk/58416-DmC-5-nebo-remake-Resident-Evil-2-Nejvetsi-herni-pecky-ktere-ukazaly-senzacni-trailery-na-Tokyo-Game-Show-2018"/>
        <a href="https://refresher.sk/61038-Fortnite-je-u-deti-navykovy-ako-heroin-tvrdia-odbornici"/>
        <a href="https://refresher.sk/39839-Hybridna-konzola-Nintendo-Switch-ma-62palcovy-HD-displej-s-dotykom-Aka-je-cena-a-kedy-dorazi-na-pulty"/>
        <a href="https://refresher.sk/76124-Death-Stranding-je-dychberuci-zazitok-a-horuci-kandidat-na-najlepsiu-hru-roka-Recenzia"/>
      </related>
    </article>
  </body>
</html>