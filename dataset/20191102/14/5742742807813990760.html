<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilenet.cz/clanky/samsung-predstavuje-dalsi-novinky-ktere-prinese-nadstavba-one-ui-2-39336"/>
    <meta property="og:site_name" content="mobilenet.cz"/>
    <meta property="article:published_time" content="2019-11-02T14:00:00+00:00"/>
    <meta property="og:title" content="Samsung představuje další novinky, které přinese nadstavba One UI 2"/>
    <meta property="og:description" content="Novinkou je přepracovaný indikátor hlasitosti či notifikace Tmavý režim pronikl do více aplikací i systémových prvků Stabilní verze One UI 2 se má dostat na podporovaná zařízení ještě před koncem letošního roku"/>
  </head>
  <body>
    <article>
      <h1>Samsung představuje další novinky, které přinese nadstavba One UI 2</h1>
      <address><time datetime="2019-11-02T14:00:00+00:00">02 Nov 2019, 14:00</time> by <a rel="author" href="https://mobilenet.cz/uzivatele/ioannis" target="_blank">Ioannis Papadopoulos</a></address>
      <p>
        <b>   •  Novinkou je přepracovaný indikátor hlasitosti či notifikace <br/>   •  Tmavý režim pronikl do více aplikací i systémových prvků <br/>   •  Stabilní verze One UI 2 se má dostat na podporovaná zařízení ještě před koncem letošního roku</b>
      </p>
      <p>Nadstavba <a href="https://www.samsung.com/cz/apps/one-ui/">One UI 2</a> sehraje v budoucnosti pro Samsung důležitou roli, a tak není divu, že ji na právě probíhající konferenci <a href="https://www.samsungdeveloperconference.com/">Samsung Developer Conference</a> v americkém San Jose věnuje patřičný prostor a pozornost. V rámci této události se jihokorejský výrobce rozhodl odtajnit některé další doposud neoznámené novinky, na které se můžeme těšit. Nezapomínejme také, že One UI není pouze o <a href="https://mobilenet.cz/clanky/samsung-aktualne-tahnou-nahoru-mobily-dari-se-radam-galaxy-a-a-galaxy-note10-39315">smartphonech</a>, ale například také o <a href="https://mobilenet.cz/clanky/samsung-galaxy-tab-s6-se-stal-prvnim-tabletem-nasvete-s-hdr10-displejem-38618">tabletech </a>nebo chytrých hodinkách <a href="https://mobilenet.cz/clanky/recenze-samsung-galaxy-watch-active2-lepsi-ve-vsech-smerech-38975">Galaxy Watch</a>.</p>
      <p>Jak asi víte, již <a href="https://mobilenet.cz/clanky/samsung-oficialne-odhaluje-one-ui-je-specialne-uzpusobene-protahlym-displejum-36882">první generace</a> prostředí One UI byla stvořena s úmyslem snadného ovládání jednou rukou, což se Samsung pokusil s příchodem One UI 2 ještě vylepšit. Všechny defaultní aplikace od Samsungu jsou tak nově rozděleny na spodní část obrazovky, která slouží k interakci mezi zařízením a uživatelem, a horní část určenou k zobrazení důležitých informací. Aby se používání One UI stalo ještě příjemnějším a uživatel se mohl lépe soustředit na to, co na zařízení právě dělá, byl zeštíhlen i proužek indikující zeslabení či zesílení hlasitosti stejně jako pop-up okénko s notifikacemi.</p>
      <figure>
        <iframe data-src="https://twitter.com/Samsung/status/1189406575557038080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Rovněž <a href="https://mobilenet.cz/clanky/zde-je-nazorna-ukazka-jak-moc-energie-uspori-tmavy-mod-39213">tmavý režim</a> byl vylepšen a nyní jej podporuje ještě více aplikací, ale i dalších systémových prvků rozesetých napříč Androidem. Myslelo se však také na zrakově a sluchově postižené, pro které jsou k dispozici nové možnosti nastavení kontrastu prostředí nebo třeba jen klávesnice.</p>
      <related>
        <h4>Přečtěte si také</h4>
        <a href="https://mobilenet.cz/clanky/samsung-ukazuje-opravdu-odolny-telefon-pro-zachranare-a-dalsi-vladni-slozky-39313"/>
      </related>
      <p>Zaručeně všichni pak ocení vylepšenou aplikaci digitální rovnováhy, která bude disponovat populárním režimem „focus“ pro lepší soustředění. Beta verzi One UI 2 již někteří uživatelé testují. Stabilní verze se má dostat na podporovaná zařízení ještě před koncem letošního roku.</p>
      <related>
        <h4>Související články</h4>
        <a href="https://mobilenet.cz/clanky/mejte-oci-dokoran-samsung-v-one-ui-20-vylepsi-rozpoznavani-obliceje-39196"/>
        <a href="https://mobilenet.cz/clanky/beta-verze-one-ui-20-klepe-na-dvere-nejprve-ji-uvidime-na-telefonech-rady-galaxy-s10-39119"/>
        <a href="https://mobilenet.cz/clanky/privitejte-galaxy-watch-active2-chytre-hodinky-s-digitalni-lunetou-a-podporou-ekg-38561"/>
        <a href="https://mobilenet.cz/clanky/sledujte-s-nami-predstaveni-druhe-generace-chytrych-hodinek-galaxy-watch-active-38522"/>
        <a href="https://mobilenet.cz/clanky/top-5-veci-ktere-se-nam-libi-na-nadstavbe-one-ui-od-samsungu-druha-cast-serialu-o-nadstavbach-one-ui-38551"/>
        <a href="https://mobilenet.cz/clanky/samsung-aktualizuje-galaxy-watch-gear-sport-a-gear-s3-na-one-ui-37921"/>
      </related>
    </article>
  </body>
</html>