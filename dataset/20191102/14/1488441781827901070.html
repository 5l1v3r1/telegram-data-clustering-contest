<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/02/pirati-dei-caraibi-si-fanno-due-lg-g8x-suo-doppio-schermo-foto-677609/"/>
    <meta property="og:site_name" content="AndroidWorld"/>
    <meta property="article:published_time" content="2019-11-02T14:33:09+00:00"/>
    <meta property="og:title" content="I Pirati dei Caraibi si fanno in due per LG G8X e il suo doppio schermo (foto)"/>
    <meta property="og:description" content="LG ha risposto agli smartphone pieghevoli con G8X ThinQ e il suo Dual Screen. Questa particolare cover, lanciata in una prima..."/>
  </head>
  <body>
    <article>
      <h1>I Pirati dei Caraibi si fanno in due per LG G8X e il suo doppio schermo (foto)</h1>
      <address><time datetime="2019-11-02T14:33:09+00:00">02 Nov 2019, 14:33</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p><a href="https://www.androidworld.it/tag/lg/">LG</a> ha risposto agli smartphone pieghevoli con <a href="https://www.androidworld.it/2019/09/06/lg-g8x-thinq-con-dual-screen-ufficiale-659456/">G8X ThinQ</a> e il suo <b>Dual Screen</b>. Questa particolare cover, lanciata in una prima versione con <a href="https://www.androidworld.it/2019/02/25/lg-v50-thinq-5g-caratteristiche-uscita-prezzo-613791/">LG V50 ThinQ 5G</a>, è decisamente <b>molto versatile</b>, sia per il multitasking che per il comparto videoludico. Ed è proprio qui che arriva una interessante novità: è stato creato un gioco che sfrutta a pieno la disponibilità dei due schermi.</p>
      <p>Sì, lo sappiamo, <b>ci sono già giochi che supportano il doppio schermo</b> (come potete vedere nella <a href="https://www.androidworld.it/2019/09/06/lg-g8x-thinq-con-dual-screen-ufficiale-659456/">nostra anteprima</a>), ma si tratta principalmente di aggiungere dei controlli nel secondo schermo, come fossero un joystick esterno.</p>
      <p><b>Pirates of the Caribbean: Tides of War</b>, invece, va oltre: il secondo schermo viene <b>utilizzato per mostrare informazioni di gioco</b>, come i dati del profilo o il ranking del giocatore. Certo, questo gioco non sarà l’ago che farà pendere per l’acquisto di LG G8X in luogo di un altro smartphone, ma è interessante come alcuni sviluppatori stiano <b>iniziando a guardare interessati a questa tecnologia</b>.</p>
      <p>Qui sotto trovate il <b>badge</b> per il download della modalità Dual Screen di Pirates of the Caribbean: Tides of War.</p>
      <p>
        <a href="https://play.google.com/store/apps/details?id=com.joycity.potc2">Disponibile su Google Play</a>
      </p>
      <figure>
        <iframe src="https://www.youtube.com/embed/w0kfeTradvU" width="640" height="360" data-service="Youtube" scrolling="no"/>
      </figure>
      <p>Via: <a href="https://www.androidpolice.com/2019/10/29/lg-dual-screen-games/">Android Police</a></p>
    </article>
  </body>
</html>