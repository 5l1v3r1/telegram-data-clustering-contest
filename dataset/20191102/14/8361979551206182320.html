<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/zhovti-zhileti-zibralisya-u-franciji-shchob-obgovoriti-maybutnye-ruhu-novini-svitu-50051275.html"/>
    <meta property="og:site_name" content="НВ"/>
    <meta property="article:published_time" content="2019-11-02T14:37:00+00:00"/>
    <meta property="og:title" content="Жовті жилети зібралися у Франції, щоб обговорити майбутнє руху"/>
    <meta property="og:description" content="Близько 600 організаторів протестів жовтих жилетів з усієї Франції зібралися на національну асамблею в Монпельє, щоб обговорити майбутнє руху."/>
  </head>
  <body>
    <article>
      <h1>Жовті жилети зібралися у Франції, щоб обговорити майбутнє руху</h1>
      <h2>Близько 600 організаторів протестів жовтих жилетів з усієї Франції зібралися на національну асамблею в Монпельє, щоб обговорити майбутнє руху.</h2>
      <address>
        <time datetime="2019-11-02T14:37:00+00:00">02 Nov 2019, 14:37</time>
      </address>
      <p>Про це пише <a href="https://www.thelocal.fr/20191102/french-yellow-vests-hold-national-assembly-to-debate-future-of-the-movement">The Local</a>.</p>
      <p>Зустріч почалася в п’ятницю ввечері і триватиме до неділі в колишньому музеї напередодні першої річниці протестів 17 листопада.</p>
      <p>«Нам потрібно зробити щось видатне, щоб відзначити дату», — сказав делегат з Гренобля, який, як і інші присутні, називав журналістам тільки своє ім'я.</p>
      <p>На зустрічі, яку назвали національні збори, очікується близько 200 делегацій. Учасники проведуть серію семінарів для обговорення таких питань на кшталт, як реагувати на жорстку поліцейську тактику або як працювати з іншими протестними рухами.</p>
      <p>«Ми почали в умовах жорстоких репресій… з відчуттям невідкладності в рішенні проблем. Зараз настав час для більш довгострокової роботи на міцній основі», — сказав Крістоф Шапюї, офіційний представник асамблеї.</p>
      <p>Нагадаємо, що у Франції масові акції почалися через різке підвищення цін на пальне. Пізніше протестувати вийшли французькі школярі і студенти.</p>
      <p>Невдоволення не вщухло навіть після того, як французький уряд погодився скасувати підвищення цін на пальне і заморозити ціни на газ і електрику на 2019 — тоді французи стали виступати за підвищення зарплат і пенсій, зниження податків і навіть встановлення більш м’яких вимог для вступу в університети.</p>
      <p>Протести жовтих жилетів відбулись не тільки у Франції. До них приєдналися жителі деяких міст Португалії, а також Брюссель.</p>
    </article>
  </body>
</html>