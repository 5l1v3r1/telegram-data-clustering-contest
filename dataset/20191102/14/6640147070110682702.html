<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/battlefield-5-giocabili-gratuitamente/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T14:08:00+00:00"/>
    <meta property="og:title" content="Battlefield 5 e Generation Zero sono giocabili gratuitamente per tutto il weekend"/>
    <meta property="og:description" content="Ottime notizie in vista: sia Battlefield 5 che Generation Zero sono giocabili gratuitamente durante questo fine settimana."/>
  </head>
  <body>
    <article>
      <h1>Battlefield 5 e Generation Zero sono giocabili gratuitamente per tutto il weekend</h1>
      <address><time datetime="2019-11-02T14:08:00+00:00">02 Nov 2019, 14:08</time> by <a rel="author">Giacomo Todeschini</a></address>
      <p>Ottime notizie in vista: questo fine settimana sono infatti ben due i titoli che si possono giocare gratuitamente e in entrambi i casi si tratta di FPS, sebbene tra loro radicalmente diversi per gameplay e tipo di produzione. Il primo, nonché molto probabilmente il più celebre tra i due, è <b>Battlefield 5</b> mentre il secondo titolo giocabile gratuitamente, in questo caso su Steam, è l’indie <b>Generation Zero</b> di <b>Avalanche Studios</b>.</p>
      <p><b>Battlefield 5</b> potrà essere provato gratuitamente fino a domani, domenica 3 novembre 2019 su Origin, PlayStation 4 e Xbox One. <b>Generation Zero</b>, invece, resterà gratuito per un giorno in più: potremo infatti giocare all’opera di <b>Avalanche</b> <b>Studios</b> fino al prossimo lunedì, il 4 novembre 2019.</p>
      <p>Leggi anche: <a href="https://www.tomshw.it/videogioco/call-of-duty-modern-warfare-golden-awards-2019/">Call of Duty Modern Warfare, The Outer Worlds e Gears 5 tra i candidati ai Golden Joystick Awards 2019</a></p>
      <slideshow>
        <figure>
          <img src="https://www.tomshw.it/images/images/2019/04/battlefield-v-27062.768x432.jpg"/>
        </figure>
        <figure>
          <img src="https://www.tomshw.it/images/images/2018/10/generation-zero-2870.768x432.jpg"/>
        </figure>
      </slideshow>
      <p>In <b>Battlefield 5</b>, durante la prova gratuita, potremo mettere le mani su qualsiasi modalità e mappa del multiplayer, oltre che provare il capitolo 5. Potete trovare maggiori dettagli sulla prova direttamente <a href="https://www.battlefield.com/en-gb/news/all-you-need-to-know-chapter-5-war-in-the-pacific">qui</a>. In <b>Generation Zero</b> i giocatori avranno invece in questi giorni libero accesso all’intero titolo. Maggiori dettagli sono disponibili <a href="https://store.steampowered.com/app/704270/Generation_Zero/">qui</a>.</p>
      <p>Per chi non conosce il titolo dello studio indipendente, <b>Generation Zero</b> è un action che permette di giocare da soli o insieme ad altri tre giocatori in un open world ambientato in una <b>Svezia post apocalittica degli anni ’80</b> in cui la nazione è stata invasa da robot letali che risalgono alla Seconda Guerra Mondiale. La visuale del gioco è in prima persona e alcuni elementi del gameplay sono ripresi anche dal genere stealth.</p>
      <p>Che ne pensate di questa notizia e dei titoli resi disponibili gratuitamente durante questo fine settimana? Ne approfitterete per provare uno dei due giochi o né <b>Generation Zero</b> né <b>Battlefield 5</b> hanno attirato la vostra attenzione? Fateci sapere quali sono i vostri piani a riguardo direttamente nei commenti!</p>
      <blockquote>Se volete giocare ai due titoli dopo la prova gratuita avrete bisogno di giocarli: potete trovare Battlefield 5 comodamente<a href="https://toms.it/XKV1D"> a questo indirizzo</a> e Generation Zero <a href="https://toms.it/5qcJG">a questo</a>, entrambi ovviamente ad un ottimo prezzo.</blockquote>
    </article>
  </body>
</html>