<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544168.html/%D8%AF%D9%88%D9%84%D8%AA-%D8%A8%D8%A7-%D8%B7%D8%B1%D8%AD-%D8%AA%D8%B9%D8%B7%DB%8C%D9%84%DB%8C-%D9%BE%D9%86%D8%AC%D8%B4%D9%86%D8%A8%D9%87-%D9%87%D8%A7-%D9%85%D8%AE%D8%A7%D9%84%D9%81%D8%AA-%DA%A9%D8%B1%D8%AF%D9%87-%D8%A7%D8%B3%D8%AA--%D8%AF%D8%B1-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D9%85%D8%AC%D8%B1%DB%8C-%D8%A8%DB%8C-%D8%B7%D8%B1%D9%81-%D9%87%D8%B3%D8%AA%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T14:27:00+00:00"/>
    <meta property="og:title" content="دولت با طرح تعطیلی پنجشنبه‌ها مخالفت کرده است/ در انتخابات مجلس مجری بی‌طرف هستیم"/>
    <meta property="og:description" content="معاون پارلمانی رئیس جمهور با اشاره به نقش دولت در انتخابات مجلس گفت: دولت در انتخابات مجلس به عنوان مجری بی‌طرف خواهد بود."/>
  </head>
  <body>
    <article>
      <h1>دولت با طرح تعطیلی پنجشنبه‌ها مخالفت کرده است/ در انتخابات مجلس مجری بی‌طرف هستیم</h1>
      <h2>معاون پارلمانی رئیس جمهور در زنجان:</h2>
      <address>
        <time datetime="2019-11-02T14:27:00+00:00">02 Nov 2019, 14:27</time>
      </address>
      <p>معاون پارلمانی رئیس جمهور با اشاره به نقش دولت در انتخابات مجلس گفت: دولت در انتخابات مجلس به عنوان مجری بی‌طرف خواهد بود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.mojerasa.ir/">موج رسا;</a> حسینعلی امیری امروز در جمع خبرنگاران در مورد طرح تعطیلی پنجشنبه‌ها اظهار کرد: تعطیلی پنج شنبه‌ها در دولت به بحث گذاشته شد ولی کشور ما تعطیلات بسیار زیادی دارد و تعطیلی پنجشنبه‌ها موجب تعطیلی همه ادارات و کارنجات، اماکن اقتصادی و بنگاه‌های اقتصادی می‌شود.</p>
      <p>وی تصریح کرد: این طرح بار مالی زیادی برای کشور تحمیل می‌کرد و دولت ضمن احترام به طراحان این طرح اعلام مخالف خود را اعلام کرد.</p>
      <p>معاون پارلمانی رئیس جمهور ابراز کرد: در دولت یکی دو نفر بیشتر موافق این طرح نبودند و این طرح به رای گیر گذاشته شد که رای نیاورد.</p>
      <p>وی در خصوص برگزاری انتخابات مجلس نیز عنوان کرد: انتخابات نیز یکی از مهمترین اتفاقاتی که در اواخر امسال خواهیم داشت و این اتفاق یک رویداد بسیار مهمی بوده که دولت در این انتخابات یک مجری بی‌طرف است.</p>
      <p>امیری با اشاره به اینکه انتخابات سه رکن دارد که یک رکن آن مردم بوده و رکن‌های دیگر مجری و ناظر در انتخابات است افزود: دولت به عنوان مجری در انتخابات بی‌طرف خواهد بود و آن چیزی که برای دولت مهم است انتخابات باشکوه بیشتری برگزار شود.</p>
      <p>وی عنوان کرد: براساس قانون همه سلایق و جریانهای سیاسی در داخل نظام باید نامزد داشته باشند و هم در انتخابات مشارکت جدی صورت بگیرد که دولت هم خواستار این موضوع است.</p>
      <p>معاون پارلمانی رئیس جمهور بیان کرد: وزارت کشور با شورای محترم نگهبان که ناظر انتخابات بوده در حال تعامل است و دولت از برگزاری انتخابات استقبال می‌کند.</p>
      <p>وی خاطر نشان کرد: حال باید ببینیم تا چه مرحله‌ای و چگونه با شورای نگهبان به توافق برسیم را وزیر محترم کشور اعلام می‌کند.</p>
      <p>انتهای پیام/</p>
    </article>
  </body>
</html>