<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544150.html/%D8%A8%D8%B5%DB%8C%D8%B1%D8%AA-%D8%A7%D9%81%D8%B2%D8%A7%DB%8C%DB%8C--%D8%B1%D8%A7%D9%87%DA%A9%D8%A7%D8%B1-%D9%85%D9%82%D8%A7%D8%A8%D9%84%D9%87-%D8%A8%D8%A7-%D9%87%D8%B2%DB%8C%D9%86%D9%87-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D8%BA%D8%B1%D8%A8-%D8%A8%D8%B1%D8%A7%DB%8C-%D8%AA%D8%B3%D9%84%D8%B7-%D8%A8%D8%B1-%D8%A7%D9%81%DA%A9%D8%A7%D8%B1-%D9%85%D8%B1%D8%AF%D9%85--%D8%A7%D8%B1%D9%88%D9%BE%D8%A7-%D8%A8%D8%A7-%D9%85%D8%AE%D9%81%DB%8C-%D8%B4%D8%AF%D9%86-%D9%BE%D8%B4%D8%AA-%DA%86%D9%87%D8%B1%D9%87-%D8%A2%D9%85%D8%B1%DB%8C%DA%A9%D8%A7-%D8%AF%D8%A8%D9%87-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T14:24:00+00:00"/>
    <meta property="og:title" content="بصیرت‌افزایی، راهکار مقابله با هزینه میلیاردی غرب برای تسلط بر افکار مردم/ اروپا با مخفی‌شدن پشت چهره آمریکا دبه کرد"/>
    <meta property="og:description" content="علی امیرکمالی گفت: آمریکا با ابزارهای فرهنگی، بازی‌های رایانه‌ای، رسانه‌های اجتماعی غربی و ... سعی در نفوذ در افکار و عقاید مردم ما دارند بنابراین در آستانه روز ملی مبارزه با استکبار مردم باید بصیرت خود را افزایش دهند."/>
  </head>
  <body>
    <article>
      <h1>بصیرت‌افزایی، راهکار مقابله با هزینه میلیاردی غرب برای تسلط بر افکار مردم/ اروپا با مخفی‌شدن پشت چهره آمریکا دبه کرد</h1>
      <h2>رئیس بسیج هنرمندان البرز:</h2>
      <address>
        <time datetime="2019-11-02T14:24:00+00:00">02 Nov 2019, 14:24</time>
      </address>
      <p>علی امیرکمالی گفت: آمریکا با ابزارهای فرهنگی، بازی‌های رایانه‌ای، رسانه‌های اجتماعی غربی و ... سعی در نفوذ در افکار و عقاید مردم ما دارند بنابراین در آستانه روز ملی مبارزه با استکبار مردم باید بصیرت خود را افزایش دهند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ رییس بسیج هنرمندان استان البرز در گفتگو با خبرنگار "<a href="http://titre1.ir/fa/news/170574/titre1.ir">تیتریک</a>" گفت: آمریکا نه در طول این 40 سال بلکه از دوران پهلوی و کودتای 28 مرداد نیز هر جا که توانسته است به زور گفتن و ظلم کردن روی آورده است، بنابراین هیچگاه قابل اعتماد نیست.</p>
      <p>علی امیرکمالی افزود: دشمن در جنگ تحمیلی، فعالیت گروهک های معاند در استانهای مرزی، کودتای نوژه، داعش و ... رویکرد خود را تغییر نداده و سیاست های روباه صفتانه خود را نشان داده است.</p>
      <p>وی با بیان اینکه طبق آمارها آمریکا سالانه یک میلیون مسلمان را از بین می برد، افزود: متاسفانه برخی داخلی ها و افراد خود فروخته از قطع ارتباط با آمریکا ابراز ناراحتی می کنند.</p>
      <p>رییس بسیج هنرمندان استان با بیان اینکه روح الله زم به کجا وصل بود؟ تصریح کرد: تور اطلاعاتی سپاه این فرد را دستگیر کرد و زیرمجموعه آن مشخص شد.</p>
      <p>امیرکمالی تاکید کرد: آمریکا اگر لباس قرآن هم بپوشد باز هم چهره واقعی اش نمایان می شود همان گونه که در برجام ما به تمامی تعهدات خود عمل کردیم و موقع عمل به تعهدات آمریکا که فرا رسید اروپا پشت چهره استکبار مخفی شد و نسبت به همه مسائل دبه کرد.</p>
      <p>وی با تاکید بر اینکه آمریکا فقط و فقط به دنبال منافع خودش است، گفت: آمریکا در طول تاریخ غیر قابل اعتماد بودن خود را ثابت کرده است و مقام معظم رهبری بارها این موضوع را متذکر شدند اما برخی غربگرایان داخلی باز هم اصرار به برقراری اعتماد با استکبار را دارند.</p>
      <p>این مدرس تئاتر در البرز با اشاره به اینکه غرب با صرف هزینه میلیاردی قصد تصرف و غلبه بر فرهنگ و عقاید مردم کشور دارد، ادامه داد: آمریکا با ابزارهای فرهنگی، بازی های رایانه ای، رسانه های اجتماعی غربی و ... سعی در نفوذ در افکار و عقاید مردم ما دارند بنابراین در آستانه روز ملی مبارزه با استکبار مردم باید بصیرت خود را افزایش دهند.</p>
      <p>رییس بسیج هنرمندان تاکید کرد: مقام معظم رهبری در بیاناتشان تاکید کردند:" چشم هایتان باز باشد و دایما رصد کنید." بنابراین داخلی ها فریب تبلیغات با زرق و برق غرب را نخورند زیرا آنان فقط و فقط به دنبال منافع خود هستند و هیچ وقت دایه مهربانتر از مادر برای ما نبودند و نخواهند بود.</p>
      <p>وی با اشاره به اینکه با تکیه بر توان داخل و حمایت از تولیدات داخلی می توان بر تحریم ها غلبه کرد، افزود: در سالهای اخیر با توجه به نامگذاری های سال با عناوین خاص؛ مقام معظم رهبری بارها تاکید کردند راه برون رفت از تحریم بهتر کردن عملکرد مسئولین و تکیه بر ظرفیت داخل است نه مذاکره با آمریکا.</p>
      <p>این هنرمند خاطرنشان کرد: در آستانه روز ملی مبارزه با استکبار از تمامی هنرمندان می خواهیم از زبان گویای هنر برای نشان دادن چهره واقعی استکبار استفاده کنند و غیر قابل اعتماد بودن آمریکا را با آثاری چون موشن گرافیک، کاریکاتور، فیلم، عکس و ... نشان دهند زیرا تاثیر زبان هنر از هزاران سخنرانی بیشتر است.</p>
      <p>رییس بسیج هنرمندان در پایان گفت: وقتی کشیدن کاریکاتور در خصوص نقض حقوق بشر آمریکایی توسط هنرمند البرزی لرزه بر اندام آمریکا انداخت و استکبار با فرستادن ایمیل هایی این هنرمند را تهدید کرد، می توان نشان داد که زبان هنر چقدر می تواند در اذعان عمومی موثر باشد.</p>
      <p>انتهای پیام/</p>
    </article>
  </body>
</html>