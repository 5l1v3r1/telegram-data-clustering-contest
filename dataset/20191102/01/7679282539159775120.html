<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-woman-tweet-about-looking-for-a-handsome-50-year-old-man-for-her-mother-2828145.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T01:55:42+00:00"/>
    <meta property="og:title" content="मां का घर बसाने को ढूंढ रही 50 साल का दूल्हा, ट्वीट कर लिखी ये बात"/>
    <meta property="og:description" content="अपनी मां का घर बसाने की कोशिशों में जुटी एक एलएलबी छात्रा ने उपयुक्त दूल्हे की तलाश के लिए माइक्रोब्लॉगिंग वेबसाइट ट्विटर का सहारा लिया है। आस्था वर्मा ने हैशटैग 'ग्रूम हंटिंग' के तहत ट्वीट..."/>
  </head>
  <body>
    <article>
      <h1>मां का घर बसाने को ढूंढ रही 50 साल का दूल्हा, ट्वीट कर लिखी ये बात</h1>
      <address><time datetime="2019-11-02T01:55:42+00:00">02 Nov 2019, 01:55</time> by <a rel="author">नई दिल्ली, हिन्दुस्तान ब्यूरो</a></address>
      <p>अपनी मां का घर बसाने की कोशिशों में जुटी एक एलएलबी छात्रा ने उपयुक्त दूल्हे की तलाश के लिए माइक्रोब्लॉगिंग वेबसाइट ट्विटर का सहारा लिया है। आस्था वर्मा ने हैशटैग 'ग्रूम हंटिंग' के तहत ट्वीट किया है, 'मैं अपनी मां के लिए 50 साल का दूल्हा ढूंढ रही हूं। शाकाहारी, शराब से दूर रहने वाले और आर्थिक रूप से संपन्न व्यक्ति को तरजीह दी जाएगी।'</p>
      <figure>
        <iframe data-src="https://twitter.com/AasthaVarma/status/1189915673897529345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>आस्था के इस प्रस्ताव को ट्विटर पर काफी अच्छी प्रतिक्रिया मिल रही है। निधि कामदार नाम की एक यूजर ने लिखा, 'ट्विटर के इस्तेमाल का बेहद अलग, शानदार और साहसिक अंदाज। ऑल द बेस्ट आस्था.।' </p>
      <p>सुमित उद्गल नाम के शख्स ने ट्वीट किया, 'मेरे अंदर आपकी बताई सारी खूबियां हैं। हालांकि, मैं सिर्फ 24 साल का हूं।' इस पर आस्था ने मजाकिया लहजे में कहा कि अगर आप 24 के बजाय 42 के होते तो आपके बारे में सोचा जा सकता था।जॉनी नाम के एक यूजर ने आस्था को सलाह देते हुए कहा कि वह गलत वेबसाइट पर हैं।'</p>
      <p>दूल्हा-दुल्हन की तलाश के लिए मेट्रिमोनियल वेबसाइट ज्यादा फायदेमंद साबित हो सकती हैं। इस पर आस्था ने जवाब दिया, 'सब जगह कोशिश की पर कामयाबी नहीं मिली। काफी दिनों तक शांत बैठी रही। फिर सोचा क्यों न मां की खुशी के लिए ऐसे मंच पर उसकी शादी का प्रस्ताव रखूं, जहां मेरी आवाज ज्यादा से ज्यादा लोगों तक पहुंच सकती है।'</p>
      <p>
        <b>ये भी पढ़ें: <a href="https://www.livehindustan.com/viral-news/story-spotted-in-ludhiana-a-bike-that-doubles-as-a-car-what-would-you-name-it-2826714.html">पंजाब में शख्स ने बाइक को बना डाला कार, VIDEO देख हर कोई हैरान</a></b>
      </p>
    </article>
  </body>
</html>