<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/motogp-streaming-video-sky-go-qualifiche-fp3-e-fp4-gp-malesia-2019/1943601/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T01:30:39+00:00"/>
    <meta property="og:title" content="MotoGp/ Streaming video Sky Go qualifiche, FP3 e FP4 Gp Malesia 2019"/>
    <meta property="og:description" content="MotoGp streaming video Sky Go qualifiche, FP3 e FP4 GP Malesia 2019 Sepang: orari tv, come seguire le sessioni in programma (oggi sabato 2 novembre)."/>
  </head>
  <body>
    <article>
      <h1>MotoGp/ Streaming video Sky Go qualifiche, FP3 e FP4 Gp Malesia 2019</h1>
      <h2>MotoGp streaming video Sky Go qualifiche, FP3 e FP4 GP Malesia 2019 Sepang: orari tv, come seguire le sessioni in programma (oggi sabato 2 novembre).</h2>
      <address><time datetime="2019-11-02T01:30:39+00:00">02 Nov 2019, 01:30</time> by <a rel="author" href="https://www.ilsussidiario.net/autori/mauro-mantegazza/" target="_blank">Mauro Mantegazza</a></address>
      <p>Le <b>qualifiche</b> del <b>Gran Premio della Malesia 2019</b> della <b>MotoGp</b> dal circuito di <b>Sepang</b> saranno il grande evento di oggi per il <a href="https://www.ilsussidiario.net/news/calcio-e-altri-sport/moto-gp/2018/9/5/calendario-motogp-2019-ecco-le-date-provvisorie-della-prossima-stagione-confermati-19-gp/837588/">diciottesimo atto della stagione</a> e naturalmente saranno trasmesse in tv su Sky Sport MotoGp HD, canale numero 208 della piattaforma satellitare Sky, che garantisce anche lo <b>streaming</b>. Giornata molto attesa con le prove ufficiali, pur se con orari decisamente scomodi, per tutti gli appassionati di motociclismo ribadiamo che anche quest’anno la MotoGp e le altre classi sono trasmesse integralmente da Sky sul satellite: per il Gran Premio della Malesia c’è da segnalare tuttavia che, per chi non è abbonato Sky, le qualifiche non saranno visibili in tempo reale in chiaro su Tv8, non essendo questo Gp compreso fra quelli trasmessi in tempo reale. Adesso comunque presentiamo tutte le modalità per seguire le ben quattro sessioni in programma oggi dell’appuntamento sul circuito di Sepang per seguire la <b>MotoGp in streaming e tv</b>.</p>
      <h4>MOTOGP STREAMING, GP MALESIA 2019: TUTTI GLI ORARI</h4>
      <p>Per quanto riguarda gli orari di <b>Sepang</b>, saranno naturalmente condizionati dalle ben sette ore di fuso orario che separano l’Italia dalla Malesia. Appuntamento dunque sulla pista che sorge nei pressi della capitale Kuala Lumpur: oggi, sabato 2 novembre, ci attende una giornata (o meglio, una notte e mattina) davvero molto intensa, come d’altronde sempre al sabato. Usando sempre gli orari italiani per comodità, ecco che si comincerà con le <b>prove libere FP3</b>, primo atto del sabato della MotoGp che sono in programma alle <b>ore 3.50</b> del mattino, mentre per la successiva sessione delle <b>FP4</b> dovremo attendere le <b>ore 7.25</b>. A quel punto sarà iniziato un pomeriggio (malese) molto intenso, che a seguire proporrà le due sessioni delle qualifiche – pezzo forte della giornata – con la <b>Q1</b> alle <b>ore 8.05</b> e la <b>Q2</b> alle <b>ore 8.30</b>. Ricordiamo pure che lo streaming video sarà garantito agli abbonati tramite l’applicazione Sky Go. Il punto di riferimento è sempre Guido Meda, ormai storica voce della MotoGp, ma non mancano in questo 2019 alcune novità nell’offerta Sky per le moto, ad esempio Mattia Pasini che entra nella squadra dei commentatori tecnici insieme ad Alex De Angelis e affianca Rosario Triolo per le categorie minori.</p>
      <h4>GLI APPUNTAMENTI IN CHIARO</h4>
      <p>Come sempre il filo conduttore della giornata sarà Paddock Live, la rubrica contenitore che collegherà tutte le varie sessioni delle tre classi. Per quanto riguarda la <b>tv in chiaro</b>, si potrà seguire la giornata di oggi su <b>Tv8</b> (canale numero 8 del telecomando), tuttavia non in tempo reale: il <b>Gran Premio della Malesia</b> infatti è uno di quelli che su Tv8 non sarà visibile in tempo reale. Di conseguenza sarà possibile vivere tutte le emozioni delle qualifiche della classe regina del motociclismo da Sepang solamente alle <b>ore 14.00</b> per i non abbonati Sky – con l’eccezione della FP3, disponibile solo su Sky. Ricordiamo infine anche i riferimenti ufficiali del Mondiale su Twitter, l’account @MotoGp, così come la pagina MotoGp su Facebook.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-motogp-qualifiche-sepang-live-pole-position-e-tempi-gp-malesia-2019/1943618/"/>
        <a href="https://www.ilsussidiario.net/news/diretta-motogp-prove-libere-sepang-tempi-classifica-gp-malesia-2019/1943180/"/>
        <a href="https://www.ilsussidiario.net/news/motogp-streaming-video-e-tv-prove-libere-fp1-e-fp2-gp-malesia-2019-sepang/1943155/"/>
        <a href="https://www.ilsussidiario.net/news/classifica-motogp-il-mondiale-piloti-alla-vigilia-del-gp-daustralia-2019/1940973/"/>
        <a href="https://www.ilsussidiario.net/news/diretta-motogp-gara-phillip-island-vincitore-podio-e-arrivo-gp-australia-2019/1941806/"/>
        <a href="https://www.ilsussidiario.net/news/motogp-streaming-video-sky-go-qualifiche-e-gara-gp-australia-2019-phillip-island/1941812/"/>
      </related>
    </article>
  </body>
</html>