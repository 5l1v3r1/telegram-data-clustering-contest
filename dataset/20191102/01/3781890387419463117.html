<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739587"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T01:37:00+00:00"/>
    <meta property="og:title" content="'แม่มณี-ผัว'สิ้นฤทธิ์!ถูกรวบที่สัตหีบ กบดานห้องเช่าถูกๆ"/>
    <meta property="og:description" content="'ตำรวจสืบภาค 4' สนธิกำลัง 'สืบนครบาล' บุกจับแม่มณีกับผัวคาห้องเช่าเมืองสัตหีบ สิ้นฤทธิ์เจ้าแม่แชร์คนดัง"/>
  </head>
  <body>
    <article>
      <h1>'แม่มณี-ผัว'สิ้นฤทธิ์!ถูกรวบที่สัตหีบ กบดานห้องเช่าถูกๆ</h1>
      <address>
        <time datetime="2019-11-02T01:37:00+00:00">02 Nov 2019, 01:37</time>
      </address>
      <p>
        <b>'ตำรวจสืบภาค 4' สนธิกำลัง 'สืบนครบาล' บุกจับแม่มณีกับผัวคาห้องเช่าเมืองสัตหีบ สิ้นฤทธิ์เจ้าแม่แชร์คนดัง</b>
      </p>
      <p>เมื่อวันที่ 2 พ.ย. เจ้าหน้าที่ตำรวจกองบังคับการสืบสวนสอบภูธรภาค 4 พร้อมด้วย เจ้าหน้าที่ตำรวจกองบังคับการสืบสวนสอบสวนนครบาล นำกำลังกว่า 20 นาย เข้าจับกุม 2 ตัว บงการโกงแชร์แม่มณีกับประชาชน มูลค่ากว่า 100 ล้านบาท ประกอบด้วย 1.น.ส.วันทนีย์ หรือแม่มณี ทิพย์ประเวช อายุ 28 ปี ตามหมายจับของศาลอาญาเลขที่ 1623 ลงวันที่ 29 ตุลาคม 2562 และ 2.นายเมธี ชิณภา อายุ 20 ปี ตามหมายจับของศาลอาญาเลขที่ 1624 ลงวันที่ 29 ตุลาคม 2562 สองผู้ต้องหาในข้อหาข้อหาร่วมกันฉ้อโกงประชาชน, ร่วมกันกู้ยืมเงินอันเป็นการฉ้อโกงประชาชนและร่วมกันนำเข้าสู่ระบบคอมพิวเตอร์ ซึ่งข้อมูลคอมพิวเตอร์ที่บิดเบือนหรือปลอมไม่ว่าทั้งหมดหรือบางส่วน หรือข้อมูลคอมพิวเตอร์อันเป็นเท็จ โดยประการที่น่าจะเกิดความเสียหายแก่ประชาชน</p>
      <figure>
        <img src="https://www.dailynews.co.th/admin/upload/20191102/news_MCkwYpViFN084955_533.jpg?v=20191102233?v=2166"/>
      </figure>
      <p>ซึ่งตำรวจสามารถจับกุมตัวได้ที่ห้องเช่าราคาถูกๆ ในอำเภอสัตหีบ จ.ชลบุรี โดยขณะบุกเข้าจับกุมนั้นผู้ต้องหาทั้งสองกำลังเตรียมตัวเดินทางหลบหนีไปกบดานแหล่งซ่อนตัวกับตำรวจอีกแหล่งหนึ่ง แต่มาพลาดท่าโดนจับกุมเสียก่อน ขณะนี้ชุดจับกุมได้นำตัวผู้ต้องหาทั้งสองเข้าเซฟเฮาส์เพื่อทำการสอบสวนขยายผล และจากนั้นจะนำตัวไปค้นตามจุดต่างๆเพื่อหาทรัพย์สินทั้งหมด ก่อนจะส่งตัวไปยังกองบัญชาการตำรวจภูธรภาค 4 เพื่อทำการแถลงข่าวต่อไป.<br/><br/><br/><b>ข่าวที่เกี่ยวข้อง...<br/><a href="https://www.dailynews.co.th/crime/739364">เก๊ล้วนๆตร.เข้าค้นรัง"แม่มณี" ที่แท้เปิดร้านทองปลอม!</a><br/><br/>'<a href="https://www.dailynews.co.th/entertainment/739443">เวียร์'ร่วมอีเว้นท์'แม่มณี' ยันไม่มีส่วนเกี่ยวข้องฉ้อโกง!</a><br/><br/><a href="https://www.dailynews.co.th/regional/739164">'เจี๊ยบ'สะกิดตร.เช็กให้ดีๆ เหยื่อแม่มณีหรือแม่ข่ายจำแลง</a><br/><br/><a href="https://www.dailynews.co.th/regional/739120">เหยื่อ'แม่มณี'ต้องทำใจ ดู'แม่ชม้อย'ยากแค่ไหนถึงได้คืน</a></b><br/><br/><a href="https://www.dailynews.co.th/regional/738932">"มะนาว"เชื่อ"แม่มณี"ไม่หนี ซัดคนโลภมีปัญหารอไม่ได้</a>... อ่านต่อที่ : https://www.dailynews.co.th/regional/738932</p>
    </article>
  </body>
</html>