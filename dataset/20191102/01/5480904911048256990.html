<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/pliskova-bude-hrat-na-turnaji-mistryn-o-sve-prvni-finale/1816237?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-02T01:01:00+00:00"/>
    <meta property="og:title" content="Plíšková bude hrát na Turnaji mistryň o své první finále"/>
    <meta property="og:description" content="Šen-čen (Čína) - Na třetí pokus se Karolína Plíšková pokusí probojovat do finále tenisového Turnaje mistryň. Soupeřkou světové dvojky dnes v čínském Šen-čenu bude první hráčka světa Australanka Ashleigh Bartyová."/>
  </head>
  <body>
    <article>
      <h1>Plíšková bude hrát na Turnaji mistryň o své první finále</h1>
      <address><time datetime="2019-11-02T01:01:00+00:00">02 Nov 2019, 01:01</time> by <a rel="author" href="http://www.ctk.cz/" target="_blank">ČTK</a></address>
      <p>Šen-čen (Čína) - Na třetí pokus se Karolína Plíšková pokusí probojovat do finále tenisového Turnaje mistryň. Soupeřkou světové dvojky dnes v čínském Šen-čenu bude první hráčka světa Australanka Ashleigh Bartyová.</p>
      <slideshow>
        <figure>
          <img src="https://i3.cn.cz/6/1572695863_P201911020259901.jpg"/>
        </figure>
        <figure>
          <img src="https://i3.cn.cz/6/1572695774_P201911020258901.jpg"/>
        </figure>
        <figure>
          <img src="https://i3.cn.cz/6/1572623097_P201911010706201.jpg"/>
        </figure>
        <figure>
          <img src="https://i3.cn.cz/6/1572622062_P201911010688601.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3364">Fotogalerie: Tenisový Turnaj mistryň 2019</a>
        </figcaption>
      </slideshow>
      <p>S úřadující vítězkou Roland Garros má Plíšková bilanci 2:3, v letošním jediném vzájemném utkání prohrála ve finále v Miami. Loni Australanku porazila na US Open. "Je to světová jednička, takže to bude extrémně těžké, ale není to nemožné," uvedla Plíšková.</p>
      <p>O účast ve finále Masters neúspěšně bojovala v minulých dvou letech v Singapuru. Předloni nestačila na pozdější šampionku Dánku Caroline Wozniackou a loni prohrála s Američankou Sloane Stephensovou.</p>
      <p>V úvodním semifinále se utkají Švýcarka Belinda Bencicová a obhájkyně vítězství Ukrajinka Elina Svitolinová, která v turnaji zatím neztratila ani set a bojuje o nejvyšší prémie v dějinách ženského sportu 4,7 milionu dolarů.</p>
      <h3>Sobotní program Turnaje mistryň:</h3>
      <p><b>9:00</b> Babosová, Mladenovicová (3-Maď./Fr.) - Stosurová, Čang Šuaj (7-Austr./Čína), <b>11:30</b> Bencicová (7-Švýc.) - Svitolinová (8-Ukr.), <b>13:00</b> Bartyová (1-Austr.) - <b>Karolína Plíšková</b> (2-ČR), <b>14:30 Strýcová</b>, Sie Šu-wej (2-ČR/Tchaj-wan) - Grönefeldová, Schuursová (8-Něm./Niz.).</p>
    </article>
  </body>
</html>