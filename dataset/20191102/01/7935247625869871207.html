<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cekirge-inkaya-yoluna-kis-gelmeden-cozum-bulunmali-15513yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T01:00:00+00:00"/>
    <meta property="og:title" content="Çekirge-İnkaya yoluna kış gelmeden çözüm bulunmalı"/>
    <meta property="og:description" content="Sayın Günay Bey, Büyükşehir Belediyesi'ne muhtelif zamanlarda şikâyet formu ile durumu anlatmama rağmen halen bir sonuç alamadım, Söz Sizde köşesi..."/>
  </head>
  <body>
    <article>
      <h1>Çekirge-İnkaya yoluna kış gelmeden çözüm bulunmalı</h1>
      <address><time datetime="2019-11-02T01:00:00+00:00">02 Nov 2019, 01:00</time> by <a rel="author">Söz Sizde</a></address>
      <p><b>S</b>ayın Günay Bey, Büyükşehir Belediyesi'ne muhtelif zamanlarda şikâyet formu ile durumu anlatmama rağmen halen bir sonuç alamadım, <b>Söz Sizde</b> köşesi aracılığıyla buradan sesimi duyurabileceğimi ve bir yanıt alınabileceğini ümit ediyorum.</p>
      <p>Bilindiği üzere İnkaya ve Uludağ turistik olarak yaz ve kış boyunca yüksek ilgi gören alanlarımızdan.</p>
      <p>Ancak Çekirge - İnkaya arası nedense üvey evlat gibi kaderine terk edilmiş durumda.</p>
      <p>Yolda hiç bakım yapılmıyor, yol kenarındaki toprak ve otlar su kanallarını kapatmış durumda, en hafif yağmurda bile su akacak yer bulamadığından yoldan akacak, bu da zaten dar olan yolda kazaları beraberinde getirecek.</p>
      <p>Kışın karşıdan bir otobüs geldiğinde dar virajlardan geçebilmesi büyük ustalık gerektiriyor.</p>
      <p>Milli Park tarafında yapılan iyileştirmeleri yolun Çekirge - İnkaya kısmında da görmek istiyoruz.</p>
      <p>Ancak öncelikli olarak dolmuş, tıkanmış kanalların temizlenip su yollarının açılması gerekiyor.</p>
      <p>Ben bir inşaat mühendisi olarak turistik açıdan bu kadar önemli bir yolun bakımsız, çukurlarla dolu, su kanalları tıkalı, tehlikeli olmasından hicap duyuyorum.</p>
      <p>Umarım yetkililer konuya kış sezonu açılmadan hızlı bir çözüm getirebilirler.</p>
      <p>Saygılarımla. </p>
      <p>
        <b>Serhat Dosay</b>
      </p>
      <p> </p>
      <p>
        <b>KUTLAMA</b>
      </p>
      <p><b>D</b>eğerli Olay gazetesi çalışanları 33. yılınızı kutlar uzun yıllar büyük Bursa’nın sesi soluğu olmasını dileriz. <b>Sayın Cavit Çağlar</b>’ın Bursa’ya büyük hizmetler verdiğini biliyoruz. Allah uzun ömür versin. Sayın Bakanımıza daha nice hizmetlerde bulunmasını temenni ediyoruz. Olay gazetesinin tarafsız, dürüst ve doğru güvenilir bir gazete olarak yayın hayatına devam etmesini diliyorum.</p>
      <p>
        <b>Tarık Kırlı</b>
      </p>
      <p> </p>
      <p>
        <b>Bir ay önce altyapı çalışması tamamlandı ancak asfaltlama yapılmadı</b>
      </p>
      <figure>
        <img src="https://www.olay.com.tr/d/other/yosl.jpg"/>
      </figure>
      <p>
        <b>O</b>
      </p>
      <p>smangazi ilçesi <b>Demirtaş Sakarya Mahallesi</b> <b>Kemal Atatürk Caddesi ve Ortaçeşme Sokak</b>’ta yaklaşık 1 ay önce altyapı çalışmaları tamamlandı. Söz konusu cadde ve sokağa yağmurlar başlamadan acilen <b>Osmangazi Belediyesi Fen İşleri</b> tarafından asfaltlama yapılmasını talep ediyoruz.</p>
      <p>
        <b>Demirtaş Meydan esnafı</b>
      </p>
      <figure>
        <img src="https://www.olay.com.tr/d/other/yazi-019.jpg"/>
      </figure>
    </article>
  </body>
</html>