<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/sports/681758/kemzoura-to-cheirotero-itan-oti-paratisame-to-mats"/>
    <meta property="og:site_name" content="enikos.gr"/>
    <meta property="article:published_time" content="2019-11-02T01:11:00+00:00"/>
    <meta property="og:title" content="Κεμζούρα: Το χειρότερο ήταν ότι παρατήσαμε το ματς"/>
    <meta property="og:description" content="Ο Κεστούτις Κεμζούρα σχολίασε την βαριά ήττα που γνώρισε ο Ολυμπιακός από την Μακάμπι στο ΣΕΦ και στάθηκε στην άσχημη εικόνα των τελευταίων λεπτών..."/>
  </head>
  <body>
    <article>
      <h1>Κεμζούρα: Το χειρότερο ήταν ότι παρατήσαμε το ματς</h1>
      <address>
        <time datetime="2019-11-02T01:11:00+00:00">02 Nov 2019, 01:11</time>
      </address>
      <p>Ο Κεστούτις Κεμζούρα σχολίασε<a href="http://www.enikos.gr/sports/681752/varia-itta-gia-olympiako-olympiakos-makampi-tel-aviv-65-90-teliko"> την βαριά ήττα που γνώρισε ο Ολυμπιακός από την Μακάμπι</a> στο ΣΕΦ και στάθηκε στην άσχημη εικόνα των τελευταίων λεπτών, καθώς και στην ανάγκη προσαρμογής των Ρότσεστι και Ριντ. «Συγχαρητήρια στην Μακάμπι. Έπαιξαν καλά. Ήταν δυνατοί αμυντικά, ειδικά στο δεύτερο ημίχρονο. Ήμασταν συνεχώς εκτός θέσης από αυτό. Το χειρότερο είναι ότι παρατήσαμε το ματς όταν καταλάβαμε ότι δεν μπορούσαμε να κερδίσουμε.</p>
      <p>Προσπαθήσαμε να σώσουμε την κατάταση παίζοντας ατομικά. Αυτό ήταν άσχημο. Δεν κάναμε όσα είχαμε σχεδιάσει σε άμυνα και επίθεση. Σκόραραν στους αιφνιδιασμούς, τους δώσαμε εύκολα καλάθια. Προσπαθήσαμε να αλλάξουμε την άμυνα και να έχουμε αλλαγές σε αυτό το κομμάτι, αλλά δεν άλλαξε κάτι», ανέφερε αρχικά ο τεχνικός του Ολυμπιακού στη συνέντευξη Τύπου, προτού προσθέσει για την προσαρμογή των Ρότσεστι και Ριντ στην ομάδα:</p>
      <p>«Δεν μπορούσαμε να κάνουμε προπόνηση χθες, ήταν πιεσμένο το πρόγραμμα. Τα παιδιά μπήκαν μέσα χωρίς προπόνηση ουσιαστικά. Αυτό ήταν δύσκολο, δεν περιμέναμε κάτι άλλο. Είναι δύο έμπειροι παίκτες. Είδαμε αυτό που περιμέναμε από τον Ρότσεστι, ο Ριντ πρέπει να προσαρμοστεί, είναι δύσκολο γι'αυτόν, δεν έχει εμπειρία από την Ευρώπη. Έχουμε λίγο χρόνο τις επόμενες μέρες όμως. Πρέπει να τους εντάξουμε στην ομάδα, να προπονηθούν, να παίξουν σε ματς «πέντε εναντίον πέντε».</p>
      <p>Τέλος δεν απέκλεισε το ενδεχόμενο μιας νέας μεταγραφής.<b> </b>«Γίνονται κάποιες συζητήσεις, δεν είμαι σε θέση να σας πω κάτι. Πρώτα πρέπει να εντάξουμε αυτούς τους δύο παίκτες που ήρθαν και αν χρειαστεί τρίτος θα το συζητήσουμε».</p>
      <p>Πηγή: filathlos.gr</p>
      <related>
        <h4>σχετικά άρθρα</h4>
        <a href="http://www.enikos.gr/sports/681745/olympiakos-makampi-tel-aviv-56-68-30%0A%20%20%20%20%0A"/>
        <a href="http://www.enikos.gr/sports/681742/olympiakos-makampi-tel-aviv-40-45-im%0A%20%20%20%20%0A"/>
        <a href="http://www.enikos.gr/sports/681740/olympiakos-makampi-tel-aviv-21-24-10%0A%20%20%20%20%0A"/>
        <a href="http://www.enikos.gr/sports/681737/live-olympiakos-makampi-tel-aviv-2130%0A%20%20%20%20%0A"/>
        <a href="http://www.enikos.gr/sports/681664/vomva-blat-skeftomai-na-aposyrtho-apo-tin-proponitiki%0A%20%20%20%20%0A"/>
        <a href="http://www.enikos.gr/sports/681517/glitose-ta-cheirotera-o-papanikolaou%0A%20%20%20%20%0A"/>
        <a href="http://www.enikos.gr/sports/681388/enochlisi-stin-agkyra-gia-tin-timoria-tourkon-athliton-stin-ellad%0A%20%20%20%20%0A"/>
        <a href="http://www.enikos.gr/sports/681335/kemzoura-xechoristi-emfanisi-kaname-afto-pou-zitame%0A%20%20%20%20%0A"/>
        <a href="http://www.enikos.gr/sports/681319/tsska-moschas-olympiakos-79-84-teliko%0A%20%20%20%20%0A"/>
      </related>
    </article>
  </body>
</html>