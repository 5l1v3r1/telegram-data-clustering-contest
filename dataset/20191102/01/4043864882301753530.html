<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230780/"/>
    <meta property="og:site_name" content="Українська правда"/>
    <meta property="article:published_time" content="2019-11-02T01:36:04+00:00"/>
    <meta property="og:title" content="Трамп заявив, що перемир'я в Сирії тримається дуже добре"/>
    <meta property="og:description" content="Президент США Дональд Трамп заявив, що припинення вогню в північно-східній Сирії, куди Туреччина направила війська, дотримується дуже добре."/>
  </head>
  <body>
    <article>
      <h1>Трамп заявив, що перемир'я в Сирії тримається дуже добре</h1>
      <address>
        <time datetime="2019-11-02T01:36:04+00:00">02 Nov 2019, 01:36</time>
      </address>
      <p>Президент США Дональд Трамп заявив, що припинення вогню в північно-східній Сирії, куди Туреччина направила війська, дотримується дуже добре. </p>
      <p><b>Джерело:</b> <a href="https://www.reuters.com/article/us-syria-security-usa-trump/trump-says-ceasefire-in-northeastern-syria-holding-well-idUSKBN1XB540?il=0">Reuters</a></p>
      <p>Виступаючи перед журналістами у Білому домі, Трамп також сказав, що у нього дуже хороші стосунки з президентом Туреччини Реджепом Тайіпом Ердоганом.<br/><br/><b>Нагадаємо: </b></p>
      <ul>
        <li>9 жовтня Туреччина <a href="https://www.eurointegration.com.ua/news/2019/10/5/7101577/">розпочала військову операцію</a> на території Сирії, спрямовану проти сирійських курдів. Туреччина має 911-кілометровий кордон із Сирією, і давно заявляє про загрозу з боку терористів на схід від Євфрату та утворення там "терористичного коридору".</li>
        <li>Військові США <a href="https://www.eurointegration.com.ua/news/2019/10/7/7101606/">не братимуть участі</a> у запланованому Туреччиною наступі у північній Сирії та залишають позиції біля турецького кордону.</li>
        <li>США зазнали різкої міжнародної критики через виведення своїх військ з північної Сирії, оскільки цими діями Вашингтон поставив під удар сирійських курдів, своїх багатолітніх союзників у боротьбі з "Ісламською державою".</li>
        <li>Президент США <a href="https://www.eurointegration.com.ua/news/2019/10/7/7101636/">Дональд Трамп</a> пригрозив "повністю зруйнувати та знищити" економіку Туреччини, якщо та вчинить будь-які дії, які він вважає "поза межами", після його рішення вивести американські сили з північного сходу Сирії.</li>
      </ul>
      <related>
        <a href="https://www.pravda.com.ua/news/2019/11/2/7230778/"/>
        <a href="https://www.pravda.com.ua/news/2019/11/2/7230776/"/>
        <a href="https://www.pravda.com.ua/news/2019/11/1/7230744/"/>
      </related>
    </article>
  </body>
</html>