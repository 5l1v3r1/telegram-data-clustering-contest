<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/sport/19_novembre_03/ciclismo-pista-ganna-sbriciola-mondiale-dell-inseguimento-4-02647-83530036-fe31-11e9-9c5d-ee1cd17612e0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Ciclismo, Ganna sbriciola il record mondiale dell’inseguimento su pista: 4’02”647"/>
    <meta property="og:description" content="Il 23enne talento azzurro vince la prova di Coppa del Mondo a Minsk e toglie (in due riprese) quasi tre secondi al vecchio record dell’americano Asthon Lambie"/>
  </head>
  <body>
    <article>
      <h1>Ciclismo, Ganna sbriciola il record mondiale dell’inseguimento su pista: 4’02”647</h1>
      <h2>Il 23enne talento azzurro vince la prova di Coppa del Mondo a Minsk e toglie (in due riprese) quasi tre secondi al vecchio record dell’americano Asthon Lambie</h2>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author">Marco Bonarrigo</a></address>
      <p>Poche ore dopo aver stabilito il nuovo record mondiale nell’inseguimento individuale, il ciclista azzurro Filippo Ganna si migliora ancora e vince l’oro nella Coppa del Mondo di Minsk, in Bielorussia, abbassando ulteriormente il primato: 4’02”647, circa due secondi in meno rispetto al 4’04”252 segnato in mattinata. Ganna, che nella finale per l’oro batte il britannico Archibald, sbriciola così il record precedente dello statunitense Asthon Lambie di 4’05”423, stabilito lo scorso 6 settembre a Cochabamba, in Bolivia.</p>
      <p><b>In quella che è la specialità più prestigiosa della pista</b>, il ragazzo di Verbania, 23 anni, compagno di squadra di Froome e Bernal alla Ineos, realizza una performance straordinaria che getta piena luce sulle sue enormi potenzialità atletiche e lo proietta verso il «muro» dei 4 minuti.</p>
    </article>
  </body>
</html>