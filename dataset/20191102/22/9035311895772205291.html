<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/tekvando-avrupa-sampiyonasinda-irem-yaman-dan-turkiye-ye-altin-madalya"/>
    <meta property="og:site_name" content="euronews"/>
    <meta property="article:published_time" content="2019-11-02T22:30:32+00:00"/>
    <meta property="og:title" content="Tekvando Avrupa Şampiyonası'nda İrem Yaman'dan altın madalya"/>
    <meta property="og:description" content="İtalya'da düzenlenen Tekvando G4 Ekstra Avrupa Şampiyonası'nda milli sporcu İrem Yaman, rakiplerini eleyerek altın madalyanın sahibi oldu"/>
  </head>
  <body>
    <article>
      <h1>Tekvando Avrupa Şampiyonası'nda İrem Yaman'dan altın madalya</h1>
      <address><time datetime="2019-11-02T22:30:32+00:00">02 Nov 2019, 22:30</time> by <a rel="author">euronews </a></address>
      <p>İtalya'da düzenlenen Tekvando G4 Ekstra Avrupa Şampiyonası'nda milli sporcu İrem Yaman, rakiplerini eleyerek altın madalyanın sahibi oldu.</p>
      <p>Bari kentinde düzenlenen şampiyonanın ikinci gününde kadınlar 57 kiloda mücadele veren İrem Yaman, finalde son 2 olimpiyat şampiyonu İngiliz Jade Jones ile karşılaştı. Rakibini 22-9 mağlup eden milli sporcu, böylelikle adını altın madalyaya yazdırdı.</p>
      <figure>
        <iframe data-src="https://twitter.com/euronewses/status/1190702294326796288" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Türk Milli Takımı böylelikle şampiyonanın ilk 2 gününde 2 altın ve 1 gümüş olmak üzere toplam 3 madalya elde etti. Kadınlar 49 kiloda Rukiye Yıldırım altın, 53 kiloda Zeliha Ağrıs ise gümüş madalya kazanmıştı.</p>
      <p>Şampiyonanın son gününde yarın kadınlar 67 kiloda Nur Tatar Askari ile +67 kiloda Nafia Kuş ve erkekler +80 kiloda Emre Kutalmış Ateşli madalya mücadelesi verecek.</p>
    </article>
  </body>
</html>