<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-modalita-offline/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T22:53:00+00:00"/>
    <meta property="og:title" content="Diablo 4 non avrà una modalità offline"/>
    <meta property="og:description" content="L'annuncio del nuovo Diablo 4 ha scaldato gli animi. E ora iniziano a trapelare le prime informazioni e indiscrezioni sul titolo."/>
  </head>
  <body>
    <article>
      <h1>Diablo 4 non avrà una modalità offline</h1>
      <address><time datetime="2019-11-02T22:53:00+00:00">02 Nov 2019, 22:53</time> by <a rel="author">Alessandro Niro</a></address>
      <p>Questa <b>BlizzCon 2019</b> risulterà per molti appassionati, un evento indimenticabile. Sono stati diversi gli annunci fioccati durante l’evento di apertura, tra i quali l’annuncio di <b>Overwatch 2</b> e <b>Diablo 4</b> che hanno di fatto, scaldato gli animi e fatto gridare tutti gli appassionati.</p>
      <p>Le novità inerenti Diablo 4 stanno emergendo ora dopo ora, risultando essere per la community videoludica, uno dei titoli <b>più</b> <b>attesi del momento</b>. Un’ultima notizia riguarda il comparto offline del titolo. <b>Blizzard Entertainment</b> ha confermato nel corso di questa BlizzCon 2019, che Diablo 4 non disporrà di una <b>modalità offline</b> e richiederà dunque ai giocatori di rimanere sempre connessi per poter giocare al titolo.</p>
      <p>Leggi anche: <a href="https://www.tomshw.it/videogioco/overwatch-2-pve-provato-blizzcon-2019/">Overwatch 2, il PVE provato durante BlizzCon 2019</a></p>
      <figure>
        <img src="https://www.tomshw.it/images/images/2019/11/diablo-4-60245.jpg"/>
      </figure>
      <p>“<i>Nel mondo di gioco c’è uno spazio ampio, connesso e condiviso. Prevede di scendere nei dungeon, raggrupparsi con i propri amici, commerciare e dedicarsi al PvP</i>“, ha spiegato il lead designer Joe Shely a PC Gamer. “<i>Riteniamo che il modo migliore per vivere tutto questo sia in un contesto online</i>“. Si potrà dunque giocare anche in solo, ma sarà necessario essere <b>sempre connessi in rete</b>.</p>
      <p>Durante il panel, il game director Luis Barriga ha detto anche che l’uscita di Diablo 4 <b>è ancora molto lontana</b> e a quanto pare, bisognerà attendere ancora molto tempo prima di vederlo sugli scaffali dei negozi.</p>
      <p>Ricordiamo il <a href="https://www.tomshw.it/videogioco/starcraft-2-arcturus-mengsk-deepmind/">provato</a> del nostro <b>Andrea Riviera</b>: “<i>Riprende l’atmosfera del primo capitolo, l’idea farming del secondo, e tutto il sistema di combattimento del terzo, li fonde insieme a un comparto artistico/tecnico fenomenale realizzando quello che potrebbe essere il miglior Action-GDR mai fatto. La strada è ancora lunga, ma questo primo contatto ci ha davvero lasciato soddisfatti e con tanta voglia di vedere qualcosa di più. Lilith è giunta fra noi, il male è tornato, tocca a noi salvare Sanctuary. Ancora una volta</i>.”</p>
      <blockquote>In attesa dell’imperdibile Diablo 4 puoi recuperare il terzo capitolo della saga nella sua Eternal Collection su Amazon! <a href="https://toms.it/4OBqt">Acquistalo ora</a>.</blockquote>
    </article>
  </body>
</html>