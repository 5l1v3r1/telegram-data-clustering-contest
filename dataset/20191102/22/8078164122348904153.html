<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/cronache/19_novembre_03/autobus-flixbus-finisce-fuori-strada-francia-33-feriti-4-sono-gravi-41bad24e-fe5d-11e9-9c5d-ee1cd17612e0.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Autobus Flixbus finisce fuori strada in Francia, 33 feriti: 4 sono gravi"/>
    <meta property="og:description" content="L’autobus era in viaggio tra Parigi e Londra e trasportava passeggeri di varie nazionalità. La compagnia è in contatto con le autorità francesi per garantire l’assistenza"/>
  </head>
  <body>
    <article>
      <h1>Autobus Flixbus finisce fuori strada in Francia, 33 feriti: 4 sono gravi</h1>
      <h2>L’autobus era in viaggio tra Parigi e Londra e trasportava passeggeri di varie nazionalità. La compagnia è in contatto con le autorità francesi per garantire l’assistenza</h2>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author">Redazione Online</a></address>
      <p>Un autobus della compagnia Flixbus è uscito fuoristrada e si è ribaltato in Francia, in un incidente che ha causato 33 feriti, quattro dei quali gravi. A quanto riferiscono i media francesi, citando la prefettura della Somme, l’incidente è avvenuto poco prima di mezzogiorno sull’autostrada francese A-1 fra Amiens e Saint Quentin. L’autobus era in viaggio da Parigi verso Londra.</p>
      <h4>L’assistenza</h4>
      <p>Secondo una prima ricostruzione, l’autobus sarebbe uscito di strada tra le città di Amiens e Saint-Quentin, accasciandosi su un lato. Tra i passeggeri 11 inglesi, tre americani, due spagnoli, un australiano, un olandese, un rumeno e un russo. I feriti sono stati distribuiti in vari ospedali della regione, in particolare nelle città di Amiens e Péronne. L’incidente ha causato la chiusura temporanea dell’uscita dell’autostrada nei pressi dell’incidente, e soi sono stati circa 400 metri di rallentamenti, ma il traffico non è stato interrotto. Flixbus, la società che offre viaggi in autobus a lunga percorrenza a basso costo, soprattutto in Europa, ha dichiarato di essere «a stretto contatto con le autorità locali per determinare le cause dell’incidente e garantire l’assistenza ai passeggeri».</p>
    </article>
  </body>
</html>