<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902147/clukvk.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T22:19:00+00:00"/>
    <meta property="og:title" content="Club Brugge behoudt ongeslagen status na winst tegen KV Kortrijk"/>
    <meta property="og:description" content="Club Brugge behoudt de ongeslagen status in de competitie en tegen KV Kortrijk. In eigen huis kende het weinig moeite met de Kortrijkzanen. Het werd 3-0."/>
  </head>
  <body>
    <article>
      <h1>Club Brugge behoudt ongeslagen status na winst tegen KV Kortrijk</h1>
      <address>
        <time datetime="2019-11-02T22:19:00+00:00">02 Nov 2019, 22:19</time>
      </address>
      <p>
        <b>Club Brugge behoudt de ongeslagen status in de competitie en tegen KV Kortrijk. In eigen huis kende het weinig moeite met de Kortrijkzanen. Het werd 3-0.</b>
      </p>
      <p>KV Kortrijk won nog nooit van Club Brugge in het Jan Breydelstadion. Dat leek ook zaterdag niet te gaan gebeuren. Na een domme fout van Hines-Ike in de zestien kreeg Club Brugge al na één minuut voetballen een terechte strafschop. Hans Vanaken miste niet: 1-0.</p>
      <p>Ondanks de achterstand gaf Kortrijk zich niet gewonnen en ging het op zoek naar de gelijkmaker. Tot bij Simon Mignolet kwam het echter amper, terwijl Bruzzesse aan de overkant toch nog steeds werk had. Dat resulteerde uiteindelijk ook in de 2-0, opnieuw een doelpunt van Vanaken. Club Brugge op rozen.</p>
      <figure>
        <iframe data-src="https://twitter.com/ClubBrugge/status/1190724553246466049?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na de pauze kregen we hetzelfde spelbeeld als in de eerste helft. De kansen waren voor Club Brugge, al bleven de doelpunten nu uit. Dat zorgde voor een beetje vertrouwen bij KV Kortrijk, dat via Mboyo ook bijna tot scoren kwam.</p>
      <p>KV Kortrijk maakte steeds meer aanspraak op het doelpunt, maar het was Club Brugge dat kon vieren. Siebe Schrijvers bediende ploegmaats Okereke na een schitterende actie. Die bedankte met de 3-0.</p>
    </article>
  </body>
</html>