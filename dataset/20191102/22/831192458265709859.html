<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/aytos-einai-o-giatros-poy-dolofonise-o-koyniados-toy-sta-megara-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-02T22:12:56+00:00"/>
    <meta property="og:title" content="Αυτός είναι ο γιατρός που δολοφόνησε ο κουνιάδος του στα Μέγαρα! (Βίντεο)"/>
    <meta property="og:description" content="Η Μαρία Μπράβου είδε μέσα σε λίγα δευτερόλεπτα τον θάνατο να την φλερτάρει και τον άντρα της να πέφτει νεκρός μπροστά της. Εισέβαλε χθες βράδυ στο σπίτι ο πρώην γαμπρός του άντρα της και άρχισε"/>
  </head>
  <body>
    <article>
      <h1>Αυτός είναι ο γιατρός που δολοφόνησε ο κουνιάδος του στα Μέγαρα! (Βίντεο)</h1>
      <address>
        <time datetime="2019-11-02T22:12:56+00:00">02 Nov 2019, 22:12</time>
      </address>
      <p>Η Μαρία Μπράβου είδε μέσα σε λίγα δευτερόλεπτα τον θάνατο να την φλερτάρει και τον άντρα της να πέφτει νεκρός μπροστά της. Εισέβαλε χθες βράδυ στο σπίτι ο πρώην γαμπρός του άντρα της και άρχισε να τους πυροβολεί.</p>
      <p>«Ήμασταν μαζί με τον άνδρα μου. Μπήκε μέσα στο σπίτι σε έξαλλη κατάσταση. Ο άνδρας μου μπήκε ανάμεσά μας για να με σώσει. Μπήκε μπροστά για να μη με σκοτώσει», είπε στους αστυνομικούς η γυναίκα.</p>
      <figure>
        <img src="https://europost.gr/wp-content/uploads/2019/11/giatros_megara-736x375-300x153.jpg"/>
      </figure>
      <p>Ο δράστης, σύμφωνα με τις περιγραφές, οπλοφορώντας εισέβαλε στο σπίτι του πρώην κουνιάδου του και άρχισαν να διαπληκτίζονται. Πάνω στον καυγά, πυροβόλησε στον μηρό τη 43χρονη μητέρα τριών παιδιών και τραυμάτισε θανάσιμα τον 48χρονο σύζυγό της. Παρά τον τραυματισμό της, η γυναίκα άρπαξε τον τριών ετών γιο της και κλειδώθηκε στην κρεβατοκάμαρα, προκειμένου να γλιτώσει από τον δράστη. Μάλιστα, όταν οι συγγενείς και οι γείτονες μπήκαν μέσα στο σπίτι, βρήκαν το τρίχρονο αγοράκι ανάμεσα στα ματωμένα σώματα των γονιών του.</p>
      <p>Ο πρώτος που μπήκε στο σπίτι ήταν ο αδερφός της 43χρονης, ο οποίος φέρεται να είπε στον δράστη: «Τι έκανες, ρε ψυχάκια;». Αμέσως μετά το φονικό ο 50χρονος σωφρονιστικός υπάλληλος τράπηκε σε φυγή και λίγο πριν τα μεσάνυχτα της Πέμπτης -συνοδεία δικηγόρου- παραδόθηκε στην Αστυνομία.</p>
      <figure>
        <iframe src="https://www.youtube.com/embed/5tl1uuqeTLw" width="696" height="392" data-service="Youtube" scrolling="no"/>
      </figure>
      <h3>Σχετικά</h3>
    </article>
  </body>
</html>