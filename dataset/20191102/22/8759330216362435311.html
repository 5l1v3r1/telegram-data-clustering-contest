<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902143/wbezwa.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Zulte Waregem pakt in laatst instantie nog drie punten tegen Waasland-Beveren"/>
    <meta property="og:description" content="Zulte Waregem heeft een goede zaak gedaan in de strijd om Play-Off 1. Op bezoek bij Waasland-Beveren won het met 1-2. De degradatiekandidaat blijft zoeken naar de nodige punten."/>
  </head>
  <body>
    <article>
      <h1>Zulte Waregem pakt in laatst instantie nog drie punten tegen Waasland-Beveren</h1>
      <address>
        <time datetime="2019-11-02T22:00:00+00:00">02 Nov 2019, 22:00</time>
      </address>
      <p>
        <b>Zulte Waregem heeft een goede zaak gedaan in de strijd om Play-Off 1. Op bezoek bij Waasland-Beveren won het met 1-2. De degradatiekandidaat blijft zoeken naar de nodige punten.</b>
      </p>
      <p>Na de deceptie tegen Club Brugge kreeg Zulte Waregem een makkelijkere taak in de competitie. Het ging op bezoek bij Waasland-Beveren, dat onderin het klassement bengelt.</p>
      <p>Dat er een groot verschil is, werd niet meteen duidelijk. De beste kansen waren aanvankelijk voor de thuisploeg. Waasland-Beveren wist er echter niet van te profiteren. Dat deed Essevee wel. Net voor de pauze kwamen de bezoekers op een 0-1 voorsprong via Bjordal.</p>
      <figure>
        <iframe data-src="https://twitter.com/ESSEVEELIVE/status/1190717370505019393?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De tweede helft was niet meteen om over naar huis te schrijven. Zulte Waregem kreeg één kleine kans, maar wist niet te scoren voor het uur. De troepen van Mercier gingen nog op zoek naar die gelijkmaker. Die aanvalsgolven hadden uiteindelijk ook succes voor de thuisploeg. Iets meer dan tien minuten voor tijd verschalkte Koita doelman Bossut met een afstandsschot. 1-1.</p>
      <p>De partij leek af te stevenen op een gelijkspel, maar dat was niet naar de zin van Cyle Larin. In de absolute slotfase maakte hij er nog 1-2 van. Een serieuze domper voor de thuisploeg.</p>
      <figure>
        <iframe data-src="https://twitter.com/ESSEVEELIVE/status/1190734561006764032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>