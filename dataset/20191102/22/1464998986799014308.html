<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/man-lynched-in-up-after-killing-wife"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-02T22:26:00+00:00"/>
    <meta property="og:title" content="ഭാര്യയെ കൊലപ്പെടുത്തിയെന്ന് ആരോപണം, യുപിയില്‍ ആള്‍ക്കൂട്ടം യുവാവിനെ മര്‍ദിച്ച് കൊലപ്പെടുത്തി"/>
    <meta property="og:description" content="ലഖ്നൗ: ഉത്തര്‍പ്രദേശില്‍ യുവാവിനെ ആള്‍ക്കൂട്ടം തല്ലിക്കൊന്നു. ഭാര്യയെ കൊലപ്പെടുത്തിയെന്ന് ആരോപിച്ചായിരുന്നു ആക്രമണം. നാല്പത് കാരനായ നസീര്‍ ഖുറേഷിയാണ് ആള്‍ക്കൂട്ടത്തിന്റെ കമ്ബിയും ലാത്തിയും കൊണ്ടുള്ള ക്രൂരമായ മര്‍ദ്ദനമേറ്റ് കൊല്ലപ്പെട്ടത് ഫത്തേപുര്‍ ജില്ലയില്‍ ബുധനാഴ്ചയായിരുന്നു സംഭവം. നസീറിനെ..."/>
  </head>
  <body>
    <article>
      <h1>ഭാര്യയെ കൊലപ്പെടുത്തിയെന്ന് ആരോപണം, യുപിയില്‍ ആള്‍ക്കൂട്ടം യുവാവിനെ മര്‍ദിച്ച് കൊലപ്പെടുത്തി</h1>
      <address><time datetime="2019-11-02T22:26:00+00:00">02 Nov 2019, 22:26</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ലഖ്നൗ: ഉത്തര്‍പ്രദേശില്‍ യുവാവിനെ ആള്‍ക്കൂട്ടം തല്ലിക്കൊന്നു. ഭാര്യയെ കൊലപ്പെടുത്തിയെന്ന് ആരോപിച്ചായിരുന്നു ആക്രമണം. നാല്പത് കാരനായ നസീര്‍ ഖുറേഷിയാണ് ആള്‍ക്കൂട്ടത്തിന്റെ കമ്ബിയും ലാത്തിയും കൊണ്ടുള്ള ക്രൂരമായ മര്‍ദ്ദനമേറ്റ് കൊല്ലപ്പെട്ടത്</p>
      <p>ഫത്തേപുര്‍ ജില്ലയില്‍ ബുധനാഴ്ചയായിരുന്നു സംഭവം. നസീറിനെ തല്ലി കൊല്ലുന്നതിന്റെ വീഡിയോ ദൃശ്യങ്ങള്‍ പുറത്ത് വന്നിരുന്നു. വീഡിയോയില്‍ കണ്ട അഞ്ച് പേരെ തിരിച്ചറിഞ്ഞെന്നും ഇതില്‍ മൂന്ന് പേരെ അറസ്റ്റ് ചെയ്‌തെന്നും പോലീസ് അറിയിച്ചു.</p>
      <p>ഒരാള്‍ വഴിയില്‍ കമിഴ്ന്നു കിടക്കുന്നതും ചുരുങ്ങിയത് ആറു പേരുള്ള സംഘം ഇയാളെ തല്ലുന്നതും വീഡിയോയില്‍ കാണാം.  </p>
      <p>ഭാര്യവീട്ടില്‍വച്ച്‌ വാക്കേറ്റത്തിനൊടുവില്‍ നസീര്‍ ഭാര്യയെ മഴുകൊണ്ട് വെട്ടി കൊലപ്പെടുത്തിയെന്നും, രക്ഷിക്കാന്‍ ശ്രമിച്ച അമ്മയ്ക്കും സഹോദരിക്കും പരിക്കേറ്റിരുന്നുവെന്നും പോലീസ് പറഞ്ഞു.</p>
    </article>
  </body>
</html>