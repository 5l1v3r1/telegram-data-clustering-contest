<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191102_04697092"/>
    <meta property="og:site_name" content="De Standaard"/>
    <meta property="article:published_time" content="2019-11-02T22:40:00+00:00"/>
    <meta property="og:title" content="Beerschot neemt de maat van Roeselare in Proximus League"/>
    <meta property="og:description" content="Beerschot heeft zaterdag op de dertiende speeldag in de Proximus League de drie punten thuis gehouden tegen Roeselare. De Ratten wonnen met 2-1. Beerschot ..."/>
  </head>
  <body>
    <article>
      <h1>Beerschot neemt de maat van Roeselare in Proximus League</h1>
      <address>
        <time datetime="2019-11-02T22:40:00+00:00">02 Nov 2019, 22:40</time>
      </address>
      <p>
        <b>Beerschot heeft zaterdag op de dertiende speeldag in de Proximus League de drie punten thuis gehouden tegen Roeselare. De Ratten wonnen met 2-1. Beerschot kwam voor rust op een dubbele voorsprong dankzij een prachtig afstandschot van Halaimia (15’) en een kopbaldoelpunt van Placca (44’). Na rust maakte Naessens (77’) nog de aansluitingstreffer, maar verder kwamen de West-Vlamingen niet meer.</b>
      </p>
      <p>Beerschot was al uitgeteld in de strijd om de eerste periodetitel. De Antwerpenaars blijven vijfde met vijftien punten, Roeselare is gedeeld laatste met acht punten. Eerder op de avond speelden Westerlo en Lommel al 1-1 gelijk in ‘t Kuipje. Vrijdag werd de topper tussen leider OH Leuven en Union gestaakt vanwege een stroompanne. Een forfaitnederlaag dreigt voor OHL, de Geschillencommissie buigt zich wellicht dinsdag over de kwestie. OH Leuven telt momenteel 25 punten. Zondag trekt Virton, tweede met 24 punten, nog naar Lokeren. De dertiende speeldag is de voorlaatste speelronde in de eerste periode in 1B. (belga)</p>
    </article>
  </body>
</html>