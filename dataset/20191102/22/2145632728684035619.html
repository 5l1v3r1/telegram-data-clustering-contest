<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/istorie/18512136-cizma-saatse-una-dintre-cele-mai-ciudate-frontiere-din-europa"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-02T22:00:00+00:00"/>
    <meta property="og:title" content="Cizma Saatse, una dintre cele mai ciudate frontiere din Europa"/>
    <meta property="og:description" content="Un drum de doar un kilometru din estul Estonei face parte din teritoriul Federaţiei Ruse."/>
  </head>
  <body>
    <article>
      <h1>Cizma Saatse, una dintre cele mai ciudate frontiere din Europa</h1>
      <address><time datetime="2019-11-02T22:00:00+00:00">02 Nov 2019, 22:00</time> by <a rel="author" href="https://www.descopera.ro/autor/adrian-popovici" target="_blank">Adrian Popovici</a></address>
      <figure>
        <img src="https://storage0.dms.mpinteractiv.ro/media/401/321/33406/18512136/1/cizma-staase-google-maps-descopera.jpg"/>
        <figcaption>Credit foto: Google Maps</figcaption>
      </figure>
      <p>Un drum de doar un kilometru din estul Estonei face parte din teritoriul Federaţiei Ruse.</p>
      <p>Federaţia Rusă este cel mai întins stat din lume, ceea ce, inevitabil, duce la un număr mare de vecini şi la unele dintre cele mai neobişnuite graniţe din lume. Un exemplu de graniţă care iese din comun este cea cu Estonia şi măsoară mai exact un kilometru, notează <a href="http://www.warhistoryonline.com/news/russian.html">War History Online.</a></p>
      <p>Istoria acestui drum începe odată cu anul 1944, atunci când forţele sovietice au respins armata nazistă şi Estonia a fost anexată Uniunii Societice. În acea perioadă, datorită politicilor interne ale URSS graniţa neobişnuită care a fost trasată între republicile sovietice nu reprezenta un impediment, cetăţenilor fiindu-le permisă traversarea fără mari probleme. Totuşi, declararea independenţei de către Estonia în anul 1991 a dus la nevoia trasării unor <a href="https://www.descopera.ro/natura/16051614-o-cioara-a-furat-pasaportul-unui-cetatean-estonian-la-granita-cu-rusia-video">graniţe </a>mai „dure”.</p>
      <p>Această delimitare a teritoriului a dus la apariţia „Cizmei Saatse”, o anomalie teritorială care aparţine Federaţiei Ruse şi care este înconjurată din trei părţi de <a href="https://www.descopera.ro/dnews/6109177-fantana-vrajitoarelor-o-ciudatenie-din-estonia-foto">Estonia</a>. Şi deşi, la nivel mondial, există multe graniţe fragmentate, aici vorbim de o bucată de teritoriu rusesc care se află între două sate estoniene: Lutepää şi Sesniki, legate printr-un drum.</p>
      <p>După 1991, Cizma Saatse a devenit subiectul unor tensiuni între Federaţia Rusă şi Estonia, compromisul la care au ajuns cele două state a fost reprezentat de către un drum de un kilometru care trece prin teritoriul rusesc şi pe care estonienii îl pot folosi în anumite condiţii. Astfel, traversarea drumului se poate face fără viză sau documente de securitate, dar doar în interiorul unui vehicul în mişcare şi fără posibilitatea de a coborî din acesta.</p>
      <p>Drumul este păzit de trupele estoniene şi ruse, cele din urmă fiind extrem de stricte în ceea ce priveşte regulile convenite. Astfel, militarii ruşi amendează orice turist care se opreşte şi care îşi face poze pe această porţiune de drum, condiţionând eliberarea de plata unor contravenţii.</p>
      <p>În cazul în care, din anumite motive, un autovehicul face pană pe respectivul drum, grănicerii ruşi vor efectua o inspecţie şi, în funcţie de rezultatul acesteia, îşi vor chema colegii din Estonia sau îi vor aresta pe călători.</p>
      <figure>
        <iframe src="https://www.youtube.com/embed/15iP1-NiyuE" width="560" height="315" data-service="Youtube" scrolling="no"/>
      </figure>
      <p>
        <b>Citeşte şi:</b>
      </p>
      <p>
        <b>
          <a href="https://www.descopera.ro/dnews/18428916-zid-electrificat-un-sant-cu-aligatori-sau-serpi-la-granita-cu-mexicul-propunerea-lui-trump">Zid electrificat, un şanţ cu aligatori sau şerpi la graniţa cu Mexicul, propunerea lui Trump</a>
        </b>
      </p>
      <p>
        <b>
          <a href="https://www.descopera.ro/natura/16051614-o-cioara-a-furat-pasaportul-unui-cetatean-estonian-la-granita-cu-rusia-video">O cioară a furat paşaportul unui cetăţean estonian la graniţa cu Rusia-VIDEO</a>
        </b>
      </p>
      <p>
        <b>
          <a href="https://www.descopera.ro/natura/17609103-o-insula-importanta-din-japonia-a-disparut">O insulă din Japonia a dispărut. Aceasta marca o graniţă importantă cu Rusia</a>
        </b>
      </p>
      <p>
        <b>
          <a href="https://www.descopera.ro/natura/18089123-una-dintre-cele-mai-izolate-zone-din-europa-plina-de-fragmente-de-plastic">Una dintre cele mai izolate zone din Europa, plină de fragmente de plastic. Oamenii de ştiinţă, şocaţi de descoperire</a>
        </b>
      </p>
      <related>
        <h4>Citeşte şi</h4>
        <a href="https://www.descopera.ro/dnews/18428916-zid-electrificat-un-sant-cu-aligatori-sau-serpi-la-granita-cu-mexicul-propunerea-lui-trump"/>
        <a href="https://www.descopera.ro/dnews/18284023-norvegienii-au-detectat-iod-radioactiv-la-granita-cu-rusia"/>
        <a href="https://www.descopera.ro/natura/17609103-o-insula-importanta-din-japonia-a-disparut"/>
        <a href="https://www.descopera.ro/stiinta/17404188-nasa-a-observat-un-perete-de-hidrogen-la-granita-sistemului-nostru-solar"/>
        <a href="https://www.descopera.ro/dnews/16835674-video-camerele-de-supraveghere-de-la-granita-dintre-cele-doua-corei-au-suprins-momentul-in-care-un-soldat-nord-coreean-a-evadat-in-sud"/>
      </related>
    </article>
  </body>
</html>