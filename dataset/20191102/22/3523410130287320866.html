<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637638/%D9%BE%DB%8C%D8%B4-%D8%A8%DB%8C%D9%86%DB%8C-%D8%A7%D9%81%D8%B2%D8%A7%DB%8C%D8%B4-%D8%A7%D8%A8%D8%B1-%D9%88-%D8%B1%DA%AF%D8%A8%D8%A7%D8%B1-%D9%BE%D8%B1%D8%A7%DA%A9%D9%86%D8%AF%D9%87-%D8%A8%D8%B1%D8%A7%DB%8C-%D8%A7%D9%84%D8%A8%D8%B1%D8%B2"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T22:14:00+00:00"/>
    <meta property="og:title" content="پیش بینی افزایش ابر و رگبار پراکنده برای البرز"/>
    <meta property="og:description" content="از ظهر فردا یکشنبه تا عصردوشنبه در ارتفاعات استان البرز افزایش ابر و رگبار پراکنده و رعد و برق و کاهش دما دور از انتظار نخواهد بود."/>
  </head>
  <body>
    <article>
      <h1>
        <a href="https://www.bultannews.com/fa/news/637638/%D9%BE%DB%8C%D8%B4-%D8%A8%DB%8C%D9%86%DB%8C-%D8%A7%D9%81%D8%B2%D8%A7%DB%8C%D8%B4-%D8%A7%D8%A8%D8%B1-%D9%88-%D8%B1%DA%AF%D8%A8%D8%A7%D8%B1-%D9%BE%D8%B1%D8%A7%DA%A9%D9%86%D8%AF%D9%87-%D8%A8%D8%B1%D8%A7%DB%8C-%D8%A7%D9%84%D8%A8%D8%B1%D8%B2">پیش بینی افزایش ابر و رگبار پراکنده برای البرز</a>
      </h1>
      <h2>از ظهر فردا یکشنبه تا عصردوشنبه در ارتفاعات استان البرز افزایش ابر و رگبار پراکنده و رعد و برق و کاهش دما دور از انتظار نخواهد بود.</h2>
      <address><time datetime="2019-11-02T22:14:00+00:00">02 Nov 2019, 22:14</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، منصور رحمانیان مدیرکل هواشناسی استان البرز در رابطه با آخرین وضعیت جوی این استان گفت: از ظهر فردا یکشنبه  تا عصردوشنبه در ارتفاعات استان البرز افزایش ابر و رگبار پراکنده و رعد و برق، در بعضی ساعات بارش برف و کاهش دمای محسوس چهار تا پنج درجه‌ای دور از انتظار نخواهد بود.</p>
      <p>رحمانیان سرعت وزش باد عصر امروز <b>استان البرز</b> را ۲۸ کیلومتر درساعت،‌ فردا یکشنبه ۴۸ کیلومتر در ساعت و پس فردا دوشنبه را ۲۸ کیلومتر در ساعت اعلام کرد و گفت: سرعت وزش باد روز سه شنبه هفته جاری ۲۴ کیلومتر در ساعت و چهارشنبه ۲۰ کیلومتر در ساعت خواهد بود.</p>
      <p>همچنین هوای استان البرز فردا،‌ روز دوشنبه و سه شنبه هفته جاری ناسالم برای گروه های حساس پیش‌بینی شده و روز چهارشنبه نیز افزایش آلاینده‌ها در این استان خواهیم داشت.</p>
      <p> دمای کمینه و بیشنیه هوای امروز البرز بین ۹ تا ۱۹ درجه بالای صفر، فردا یکشنبه بین ۸ تا ۱۹ درجه بالای صفر، دوشنبه ۶ تا ۱۵ درجه بالای صفر،‌ سه شنبه بین ۶ تا ۱۶ درجه بالای صفر و چهارشنبه هفته جاری نیز بین ۶ تا ۱۷ درجه بالای صفر پیش‌بینی شده است.</p>
    </article>
  </body>
</html>