<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/chennithala-criticize-cm-pinarayi-in-students-arrested-uapa"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-02T22:43:00+00:00"/>
    <meta property="og:title" content="പിണറായിയുടെ കമ്യൂണിസം സ്റ്റാലിനിസത്തേക്കാൾ ഭീകരം: ചെന്നിത്തല"/>
    <meta property="og:description" content="തിരുവനന്തപുരം: പിണറായിയുടെ കമ്യൂണിസം സ്റ്റാലിനിസത്തേക്കാൾ ഭീകരമെന്ന് പ്രതിപക്ഷ നേതാവ് രമേശ്‌ ചെന്നിത്തല. സ്റ്റാലിൻ നടപ്പാക്കിയതും, വിഭാവനം ചെയ്തതുമായ ജനാധിപത്യ വിരുദ്ധ കമ്യൂണിസ്റ്റ്‌ ഭരണത്തിലേക്ക്‌ കേരളത്തെ നയിക്കുകയാണ്‌ മുഖ്യമന്ത്രി പിണറായി വിജയൻ ചെയ്യുന്നതെന്ന് ചെന്നിത്തല ആരോപിച്ചു...."/>
  </head>
  <body>
    <article>
      <h1>പിണറായിയുടെ കമ്യൂണിസം സ്റ്റാലിനിസത്തേക്കാൾ ഭീകരം: ചെന്നിത്തല</h1>
      <address><time datetime="2019-11-02T22:43:00+00:00">02 Nov 2019, 22:43</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: പിണറായിയുടെ കമ്യൂണിസം സ്റ്റാലിനിസത്തേക്കാൾ ഭീകരമെന്ന് പ്രതിപക്ഷ നേതാവ് രമേശ്‌ ചെന്നിത്തല. സ്റ്റാലിൻ നടപ്പാക്കിയതും, വിഭാവനം ചെയ്തതുമായ ജനാധിപത്യ വിരുദ്ധ കമ്യൂണിസ്റ്റ്‌ ഭരണത്തിലേക്ക്‌ കേരളത്തെ നയിക്കുകയാണ്‌ മുഖ്യമന്ത്രി പിണറായി വിജയൻ ചെയ്യുന്നതെന്ന് ചെന്നിത്തല ആരോപിച്ചു.</p>
      <p>രാഷ്ട്രീയ ഭേദമില്ലാതെ എല്ലാ ജനാധിപത്യ വിശ്വാസികളും എതിർക്കേണ്ട ഒന്നാണ്‌ വിദ്യാർത്ഥികൾക്ക്‌ നേരെ യു എ പി എ ചുമത്തിയ സംഭവം. ലഘുലേഖ കയ്യിൽ വെച്ചു എന്ന പേരിൽ യു എ പി എ ചുമത്തുന്നതും, അറസ്റ്റ്‌ ചെയ്യുന്നതും, 2015 ലെ കേരളാ ഹൈക്കോടതി വിധിയുടെ ലംഘനം കൂടിയാണ്‌ (Shyam Balakrishnan v.s State of Kerala, 2015) മാവോയിസ്റ്റ്‌ ചിന്താധാരയിൽ വിശ്വസുക്കുന്നത്‌ അറസ്റ്റ്‌ ചെയ്ത്‌ ലോക്കപ്പിൽ ഇടാൻ തക്ക കുറ്റമല്ലെന്നാണ്‌ അന്ന് ഹൈക്കോടതി പറഞ്ഞതെന്നും ചെന്നിത്തല ചൂണ്ടിക്കാട്ടി.</p>
      <p>ഈ ഭരണകൂട ഭീകരതയ്ക്കെതിരെയും, പോലീസ്‌ നരനായാട്ടിനെതിരെയും എല്ലാ ജനാധിപത്യ വിശ്വാസികളും രാഷ്ട്രീയ ഭേദമന്യേ പ്രതികരിക്കണമെന്നു അദ്ദേഹം ആവശ്യപ്പെട്ടു.</p>
    </article>
  </body>
</html>