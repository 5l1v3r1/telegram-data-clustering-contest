<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637646/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%87%D8%B2%D8%A7%D8%B1%D8%A7%D9%86-%D9%86%D9%81%D8%B1%DB%8C-%D8%B9%D9%84%DB%8C%D9%87-%D8%AE%D8%B4%D9%88%D9%86%D8%AA-%D9%BE%D9%84%DB%8C%D8%B3-%D9%86%DB%8C%D9%88%DB%8C%D9%88%D8%B1%DA%A9"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T22:32:00+00:00"/>
    <meta property="og:title" content="راهپیمایی هزاران نفری علیه خشونت پلیس نیویورک"/>
    <meta property="og:description" content="هزاران معترض به خشونت‌های پلیس به خیابان‌ها آمدند تا بگویند بدون عدالت، صلح نیست."/>
  </head>
  <body>
    <article>
      <h1>
        <a href="https://www.bultannews.com/fa/news/637646/%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%87%D8%B2%D8%A7%D8%B1%D8%A7%D9%86-%D9%86%D9%81%D8%B1%DB%8C-%D8%B9%D9%84%DB%8C%D9%87-%D8%AE%D8%B4%D9%88%D9%86%D8%AA-%D9%BE%D9%84%DB%8C%D8%B3-%D9%86%DB%8C%D9%88%DB%8C%D9%88%D8%B1%DA%A9">راهپیمایی هزاران نفری علیه خشونت پلیس نیویورک</a>
      </h1>
      <h2>هزاران معترض به خشونت‌های پلیس به خیابان‌ها آمدند تا بگویند بدون عدالت، صلح نیست.</h2>
      <address><time datetime="2019-11-02T22:32:00+00:00">02 Nov 2019, 22:32</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، این راهپیمایی مسالمت آمیز که روز شنبه در بخش جنوبی بروکلین از توابع <b>نیویورک</b> انجام شد و پس از آن شکل گرفت که ویدئویی در <b>شبکه های اجتماعی</b> منتشر شد که نشان می داد افسران پلیس در حال درگیری با تعدادی نوجوانان سیاه پوست در حاشیه ایستگاه مترو هستند.</p>
      <p>معترضان که عمده آنها را گروه هایی از جوانان تشکیل می دادند، می گفتند که آنها نسبت به آنچه که پلیس انجام داده است، مخالف هستند.<br/>در ویدئوی منتشر شده، یکی از افسران پلیس در حال ضرب و شتم نوجوان 15 ساله سیاه پوست است و معترضان بر این نظرند که به این راهپیمایی آمده اند تا نشان دهند آنچه را که علیه برادران و خواهرانشان انجام شده است، نوعی مساله خود آنها هم هست.</p>
      <p>پلیس نیویورک هم برای جلوگیری از گسترش دامنه خشونت، پلیسی که مرتکب این خشونت شده بود را به منطقه دیگری فرستاده اند. این در حالی است که خانواده مضروب در شکایتی به دادگاه خواستار غرامت 5 میلیون دلاری شده اند.</p>
      <p>تفاوت نژادی در برخوردهای پلیس، مشکل دیرینه در آمریکا است و این مساله علاوه بر کشته شدن تعداد قابل توجهی از سیاه پوستان در خشونت های پلیس، همواره موجب اعتراض های عمومی و دامنه دار شهروندان آمریکایی به ویژه رنگین پوستان بوده است.</p>
    </article>
  </body>
</html>