<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811212.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T22:50:00+00:00"/>
    <meta property="og:title" content="گانتز رهبران حماس را تهدید کرد"/>
    <meta property="og:description" content=" به گزارش فارس،‌ «بنی گانتز» رهبر ائتلاف آبی و سفید رژیم صهیونیستی که مامور تشکیل کابینه شده شنبه‌شب در سخنانی گفت در صورتی که وی کابینه ائتلافی را تشکیل دهد، سران حماس باید مسئولیت هرگونه ناآرامی در جنوب سرزمین‌های اشغالی را بر عهده بگیرند."/>
  </head>
  <body>
    <article>
      <h1>گانتز رهبران حماس را تهدید کرد</h1>
      <address>
        <time datetime="2019-11-02T22:50:00+00:00">02 Nov 2019, 22:50</time>
      </address>
      <p>مامور تشکیل کابینه رژیم صهیونیستی روز شنبه در سخنانی سران جنبش مقاومت اسلامی فلسطین را تهدید کرد.</p>
      <p> به گزارش فارس،‌ «بنی گانتز» رهبر ائتلاف آبی و سفید رژیم صهیونیستی که مامور تشکیل کابینه شده شنبه‌شب در سخنانی گفت در صورتی که وی کابینه ائتلافی را تشکیل دهد، سران حماس باید مسئولیت هرگونه ناآرامی در جنوب سرزمین‌های اشغالی را بر عهده بگیرند.</p>
      <p>وی همچنین در ادامه جنبش مقاومت اسلامی را تهدید به تخریب مقرهایش کرد.</p>
      <p>وی که در بیست و چهارمین سالگرد ترور «اسحاق رابین» نخست وزیر اسبق رژیم صهیونیستی صحبت می‌کرد گفت که بازدارندگی باید به هر شیوه‌ای که لازم باشد بازیابی شود.</p>
      <p>گانتز در بخش دیگری از سخنرانی، صحبت‌های پیشین خود برای ایفای نقش متحد کننده میان احزاب مختلف کنست را تکرار کرد.</p>
      <p>بامداد شنبه جنبش جهاد اسلامی فلسطین در واکنش به حملات روز پنجشنبه یک تانک و یک جنگنده رژیم صهیونیستی به مواضعی در غزه اقدام به شلیک چندین موشک به شهرک‌های اطراف کرد.</p>
      <p>پس از آن نیز رژیم صهیونیستی به مواضع گروه‌های مقاومت اسلامی در چندین نقطه نوار غزه حمله کرد.</p>
    </article>
  </body>
</html>