<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/02/dumite-koito-ubivat-vryzkata-vi.428233"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T22:30:00+00:00"/>
    <meta property="og:title" content="Думите, които убиват връзката ви"/>
    <meta property="og:description" content="Заменете ги за взаимно спокойствие | Dnes.bg"/>
  </head>
  <body>
    <article>
      <h1>Думите, които убиват връзката ви</h1>
      <h2>Заменете ги за взаимно спокойствие</h2>
      <address><time datetime="2019-11-02T22:30:00+00:00">02 Nov 2019, 22:30</time> by <a rel="author" href="https://www.dnes.bg/author/226" target="_blank">Екип на Tialoto.bg</a></address>
      <p>Изграждането и поддържането на връзка – без значение любовна, професионална или приятелска, е процес, който изисква да внимавате не само с поведението и действията си, а и с думите си. Понякога, без да се усещате, казвате неща, които оказват силно негативно влияние върху човека срещу вас. Заменете тези думи и има голям шанс да запазите връзката си:</p>
      <p>
        <b>Никога</b>
      </p>
      <p>Освен ако не сте врачка и да виждате в бъдещето си, няма как да знаете, че нещо никога няма да се случи. Тази дума е натоварена с негативно значение и е доста категорична. Тя действа като меч и разсича всякакви желания и очаквания. Често дамите я използват, когато са силно афектирани и после искат да си я върнат назад, но е късно. Можете да я замените със следните фрази: "Трудно ми е да си представя, че …", вместо : "Ти никога няма…"<br/>"Не мисля, че бих могла да се накарам да…", вместо: "Никога няма да …."</p>
      <p>
        <b>Винаги</b>
      </p>
      <p>Постоянното вметване, че нещо винаги се случва или не се случва, води до усещането, че вие вече сте предначертали пътя на нещо и няма да търпите никакво отклонение или промяна. Освен това издава, че вие вече имате категорични очаквания, с които човекът отсреща няма как да се пребори. Тази дума е един от най-неочакваните, но сигурни убийци на видовете връзки.</p>
      <p>Като цяло всяко генерализиране и крайности не дават опция на другия да се включи, което го демотивира дори да опитва.</p>
      <p>Можете да замените тази дума с "обикновено", "от опита ми досега", "виждала съм много пъти"…</p>
      <p>Вижте още по темата в<a href="https://www.tialoto.bg/a/31-vrazki/98452-4-dumi-ubivashti-vrazki"><b> Tialoto.bg</b></a></p>
    </article>
  </body>
</html>