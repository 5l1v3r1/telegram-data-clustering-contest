<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696454/%DB%8C%DA%A9-%D9%86%D9%85%D8%A7%DB%8C%D9%86%D8%AF%D9%87-%D9%85%D8%AC%D9%84%D8%B3-%D8%A7%D9%85%D8%B1%D9%88%D8%B2-%D8%A8%D8%B1%D8%A7%DB%8C%D9%85%D8%A7%D9%86-%D8%B3%D8%AE%D8%AA-%D8%A7%D8%B3%D8%AA-%DA%A9%D9%87-%D8%A8%DA%AF%D9%88%DB%8C%DB%8C%D9%85-%D8%A7%D8%B4%D8%AA%D8%A8%D8%A7%D9%87-%DA%A9%D8%B1%D8%AF%D9%87-%D8%A7%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="یک نماینده مجلس: امروز برایمان سخت است که بگوییم اشتباه کرده ایم"/>
    <meta property="og:description" content="نماینده مردم لنجان در مجلس شورای اسلامی گفت: برخی از قوانین را به اشتباه تصویب کرده ایم و امروز برایمان سخت است که بگوییم اشتباه کرده ایم."/>
  </head>
  <body>
    <article>
      <h1>یک نماینده مجلس: امروز برایمان سخت است که بگوییم اشتباه کرده ایم</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032767_934.jpg"/>
      </figure>
      <p>نماینده مردم لنجان در مجلس شورای اسلامی گفت: برخی از قوانین را به اشتباه تصویب کرده ایم و امروز برایمان سخت است که بگوییم اشتباه کرده ایم.</p>
      <p>به گزارش ایسنا، محسن کوهکن امروز(شنبه) در جلسه شورای اداری استان اصفهان، اظهار کرد: چهل سال است به نقاطی از کشور که گفته می‌شود محروم هستند اعتبارات ویژه اعطا می کنیم، منطقی است که این محرومیت باید در طول چهل سال ریشه کن می‌شد، اما نقاط محروم کشور همچنان محروم هستند.</p>
      <p>وی ادامه داد: برخی از قوانین را به اشتباه تصویب کرده ایم و امروز برایمان سخت است که بگوییم اشتباه کرده ایم، دولت زمانی به نسیه خوری روی آورد. باید گفت اوراق مشارکت دولت را بدهکار می کند و صلاح نیست همواره بارهای مالی را بر دوش دولت بیندازیم، تنها اقدامی که دولت باید آن را به درستی انجام دهد صادر کردن مجوزها است.</p>
      <p>نماینده مردم لنجان در مجلس شورای اسلامی، تصریح کرد: به علت یک بی توجهی پروژه ای که نیاز به اعتباری 270 میلیون تومانی داشت امروز نیاز به 1440 میلیارد تومان اعتبار دارد تا اجرا شود، در همین خصوص اگر تفویض اختیارات به شهرستان ها داده می‌شد بسیاری از پروژهای عمرانی حل می‌شد.</p>
    </article>
  </body>
</html>