<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696482/%D9%BE%D9%84%D9%85%D8%A8-18-%D9%88%D8%A7%D8%AD%D8%AF-%D8%B5%D9%86%D9%81%DB%8C-%D8%A8%D9%87-%D8%AF%D9%84%DB%8C%D9%84-%D8%B1%D8%B9%D8%A7%DB%8C%D8%AA-%D9%86%DA%A9%D8%B1%D8%AF%D9%86-%D8%B6%D9%88%D8%A7%D8%A8%D8%B7-%D8%A7%D9%86%D8%AA%D8%B8%D8%A7%D9%85%DB%8C-%D9%88-%D8%B4%D8%A6%D9%88%D9%86%D8%A7%D8%AA-%D8%A7%D8%B3%D9%84%D8%A7%D9%85%DB%8C-%D8%AF%D8%B1-%D8%A2%D8%A8%D8%A7%D8%AF%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="پلمب 18 واحد صنفی به دلیل رعایت نکردن ضوابط انتظامی و شئونات اسلامی در آبادان"/>
    <meta property="og:description" content="فرمانده انتظامی آبادان از پلمب ۱۸ واحد صنفی متخلف به دلیل رعایت نکردن ضوابط انتظامی و شئونات اسلامی در این شهرستان خبر داد."/>
  </head>
  <body>
    <article>
      <h1>پلمب 18 واحد صنفی به دلیل رعایت نکردن ضوابط انتظامی و شئونات اسلامی در آبادان</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032831_896.jpg"/>
      </figure>
      <p>فرمانده انتظامی آبادان از پلمب ۱۸ واحد صنفی متخلف به دلیل رعایت نکردن ضوابط انتظامی و شئونات اسلامی در این شهرستان خبر داد.</p>
      <p>به گزارش ایرنا به نقل از پایگاه خبری پلیس، سرهنگ سیدمحسن تقی زاده شنبه افزود: در راستای نظارت و ساماندهی واحدهای صنفی، طرح تشدید اقدامات کنترلی _ نظارتی و جلوگیری از فعالیت واحدهای غیر مجاز و نیز برخورد با اصناف متخلف در دستور کار پلیس نظارت بر اماکن عمومی آبادان قرار گرفت.</p>
      <p>وی افزود: ماموران پلیس اماکن با همکاری و با مشارکت عوامل انتظامی با هماهنگی مرجع قضائی با شناسایی واحدهای غیر مجاز که با وجود اخطار پلیس کماکان به فعالیت خود ادامه می دادند،این طرح در سطح شهرستان آبادان به مرحله اجرا درآمد.</p>
      <p>فرمانده انتظامی آبادان گفت: ماموران پلیس در چند عملیات جداگانه موفق به جمع آوری و پلمب ۱۸واحد صنفی، سفره خانه سنتی متخلف و بدون مجوز شدند.</p>
      <p>سرهنگ تقی زاده با اشاره به رضایتمندی شهروندان از این اقدام نیروی انتظامی اظهار داشت: متخلفان پس از تشکیل پرونده برای سیر مراحل قانونی به مرجع قضائی معرفی شدند.</p>
    </article>
  </body>
</html>