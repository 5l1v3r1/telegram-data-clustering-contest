<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696414/%D8%AA%D8%A8%D8%AF%DB%8C%D9%84-%DA%A9%D9%88%DA%86%D9%87-%D8%AA%D8%A7%D8%B1%DB%8C%D8%AE%DB%8C-%D9%BE%D8%A7%D8%B3%D8%A7%DA%98-%D8%AA%D8%A8%D8%B1%DB%8C%D8%B2-%D8%A8%D9%87-%D9%BE%DB%8C%D8%A7%D8%AF%D9%87-%D8%B1%D8%A7%D9%87-%DA%AF%D8%B1%D8%AF%D8%B4%DA%AF%D8%B1%DB%8C"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="تبدیل کوچه تاریخی &quot;پاساژ&quot; تبریز به پیاده راه گردشگری"/>
    <meta property="og:description" content="شهردار منطقه هشت تبریز با بیان این‌که نام پاساژ برگرفته شده از زبان فرانسوی به معنی پیاده راه است و به نوعی اولین پیاده راه کشور در این منطقه بنا شده بود، گفت: اکنون قصد داریم اصالت و هویت تاریخی این منطقه را با سنگفرش کردن و مرمت جداره‌های تاریخی مسیر احیاء کرده و این مسیر تاریخی را به پیاده راه گردشگری تبریز تبدیل کنیم."/>
  </head>
  <body>
    <article>
      <h1>تبدیل کوچه تاریخی "پاساژ" تبریز به پیاده راه گردشگری</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032716_288.jpg"/>
      </figure>
      <p>شهردار منطقه هشت تبریز با بیان این‌که نام پاساژ برگرفته شده از زبان فرانسوی به معنی پیاده راه است و به نوعی اولین پیاده راه کشور در این منطقه بنا شده بود، گفت: اکنون قصد داریم اصالت و هویت تاریخی این منطقه را با سنگفرش کردن و مرمت جداره‌های تاریخی مسیر احیاء کرده و این مسیر تاریخی را به پیاده راه گردشگری تبریز تبدیل کنیم.</p>
      <p>به گزارش ایسنا، علی مدبر در در بازدید از منطقه تاریخی میارمیاربا اشاره به قدمت تاریخی این منطقه، افزود:کوچه پاساژ در دوره قاجار احداث شده است که علاوه بر وجود چندین کنسول گری در این مسیر، دارای اولین هتل تبریز با نام گرند هتل و اولین سینمای ایران با نام سینما سولی بود.</p>
      <p>شهردار منطقه 8 در پایان اظهار امیدواری کرد با مرمت و سنگفرش این مسیر تاریخی و تبدیل آن به پیاده راه بتوانیم تبریز قدیم را در این منطقه تاریخی شهر احیاء کنیم.</p>
      <p>براساس گزارش امور ارتباطات شهرداری منطقه 8 تبریز،شهردار منطقه 8 تبریز به همراه معاونین و مدیران منطقه هشت از محور تاریخی پاساژ در میارمیار غربی بازدید و دستورات لازم را در خصوص آغاز طراحی و برنامه ریزی برای تبدیل این محور تاریخی به پیاده راه را صادر کرد.</p>
    </article>
  </body>
</html>