<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696431/%D9%88%D8%B2%DB%8C%D8%B1-%D8%A7%D8%B1%D8%AA%D8%A8%D8%A7%D8%B7%D8%A7%D8%AA-%D9%81%D8%B1%D8%AF%D8%A7-%D8%B4%D8%A8-%D8%AE%D8%A8%D8%B1%D9%87%D8%A7%DB%8C-%D8%AE%D9%88%D8%A8%DB%8C-%D8%AF%D8%B1-%D9%85%D9%88%D8%B1%D8%AF-%D8%B4%D8%B1%DA%A9%D8%AA%E2%80%8C%D9%87%D8%A7%DB%8C-%D8%A7%D8%B1%D8%B2%D8%B4-%D8%A7%D9%81%D8%B2%D9%88%D8%AF%D9%87-%D8%AF%D8%A7%D8%B1%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="وزیر ارتباطات: فردا شب خبرهای خوبی در مورد شرکت‌های ارزش افزوده داریم"/>
    <meta property="og:description" content="محمدجواد آذری جهرمی در پاسخ خبرنگار ایرنا اعلام کرد، فردا شب تکلیف شرکت‌های خدمات ارزش افزوده مشخص می‌شود و خبرهای خوبی در این زمینه داریم."/>
  </head>
  <body>
    <article>
      <h1>وزیر ارتباطات: فردا شب خبرهای خوبی در مورد شرکت‌های ارزش افزوده داریم</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032736_416.jpg"/>
      </figure>
      <p>محمدجواد آذری جهرمی در پاسخ خبرنگار ایرنا اعلام کرد، فردا شب تکلیف شرکت‌های خدمات ارزش افزوده مشخص می‌شود و خبرهای خوبی در این زمینه داریم.</p>
      <p>به گزارش ایرنا؛ وزیر ارتباطات تقریبا از دو ماه قبل مبارزه با کلاهبرداری‌هایی که از طریق خدمات ارزش افزوده صورت می‌گیرد را طی چند مرحله آغاز کرد.</p>
      <p>آذری جهرمی امروز در حاشیه آیین افتتاحیه نمایشگاه «فارس مهد تمدن ایران زمین» به خبرنگار ایرنا گفت، فردا شب تکلیف کلاه‌برداری‌هایی که از طریق خدمات ارزش افزوده انجام شده است، مشخص خواهد شد.</p>
      <p>وزیر ارتباطات افزود: جزییات این خبر را فردا به اطلاع مردم ایران خواهم رساند.</p>
      <p>وزیر ارتباطات که پس از اعلام مبارزه با خدمات ارزش افزوده و کلاهبرداری هایی که در این زمینه صورت می‌گیرد مورد هجمه‌های گوناگون قرار گرفته بود، در مصاحبه‌ای گفت که علت هجمه‌ها علیه او را باید در اقتصاد ناسالم، غیرشفاف و توأم با کلاهبرداری ۲۶۰۰ میلیارد تومانی «سرویس‌های ارزش افزوده» جست‌وجو کرد که وزارت ارتباطات برخورد با آن‌ها را با جدیت دنبال می‌کند.</p>
    </article>
  </body>
</html>