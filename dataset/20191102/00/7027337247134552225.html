<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696399/%D9%81%D8%B5%D9%84-%D9%82%D8%A7%D8%B5%D8%AF%DA%A9-%D9%85%D9%82%D8%A7%D8%A8%D9%84-%D8%AF%D9%88%D8%B1%D8%A8%DB%8C%D9%86-%D8%B1%D9%81%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="«فصل قاصدک» مقابل دوربین رفت"/>
    <meta property="og:description" content="فیلمبرداری فیلم سینمایی «فصل قاصدک» به کارگردانی مریم پیربند که از ۳ ماه قبل در آمریکا وارد مرحله پیش تولید شده بود، آغاز شد."/>
  </head>
  <body>
    <article>
      <h1>«فصل قاصدک» مقابل دوربین رفت</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <p>فیلمبرداری فیلم سینمایی «فصل قاصدک» به کارگردانی مریم پیربند که از ۳ ماه قبل در آمریکا وارد مرحله پیش تولید شده بود، آغاز شد.</p>
      <p>به گزارش عصرایران به نقل از روابط عمومی فیلم، «فصل قاصدک» به کارگردانی مریم پیربند، که در ۸ لوکیشن در کالیفرنیا فیلمبرداری می شود داستان خانواده ای ایرانی است که در شهر لس آنجلس درگیر ماجراهایی می شوند و برای حل آنها هر کدام از اعضای خانواده ناچار باید در ابتدا با مسایل خود روبرو شوند.</p>
      <p>فیلمنامه این اثر به قلم مریم پیربند نگاشته شده است و برنده جایزه بزرگ فیلمنامه نویسی جشنواره «اکشن آن فیلم» شده است.</p>
      <p>بازیگران ایرانی این فیلم گوهر خیراندیش، حمید رازی، رضا موسوی، نیما جعفری و بازیگران غیرایرانی فیلم، رودی یانگ بلاد، اسکار توری، دانیل بالدوین، ویکی دالی، سعید بدریا، ایان لایر، شانون موری، ارین میراکل، آنابل مونرو، مایکل مینو هستند.</p>
      <p>دیگر عوامل این فیلم عبارتند از تهیه کننده: جشنواره بین المللی فیلم مگا اکشن آن فیلم، دل وستون، مدیر تولید: تریسا وستون، فیلمبرداران: افشین احمدی، استفانو میلا، طراح چهره: ویکتوریا ولاسنکو، عکاس: ساسان توکلی فارسیانی و طراح صحنه: نازنین بختیاری.</p>
    </article>
  </body>
</html>