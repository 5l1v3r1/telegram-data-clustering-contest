<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/spider-man-un-nuovo-universo-2-data-uscita-ufficiale.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Spider-Man: Un Nuovo Universo 2: la data d'uscita ufficiale"/>
    <meta property="og:description" content="Sony Pictures ha rivelato la data d'uscita di Spider-Man: Un Nuovo Universo, senza tuttavia fornire dettagli sulla storia e i personaggi del sequel.. Sony Pictures ha annunciato che Spider-Man: Un..."/>
  </head>
  <body>
    <article>
      <h1>Spider-Man: Un Nuovo Universo 2: la data d'uscita ufficiale</h1>
      <h2>Sony Pictures ha rivelato la data d'uscita di Spider-Man: Un Nuovo Universo, senza tuttavia fornire dettagli sulla storia e i personaggi del sequel.</h2>
      <address><time datetime="2019-11-02T00:00:00+00:00">02 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p><b>Sony Pictures</b> ha annunciato che <b>Spider-Man: Un Nuovo Universo 2</b> uscirà nei cinema americani l'8 aprile 2022. Il sequel dell'apprezzato film d'animazione arriverà dunque nelle sale con una settimana di anticipo rispetto a Black Panther 2.<br/><br/>Per ora non sono stati svelati dettagli sulla trama del sequel, che potrebbe proseguire la storia del personaggio di Miles Morales. In precedenza si è vociferato di un possibile spin-off con protagonista Spider-Gwen, ma potrebbe esserci spazio anche per Spider-Woman e non solo. <a href="https://multiplayer.it/notizie/black-panther-spider-man-un-nuovo-universo-premiati-oscar.html">Spider-Man: Un Nuovo Universo ha trionfato nell'ultima edizione degli Oscar</a>; oltre a Miles Morales e Peter Parker, nel film sono presenti Sider-Gwen, Spider-Man Noir, Spider-Pork e Peni Parker.<br/><br/>Nella nostra <a href="https://multiplayer.it/recensioni/spider-man-un-nuovo-universo-recensione.html">recensione di Spider-Man: Un Nuovo Universo</a>, Gabriella Giliberti aveva scritto: "Spider-Man: Un Nuovo Universo porta con sé la speranza della novità, della sperimentazione e della ricerca di qualcosa sempre diverso, emozionante e stuzzicante, anche partendo da basi conosciute.<br/><br/>La pellicola si conclude con la certezza che nessuno Spider-Man è davvero solo. La certezza che noi non siamo mai soli, neanche nei momenti di buio più intenso, e chissà... forse il futuro potrebbe riservarci - alcune già confermate - nuove incredibili avventure all'interno di questo interessante e infinito Spider-Verse!"</p>
      <figure>
        <iframe data-src="https://twitter.com/SpiderVerse/status/1190373194374377472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://twitter.com/SpiderVerse/status/1190373194374377472?ref_src=twsrc%5Etfw%7Ctwcamp%5Etweetembed%7Ctwterm%5E1190373194374377472&amp;ref_url=https%3A%2F%2Fmovieplayer.it%2Fnews%2Fspider-man-un-nuovo-universo-2-data-di-uscita-ufficiale_72296%2F">Fonte</a>
        </li>
      </ul>
    </article>
  </body>
</html>