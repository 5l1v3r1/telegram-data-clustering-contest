<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696388/%D8%A8%D8%A7%D8%B2%DA%AF%D8%B4%D8%AA-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D8%A8%D8%B1%D9%84%DB%8C%D9%86-%D8%A8%D9%87-%D8%AA%D8%A7%D8%B1%DB%8C%D8%AE-%D8%A7%D8%B5%D9%84%DB%8C%E2%80%8C%D8%A7%D8%B4"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="بازگشت جشنواره فیلم برلین به تاریخ اصلی‌اش"/>
    <meta property="og:description" content="جشنواره بین‌المللی فیلم برلین که در سال ۲۰۲۰ به دلیل تطابق پیدا نکردن زمانی با اسکار در زمانی متفاوت برگزار می‌شود از سال ۲۰۲۱ به تاریخ اصلی خود بازمی‌گردد."/>
  </head>
  <body>
    <article>
      <h1>بازگشت جشنواره فیلم برلین به تاریخ اصلی‌اش</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032673_556.jpg"/>
      </figure>
      <p>جشنواره بین‌المللی فیلم برلین که در سال ۲۰۲۰ به دلیل تطابق پیدا نکردن زمانی با اسکار در زمانی متفاوت برگزار می‌شود از سال ۲۰۲۱ به تاریخ اصلی خود بازمی‌گردد.</p>
      <p>به گزارش ایستا به نقل از اسکرین، با توجه به این که جوایز اسکار در سال ۲۰۲۰ یک هفته زودتر از تاریخ معمول در ۹ فوریه برگزار می‌شود، مسئولان برگزاری جشنواره بین‌المللی فیلم برلین نیز برای جلوگیری از هم‌پوشانی زمانی با این جوایز، تاریخ هفتادمین دوره این جشنواره را دو هفته عقب کشیدند. </p>
      <p>اما بنا بر اعلام مسئولان جشنواره فیلم برلین، هفتاد و یکمین دوره این رویداد سینمایی با بازگشت به تاریخ اصلی خود از تاریخ ۱۱ تا ۲۱ فوریه ۲۰۲۱ برگزار خواهد شد و این به آن معناست که اسکار ۲۰۲۱ نیز در تاریخ اصلی خود یعنی ۲۸ فوریه برگزار می‌شود. </p>
      <p>هفتادمین جشنواره فیلم برلین از تاریخ ۲۰ فوریه تا اول مارس (۱ تا۱۱ اسفند) برگزار می‌شود و این اولین سال حضور «کارلو شاتریان» به عنوان دبیر جشنواره برلین است که جایگزین «دیتر کاسلیک» دبیر باسابقه این جشنواره شده است. </p>
    </article>
  </body>
</html>