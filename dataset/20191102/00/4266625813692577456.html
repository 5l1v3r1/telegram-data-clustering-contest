<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/mytnytsi_v_ukraini_nemaie_nasirov_zayavyv_shcho_byudzhet_shchomisyatsya_nedootrymuie_do_1682055"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T00:15:00+00:00"/>
    <meta property="og:title" content="Митниці в Україні немає: Насіров заявив, що бюджет щомісяця недоотримує до 500 млн дол."/>
    <meta property="og:description" content="Державний бюджет України кожного місяця недоотримує близько 400-500 мільйонів доларів через неналежну роботу митниці."/>
  </head>
  <body>
    <article>
      <h1>Митниці в Україні немає: Насіров заявив, що бюджет щомісяця недоотримує до 500 млн дол.</h1>
      <address>
        <time datetime="2019-11-02T00:15:00+00:00">02 Nov 2019, 00:15</time>
      </address>
      <p>
        <b>Державний бюджет України кожного місяця недоотримує близько 400-500 мільйонів доларів через неналежну роботу митниці.</b>
      </p>
      <p>Про це в ефірі інформаційно-політичного інтерактивного ток-шоу «<a href="https://zik.ua/tv/video/181157">Народ проти</a>» на телеканалі <a href="https://zik.ua/">ZIK</a> заявив ексголова Державної фіскальної служби України Роман Насіров.</p>
      <p>Коментуючи ситуацію в Україні із роботою митних служб та боротьбу із контрабандою, Роман Насіров заявив, що нині так склалося, що, фактично, митниці в Україні немає.</p>
      <p>«Так, начебто створена митна служба, чотири місяці на сьогодні процес відбувається, а там лише чотири особи зареєстровані, і це все. На митниці реально безконтрольний процес, який почався ще у грудні минулого року… У нас часто говорять «реформи, реформи, реформи», але це тільки слова. Сказали, що буде реформуватися Державна фіскальна служба, що вона буде роз’єднуватися, і з тих часів почалася безконтрольна позиція», – заявив Роман Насіров.</p>
      <figure>
        <iframe src="https://www.youtube.com/embed/feBDpelRJ-E" width="640" height="360" data-service="Youtube" scrolling="no"/>
      </figure>
      <p>Ексочільник ДФС наголосив: Я вам можу точно сказати, що кожного місяця бюджет недоотримує десь 400-500 мільйонів доларів. Ми бачимо це по офіційних цифрах, але фактичні цифри ще набагато гірші».</p>
      <p>Він зауважив, що, таким чином, на митниці пропускають такі великі суми грошей, які вкрай потрібні бюджету.</p>
      <p>Як повідомляли, Кабінет Міністрів готує законопроєкт, яким пропонується внести зміни Кримінального кодексу щодо <a href="https://zik.ua/news/2019/10/23/kabmin_proponuie_zbilshyty_kryminalnu_vidpovidalnist_za_kontrabandu_1674557">посилення кримінальної відповідальності за контрабанду</a>.</p>
      <related>
        <h4>читайте також</h4>
        <a href="https://zik.ua/news/2019/11/02/svyatoslav_oliynyk_kontrabandoyu_v_ukraini_zaymaietsya_z_desyatok_osib_1682071"/>
        <a href="https://zik.ua/news/2019/10/21/mytna_sluzhba_mozhe_zbilshyty_shtrafy_za_kontrabandu_1673213"/>
        <a href="https://zik.ua/news/2019/10/01/premierministr_ukrainy_rozpoviv_yak_peremogty_kontrabandu_1657907"/>
        <a href="https://zik.ua/news/2019/07/23/u_potyazi_yakyy_ruhavsya_z_ukrainy_do_slovachchyny_vyyavyly_8910_pachok_sygaret_1611903"/>
      </related>
    </article>
  </body>
</html>