<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kraj-partizan-vojvodina-4-0-video/341379"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="KRAJ: Partizan - Vojvodina 4:0 (VIDEO)"/>
    <meta property="og:description" content="Iz minuta u minut pratite dešavanja iz Humske..."/>
  </head>
  <body>
    <article>
      <h1>KRAJ: Partizan - Vojvodina 4:0 (VIDEO)</h1>
      <h2>Iz minuta u minut pratite dešavanja iz Humske...</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <i>
          <b>SUPERLIGA SRBIJE, 15. KOLO</b>
        </i>
      </p>
      <p>
        <b>PARTIZAN – VOJVODINA 4:0<br/><i>/Natho 29pen, Natho 43, Zdjelar 48, Sadik 69/</i></b>
      </p>
      <p>
        <i>Beograd<br/>Stadion Partizana<br/>Sudija: Miloš Đorđić</i>
      </p>
      <p><b>Partizan</b>: Stojković – Miletić, Ostojić, Pavlović, Urošević – Zdjelar, Šćekić (od 77. L. Pavlović) – F. Stevanović, Natho (od 59. Suma), Asano – Sadik (od 74. Ivanović). Rezerve: N. Stevanović, Brežančić, Lutovac, Tošić, L. Pavlović, Suma, Ivanović. <i>Trener</i>: Savo Milošević.</p>
      <p><b>Vojvodina</b>: Rockov – Veselinović, Đurić, Saničanin, Devetak – Drinčić, Đurišić (od 61. Topić) – Đuričin, Bojić, Eze (od 61. Gemović) – Matić (od 61. Nikolić). Rezerve: Toroman, Topić, Zukić, Petković, Nikolić, Gemović, Stojković. <i>Trener</i>: Nenad Lalatović.</p>
      <p>
        <b>
          <a href="https://www.mozzartbet.com/sr#/live/match/all/18434068">
            <i>*** KLAĐENJE UŽIVO ***</i>
          </a>
        </b>
      </p>
      <h3>Vesti uživo</h3>
      <h4>15:44</h4>
      <h4>Kraj utakmice!</h4>
      <p>Nema više vremena, nema ni nadoknade... Partizan je dobio Vojvodinu u derbiju sa 4:0. </p>
      <h4>15:39</h4>
      <p>Manje od 10 minuta do kraja meča, sve je ovde odavno rešeno...</p>
      <h4>15:35</h4>
      <h4>Evo Lazara Pavlovića</h4>
      <p>Van igre ide Aleksandar Šćekić.</p>
      <h4>15:34</h4>
      <p>Lazar Pavlović je spreman da uđe...</p>
      <h4>15:32</h4>
      <h4>I Sadik ide napolje</h4>
      <p>Umesto njega šansu dobija Đorđe Ivanović.</p>
      <h4>15:31</h4>
      <h4>74. minut</h4>
      <p>Sadik tuče sa oko 25 metara, preko gola...</p>
      <h4>15:29</h4>
      <h4>GOOL - 4:0!</h4>
      <p>69. minut - Još jedan gol crno-belih i definitivno rešene sve dileme oko pobednika, ako ih je uopšte i bilo... Posle dve asistencije upisao se Umar sadik. Lepa solo akcija, dobar šut i pogodak...</p>
      <figure>
        <iframe src="https://www.youtube.com/embed/ueTe5EmfR_c" width="425" height="349" data-service="Youtube" scrolling="no"/>
      </figure>
      <p> </p>
      <h4>15:25</h4>
      <h4>A evo i Zdjelarove bombe...</h4>
      <figure>
        <iframe src="https://www.youtube.com/embed/ruMxGa9gAUI" width="425" height="349" data-service="Youtube" scrolling="no"/>
      </figure>
      <p> </p>
      <h4>15:24</h4>
      <h4>Trostruku izmenu pravi Lalatović u 61. minutu</h4>
      <p>Izašli su Đurišić, Eze i Matić, šansu su dobili Nikolić, Gemović i Topić.</p>
      <h4>15:23</h4>
      <h4>59. minut</h4>
      <p>Očekivano, van igre ide Natho, ušao je Suma.</p>
      <h4>15:15</h4>
      <h4>STATIVA!</h4>
      <p>58. minut - Najbolja šansa za Vojvodinu! Ognjen Đuričin bolju priliku verovatno neće imati. Ozbiljnu grešku napravio je Vladimir Stojković, izleteo u prazno, Đurič ga obišao, međutim nije uspeo da pogodi praznu mrežu. Bio je doduše iskosa... Ali nema opravdanja, mofao je i matića da posluži, to bi bilo bolje rešenje.</p>
      <h4>15:14</h4>
      <p>Imajući u vidu rezultat ne treba da čudi ukoliko se savo Milošević rano odluči da iz igre povuče neke od glavnih igrača, kako bi ih sačuvao za utakmicu Lige Evrope u Mančester Junajtedu...</p>
      <h4>15:13</h4>
      <p>Suma se zagreva, izgleda da će on prvi u igru...</p>
      <h4>15:10</h4>
      <p>Ima još mnogo da se igra, čitavo drugo poluvreme, međutim teško će se Vojvodina oporaviti od ovogvog starta u nastavku...</p>
      <h4>15:08</h4>
      <h4>GOOOLL!</h4>
      <p>48. minut - Sjajan početak drugog poluvremena! Vrlo lep gol Saše Zdjelara na asistenciju Sadika... Lepo je napadač crno-belih odložio loptu za svog vezistu, a ovaj snažnim udarcem "pocepao" mrežu Emila Rockova. Jedan od lepših pogodaka ove sezone, nema sumnje.</p>
      <h4>15:01</h4>
      <h4>Počelo je drugo poluvreme!</h4>
      <p>Za sada nema izmena...</p>
      <h4>14:47</h4>
      <h4>Kraj prvog poluvremena!</h4>
      <p>Nije bilo nadoknade, sudija Miloš Đorđić svira kraj po isteku 45. minuta. Partizan ima prednost od dva gola i sigurno gazi ka pobedi u ovom derbiju protiv Vojvodine. Osim nekoliko dobrih istračavanja po bokovima i onog pokušaja drinčića iz kornera, Novosađani nisu ozbiljno zapretili. Desetak minuta pauze, pa nastavljamo praćenje prvog meča subotnjeg programa Superlige...</p>
      <figure>
        <iframe src="https://www.youtube.com/embed/CZI7Wmz9uf0" width="425" height="349" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/PNuT34M3NRc" width="425" height="349" data-service="Youtube" scrolling="no"/>
      </figure>
      <p> </p>
      <h4>14:46</h4>
      <h4>GOOL!</h4>
      <p>43. minut - Partizan zasluženo stiže do drugog gola! Natho je strelac, ali najveći deo posla obavio je Umar sadik, koji je sjajno okrenuo Saničanina, pa poslužio kao na tacni Izraelca, kome nije bilo teško da pogodi nebranjenu mrežu sa oko 15 metara...</p>
      <h4>14:39</h4>
      <h4>40. minut</h4>
      <p>Dobar pokušaj Sadika! Dugo se gradio napadač Partizana, tražio pravu poziciju da opali, na kraju je to učinio, bilo je dosta iskosa i Rockov je uhavtio loptu. </p>
      <h4>14:38</h4>
      <p>Prilično čudna atmosfera u Humskoj, nijedna od frakcija ne navija...</p>
      <h4>14:34</h4>
      <p>Vojvodina nešto agilnija posle primljenog gola, pokušava da dođe do izjednačenja, Partizan se malo povukao...</p>
      <h4>14:33</h4>
      <h4>GOOL!</h4>
      <p>29. minut - Siguran je Bibras Natho sa bele tačke, Rockov nije pogodio stranu.</p>
      <h4>14:30</h4>
      <h4>PENAL ZA PARTIZAN!</h4>
      <p>
        <b>Posle gužve u šesnaestercu i mnogo povlačenja (Devetak - Ostojić), sudija Đorđić pokazao je na belu tačku. Nije se najjasnije videlo o čemu se radi...</b>
      </p>
      <h4>14:24</h4>
      <h4>Sadik pada pred šesnaestercem Vojvodine, nema faula</h4>
      <p>25. minut - Mnogo bure u Humskoj! Sadik je išao sam na gol, bila bi to situacija jedan na jedan, sve posle grube greške defanzivaca Vojvodine, a onda je Marko Đurišić startovao s leđa, međutim arbitar je pokazao da se igra nastavi. Da je dosudio prekršaj bio bi to i crveni karton verovatno, pošto štoper Novosađana ima žuti karton. Skočila je cela klupa crno-belih, burni protesti... </p>
      <h4>14:20</h4>
      <p>Bližimo se polovini prvog dela meča, za sada bez ozbiljnih šansi. Partizan dva udarca u okvir gola, Voša osim pokušaja Drinčića iz kornera nije zapretila...</p>
      <h4>14:19</h4>
      <h4>18. minut</h4>
      <p>Iznenada se ukazala šansa Nemanji Miletiću, bek Partizana se našao u šesnaestercu, ali sporo je reagovao i gostujući defanzivci su reagovali... </p>
      <h4>14:13</h4>
      <h4>17. minut</h4>
      <p>Zanimljiv pokušaj Nikole Drinčića, gađao je iz kornera direktno u gol, međutim Stojković oprezan...</p>
      <h4>14:11</h4>
      <h4>12. minut</h4>
      <p>Iz slobodnog udaraca probao je Filip Stevanović, ali lopta nije stigla do Rockova, izblokiran je taj udarac...</p>
      <h4>14:08</h4>
      <p>Nervozni su crno-beli na startu utakmice, dosta prigovaraju sudiji Đorđiću...</p>
      <h4>14:07</h4>
      <h4>5. minut</h4>
      <p>Prvi pokušaj crno-belih, tukao je Takuma Asano sa oko 20 metara, dobra odbrana Roskova.</p>
      <h4>14:03</h4>
      <p>Dosta dobar ritam u uvodnim minutima, Vojvodina se neće braniti, to je jasno već sada...</p>
      <h4>14:01</h4>
      <h4>Utakmica je počela!</h4>
      <h4>13:55</h4>
      <p>Igrači izlaze na teren, uskoro očekujemo početak meča...</p>
      <h4>13:40</h4>
      <h4>Stadion praznjikav</h4>
      <p>Manje od deset minuta do početka meča, stadion u Humskoj praznjikav. jak vetar u dobroj meri doprineo je lošoj poseti...</p>
      <h4>13:30</h4>
      <h4>Vojvodina najčešće sapliće večite</h4>
      <p><b><a href="https://mozzartsport.com/fudbal/vesti/istrazivanje-mozzart-sporta-ko-su-najveci-dzelati-zvezde-i-partizana-u-superligi-2006-2019/341221">Pisali smo pre dva dana o statistici koja kaže da Vojvodina najviše bodova otkida Partizanu i Crvenoj zvezdi</a></b>. Imajući to u obzir crno-bele čeka vrlo težak posao, pogotovo ako se zna da je novosadska Stara dama ove sezone najbolji gost Superlige. </p>
      <h4>13:03</h4>
      <h4>ŠTA KAŽU KVOTE...</h4>
      <p>Uprkos tome što je pretrpeo tri poraza na minula četiri prvenstvena susreta Partizan se tretira kao blagi favorit u derbiju kola. Kvota na pobedu crno-belih u Kladionici MOZZART je 1,60, remi plaća 3,80, dok eventualna pobeda Vojvodine svaki ulog množi sa 6,00.</p>
      <p>Sve kvote Kladionice MOZZART za ovaj duel pogledajte <b><a href="https://www.mozzartbet.com/sr#/match/4491611">OVDE</a></b></p>
      <h4>13:03</h4>
      <h4>KO JE NA KLUPI...</h4>
      <p>Poznato je i ko čeka šansu sa klupe.</p>
      <p><b>Rezerve Partizana</b>: <i>N. Stevanović, Brežančić, Lutovac, Tošić, L. Pavlović, Suma, Ivanović.</i></p>
      <p><b>Rezerve Vojvodine</b>: <i>Toroman, Topić, Zukić, Petković, Nikolić, Gemović, Stojković.</i></p>
      <h4>12:56</h4>
      <h4>NE IGRA NIKOLIĆ, MATIĆ VODI NAPAD VOJVODINE</h4>
      <p>Što se tiče Vojvodine, najbitniju promenu u odnosu na duel vanredne runde sa Inđijom trener <b>Nenad Lalatović </b>napravio je u špicu. Nema u prvih 11 strelca odlučujućeg gola na tom meču, <b>Nemanje Nikolića</b>, umesto pozajmljenog Partizanovog špica počeće <b>Bojan Matić</b>, a zanimljivo je da je u odnosu na najavljeni sastav šansu umesto <b>Mirka Topića</b> dobio na mestu zadnjeg veznog <b>Marko Đurišić</b>.</p>
      <p>Sastav Vojvodine: <b>Rockov – Veselinović, Đurić, Saničanin, Devetak – Drinčić, Đurišić – Đuričin, Bojić, Eze – Matić</b>.</p>
      <h4>12:51</h4>
      <h4>MILOŠEVIĆ NAPRAVIO DVE PROMENE</h4>
      <p>Poznati su sastavi timova. Kad je reč o Partizanu, <b>Savo Milošević</b> je napravio dve izmena u odnosu na sastav koji je pre tri dana poražan na Banovom brdu od Čukaričkog. Na klupu su se preselili <b>Sejduba Suma </b>i<b> Zoran Tošić</b>, a priliku u prvih 11 dobili su <b>Aleksandar Šćekić</b> –<i> što znači da će Bibras Natho biti organizator igre umesto Gvinejca</i> – i mlađani <b>Filip Stevanović</b>.</p>
      <p>Ekipa Partizana: <b>Stojković – Miletić, Ostojić, Pavlović, Urošević – Zdjelar, Šćekić – F. Stevanović, Natho, Asano – Sadik</b>.</p>
      <h4>12:49</h4>
      <p>Poštovani posetioci portala MOZZART Sport, dobar dan i dobrodošli na još jedno druženje. Za početak pratimo derbi 15. kola Superlige Srbije, u kome se na stadionu u Humskoj sastaju Partizan i Vojvodina.</p>
    </article>
  </body>
</html>