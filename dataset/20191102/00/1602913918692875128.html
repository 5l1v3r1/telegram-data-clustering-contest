<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/inca-un-candidat-se-retrage-din-cursa-pentru-alegerile-prezidentiale-in-sua-18531271"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T00:00:11+00:00"/>
    <meta property="og:title" content="Încă un candidat se retrage din cursa pentru alegerile prezidenţiale în SUA"/>
    <meta property="og:description" content="Beto O’Rourke a anunţat vineri că se retrage din cursa pentru desemnarea candidatului Partidului Democrat la funcţia de preşedinte al SUA, dar a anunţat că va susţine candidatul democraţilor în lupta cu actualul lider de la Casa Albă, Donald Trump, informează publicaţia The Guardian."/>
  </head>
  <body>
    <article>
      <h1>Încă un candidat se retrage din cursa pentru alegerile prezidenţiale în SUA</h1>
      <address><time datetime="2019-11-02T00:00:11+00:00">02 Nov 2019</time> by <a rel="author" href="https://www.zf.ro/autor/mircea-olteanu" target="_blank">Mircea Olteanu</a></address>
      <p>Beto O’Rourke a anunţat vineri că se retrage din cursa pentru desemnarea candidatului Partidului Democrat la funcţia de preşedinte al SUA, dar a anunţat că va susţine candidatul democraţilor în lupta cu actualul lider de la Casa Albă, Donald Trump, informează publicaţia The Guardian.</p>
      <p>Fostul congresman din El Paso şi-a anunţat retragerea din cursa electorală printr-o serie de mesaje postate pe Twitter.</p>
      <p>"Campania noastră a fost întotdeauna despre a vedea clar, a vorbi cinstit şi a acţiona decisiv", a afirmat politicianul, adăugând: "În acest spirit: anunţ că serviciul meu pentru ţară nu va fi ca candidat, nici ca nominalizat".</p>
      <p>"Recunoscând acum acest lucru este în interesul celor din campanie; este în interesul acestui partid când încercăm să ne unim în jurul unui candidat; şi este în interesul ţării”, a scris O’Rourke pe Twitter.</p>
      <p>Campania lui Beto O’Rourke a început în forţă, dar în scurt timp şansele sale s-au diminuat ca urmare mai multor erori şi nici nu a lăsat o impresie puternică în rândul votanţilor democraţi sau la dezbaterile electorale cu contracandidaţii săi.</p>
      <p>O’Rourke le-a mulţumit voluntarilor şi susţinătorilor săi şi a anunţat că îl va susţine pe candidatul democraţilor în lupta cu Donald Trump.</p>
      <p>„Vom depune eforturi pentru ca candidatul democrat să aibă succes în înfrângerea lui Donald Trump în 2020", a afirmat el.</p>
      <p>Favoriţii scrutinului din cadrul Partidului Democrat pentru desemnarea candidatului formaţiunii la funcţia de preşedinte al SUA sunt Joseph Biden, fost vicepreşedinte, senatorii Elizabeth Warren şi Bernie Sanders, şi Pete Buttigieg, primarul localităţii South Bend, Indiana.</p>
    </article>
  </body>
</html>