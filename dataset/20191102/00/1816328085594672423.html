<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/02024746/The-day-the-states-were-started-Prime-Minister-congratulates.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="மாநிலங்கள் தொடங்கப்பட்ட தினம்: கேரள, கர்நாடக மக்களுக்கு பிரதமர் வாழ்த்து"/>
    <meta property="og:description" content="மாநிலங்கள் தொடங்கப்பட்ட தினத்தையொட்டி கேரள, கர்நாடக மக்களுக்கு பிரதமர் மோடி வாழ்த்து தெரிவித்தார்."/>
  </head>
  <body>
    <article>
      <h1>மாநிலங்கள் தொடங்கப்பட்ட தினம்: கேரள, கர்நாடக மக்களுக்கு பிரதமர் வாழ்த்து</h1>
      <h2>மாநிலங்கள் தொடங்கப்பட்ட தினத்தையொட்டி கேரள, கர்நாடக மக்களுக்கு பிரதமர் மோடி வாழ்த்து தெரிவித்தார்.</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>புதுடெல்லி, <br/><br/>மாநிலங்கள் மறுசீரமைப்பு சட்டத்தின்கீழ், கேரளா, கர்நாடகா, மத்தியபிரதேசம், அரியானா ஆகிய மாநிலங்களும், லட்சத்தீவு யூனியன் பிரதேசமும் தொடங்கப்பட்டன. இதையொட்டி, அந்த மாநிலங்களின் மக்களுக்கு பிரதமர் மோடி வாழ்த்து தெரிவித்துள்ளார்.</p>
      <p>கேரள மக்களுக்கு அவர் வெளியிட்டுள்ள வாழ்த்து செய்தியில், நாட்டுக்கு கேரள மக்கள் குறிப்பிடத்தக்க பங்களிப்பை செய்துள்ளதாக கூறியுள்ளார்.<br/><br/>கர்நாடக மக்களுக்கு வெளியிட்டுள்ள வாழ்த்து செய்தியில், “இந்தியாவின் முன்னேற்றத்துக்கு கர்நாடக மக்கள் பிரமாதமான பங்களிப்பை செய்துள்ளனர். கர்நாடகாவின் இயற்கை அழகும், மக்களின் பரந்த மனப்பான்மையும் அனைவரும் அறிந்ததுதான். இனிவரும் காலங்களில் கர்நாடகாவின் வளர்ச்சிக்காக வேண்டுகிறேன்” என்று மோடி கூறியுள்ளார்.<br/><br/>அரியானா, மத்தியபிரதேசம் ஆகிய மாநில மக்களுக்கும் தனித்தனியாக வாழ்த்து தெரிவித்துள்ளார்.<br/><br/>ஜனாதிபதி ராம்நாத் கோவிந்த், கேரளா, கர்நாடகா, மத்தியபிரதேசம், சத்தீஷ்கார், அரியானா, பஞ்சாப் மற்றும் லட்சத்தீவு யூனியன் பிரதேச மக்களுக்கு வாழ்த்து தெரிவித்துள்ளார்.</p>
    </article>
  </body>
</html>