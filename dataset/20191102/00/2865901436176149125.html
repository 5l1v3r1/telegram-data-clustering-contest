<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/rezzime-dana-subota-u-premijer-ligi-bericetno-u-primeri-probusena-vreca-sa-dobitkom/341410"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="REZZIME DANA (subota): U Premijer ligi berićetno, u Primeri probušena vreća sa dobitkom"/>
    <meta property="og:description" content="Pogledajte ko vam je 2. novembra doneo novac, a ko vas je prodao..."/>
  </head>
  <body>
    <article>
      <h1>REZZIME DANA (subota): U Premijer ligi berićetno, u Primeri probušena vreća sa dobitkom</h1>
      <h2>Pogledajte ko vam je 2. novembra doneo novac, a ko vas je prodao...</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p><b>NAPOMENA:</b> U rubrici REZZIME DANA novinari portala MOZZART Sport koriste podatke kladionice MOZZART o najigranijim parovima tog dana, i na osnovu toga sumiraju koji su od najigranijih tipova prošli, a koji nisu.</p>
      <p><b><a href="https://www.mozzartsport.com/fudbal/vesti/predlozzi-i-tipovanja-subota-novo-sautemptonovo-stradanje-protiv-sitija-torinom-vlada-juve-levandovski-se-sad-nameracio-na-ajntraht/341385">OVDE</a></b> pogledajte kako smo mi prošli u rubrici PREDLOZZI I TIPOVANJA.</p>
      <p>Evo kako ste vi tipovali...</p>
      <p>
        <b>ZAOKRUŽENO</b>
      </p>
      <p><b>ASTON VILA - LIVERPUL (tip 2, kvota 1,40) - rezultat 1:2</b><br/>Taman što smo pomislili da će navijači Redsa posegnuti za raznim teorijama zavere o video tehnologijii, ukazao se<b> Sadio Mane</b> – i on ih je prethodno nervirao kada je pokušao simulacijom da iznudi jedanaesterac za Redse – koji je u petom minutu sudijske nadoknade glavom sproveo savršen centaršut slavljenika <b>Trenta Aleksander-Arnolda</b>, igrao je on svoju 100 utakmicu u Liverpulovom dresu, u Vilinu mrežu za konačnih 2:1. <b><a href="https://www.mozzartsport.com/fudbal/vesti/mnogo-drame-isto-stanje-siti-na-minut-bio-na-minus-tri-ali-i-liverpul-je-vaskrsao-video/341428">IZVEŠTAJ</a>.</b></p>
      <p><b>VOTFORD - ČELSI (tip 2, kvota 1,70) - rezultat 1:2</b><br/>Ova deca se ne boje stršljenova! Nikakve žaoke ne izazivaju jezu za Čelsijev “vrtić”. Još jedna pobeda, još jedan glatki trijumf u gostima, da se ostane za vratom Mančester sitiju. Plavci su protutnjali kroz Votford za petu uzastopnu pobedu u ligi – 2:1. <b><a href="https://www.mozzartsport.com/fudbal/vesti/lampardova-deca-se-ne-boje-strsljenova-kepa-u-96-spasao-pobedu-video/341444">IZVEŠTAJ</a>.</b></p>
      <p><b>RB LAJPCIG - MAJNC (tip 1, kvota 1,35) - rezultat 8:0</b><br/>Najbolju partiju ovog popodneva pružio je Lajpcig koji je ponizio Majnc sa čak 8:0. <b>Timo Verner</b> koji je dao het-trik i čak pet različitih strelaca bili su surovi prema ekipi <b>Sandra Švarca</b> koji bi takođe mogao večeras da ostane bez posla jer njegov tim ne igra na nivou Bundeslige. <b><a href="https://www.mozzartsport.com/fudbal/vesti/kakvo-samaranje-bajerna-velemajstor-kostic-i-orlovi-ponizili-sampiona-nemacke-video/341416">IZVEŠTAJ</a>.</b></p>
      <p><b>KLUB BRIŽ - KORTRTAJK (tip 1, kvota 1,20) - rezultat 3:0</b><br/>Ni posle 14 kola Klub Briž ne zna za poraz u Belgiji. Plavo-beli sa Jan Brejdel stadiona niže uspehe i već ima opipljivu prednost u odnosu na rivale. Ali, što je još bitnije, tim <b>Filipa Klementa</b> igra besprekorno, pa se protiv Kortrijka pitanje oko konačnog ishoda nije ni postavljalo – 3:0. <b><a href="https://www.mozzartsport.com/fudbal/vesti/klub-briz-je-masina-varegem-u-pucanj-do-pobede-video/341458">IZVEŠTAJ</a>.</b></p>
      <p><b>BENFIKA - RIO AVE (tip 1, kvota 1,32) - rezultat 2:0</b><br/>Benfika radi sve da ubije moral direktnim rivalima za titulu! Lavovi su završili još jedan meč bez ogrebotine. Lako je na Luži pao Rio Ave (2:0). Poslednji gol u prvenstvu Lavovi su primili još 21. septembra od Moreirensea. Od tada su zategli defanzivu i navijačima darivali trijumfe bez imalo stresa. Mnogo aplauza bilo je ove večeri na Lužu. Zlatno Benfikino dete <b>Ruben Diaz</b> u 100. meču za prvi tim postigao je efektan pogodak. <b><a href="https://www.mozzartsport.com/fudbal/vesti/benfika-ne-zna-da-ga-primi-u-prvenstvu-jubilej-uz-gol-zlatnog-deteta-video/341447">IZVEŠTAJ</a>.</b></p>
      <p><b>TORINO - JUVENTUS (tip 2, kvota 1,55) - rezultat 0:1</b><br/>U Derbiju dela Mole, Juve je minimalcem (1:0) savladao Toro i produbio mu agoniju, a centralna figura meča je bio štoper <b>Matijs de Liht</b>. Holanđanin je na poečtku mečamogao da košta Juventus kada mu je sudija progledao kroz prste za očigledno igranje rukom ,a potom je postigao jedini gol na meču i našao šifru za svemogućeg <b>Salvatorea</b> <b>Sirigua</b> na golu Granata. Da je Toro izvukao bod, iskusni golman bi bez dileme bio junak tog podviga. A i ovako je verovatno bio najbolji pojedinac meča. <b><a href="https://www.mozzartsport.com/fudbal/vesti/de-liht-je-faca-veceri-u-torinu-izvukao-se-za-novi-rukomet-i-nasao-sifru-za-svemoguceg-sirigua-video/341464">IZVEŠTAJ</a>.</b></p>
      <p><b>AZ ALKMAR - TVENTE (tip 1, kvota 1,18) - rezultat 3:0</b><br/>Tri poslednje utakmice – 13 golova AZ-a! Na koga se obruši dečurlija iz Alkmara, od njega ostaju samo dugmići. Šest komada Astani (6:0), četiri PSV Ajndhovenu (4:0) i večeras tri Tventeu (3:0). I sve pobede bez primljenog gola. Malo je trenutno ekipa u Evropi u tako fantastičnoj formi i u napadu i u defanzivi. <b><a href="https://www.mozzartsport.com/fudbal/vesti/od-a-do-z-napad-sece-kao-macem-odbrana-270-minuta-nije-pala/341462">IZVEŠTAJ</a>.</b></p>
      <p>
        <b>PRECRTANO</b>
      </p>
      <p><b>LEVANTE - BARSELONA (tip 2, kvota 1,33) - rezultat 3:1</b><br/>Taman kad se učinilo da je Barsa posle sedam vezanih pobeda u svim takmičenjima uhvatila zamajac, usledilo je novo bolno prizemljenje za šampiona Španije. <b>Leo Mesi</b> i drugari počišćeni su za samo šest minuta na gostovanju u Valensiji protiv sjajnog Levantea, koji ih je nadigrao u drugom poluvremenu. Vrednu pobedu bordo-plavih pamtiće i srpski reprezentativac <b>Nemanja Radoja</b> koji je postigao prvenac u dresu novog tima, a posle sjajnog udarca levicom sa ivice šesnaesterca za konačnih 3:1. <b><a href="https://www.mozzartsport.com/fudbal/vesti/valensija-u-transu-sampion-na-kolenima-za-sest-minuta-radoja-overio-barsu-video/341422">IZVEŠTAJ</a>.</b></p>
      <p><b>SPARTA ROTERDAM - PSV (tip 2, kvota 1,85) - rezultat 2:2</b><br/>Skoro da je gotovo! PSV po svoj prilici nema snage da trči šampionsku trku sa Ajaksom što je postalo jasno posle trećeg vezanog kiksa ekipe <b>Marka van Bomela</b> u Eredviziji. Nije poraz kao u prethodna dva navrata, ali remi sa Spartom u Roterdamu (2:2) teško da će zadovoljiti funkcionere ovog velikog kluba. <b><a href="https://www.mozzartsport.com/fudbal/vesti/psv-na-kolenima-zamalo-ga-ubilo-njegovo-dete-video/341450">IZVEŠTAJ</a>.</b></p>
      <p><b>REAL MADRID - BETIS (tip 1, kvota 1,25) - rezultat 0:0</b><br/>Prvo senzacionalna pobeda Levantea nad Barselonom, pa remi Sevilje i Atletika u derbiju kola, a sada i kiks Reala usred Madrida. Jer na stadionu “Santjago Bernabeu“ očekivalo se da će Kraljevski klub lako izaći na kraj sa Betisom, <b>Rubijeva</b> četa se pošteno muči ove sezone, ali koliko su Verdiblankosi neugodan rival videlo se i večeras. Real je imao loptu u nogama, imao je i više šansi, čak je jednom i proturio loptu u protivničku mrežu, ali je na kraju morao da se pomiri sa remijem bez golova. <b><a href="https://www.mozzartsport.com/fudbal/vesti/vece-kad-su-kiksali-favoriti-betis-odneo-bod-iz-madrida-azaru-zbog-milimetarskog-ofsajda-ponisten-gol-video/341466">IZVEŠTAJ</a>.</b></p>
    </article>
  </body>
</html>