<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/istorijski-dan-za-grad-berlin/341371"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Istorijski dan za grad Berlin"/>
    <meta property="og:description" content="Prvi put snage u Bundesligi odmeravaju Union i Herta"/>
  </head>
  <body>
    <article>
      <h1>Istorijski dan za grad Berlin</h1>
      <h2>Prvi put snage u Bundesligi odmeravaju Union i Herta</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Do 1989. godine postojao je zid koji je delio Berlin. Uprkos svim poteškoćama, Štazija i bodljikavih žica, pristalice Uniona i Herte gajili su prijateljske odnose. Međutim, u godinama posle pada Berlinskog zida, poštovanje među navijačima dva gradska kluba lagano je iščezavalo. Toliko da se grad podelio na crveni i plavi deo. Međutim, u poslednje tri decenije prestonica Nemačke nije imala mnogo prilike da upriliči dvoboje Uniona i Herte. Samo četiri meča između Gvozdenih i Stare dame. Malo, premalo...</p>
      <p>Subota, 2. novembar, biće istorijski dan za grad Berlin. Tog dana ostvariće se san generacija fudbalskih zaljubljenika da ponovo dobiju gradski derbi u elitnom rangu nemačkog fudbala, a posle godina čekanja Union i Herta ukrstiće koplja u okviru 10. kola Bundeslige i odlučiti ko je glavni tim u prelepom i modernom gradu u zemlji pancera. Biće to odličan duel koji će obeležiti dobra atmosfera malog stadiona Uniona za 22.000 duša.</p>
      <p>Stadion „u kući starog šumara“, kako mu je ime, već je ove sezone uspevao da iznenadi ozbiljna imena poput Borusije iz Dortmunda koju su Gvozdeni tukli sa 3:1, pa domaćini s velikim očekivanjima dočekuju ovaj derbi. Ni jednima ni drugima ne ide u poslednje vreme, mada je Herta nešto bolje pozicionirana na tabeli gde ima četiri boda više. Union Berlin ima po pobedu i remi uz pet poraza na poslednjih sedam utakmica, dok je Stara dama porazom od Hofenhajma prošlog vikenda prekinula niz od četiri utakmica bez poraza (tri pobede i remi).</p>
      <p>Dosad su se sastajali samo u Cvajti, dva puta je pobeđivao gost i dva puta je bilo nerešeno, a sva četiri meča okončana su golom na obe strane. Srpski internacionalci <b>Neven Subotić </b>i <b>Marko Grujić </b>nezamenjivi su šrafovi u svojim klubovima i očekuju se u startnih 11.</p>
      <p>
        <b>BUNDESLIGA - 10. kolo</b>
      </p>
      <p><b>Petak</b><br/>Hofenhajm - Paderborn 3:0 (3:0)<br/>/Skov 2, Kaderžabek 15, Lokadija 25/</p>
      <p>
        <b>Subota<br/><a href="https://www.mozzartbet.com/sr/kladjenje-2018#/match/4488928">15.30: (6,25) Ajntraht (4,60) Bajern (1,48)</a><br/><a href="https://www.mozzartbet.com/sr/kladjenje-2018#/match/4488944">15.30: (2,05) Leverkuzen (3,50) Menhengladbah (3,60)</a><br/><a href="https://www.mozzartbet.com/sr/kladjenje-2018#/match/4489074">15.30: (1,55) Dortmund (4,10) Volfzburg (6,00)</a><br/><a href="https://www.mozzartbet.com/sr/kladjenje-2018#/match/4488973">15.30: (1,35) RB Lajpcig (5,30) Majnc (8,00)</a><br/><a href="https://www.mozzartbet.com/sr/kladjenje-2018#/match/4488920">15.30: (2,00) Verder (3,45) Frajburg (3,80)</a><br/><a href="https://www.mozzartbet.com/sr/kladjenje-2018#/match/4489003">18.00: (2,70) Union Berlin (3,25) Herta (2,65)</a></b>
      </p>
      <p>
        <b>Nedelja<br/><a href="https://www.mozzartbet.com/sr/kladjenje-2018#/match/4489572">15.30: (2,70) Fortuna Diseldorf (3,30) Keln (2,60)</a><br/><a href="https://www.mozzartbet.com/sr/kladjenje-2018#/match/4489543">18.00: (3,90) Augzburg (3,50) Šalke (1,95)</a></b>
      </p>
      <p>
        <b>*** kvote su podložne promenama</b>
      </p>
      <figure>
        <img src="https://mozzartsport.com/upload/CKEditor/01.11.2019/bundes.jpg"/>
      </figure>
      <p><b>Foto</b>: <i>Reuters / Shutterstock</i></p>
      <hr/>
      <figure>
        <iframe src="https://www.youtube.com/embed/3amgSYJjoA8" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>