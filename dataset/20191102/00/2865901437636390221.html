<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/lebron-se-poklonio-luki-strasan-igrac-mnogo-je-lepo-gledati-njegov-rast/341377"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Lebron se poklonio Luki: Strašan igrač! Mnogo je lepo gledati njegov rast"/>
    <meta property="og:description" content="Jedan od najboljih svih vremena hvalio momka čiji je bio idol"/>
  </head>
  <body>
    <article>
      <h1>Lebron se poklonio Luki: Strašan igrač! Mnogo je lepo gledati njegov rast</h1>
      <h2>Jedan od najboljih svih vremena hvalio momka čiji je bio idol</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <b>Ceo košarkaški svet ne prestaje da priča o meču Dalasa i Lejkersa, a posebno o istorijskom duelu Lebrona Džejmsa i Luke Dončića!</b>
      </p>
      <p>Svedoci dešavanja u Amerikan Erlajnz Centru kažu da je ovo zasigurno bio duel godine, dok su <b>Lebron</b> i <b>Luka </b>očigledno posebno uživali u međusobnom nadmudrivanju na terenu. Obojica su na kraju upisali po jedan strašan tripl-dabl, ali je pobedu na kraju odneo trostruki NBA šampion. Ipak, dok je cela planeta zadivljeno gledala dvojicu majstora u akciji, po završetku utakmice <b>Lebron Džejms</b> se poklonio <b>Luki Dončiću</b>. Prišao mu je, zagrlio i samo kratko prokomentarisao: <b>"Strašan si je...č majke"</b>.</p>
      <p>
        <b>
          <a href="https://mozzartsport.com/kosarka/vesti/duel-godine-kolosalni-tripl-dabl-sudar-lebrona-i-luke-da-se-pamti-video/341366">DUEL GODINE! Kolosalni “tripl-dabl“ sudar Lebrona i Luke – da se pamti (VIDEO)</a>
        </b>
      </p>
      <p>Iako u <b>Lebronovom </b>vokabularu često nema mesta za psovke, ovim tipičnim slengom želeo je da oda poštu <b>Luki Dončiću</b> i stavi mu do znanja koliko ceni njegovu igru i to što ga je naterao da se ozbiljno preznoji kako bi odneo pobedu. Svestan je i <b>Lebron</b> da mu je <b>Dončić</b> umalo potpuno ukrao šou, a američki mediji pišu o tome da je as iz Ohaja prepoznao talenat slovenačkog superstara.</p>
      <figure>
        <iframe src="https://www.youtube.com/embed/rLPseYM0f6s" width="425" height="349" data-service="Youtube" scrolling="no"/>
      </figure>
      <p>U odvojenim izjavama posle utakmice, <b>Luka</b> i <b>Lebron</b> su pričali o tome koliko se dive jedan drugom.<br/><b>”Ovo je bilo ludo! On je moj idol i oduvek je to bio. Neverovatan je osećaj kada se nađete licem u lice s njim, pa još kada iskombinujete tripl-dablove na ovaj način... Stvarno je bilo posebno”</b>, rekao je <b>Luka</b>, na šta se nadovezao <b>Lebron</b>:<br/><b>”Nikada ne znate koju ćete generaciju inspirisati da igraju košarku. Zaista je neverovatno saznanje da sam uspeo da inspirišem dete koje nikada nije odrastalo u SAD i igra košarku na pravi način. Toliko je uključen u igru i razmišlja samo o košarci. To je nešto posebno”</b>.</p>
      <p>Ne treba zaboraviti kako je javnost reagovala leta 2018. godine i osporavala <b>Lukinu</b> odluku da posle nezaboravne sezone u madridskom Realu ode u NBA... </p>
      <figure>
        <iframe src="https://www.youtube.com/embed/VSGc1UCAGJY" width="425" height="349" data-service="Youtube" scrolling="no"/>
      </figure>
      <hr/>
      <p>
        <i>Pogledajte novu epizodu Mozzartove serije "Ekipizza"</i>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
    </article>
  </body>
</html>