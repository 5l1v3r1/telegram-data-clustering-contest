<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696327/%D8%AA%D9%87%D8%AF%DB%8C%D8%AF-%D9%87%D9%86%D8%AF-%D8%A8%D9%87-%D9%84%D8%BA%D9%88-%D9%BE%D8%B1%D9%88%D8%A7%D8%B2-%D8%A7%DB%8C%D8%B1%D8%A8%D8%A7%D8%B3%E2%80%8C%D9%87%D8%A7%DB%8C%DB%8C-%DA%A9%D9%87-%D9%85%D9%88%D8%AA%D9%88%D8%B1-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%AF%D8%A7%D8%B1%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="تهدید هند به لغو پرواز ایرباس‌هایی که موتور آمریکایی دارند"/>
    <meta property="og:description" content="سازمان هوانوردی هند اعلام کرد در صورتی موتورهای آمریکایی ۱۶ فروند هواپیمای ایرباس خطوط‌ هوایی ایندی‌گو این کشور بروز رسانی نشوند طی ۱۵ روز آینده مجوز پرواز آنها را لغو خواهد‌کرد."/>
  </head>
  <body>
    <article>
      <h1>تهدید هند به لغو پرواز ایرباس‌هایی که موتور آمریکایی دارند</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032537_865.jpg"/>
      </figure>
      <p>سازمان هوانوردی هند اعلام کرد در صورتی موتورهای آمریکایی ۱۶ فروند هواپیمای ایرباس خطوط‌ هوایی ایندی‌گو این کشور بروز رسانی نشوند طی ۱۵ روز آینده مجوز پرواز آنها را لغو خواهد‌کرد.</p>
      <p>به گزارش عصر ایران به نقل از کن نیوز، این هواپیماها که از قضا از نوع ایرباس ۳۲۰‌نئو هستند و از جمله محصولات جدید ایرباس محسوب می‌شوند از موتورهای “پرت اند ویتنی” آمریکایی به عنوان پیشران استفاده می‌کنند.</p>
      <p>این موتورهای آمریکایی بیش از ۳۰۰۰ هزار ساعت سابقه پرواز دارند و دلیل این تصمیم مقامات سازمان هوانوردی کشوری هند این است که هواپیماهای ایرباس‌نئو در این کشور طی هفته گذشته ۳ مورد خاموش‌شدن موتور در حین پرواز را به ثبت رسانده‌اند.</p>
      <p>شرکت هواپیمایی ایندی‌گو هند بزرگ‌ترین مشتری هواپیماهای ایرباس ۳۲۰ نئو در جهان محسوب می‌شود و اخیرا تصمیم گرفته‌است که قراردادی به ارزش ۲۰ میلیارد دلار برای خرید موتور‌های هواپیما محصول مشترک جنرال الکتریک و سافرون فرانسه را به امضا برساند.</p>
    </article>
  </body>
</html>