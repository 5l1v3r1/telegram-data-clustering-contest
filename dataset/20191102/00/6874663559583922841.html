<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3772852,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="השיעור של ג'ואי: איך עולים לטיסה עם מטען חורג בלי לשלם קנס?"/>
    <meta property="og:description" content="דיילי הקרקע לא נוטים לבדוק את תיקי הגב למרות שלא פעם אינם קטנים בהרבה ממזוודות טרולי, הכיסים שלכם יכולים לעזור פה ובמקרה חירום אפשר תמיד לעשות מה שעשו ב&quot;חברים&quot;. טיפים לחיסכון בתשלום משקל עודף"/>
  </head>
  <body>
    <article>
      <h1>השיעור של ג'ואי: איך עולים לטיסה עם מטען חורג בלי לשלם קנס?</h1>
      <h2>דיילי הקרקע לא נוטים לבדוק את תיקי הגב למרות שלא פעם אינם קטנים בהרבה ממזוודות טרולי, הכיסים שלכם יכולים לעזור פה ובמקרה חירום אפשר תמיד לעשות מה שעשו ב"חברים". טיפים לחיסכון בתשלום משקל עודף</h2>
      <address><time datetime="2019-11-02T00:00:00+00:00">02 Nov 2019</time> by <a rel="author">שירות כלכליסט</a></address>
      <p>תשלום עמלות יקרות על מטען חורג הוא חוויה מתסכלת; כאילו שמישהו החליט שלארוז בעצמכם את המטען ולהגיע לטיסה בזמן זה לא מלחיץ גם כך, צריך להוסיף את עניין שקילת המטען והקנס על כל ק"ג נוסף.</p>
      <p>אתר hand luggage only העלה כמה דרכים להקל על עצמכם, ולעלות לטיסה גם אם במקרה ארזתם קצת יותר מהמותר.</p>
      <p>
        <b>אל תתביישו ללבוש שכבות אקסטרה</b>
      </p>
      <p>כן, כמו ג'ואי בפרק ההוא מ"חברים"; אירזו את כל הבגדים שאתם צריכים בתיק הגב, אבל אם יצא יש לכם משקל עודף, פשוט לכו לשירותים הקרובים וליבשו עליכם כמה שיותר בגדים. </p>
      <figure>
        <iframe src="https://www.youtube.com/embed/q--6wtCPHg8" width="590" height="345" data-service="Youtube" scrolling="no"/>
      </figure>
      <p>ברגע שתעלו על המטוס תוכלו לפשוט אותם. אף אחד לא יכול לומר לכם על זה כלום, ולא לגבות מכם תשלום נוסף על העניין. חבל רק שזה לא יכול לעבוד גם עם נעליים.</p>
      <p> </p>
      <p>
        <b>השתמשו בתיק גב במקום תיק יד</b>
      </p>
      <p> </p>
      <p>צוותי הקרקע תמיד מעריכים שתיקי גב קלים יותר ממזוודות על גלגלים, אבל למעשה הקיבולת שלהם דומה. מזוודות הן קשיחות ועלולות לתפוס הרבה מקום, בעוד תיקי גב הם גמישים ולכן ניתן לדחוס לתוכם דברים בהרבה יותר יעילות. החלק הכי טוב הוא שהנושאים תיקי גב בדרך כלל לא מוטרדים יותר מדי ע"י צוות הקרקע, ולא נאלצים לדחוף את המטען שלהם לתוך בודק הגודל ואז להילקח לשקילה.</p>
      <figure>
        <img src="https://images1.calcalist.co.il/PicServer3/2016/12/27/691248/3_l.jpg"/>
        <figcaption>טרולי? קח תיק גב <br/>צילום: שאטרסטוק</figcaption>
      </figure>
      <p>
        <b>מלאו את הכיסים</b>
      </p>
      <p>שימו דברים כבדים בכיסים כדי להפחית את משקל המזוודה, וברגע שעליתם למטוס תוכלו להחזיר אותם חזרה לתיק היד. אולי תראו מעט מוזר עם כיסים תפוחים בצורה מוגזמת, אבל זו לגמרי זכותכם.</p>
      <figure>
        <img src="https://images1.calcalist.co.il/PicServer3/2019/10/29/943661/22_l.jpg"/>
        <figcaption>אפשר להיות יצירתיים בהעברת החפצים לקבינה <br/>צילום: Instagram, Rebbeca Andrews</figcaption>
      </figure>
      <p>
        <b>קנו חלק מהדברים שאתם צריכים כשתגיעו</b>
      </p>
      <p>היפטרו ממוצרים מתכלים, למשל דברים שיש בתיק הרחצה, ואפשר לקנות ביעד או לוותר עליהם אם טסים הביתה.</p>
      <p>במקרים רבים זה זול יותר מלשלם תוספת של עשרות דולרים ויותר כדי לעלות עם המשקל החורג. ואולם, העצה הטובה מכולן היא פשוט להיערך כמו שצריך, ולארוז בצורה שלא תהיה מוגזמת - ולהימנע מאי נעימויות בנמל התעופה.</p>
    </article>
  </body>
</html>