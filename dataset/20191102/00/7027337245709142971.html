<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696487/%D8%B3%D8%A7%D8%B2%D9%85%D8%A7%D9%86-%D8%B4%D9%87%D8%B1%D8%AF%D8%A7%D8%B1%DB%8C-%D9%87%D8%A7-%D9%88-%D8%AF%D9%87%DB%8C%D8%A7%D8%B1%DB%8C-%D9%87%D8%A7-%D8%A8%D8%A7-%D9%88%D8%AC%D9%88%D8%AF-%D8%A7%DB%8C%D9%86-%D9%87%D9%85%D9%87-%D9%BE%D8%B1%D9%88%DA%98%D9%87%E2%80%8C-%D9%BE%D9%84-%D9%88-%D8%BA%DB%8C%D8%B1%D9%87-%D9%87%D9%86%D9%88%D8%B2-%D9%87%D9%85-%D8%AD%D8%A7%D9%84-%D8%B4%D9%87%D8%B1%D9%87%D8%A7%DB%8C%D9%85%D8%A7%D9%86-%D8%AE%D9%88%D8%A8-%D9%86%DB%8C%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="سازمان شهرداری ها و دهیاری ها: با وجود این همه پروژه‌، پل و غیره هنوز هم حال شهرهایمان خوب نیست"/>
    <meta property="og:description" content="رییس سازمان شهرداری ها و دهیاری های کشور نیز در این نشست با بیان این که در یک دوره‌ای معماری کشورمان زبانزد بود اظهار کرد: اما حالا کمتر فکر می‌کنیم و کمتر همه جوانب موضوعات را می‌بینیم چرا که یک زمانی بحث شهر اخلاق، شهر تاب آور، شهر زیست پذیر و غیره مطرح بود اما همه این مسائل و توجه به آنها نسخه‌ شفابخشی برای شهرها نبوده و نیستند."/>
  </head>
  <body>
    <article>
      <h1>سازمان شهرداری ها و دهیاری ها: با وجود این همه پروژه‌، پل و غیره هنوز هم حال شهرهایمان خوب نیست</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032836_999.jpg"/>
      </figure>
      <p>رییس سازمان شهرداری ها و دهیاری های کشور نیز در این نشست با بیان این که در یک دوره‌ای معماری کشورمان زبانزد بود اظهار کرد: اما حالا کمتر فکر می‌کنیم و کمتر همه جوانب موضوعات را می‌بینیم چرا که یک زمانی بحث شهر اخلاق، شهر تاب آور، شهر زیست پذیر و غیره مطرح بود اما همه این مسائل و توجه به آنها نسخه‌ شفابخشی برای شهرها نبوده و نیستند.</p>
      <p>به گزارش ایرنا؛ مهدی جمالی نژاد با بیان این که جای سوال است که چرا با وجود این همه پروژه‌، پل و غیره هنوز هم حال شهرهایمان خوب نیست اظهار کرد: یادمان رفته است که شهر موجود زنده است و هم روح و هم کالبد دارد و اگر همه جوانب آن را در نظر نگیریم نمی‌توانیم مشکلات را حل کنیم.</p>
      <p>رئیس سازمان شهرداری‌ها با بیان این که شهرهای اسلامی مصادیق کاملی از شهرهای ایده آل هستند گفت: در شهرهای اسلامی همه صفات انسانی و الهی در نظر گرفته شده است و معتقدم باید به جای مدیران شهری، به دنبال حکیمان شهری باشیم تا آنها بتواند با در نظر گرفتن همه جوانب وابعاد وجودی شهرها مشکلات را حل کنند.</p>
      <p>روز جهانی شهرها در سال ۲۰۱۳ بر اساس پیشنهاد کمیته اقتصادی و سرمایه‌گذاری سازمان ملل به منظور همکاری بیشتر شهرهای مختلف جهان برای تقویت زیرساختهای شهری حکمرانی محلی و مدیریت شهری و سایر زمینه‌های حیاتی برای مقابله با عواقب تغییرات شهرنشینی در جوامع مختلف انتخاب شده است.</p>
    </article>
  </body>
</html>