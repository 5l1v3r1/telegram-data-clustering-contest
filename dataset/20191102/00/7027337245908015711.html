<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696425/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%A2%D9%85%D8%B1%DB%8C%DA%A9%D8%A7-%D8%A8%D9%87-%D8%AF%D9%86%D8%A8%D8%A7%D9%84-%D8%B1%D9%88%D8%B2%DB%8C-%D9%87%D8%B3%D8%AA%DB%8C%D9%85-%DA%A9%D9%87-%D8%AF%D9%88%D8%A8%D8%A7%D8%B1%D9%87-%D8%A8%D8%AA%D9%88%D8%A7%D9%86%DB%8C%D9%85-%D8%AF%DB%8C%D9%BE%D9%84%D9%85%D8%A7%D8%AA%E2%80%8C%D9%87%D8%A7%DB%8C%D9%85%D8%A7%D9%86-%D8%B1%D8%A7-%D8%A8%D9%87-%D8%AA%D9%87%D8%B1%D8%A7%D9%86-%D8%A8%D9%81%D8%B1%D8%B3%D8%AA%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="وزارت خارجه آمریکا: به دنبال روزی هستیم که دوباره بتوانیم دیپلمات‌هایمان را به تهران بفرستیم"/>
    <meta property="og:description" content="وزارت خارجه آمریکا با اعلام اینکه همزمان با چهلمین سالروز تسخیر لانه جاسوسی میزبان یک مراسم در این زمینه خواهد بود، در بیانیه‌ای از ایران خواست تا آنچه که &quot;شهروندان آمریکایی بازداشت شده در ایران&quot; خواند را آزاد کند."/>
  </head>
  <body>
    <article>
      <h1>وزارت خارجه آمریکا: به دنبال روزی هستیم که دوباره بتوانیم دیپلمات‌هایمان را به تهران بفرستیم</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032731_612.jpg"/>
      </figure>
      <p>وزارت خارجه آمریکا با اعلام اینکه همزمان با چهلمین سالروز تسخیر لانه جاسوسی میزبان یک مراسم در این زمینه خواهد بود، در بیانیه‌ای از ایران خواست تا آنچه که "شهروندان آمریکایی بازداشت شده در ایران" خواند را آزاد کند.</p>
      <p>به گزارش ایسنا، وزارت امورخارجه آمریکا با انتشار بیانیه‌ای اعلام کرد که مایک پمپئو، وزیر امورخارجه آمریکا روز دونشبه 13 آبان در همین وزارت خانه میزبان یک مراسم خواهد بود که قرار است در آن از دیپلمات‌های آمریکایی حاضر در ماجرای تسخیر لانه جاسوسی در تهران و خوانواده‌هایشان قدردانی کند.</p>
      <p>بنابر گزارش پایگاه اینترنتی وزارت امورخارجه آمریکا، در ادامه این بیانیه همچنین آمده است که واشنگتن به دنبال روزی است که بار دیگر بتواند دیپلمات‌های خود را به تهران بفرستد.</p>
      <p>وزارت امورخارجه آمریکا همچنین در این بیانیه خواستار آزادی "شهروندان آمریکایی زندانی در ایران" (شامل سیامک نمازی، شیوئه وانگ و دیگران و همچنین رابرت لوینسون) شده است. واشنگتن ادعا می‌کند لوینسون سال‌ها پیش در ایران ناپدید شده است.</p>
      <p>در ادامه این بیاینه تاکید شده است که مراسم روز دوشنبه وزارت امورخارجه بدون حضور اصحاب رسانه برگزار می‌شود.</p>
    </article>
  </body>
</html>