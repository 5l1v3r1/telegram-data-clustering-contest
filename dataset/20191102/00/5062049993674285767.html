<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10609--turnaj-mistru-je-kompletni-v-londyne-si-zahraji-i-tri-novacci"/>
    <meta property="og:site_name" content="Tenisový svět"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Turnaj mistrů je kompletní! V Londýně si zahrají i tři nováčci"/>
    <meta property="og:description" content="Páteční výsledky na Masters v pařížské hale Bercy určily i poslední kvalifikované tenisty na závěrečný Turnaj mistrů v Londýně. Předposlední ročník, který se bude konat v hlavním městě Anglie před stěhováním do italského Turína, si zahraje poprvé i Ital Matteo Berrettini."/>
  </head>
  <body>
    <article>
      <h1>Turnaj mistrů je kompletní! V Londýně si zahrají i tři nováčci</h1>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <b>Páteční výsledky na Masters v pařížské hale Bercy určily i poslední kvalifikované tenisty na závěrečný Turnaj mistrů v Londýně. Předposlední ročník, který se bude konat v hlavním městě Anglie před stěhováním do italského Turína, si zahraje poprvé i Ital Matteo Berrettini.</b>
      </p>
      <p>Berrettiniho, který bude debutovat na Turnaji mistrů ve svých 23 letech, poslala do Londýna porážka Gaela Monfilse ve čtvrtfinále v Paříži. Právě Monfils byl posledním tenistou, který ještě mohl promluvit do bojů o ATP Finals.</p>
      <p>Vedle Berrettiniho budou na Turnaji mistrů poprvé v kariéře hrát také jednadvacetiletý Stefanos Tsitsipas a třiadvacetiletý Daniil Medveděv, který v Paříži překvapivě vypadl už ve druhém kole, ovšem má za sebou úžasné tři měsíce na okruhu.</p>
      <p>Účastníky Turnaje mistrů jsou rovněž Rafael Nadal, Novak Djokovič, Roger Federer, Dominic Thiem a Alexander Zverev. Němec si zajistil účast v Londýně také až na Masters v Paříži, kde mu bohatě stačil postup do osmifinále.</p>
      <p>Letošní Turnaj mistrů, který se bude hrát znovu v Millennium Dome v Londýně, se koná od 10. listopadu.</p>
      <footer>Jan Vojkůvka, foto: Twitter: Giorgio Spalluto</footer>
    </article>
  </body>
</html>