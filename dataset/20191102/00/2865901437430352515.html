<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/skandal-u-reziji-dzigija-ninkovica-posvadao-se-sa-saigracem-oko-penala-i-izasao-sa-utakmice/341435"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Skandal u režiji Džigija Ninkovića! Posvađao se sa saigračem oko penala i izašao sa utakmice"/>
    <meta property="og:description" content="Srbin izgubio živce na meču Serije B"/>
  </head>
  <body>
    <article>
      <h1>Skandal u režiji Džigija Ninkovića! Posvađao se sa saigračem oko penala i izašao sa utakmice</h1>
      <h2>Srbin izgubio živce na meču Serije B</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Otkako se pojavio profesionalnom fudbalu, <b>Nikolu</b> <b>Ninkovića</b> je bio glas da je redak talenat, ali i „usijana glava“. Često je umeo da oduševi potezima i golovima, ali i da potpuno iskoči iz koloseka i medveđu uslugu sebi ili ekipi.</p>
      <p>Od odlaska iz Partizana u Italiju, popularni <b>Džigi</b> se mučio i tražio pravu ulogu, da bi prošle godine napravio sjajan potez selidbom u redove drugoligaša Askolija. Tamo je prošle sezone sa šest golova i sedam asistencija oživeo karijeru, a još bolje počeo aktuelnu sezonu. Askoli je jedno od prijatnijih iznenađenja u sezoni, trenutno se nalazi na petom mestu na dva boda do drugoplasirane Peruđe i mesta koje vodi u Seriju A, a <b>Ninković</b> je sa tri gola i sedam asistencija (računajući i Kup Italije) na 13 mečeva jedan od nosilaca igre.</p>
      <p>Ipak, danas je pokazao da narav nije promenio i potpuno je izgubio kompas režirajući skandal o kojem je izvestila cela italijanska sportska javnost.</p>
      <p>Na meču protiv Venecije pri rezultatu 0:0 u 70. minutu je dosuđen penal za Askoli. <b>Ninković</b> je želeo da izvede najtsrožu kaznu, ali je isto želeo i njegov saigrač <b>Alesio</b> <b>de</b> <b>la</b> <b>Kruz</b>. Ceo minut je trajala svađa srpskog i holandskog fudbalera oko toga ko će da izvede penal i na kraju je ’pobedio’ <b>De</b> <b>la</b> <b>Kruz</b>. Izveo je penal i pogodio, ali to nije bio kraj.</p>
      <p>Pobesneli <b>Ninković</b> nije želeo da prihvati da mu je siagrač ’oteo’ penal pa je na iznenađenje prisutnih tražio od trenera da ga izvede iz igre jer nije želeo više da igra. Prišao je klupi i insistirao kod trenera da ga zameni. Askolijev strateg <b>Paolo</b> <b>Zaneti</b> ga je ’poslušao’ i zamenio ga, ali ga je tom prilikom iskritikovao i poslao ga odmah u svlačionicu.<br/><b>"Ne mogu da preuzmem odgovornost za njegovo ponašanje. Izvinjavamo se navijačima i svima. Traženje izmene je bilo odvratno"</b>, rekao je trener <b>Zaneti </b>posle meča. </p>
      <p>Oglasio se i sportski direktor kluba <b>Antonio Tesoro</b>. <br/><b>"Ninković je razočaran jer očigledno nema uticaj u ekipi kao prošle sezone. To ga čini nervoznim. Ali dok se ne smiri, nije nam od koristi za ekipu. Pokušavali smo da pokažemo razumevanje za njega, ali više to ne možemo da radimo. Moraćemo da preduzmemo neke mere. Ne isključujem opciju da bi Ninković posle ovoga mogao da bude izbačen iz tima. Izvinjavam se navijačima koju su ovo njegovo ponašanje osetili kao neopoštovanje kluba"</b>, rekao je Askolijev direktor. </p>
      <p>Ovo Ninkovićču nije prvi put ove sezone da ponašanjem pravi aferu. Nedavno je u porazu od Kremonezea zamenjen posle čega je pravio šou, besno šutirao i udarao po klupi. </p>
      <figure>
        <iframe src="https://www.youtube.com/embed/O2RLWXPDPus" width="425" height="349" data-service="Youtube" scrolling="no"/>
      </figure>
      <p> </p>
    </article>
  </body>
</html>