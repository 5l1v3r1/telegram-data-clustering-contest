<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/02214649/Maha-govts-Rs-10k-cr-relief-to-farmers-inadequate.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="விவசாயிகளுக்கு அரசு அறிவித்த ரூ.10 ஆயிரம் கோடி போதிய தொகை இல்லை; தேசியவாத காங்கிரஸ்"/>
    <meta property="og:description" content="விவசாயிகளுக்கு அரசு அறிவித்த ரூ.10 ஆயிரம் கோடி போதிய தொகை இல்லை என தேசியவாத காங்கிரஸ் கூறியுள்ளது."/>
  </head>
  <body>
    <article>
      <h1>விவசாயிகளுக்கு அரசு அறிவித்த ரூ.10 ஆயிரம் கோடி போதிய தொகை இல்லை; தேசியவாத காங்கிரஸ்</h1>
      <h2>விவசாயிகளுக்கு அரசு அறிவித்த ரூ.10 ஆயிரம் கோடி போதிய தொகை இல்லை என தேசியவாத காங்கிரஸ் கூறியுள்ளது.</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>நாக்பூர்,</p>
      <p>மராட்டியத்தில் காலந்தவறிய பருவமழை பொழிவால் பயிர்கள் சேதமடைந்து விவசாயிகள் பாதிக்கப்பட்டு உள்ளனர்.  இதுபற்றி தேசியவாத காங்கிரஸ் கட்சியின் தலைவர் சரத் பவார் தலைமையில் ஆலோசனை கூட்டம் ஒன்று இன்று நடத்தப்பட்டது.</p>
      <p>இந்த கூட்ட முடிவில் செய்தியாளர்களிடம் பேசிய முன்னாள் மராட்டிய துணை முதல் மந்திரி அஜித் பவார், பருவந்தவறிய மழையால் பாதிப்படைந்த விவசாயிகளுக்கு நிவாரணம் வழங்குவதற்காக பா.ஜ.க. மற்றும் சிவசேனா கட்சிகள் ஒன்றிணைந்து அரசை உருவாக்க வேண்டும் என கூறினார்.</p>
      <p>இந்த மழை பாதிப்பிற்காக விவசாயிகளுக்கு அறிவித்த உடனடி உதவி தொகையான ரூ.10 ஆயிரம் கோடி என்பது போதியது இல்லை என்றும் கூறினார்.  தேசியவாத காங்கிரஸ் கட்சியானது எதிர்க்கட்சி வரிசையில் அமரும் என முன்பு அவர் வலியுறுத்தி கூறினார்.</p>
    </article>
  </body>
</html>