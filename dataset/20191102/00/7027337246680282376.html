<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696379/%D8%B3%DB%8C%D9%86%D9%85%D8%A7%DA%AF%D8%B1%D8%A7%D9%86-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D8%AA%D9%88%DA%A9%DB%8C%D9%88"/>
    <meta property="og:site_name" content="عصر ايران"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="سینماگران ایرانی در جشنواره فیلم توکیو"/>
    <meta property="og:description" content="نوید محمدزاده، محسن تنابنده، رضا جمالی و سعید روستایی شامگاه ۹ آبان برای نمایش فیلم‌هایشان در جشنواره فیلم توکیو وارد ژاپن شدند."/>
  </head>
  <body>
    <article>
      <h1>سینماگران ایرانی در جشنواره فیلم توکیو</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/11/1032666_966.jpg"/>
      </figure>
      <p>نوید محمدزاده، محسن تنابنده، رضا جمالی و سعید روستایی شامگاه ۹ آبان برای نمایش فیلم‌هایشان در جشنواره فیلم توکیو وارد ژاپن شدند.</p>
      <p>به گزارش خبرنگار ایسنا در توکیو، در حالی جشنواره فیلم توکیو پنجمین روز برگزاری‌اش را سپری کرد که شنبه - ۱۱ آبان - سه فیلم ایرانی حاضر در این رویداد در بخش‌های مختلف به نمایش درمی‌آیند.</p>
      <p>شنبه مصادف با دوم نوامبر، فیلم «متری شش و نیم» سعید روستایی با حضور کارگردان و نوید محمدزاده بازیگر این فیلم در بخش رقابتی اصلی جشنواره فیلم توکیو به نمایش درمی‌آید و پس از آن نشست نقد و بررسی فیلم برگزار می‌شود.</p>
      <p>فیلم «قسم» به کارگردانی محسن تنابنده و «پیرمردها نمی‌میرند» به کارگردانی رضا جمالی با حضور کارگردان‌هایشان در بخش آسیایی جشنواره فیلم توکیو به نمایش درمی‌آیند.</p>
      <figure>
        <img src="https://cdn.asriran.com/files/fa/news/1398/8/11/1032667_351.jpg"/>
      </figure>
      <p>سی و دومین دوره جشنواره بین‌المللی فیلم توکیو از ۲۸ اکتبر تا ۵ نوامبر (۶ تا ۱۴ آبان) در ژاپن برگزار می‌شود. طبق اعلام پیشین، امسال فیلم «مرد ایرلندی» جدیدترین ساخته «مارتین اسکورسیزی»، فیلم اختتامیه جشنواره خواهد بود.</p>
    </article>
  </body>
</html>