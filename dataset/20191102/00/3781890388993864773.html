<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739586"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T00:52:00+00:00"/>
    <meta property="og:title" content="ใจหล่นตาตุ่ม'2ขวบ'เดินตัดถนน หนุ่มฮีโร่วิ่งช่วยสุดชีวิต"/>
    <meta property="og:description" content="เป้นคลิปที่ใจหายใจคว่ำเหลือเกิน หนุน้อย 2 ขวบ กำลังหัดเดิน แต่เดินเรื่อยๆจนมาถึงกลางถนนใหญ่ โชคดีหนุ่มลูกจ้างหลังคาเหล็กเห็นเข้า ผวารีบจอดวิ่งไปอุ้มส่งคืนพ่อแม่"/>
  </head>
  <body>
    <article>
      <h1>ใจหล่นตาตุ่ม'2ขวบ'เดินตัดถนน หนุ่มฮีโร่วิ่งช่วยสุดชีวิต</h1>
      <address>
        <time datetime="2019-11-02T00:52:00+00:00">02 Nov 2019, 00:52</time>
      </address>
      <p>
        <b>เป้นคลิปที่ใจหายใจคว่ำเหลือเกิน หนุน้อย 2 ขวบ กำลังหัดเดิน แต่เดินเรื่อยๆจนมาถึงกลางถนนใหญ่ โชคดีหนุ่มลูกจ้างหลังคาเหล็กเห็นเข้า ผวารีบจอดวิ่งไปอุ้มส่งคืนพ่อแม่</b>
      </p>
      <p>เมื่อวันที่ 1 พ.ย. ผู้สื่อข่าวรายงานว่า มีผู้ใช้เฟซบุ๊กรายหนึ่ง ได้โพสต์คลิปพร้อมข้อความลว่า <b><i>“ดูไว้นะคนสำหรับคนเลี้ยงเด็ก”</i></b> โดยในคลิปปรากฏภาพ เด็กชายวัย 1-2 ขวบ ซึ่งเพิ่งหัดเดินกำลังเดินข้ามถนนโดยลำพัง เข้าใจว่าอาจเดินเล่นอยู่ในบริเวณบ้านที่ติดกับถนน แล้วคงเดินออกมาเรื่อยๆ จนถึงกลางถนนที่มีรถวิ่งไปมา แต่โชคดีที่สุดที่ผู้ใช้เฟซบุ๊กรายนี้มองเห็นมาแต่ไกล จึงได้ลดความเร็วและหยุดรถ ก่อนจะรีบวิ่งลงจากรถวิ่งข้ามถนนไปอุ้มเด็ก ส่งคืนให้กับพ่อแม่อย่างปลอดภัย เพราะไม่รู้ว่ารถคันหลังที่ขับตามมาจะมองเห็นเด็กหรือเปล่า เพราะยังตัวเล็กมาก</p>
      <figure>
        <img src="https://www.dailynews.co.th/admin/upload/20191102/news_RKoprWfYIU074944_533.jpg?v=20191102129?v=8483"/>
      </figure>
      <p>โดยเหตุการณ์นี้เกิดขึ้นบนเส้นทางหลวงหมายเลข 21 ถนนสายสระบุรี-หล่มสัก ต.นาเฉลียง อ.หนองไผ่ จ.เพชรบูรณ์ หลังจากที่โพสต์คลิป ชาวเน็ตต่างก็วิพากษ์วิจารณ์ในทำนองตำหนิพ่อแม่เด็กมากมาย ว่าทำไมถึงได้ปล่อยให้เด็กเดินออกมาแบบนี้ได้ยังไง มันอันตรายมาก และกล่าวชื่นชมชายในคลิป เช่นว่า <b><i>“โอ้ยยยย  ผู้ใหญ่ทำอะไรอยู่เด็กถึงได้ออกมาขนาดนี้, อยู่ในบ้านยังไม่รู้เลยว่าเด็กอยู่บนถนน, ปล่อยเด็กมาได้งัย..เกิดรถไม่เห็นหรือเหยียบไม่อยากจะนึกภาพ, โอ้ยหัวใจจะวายวัยกำลังหัดเดิน ถนนใหญ่ด้วยบุญจริงๆที่มีคนเจอก่อน ถ้ามาช้ากว่านั้นละ พ่อแม่ไปไหนโอ้ยยยย, พี่คนอุ้มวิ่งลงไปไวมาก เฮ้อ อันตราย,หัวใจหล่อมาก”</i></b><br/>     </p>
      <figure>
        <img src="https://www.dailynews.co.th/admin/upload/20191102/news_HTawnDqKgP074945_533.jpg?v=20191102129?v=8312"/>
      </figure>
      <p>ผู้สื่อข่าวได้ติดต่อไปยังผู้ใช้เฟซบุ๊ก กระทั่งทราบว่าสบุ๊ค ทราบว่าเป็นพนักงานร้านจำหน่ายหลังคาเหล็กในตัวเมืองเพชรบูรณ์ ซึ่งเล่าว่า ตนพร้อมเพื่อนร่วมงานกำลังขับรถไปส่งวัสดุ เมื่อขับรถเข้าเขต ต.นาเฉลียง สังเกตเห็นว่ามีอะไรบางอย่างมองไปคล้ายๆเด็กกำลังเดินอยู่กลางถนนโดยลำพัง จึงได้บอกให้เพื่อนเร่งความเร็วเข้าไปดู พร้อมกับขยี้ตาดูให้ชัดๆ จนตกใจว่าเป็นเด็กจริงๆไม่ได้ตาฝาด ทำให้ต้องรีบจอดรถแล้ววิ่งไปอุ้มทันที ตอนที่วิ่งข้ามถนนไปอุ้มตนวิ่งเร็วสุดชีวิตเพราะน้องรถคันอื่นแล่นทับเด็ก ตนก็เป็นพ่อคนแล้วเช่นกัน จากนั้นก็อุ้มเด็กไปส่งที่บ้าน.</p>
      <figure>
        <iframe src="https://www.youtube.com/embed/-uP8K5M_JdQ" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>