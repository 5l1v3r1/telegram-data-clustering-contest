<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kovac-besan-na-nemacke-novinare-da-li-sam-jos-trener-bajerna-znate-vi-to-bolje-od-mene/341431"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Kovač besan na nemačke novinare: Da li sam još trener Bajerna? Znate vi to bolje od mene..."/>
    <meta property="og:description" content="Hrvatski trener razoačaran posle blamaže u Frankfurtu"/>
  </head>
  <body>
    <article>
      <h1>Kovač besan na nemačke novinare: Da li sam još trener Bajerna? Znate vi to bolje od mene...</h1>
      <h2>Hrvatski trener razoačaran posle blamaže u Frankfurtu</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>Bajern je <b><a href="https://www.mozzartsport.com/fudbal/vesti/kakvo-samaranje-bajerna-velemajstor-kostic-i-orlovi-ponizili-sampiona-nemacke-video/341416">pretrpeo težak poraz u Frankfurtu od 5:1</a></b> i logična tema večeri u Nemačkoj je - koliko će još potrajati <b>Niko Kovač</b> na klupi Bavaraca? Hrvatski stručnjak nedeljama trpi kritike i udare, a debakl protiv Ajntrahta samo će povećati taj pritisak.<br/><b>"Utakmica se završila baš onako kako nismo želeli. Ne možete da izgubite sa 5:1 ovde, čak ni sa deset igrača. Razočaran sam. Napravili smo previše grešaka. Izgubili gomilu lopti koje nismo povratili. Sve su to lagane greške koje su odmah kažnjene"</b>, komentar je utakmice iz ugla <b>Nika</b> <b>Kovača</b>.</p>
      <p>Trener Bajerna kaže da je od starta njegov tim bio u teškoj poziciji.<br/><b>"Nije lako kada igrate sa desetoricom 80 minuta u Frankfurtu. To nije nešto što smo očekivali. I sigurno da da u drugom poluvremenu nismo igrali dobro. Crveni karton je bio detalj koji je odlučio, ali ni mi nismo igrali dobro",</b> podvlači <b>Kovač</b>.</p>
      <p>Razbesnelo ga je pitanje novinara šta su razlozi poraza?<br/><b>"Ne moram baš sve da delim sa vama. Šta želite čujete od mene? Počeli smo dobro i dobili crveni karton."</b></p>
      <p>Na kraju su ga pitali i o budućnosti na klupi Bajerna, a on je sam odgovorom potvrdio da je neizvesna.<br/><b>"Ne znam ništa o tome. Verovatno vi (novinari) znate to bolje od mene. Kako mogu da znam išta nekoliko minuta posle utakmice? Moje mišljenje je nebitno. Treba da pitate one koji donose odluke"</b>, zaključio je <b>Niko Kovač</b>.</p>
      <p><b>Foto</b>: <i>Reuters</i></p>
    </article>
  </body>
</html>