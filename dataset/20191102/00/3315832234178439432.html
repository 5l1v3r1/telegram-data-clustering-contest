<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/2d13b2cde6c1e860/bulgaria-protesteaza-fata-de-unele-declaratii-arogante-ale-presedintelui-macron.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="Bulgaria protestează faţă de unele declaraţii „arogante” ale preşedintelui Macron"/>
    <meta property="og:description" content="Bulgaria a protestat faţă de unele declaraţii"/>
  </head>
  <body>
    <article>
      <h1>Bulgaria protestează faţă de unele declaraţii „arogante” ale preşedintelui Macron</h1>
      <address><time datetime="2019-11-02T00:00:00+00:00">02 Nov 2019</time> by <a rel="author">Jurnal.md</a></address>
      <p>
        <b>Bulgaria a protestat faţă de unele declaraţii "arogante" ale preşedintelui Franţei, Emmanuel Macron, şi a convocat-o lunea viitoare pe ambasadoarea franceză la Sofia, Florence Robine, pentru a-i transmite nemulţumirea, informează sâmbătă EFE.</b>
      </p>
      <p>Într-un interviu publicat săptămâna aceasta de revista conservatoare "Valeurs Actuelles", Macron a explicat că îi preferă "pe oamenii care vin legal (în Franţa) din Guineea sau Cote D'Ivoire bandelor ilegale de bulgari sau ucraineni".</p>
      <p>Vicepremierul Ekaterina Zaharieva, care deţine şi funcţia de ministru de externe, a cerut trimiterea unei note de protest Parisului şi a convocat-o pe ambasadoarea Franţei la sediul MAE bulgar, a explicat pentru EFE un purtător de cuvânt al diplomaţiei bulgare.</p>
      <p>Alt vicepremier bulgar, Krasimir Karakaceanov, care deţine şi portofoliul apărării şi este lider al partidului naţionalist VMRO, a criticat pe reţelele social media declaraţiile "arogante" ale lui Macron şi l-a numit reprezentantul "elitei politice europene".</p>
      <p>EFE aminteşte că Bulgaria este stat membru al Uniunii Europene din 2007.</p>
    </article>
  </body>
</html>