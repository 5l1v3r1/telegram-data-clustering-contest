<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mozzartsport.com/fudbal/vesti/uzivo-proleter-crvena-zvezda-0-2-boaci-stavlja-tacku/341380"/>
    <meta property="og:site_name" content="MozzartSport"/>
    <meta property="article:published_time" content="2019-11-02T00:00:00+00:00"/>
    <meta property="og:title" content="UŽIVO: Proleter - Crvena zvezda 0:2, Boaći stavlja tačku"/>
    <meta property="og:description" content="Iz minuta u minut pratite dešavanja sa Karađorđa..."/>
  </head>
  <body>
    <article>
      <h1>UŽIVO: Proleter - Crvena zvezda 0:2, Boaći stavlja tačku</h1>
      <h2>Iz minuta u minut pratite dešavanja sa Karađorđa...</h2>
      <address>
        <time datetime="2019-11-02T00:00:00+00:00">02 Nov 2019</time>
      </address>
      <p>
        <b>PROLETER - CRVENA ZVEZDA 0:2 (0:0)<br/>/Garsija 59, Boaći 82/</b>
      </p>
      <p>
        <i>Novi Sad.<br/>Stadion: Karađorđe.<br/>Sudija: Danilo Grujić.</i>
      </p>
      <p><b>Proleter (4-2-3-1):</b> Petrić - Tanasin, Leandro, Andrejević, Kovačević - Jovanović (od 74. Rušević), Pejić - Šćepanović (od 64. Novaković), Babić, Marjanović (od 83. Jovanović) - Mirosavljev.</p>
      <p><b>Crvena zvezda (4-2-3-1):</b> Borjan - Gajić, Pankov, Milunović, Rodić - Vulić (od 62. Jovančić), Kanjas - Garsija, Marin, Simić (od 62. Boaći) - Pavkov (od 81. Jevtović).</p>
      <h3>Vesti uživo</h3>
      <h4>17:45</h4>
      <h4>88. minut</h4>
      <p>Dobra šansa za Proleter. Babić je centrirao iz slobodnog udarca, Leandro je bio sam na sedam-osam metara od gola Zvezde, međutim, nije dobro udario loptu glavom i ona je otišla metar-dva pored stative.</p>
      <h4>17:43</h4>
      <h4>86. minut</h4>
      <p>Krenuo je Proleter napred, pa je dosta prostora ostalo za kontre na njegovoj polovini. Takvu je povukao Marin, pa dodao u prostor za Jevtovića, koji je probao da namesti još jedan gol Boaćiju, ali je loše zahvatio loptu i akcija je propala.</p>
      <h4>17:39</h4>
      <h4>GOOOL!!!</h4>
      <p>82. minut - GOL! Vodi Zvezda 2:0! Strelac je Boaći, a asistirao mu je Jevtović samo što je ušao u igru. Pogodak je postignut na gotovo identičan način kao prvi: Jevtović je probio uz gol-aut liniju i na petercu poslužio Boaćija.</p>
      <h4>17:37</h4>
      <h4>81. minut</h4>
      <p>Poslednja izmena u Zvezdi: Jevtović je dobio šansu umesto Pavkova.</p>
      <h4>17:37</h4>
      <h4>81. minut</h4>
      <p>Opasno! Pejić je topovski šutirao sa skoro 30 metara, lopta je prošla blizu stative Borjanovog gola!</p>
      <h4>17:35</h4>
      <h4>79. minut</h4>
      <p>Rušević je kontrolisao loptu u šesnaestercu Zvezde, hteo je da odigra povratnu i pogodio je sudiju Grujića! Propala solidna situacija za Proleter...</p>
      <h4>17:32</h4>
      <h4>76. minut</h4>
      <p>Lepo su kombinovali igrači Zvezde, Marin i Rodić, usledio je centaršut na peterac, ali je Andrejević bio dobro postavljen i otklonio je opasnost.</p>
      <h4>17:31</h4>
      <h4>75. minut</h4>
      <p>Nova izmena u Proleteru, Rušević je zamenio Jovanovića.</p>
      <h4>17:30</h4>
      <h4>74. minut</h4>
      <p>Neće Pavkova danas. Imao je još jednu priliku, dobio je dubinsku loptu, ušao s njom u šesnaesterac, gađao dalju stativu i - nije pogodio.</p>
      <h4>17:28</h4>
      <h4>71. minut</h4>
      <p>Šansa za Proleter! Korner za domaće, najviši u skoku je bio Andrejević, udario je loptu glavom, a ona je za koji centimetar prošla pored Borjanove stative!</p>
      <h4>17:27</h4>
      <h4>70. minut</h4>
      <p>Još jedan pokušaj Boaćija. Ni sada nije dobro udario loptu, ali je ona pogodila Leandra i promenila smer, međutim, golman Proletera je ipak stigao da je uhvati.</p>
      <h4>17:23</h4>
      <h4>67. minut</h4>
      <p>Slab pokušaj Boaćija. Hteo je sve sam, iako je bio iskosa na 16 metara od gola Proletera. Na kraju je traljavo zahvatio loptu, koja je odskakutala pored gola domaćih.</p>
      <h4>17:20</h4>
      <h4>64. minut</h4>
      <p>Izmena i u Proleteru: Novaković je ušao u igru umesto  Šćepanovića.</p>
      <h4>17:18</h4>
      <h4>62. minut</h4>
      <p>Asistent za gol Simić izlazi s terena, a ulazi Boaći.<br/>Još jedna izmena, umesto Vulića u ostatku meča igraće Jovančić.</p>
      <h4>17:16</h4>
      <h4>GOOOL!!!</h4>
      <p>59. minut - Vodi Zvezda! Strelac je Mateo Garsija, koji je na istom stadionu postigao gol za Zvezdu i protiv Vojvodine. Simić je uradio pola posla, probio po levoj strani, zavrnuo loptu na peterac, gde je utrčao Garsija i sproveo fudbal u mrežu!<br/> </p>
      <figure>
        <iframe src="https://www.youtube.com/embed/hRoLbdEQx2E" width="425" height="349" data-service="Youtube" scrolling="no"/>
      </figure>
      <p> </p>
      <h4>17:14</h4>
      <h4>58. minut</h4>
      <p>Veliki pritisak Crvene zvezde, dva kornera, serija udaraca, ipak Novosađani se za sada uspešno brane. Ali, sve ih više Beograđani potiskuju u krilo svog golmana...</p>
      <h4>17:12</h4>
      <h4>56. minut</h4>
      <p>Serija pokušaja šampiona, tri ili četiri udarca posle kornera, ali lopta nije imala kuda da prođe do gola Proletera.</p>
      <h4>17:11</h4>
      <h4>55. minut</h4>
      <p>Vulić je izgubio loptu na svojoj polovini, Milosavljev je povukao kontru, ali je odigrao lošu povratnu loptu na šesnaesterac, akcija je propala.</p>
      <h4>17:10</h4>
      <h4>54. minut</h4>
      <p>Rešio je i Nemanja Milunović da testira svoj šut sa distance. Nismo ga često viđali u ovakvim situacijama, ali oprobao se, doduše neuspešno, lopta je otišla daleko od gola.</p>
      <h4>17:08</h4>
      <h4>52. minut</h4>
      <p>Pokušava Proleter i da organizuje napade, ne stoji samo na svojoj polovini terena da se brani, ali za sada nema uspeha u tome, da opasno zapreti Zvezdi.</p>
      <h4>17:04</h4>
      <h4>47. minut</h4>
      <p>Izgleda da ćemo gledati slično drugo poluvreme. Pavkov je sada šutirao sa 16 metara, ali je pre toga napravio faul. Potom i pokušaj Simića. </p>
      <h4>17:02</h4>
      <h4>POČELO JE DRUGO POLUVREME</h4>
      <p>Počelo je drugo poluvreme u Novom Sadu</p>
      <h4>16:44</h4>
      <h4>POLUVREME</h4>
      <p>Poluvreme u Novom Sadu. Proleter je disciplinovanom igrom uspeo da odoli šampionu. Imala je Crvena zvezda dve odlične prilike preko Pavkova. Međutim, teško je šampion dolazio do izbiljnih šansi. Tim Branka Žigić se odlično branio u niskoj zoni. </p>
      <h4>16:43</h4>
      <h4>43. minut</h4>
      <p>Poslednjih deset minuta se igralo na polovini Proletera. Ali opet Zvezda teško dolazi u situaciju da šutira na gol. </p>
      <h4>16:40</h4>
      <h4>41. minut</h4>
      <p>Pokušao je više puta Horhe Kanjas da direktnim pasovima napravi višak. Ne ide mu za sada najbolje. Uglavnom greši španski internacionalac. </p>
      <h4>16:39</h4>
      <h4>40. minut</h4>
      <p>Udarac Milunovića posle kornera Marina. Nije bilo opasnosti po Proleter. </p>
      <h4>16:36</h4>
      <h4>36. minut</h4>
      <p>Najbolji napad Proletera. Sve je lepo izgledalo. Tanasin se ubacio, lopta je išla ka Siniši Babiću. Odlično je izblokirao Milunović. Bilo bi to jako opasno. </p>
      <h4>16:34</h4>
      <h4>35. minut</h4>
      <p>Marin do Pavkova posle dobrog presniga crveno-belih. Pored gola je šutirao Zvezdin napadač. Jako se dobro brane domaći u niskom bloku. Zvezda teško pronalazi rupe. </p>
      <h4>16:29</h4>
      <h4>I JOŠ JEDNOM PAVKOV</h4>
      <p>Još jedna velika šansa za Zvezdu. I ponovo je Milan Pavkov bio u gro planu. Centrirao je Rodić, ovoga puta Zvezdin napadač je sjajno trznuo glavom. Odbranio je Petrić. Išla je lopta u njegov ugao. </p>
      <h4>16:25</h4>
      <h4>25. minut</h4>
      <p>Još jedna šansa za Zvezdu. Kovačević je odlično intervenisao ispred Garsije. Lepo je, prethodno, Rodić provukao loptu do Milunovića. </p>
      <h4>16:22</h4>
      <h4>22. minut - VELIKI PROMAŠAJ PAVKOVA</h4>
      <p>Veliki promašaj Milana Pavkova. Najbolja šansa za sada . Odlično su odigrali na strani Garsija i Gajić. Ušao je u šesnesterac Zvezdin bek, centrirao na tri metara, ali je usamljeni Pavkov loše reagovao. Ne zna se da li je hteo da propusti loptu. </p>
      <h4>16:21</h4>
      <h4>21. minut</h4>
      <p>Udarac Pavkova glavom. Centrirao je Marin. Nije to bila idealna situacija. Lopta ide preko gola. </p>
      <h4>16:18</h4>
      <h4>18. minut</h4>
      <p>Vrlo dobar pokušaj Branislava Jovanovića. Loše su očistili jedan centaršut igrači Crvene zvezde. Šutirao je sa nekih 20 metara vezista Proletera. Lopta ide pored gola. </p>
      <h4>16:16</h4>
      <h4>17. minut</h4>
      <p>Pokušala je Zvezda posle kornera. Ispred Milunovića je odlično skočio Miraosavljev. Odbila se lopta do Simića. Loš udarac sa 16 metara. </p>
      <h4>16:15</h4>
      <h4>15. minut</h4>
      <p>Konačno je Proelter uspeo bar malo da zapreti. Siniša Babić je centrirao. Vrlo nezgodno je to izgledalo. Zagradio se Rodić. </p>
      <h4>16:13</h4>
      <h4>13. minut</h4>
      <p>Konačno jer Crvena zvezda imala višak prostora. Lepo je odigrao na stranu Simić, ali Marin je izgubio duel jedan na jedan. Odlično ga je očistio Andrejević. Dinamična utakmica. Bez većih uzbuđenja. </p>
      <h4>16:10</h4>
      <h4>10. minut</h4>
      <p>Lopta uglavnom u nogama igrača Crvene zvezde. Međutim, i dalje čekamo prvu, pravu šansu na Karađorđu. </p>
      <h4>16:06</h4>
      <h4>7. minut</h4>
      <p>Vrlo energično igraju domaći igrači. Zvezda teško dolazi u poslednju trećinu terena. Sada je lepo višak napravio Simić, ali je Šćepanović reagovao ispred zahuhtalog Gajića. </p>
      <h4>16:04</h4>
      <h4>5. minut</h4>
      <p>Pokušao je Vulić sa 17-18 metara, lopta je prošla pored gola. Prvi pravi udarac ka golu. </p>
      <h4>16:03</h4>
      <h4>4. minut</h4>
      <p>Pokušao je Gajić dugom loptom iza leđa odbrane Proletera da uposli Garsiju, ali je odbrana domaćih osujetila taj pokušaj.</p>
      <h4>16:01</h4>
      <p>Zvezda igra ovaj meč u plavim dresovima, što je postalo skoro pa pravilo kada gostuje u Novom Sadu, bilo protiv Vojvodine, bilo protiv Proletera.</p>
      <h4>15:59</h4>
      <h4>POČELO JE!</h4>
      <p>Lopta je krenula s centra!</p>
      <h4>15:55</h4>
      <p>Bliži se početak utakmice, skromna poseta na Karađorđu... </p>
      <h4>14:58</h4>
      <h4>ZVEZDINA DOMINACIJA NAD PROLETEROM</h4>
      <p>Crvena zvezda je četiri puta igrala protiv Proletera, od čega tri puta u Novom Sadu. Nikada nije ni gol primila i ostvarila je sve četiri pobede. U finišu prošle sezone namučila se na Karađorđu protiv ovog rivala, dobivši kasnim golom <b>Milana Jevtovića.</b></p>
      <h4>14:56</h4>
      <h4>MILOJEVIĆ JURI JUBILEJ</h4>
      <p>Proleter mesec i po dana ne zna za pobedu, međutim isto toliko nije ni igrao kod kuće u Novom Sadu. Prethodni poraz Slanobarci su doživeli još od Partizana polovinom septembra, kada je bilo 3:0 za crno-bele. Zvezda, s druge strane, juri sedmi vezani ligaški trijumf posle neuspeha u derbiju. Poseban motiv igračima biće činjenica da <b>Vladan Milojević </b>može da uđe u istoriju Crvene zvezde kao tek drugi trener, posle <b>Miljana Miljanića</b>, koji je na klupi crveno-belih ostvario trocifren broj pobeda. Pedantni stručnjak trenutno je na koti 99.</p>
      <h4>14:53</h4>
      <p>Poštovani posetioci portala MOZZART Sport, dobar dan i dobro došli na još jedno druženje. Iz minuta u minut pratite dešavanja sa Karađorđa gde se sastaju Proleter i Crvena zvezda (16.00, TV Arena Sport).</p>
    </article>
  </body>
</html>