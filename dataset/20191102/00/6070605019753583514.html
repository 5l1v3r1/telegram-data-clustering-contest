<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/estils/Klum-disfressa-aparador-Nova-York_0_2336766389.html"/>
    <meta property="og:site_name" content="Ara.cat"/>
    <meta property="article:published_time" content="2019-11-02T00:02:56+00:00"/>
    <meta property="og:title" content="Klum es disfressa en un aparador de Nova York"/>
    <meta property="og:description" content="Fins i tot s’han animat a celebrar Halloween els prínceps noruecs, Haakon i Mette-Marit"/>
  </head>
  <body>
    <article>
      <h1>Klum es disfressa en un aparador de Nova York</h1>
      <h2>Fins i tot s’han animat a celebrar Halloween els prínceps noruecs, Haakon i Mette-Marit</h2>
      <address>
        <time datetime="2019-11-02T00:02:56+00:00">02 Nov 2019, 00:02</time>
      </address>
      <p>Cada any són més els famosos que es disfressen per Halloween. Enguany fins i tot s’han afegit a aquesta tradició nord-americana els prínceps noruecs, <b>Haakon i Mette-Marit</b>, que s’han disfressat dels protagonistes de <i>The Tenenbaums</i>. No obstant això, ningú iguala el desplegament mediàtic i de caracterització de la model alemanya <b>Heidi Klum</b>.</p>
      <p>Enguany Klum ha anat un pas més enllà disfressant-se a la vista dels ciutadans novaiorquesos en un aparador d’una botiga de la ciutat. La disfressa, que barrejava l’estètica d’Alien i la d’una dona biònica, va trigar deu hores a quedar enllestida. La model, de 46 anys, va necessitar un vestit de silicona de cap a peus, sobre el qual es va executar una llarga i meticulosa obra de <i>body painting</i>.</p>
      <p>Un cop enllestida la feina, la model va donar el tret de sortida a la seva festa de Halloween, a la qual cada any acudeixen molts famosos. Ella hi va anar acompanyada del seu marit, el músic <b>Tom Kaulitz</b>. Enguany hi van acudir personatges de la talla de <b>Maluma</b> i <b>Karlie</b><b> Kloss</b>.</p>
    </article>
  </body>
</html>