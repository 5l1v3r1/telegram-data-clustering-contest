<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637610/%D8%B9%D8%A8%D9%88%D8%B1-%D8%A2%D9%85%D8%A7%D8%B1-%DA%AF%DB%8C%D9%85%D8%B1%D9%87%D8%A7-%D8%A8%D8%A7%D8%B2%DB%8C-apex-legends-%D8%A7%D8%B2-%DB%B7%DB%B0-%D9%85%DB%8C%D9%84%DB%8C%D9%88%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T21:15:00+00:00"/>
    <meta property="og:title" content="عبور آمار گیمرها بازی Apex Legends از ۷۰ میلیون"/>
    <meta property="og:description" content="شرکت الکترونیک آرتز در گزارش مالی خود اعلام کرد که آمار گیمر‌های بازی Apex Legends از ۷۰ میلیون عبور کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637610/%D8%B9%D8%A8%D9%88%D8%B1-%D8%A2%D9%85%D8%A7%D8%B1-%DA%AF%DB%8C%D9%85%D8%B1%D9%87%D8%A7-%D8%A8%D8%A7%D8%B2%DB%8C-apex-legends-%D8%A7%D8%B2-%DB%B7%DB%B0-%D9%85%DB%8C%D9%84%DB%8C%D9%88%D9%86">عبور آمار گیمرها بازی Apex Legends از ۷۰ میلیون</a>
      </h1>
      <h2>شرکت الکترونیک آرتز در گزارش مالی خود اعلام کرد که آمار گیمر‌های بازی Apex Legends از ۷۰ میلیون عبور کرد.</h2>
      <address><time datetime="2019-11-02T21:15:00+00:00">02 Nov 2019, 21:15</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، شرکت الکترونیک آرتز به تازگی گزارش مالی خود را عرضه کرده است و اولین موضوعی که در گزارش مالی این شرکت آمده است، بحث به پایان رسیدن فصل جاری بازی NBA Live است و در آینده‌ای نزدیک قرار است این بازی وارد فصل جدید خود با نام NBA Live 20 شود. درآمد گزارش شده الکترونیک آرتز در سه ماهه گذشته نشان می‌دهد سود این شرکت به لطف بازی‌های آنلاین خود توانسته است افزایش یابد چرا که شرکت الکترونیک آرتز با بروزرسانی دائمی این عناوین گیمر‌ها را مجبور به پرداخت هزینه اضافی‌تر می‌کند و تا زمانی که گیمر نسخه جدید بازی شرکت EA را دریافت نکند، امکان اجرای بازی را نخواهد داشت.</p>
      <p>یکی از نقاط قوت شرکت الکترونیک آرتز بازی Apex Legends است که طبق آمار‌های گزارش شده از این شرکت، عنوان مذکور در حال حاضر بیش از ۷۰ میلیون بازیکن دارد که مشخص نیست چه تعداد آن‌ها فعال هستند و به صورت دائم بازی را اجرا می‌کنند؛ از دیگر عناوین سودآور برای شرکت الکترونیک آرتز می‌توان به بخش آنلاین بازی‌های Madden، FIFA و NHL اشاره کرد.</p>
      <p>بازی دیگری که برای شرکت الکترونیک آرتز سودآوری کرده است عنوان Sims 4 است که در حال حاضر نسبت به سال گذشته ۴۰ درصد آمار گیمر‌های بالا رفته است و توانسته است ۵ میلیارد دلار در سراسر جهان فروش داشته باشد. مدیر عامل شرکت الکترونیک آرتز نیز اعلام کرده است که آمار گیرم‌های این بازی پس از عرضه نسخه PS4 آن به مقدار قابل ملاحظه‌ای افزایش پیدا کرد.</p>
      <p>بیشتر بازی‌های آینده شرکت الکترونیک آرتز احتمالا از قابلیت کراس پلی پشتیبانی خواهد کرد چرا که شرکت EA هرگز سود بالای خود از بازی Apex Legends را نادیده نخواهد گرفت و دست به عرضه عناوین چند پلتفرمی بیشتری مانند این بازی خواهد زد. همچنین قرار است نسخه موبایلی بازی Apex Legends نیز در چین به صورت آزمایشی عرضه شود که پس از گذراندن آزمایش‌های لازم در سراسر جهان عرضه خواهد شد.</p>
    </article>
  </body>
</html>