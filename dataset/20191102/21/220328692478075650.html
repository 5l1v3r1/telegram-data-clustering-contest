<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/310-godishnata-tsigulka-zabravena-vv-vlak-vrnata-na-sobstvenika-405687.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T21:46:14+00:00"/>
    <meta property="og:title" content="310-годишната цигулка, забравена във влак, върната на собственика"/>
    <meta property="og:description" content="Инструментът е предаден на професионалния музикант Стивън Морис"/>
  </head>
  <body>
    <article>
      <h1>310-годишната цигулка, забравена във влак, върната на собственика</h1>
      <address><time datetime="2019-11-02T21:46:14+00:00">02 Nov 2019, 21:46</time> by <a rel="author">"Стандарт"</a></address>
      <p>310-годишна цигулка на стойност 250 000 паунда, останала във влак в южен Лондон, е върната на собственика си.</p>
      <p>Инструментът е предаден на професионалния музикант Стивън Морис на паркинг пред супермаркет в Бекънъм след тайни преговори и под надзора на полицията съобщава БГНЕС.</p>
      <p>„Не съм спал много, откакто цигулката изчезна.", призна по-късно музикантът. Стивън Морис беше казал, че загубата на инструмента е като "да ми отсекат ръката."</p>
      <p>Цигулката, която е изработена от майстора Течлер през 1709 г., беше забравена във влака от Лондон до Орпингтън на 22 октомври, когато Морис слиза на гара Penge East с велосипеда си.</p>
      <p>Британската транспортна полиция (BTP)<b> </b>по-късно пусна CCTV изображение на мъж, за когото се смята, че е взел цигулката, когато влакът е спрял на гара Bromley South и отправиха публична молба инструментът да бъде върнат, съобщи Би Би Си.</p>
      <p>Пробивът дойде в четвъртък, когато Морис получи съобщение в Туитър, което гласеше: „Разпознавам човека на снимката. Мисля, че може би е някой, когото познавам - бих искал да съм от полза. Знам какво е да забравите ценности във влак."</p>
      <p>През следващите 24 часа беше осъществен допълнителен контакт с лицето, изпратило съобщението - подозира се, че всъщност той е човекът, който е взел цигулката.</p>
      <p>Наричайки себе си „Джийн“, което не е истинското му име, мъжът се съгласи да се срещне с Морис в петък вечерта на паркинг на до жп гара Бекенхам.</p>
      <p>При операция, координирана от приятеля на музиканта и бивш полицейски служител Майк Панет, <b>екип от офицери в цивилни дрехи е наблюдавал размяната.</b></p>
      <p>„Майк беше двигателят на всичко.”, сподели музикантът.</p>
      <p>Цигулката и лъковете са били предадени в отлично състояние на собственика.</p>
      <p>"Не можеше да завърши по-щастливо.", каза пред медиите Стивън Морис.</p>
      <p> </p>
      <p> </p>
    </article>
  </body>
</html>