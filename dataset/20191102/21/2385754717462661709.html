<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/spain/595476/ekanan-tin-xari-tis-mpartselona-i-sevilli-me-tin-atletiko"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T21:39:00+00:00"/>
    <meta property="og:title" content="Έκαναν την... χάρη της Μπαρτσελόνα η Σεβίλλη με την Ατλέτικο!"/>
    <meta property="og:description" content="Στο 1-1 έμειναν Σεβίλλη και Ατλέτικο Μαδρίτης, χάνοντας την ευκαιρία να περάσουν έστω και προσωρινά στην κορυφή της βαθμολογίας.   Σεβίλλη και..."/>
  </head>
  <body>
    <article>
      <h1>Έκαναν την... χάρη της Μπαρτσελόνα η Σεβίλλη με την Ατλέτικο!</h1>
      <address><time datetime="2019-11-02T21:39:00+00:00">02 Nov 2019, 21:39</time> by <a rel="author">SigmaliveSportime</a></address>
      <p><b>Στο 1-1 έμειναν Σεβίλλη και Ατλέτικο Μαδρίτης, χάνοντας την ευκαιρία να περάσουν έστω και προσωρινά στην κορυφή της βαθμολογίας.<br/></b> <br/>Σεβίλλη και Ατλέτικο Μαδρίτης έμειναν στο 1-1 στο «Σάντσεθ Πιθχουάν», με αποτέλεσμα να χάσουν την ευκαιρία να προσπεράσουν την Μπαρτσελόνα στην κορυφή της βαθμολογίας. Μοιραίος για τους «ροχιμπλάνκος» ο Ντιέγκο Κόστα, ο οποίος αστόχησε σε πέναλτι στο 71’.<br/> <br/>Πιο δυνατά μπήκε στο ματς η Ατλέτικο, πιέζοντας για το γκολ, αλλά δεν τα κατάφερε μέχρι το πρώτο 20λεπτο. Εκεί, η Σεβίλλη άρχισε να ανεβαίνει, με τον Όμπλακ να τη… νιώθει και τελικά τον Φράνκο Βάθκεθ να ανοίγει το σκορ στο 27’, ύστερα από εκτέλεση φάουλ του Μπανέγα. Στην συνέχεια, οι «ροχιμπλάνκος» προσπάθησαν να απαντήσουν, ωστόσο ο Βάτσλικ κρατούσε πίσω και έτσι το σκορ του πρώτου ημιχρόνου ήταν το 1-0.<br/> <br/>Το ίδιο πιεστική μπήκε η Ατλέτικο και στο δεύτερο μέρος, με τον Ντιέγκο Κόστα να σκοράρει στο 54’, αλλά το γκολ του να ακυρώνεται ως οφσάιντ μέσω του VAR. Ωστόσο, οι παίκτες του Σιμεόνε συνέχισαν το ίδιο δυνατά, με τον Μοράτα αυτή την φορά να τους λύνει τα… χέρια, ισοφαρίζοντας (1-1), στο 60’. Οι «ροχιμπλάνκος» επέμεναν με τον Κόκε να κερδίζει πέναλτι, αλλά τον Βάτσλικ να απομακρύνει την εκτέλεση του Ντιέγκο Κόστα, στο 71’. Από εκείνο το σημείο και έπειτα, οι δύο ομάδες είχαν καλές στιγμές εκατέρωθεν, αλλά το 1-1 έμεινε μέχρι την λήξη.<br/> </p>
    </article>
  </body>
</html>