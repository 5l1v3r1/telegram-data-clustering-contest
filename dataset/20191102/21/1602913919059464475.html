<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/tommy-hilfiger-una-dintre-cele-mai-cunoscute-figuri-din-lumea-modei-si-a-vandut-penthouseul-pe-nimic-a-fost-nevoie-de-peste-cinci-ani-si-de-multe-discounturi-pentru-ca-ca-tranzactia-sa-aiba-loc-18484797"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T21:00:00+00:00"/>
    <meta property="og:title" content="Tommy Hilfiger, una dintre cele mai cunoscute figuri din lumea modei şi-a vândut penthouseul pe „nimic”. A fost nevoie de peste cinci ani şi de multe discounturi pentru ca ca tranzacţia să aibă loc"/>
    <meta property="og:description" content="Mogulul american Tommy Hilfiger, alături de soţia sa Dee Ocleepo şi-au vândut penthouse-ul din celebrul hotel american The Plazza, pentru 31.25 milioane de dolari. În 2013, apartamentul era evaluat la 80 milioane de dolari, dar designerul a dat verde vânzării după ce vreme de şase ani nimeni nu s-a înghesuit să cumpere, motiv pentru care a fost nevoit să modfice de câteva ori preţul iniţial, scrie CNBC."/>
  </head>
  <body>
    <article>
      <h1>Tommy Hilfiger, una dintre cele mai cunoscute figuri din lumea modei şi-a vândut penthouseul pe „nimic”. A fost nevoie de peste cinci ani şi de multe discounturi pentru ca ca tranzacţia să aibă loc</h1>
      <address><time datetime="2019-11-02T21:00:00+00:00">02 Nov 2019, 21:00</time> by <a rel="author" href="https://www.zf.ro/autor/iulian-tenchiu" target="_blank">Iulian Tenchiu</a></address>
      <p>Mogulul american Tommy Hilfiger, alături de soţia sa Dee Ocleepo şi-au vândut penthouse-ul din celebrul hotel american The Plazza, pentru 31.25 milioane de dolari. În 2013, apartamentul era evaluat la 80 milioane de dolari, dar designerul a dat verde vânzării după ce vreme de şase ani nimeni nu s-a înghesuit să cumpere, motiv pentru care a fost nevoit să modfice de câteva ori preţul iniţial, scrie CNBC.</p>
      <p>„The Plazza este una dintre cele mai iconice clădiri din New York, sau chiar din lume”, a declarat Tommy Hilfiger pentru CNBC.</p>
      <p>Hilfiger a cumpărat două apartamente din The Plazza, care l-ar fi costat 25,5 mil. dolari în 2008. După ce a intrat în posesia acestora, designerul a apelat la profesionişti şi a combinat cele două apartamente într-unul singur.</p>
      <p>Pe lângă un spaţiu uriaş, apartamentul era dotat cu un living room în care trona un şemineu şi oferea totodată o privelişte impresionantă către Central Park.</p>
      <p>Camera preferată a designerului este un dormitor unde pot fi găsi perne cu monograma designerului şi un pat king-size. O uşă discretă odată deschisă le oferea acces lui Olceepo şi Hilfiger la o terasă privată de unde poate fi văzut întregul Central Park.</p>
      <p>„Imi place să mă trezesc de dimineaţă şi împreună cu soţia mea să ne bucurăm de o cafea şi de priveliştea pe care ne-o oferă parcul. E liniştit şi maiestuos”, a mai spus Tommy Hilfiger.</p>
      <p>Acest penthouse mai vine dotat cu câteva caracteristici unice. La câţiva paşi de bucătărie se află o cameră foarte specială pentru designerul american şi copiii acestuia, numită Eloise Dome.</p>
      <p>Eloise este practic camera unde familia designerului îşi bea ceaiul, iar arhitectura acestei camere a fost inspirată de cărţile pentru cei mici cu acelaşi nume, apărute în anii '50. Designerul a mers chiar până în a îl angaja pe cel ce a creat ilustraţiile cărţilor Eloise, pentru a picta pereţii acestei încăperi.</p>
      <p>„Aceasta este camera pe care cei mici au îndrăgit-o cel mai mult”, a mai spus designerul.</p>
      <p>Celebrul cuplu a decis să vândă acest penthouse pentru că „ne-am schimbat total stilul de viaţă”.</p>
      <p>„Locuim într-un avion timp de jumătate de an pentru că am ales să călătorim în jurul lumii. Cu toate acestea, acest apartament ne-a servit foarte bine timp de peste 10 ani”, a mai spus Hilfiger.</p>
    </article>
  </body>
</html>