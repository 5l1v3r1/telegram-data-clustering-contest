<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637618/%D9%BE%D8%B1%D8%AF%D8%A7%D8%AE%D8%AA-%DB%B1%DB%B3-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T21:34:00+00:00"/>
    <meta property="og:title" content="پرداخت ۱۳ هزار میلیارد تومان تسهیلات تا پایان سال"/>
    <meta property="og:description" content="مدیرعامل بانک توسعه تعاون از هدف‌گذاری پرداخت ۱۳ هزار میلیارد تومان تسهیلات تا پایان سال خبر داد و خالص تسهیلات پرداختی بانک در ..."/>
  </head>
  <body>
    <article>
      <h1>
        <a href="https://www.bultannews.com/fa/news/637618/%D9%BE%D8%B1%D8%AF%D8%A7%D8%AE%D8%AA-%DB%B1%DB%B3-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%D8%AA%D8%B3%D9%87%DB%8C%D9%84%D8%A7%D8%AA-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84">پرداخت ۱۳ هزار میلیارد تومان تسهیلات تا پایان سال</a>
      </h1>
      <h2>مدیرعامل بانک توسعه تعاون از هدف‌گذاری پرداخت ۱۳ هزار میلیارد تومان تسهیلات تا پایان سال خبر داد و خالص تسهیلات پرداختی بانک در ...</h2>
      <address><time datetime="2019-11-02T21:34:00+00:00">02 Nov 2019, 21:34</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت‌الله مهدیان در مراسم امضای قرارداد عاملیت<b> بانک توسعه تعاون</b> و شرکت مهندسی آب و فاضلاب اظهارکرد: طی هفت ماهه اخیر ۷۰۰۰ میلیارد تومان تسهیلات توسط بانک<b> پرداخت شده</b> و انتظار داریم در ماه‌های پایانی سال این تسهیلات دهی شتاب بیشتری بگیرد و به رقم ۱۳ هزار میلیارد تومانی که پیش بینی کرده ایم، دست پیدا کنیم.</p>
      <p>وی ادامه داد: ما همواره از حمایت صندوق توسعه ملی بهره مند بودیم و همکاری ما در طرح اشتغال روستایی، اشتغال فراگیر و طرح رونق تولید و تبصره ۱۸ قانون بودجه باعث شد پروژه هایی را با همکاری سازمان آب و فاضلاب کشورپیش ببریم.</p>
      <p>مدیرعامل بانک توسعه تعاون مجموع تسهیلات پرداختی در این قرارداد را ۱۹۵۰ میلیارد تومان ذکر کرد و گفت: ۹۵۰ میلیارد تومان از این تسهیلات توسط بانک و مابقی از محل منابع صندوق توسعه ملی اختصاص می یابد و با نرخ سود ۱۰ تا ۱۶ درصد با توجه به نقاط مختلف کشور توسط ۱۵۰ شعبه بانک پرداخت خواهد شد.</p>
      <p>مهدیان گفت: بانک توسعه تعاون به عنوان بانک دولتی و توسعه ای نگاه انتفاعی و سودآوری به طرح ها نداشته و آمادگی دارد که رسالت خود را در حمایت ازطرحهای ملی با تکلیفی که بر عهده گرفته به نحو شایسته انجام دهد.</p>
    </article>
  </body>
</html>