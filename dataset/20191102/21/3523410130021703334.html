<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637620/%DA%AF%D8%B2%DB%8C%D9%86%D9%87%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A8%D8%B1%D8%A7%DB%8C-%D8%AC%D8%A7%DB%8C%DA%AF%D8%B2%DB%8C%D9%86%DB%8C-%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C-%D8%AF%D8%A7%D8%B1%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T21:37:00+00:00"/>
    <meta property="og:title" content="گزینه‌های زیادی برای جایگزینی عبدالمهدی داریم"/>
    <meta property="og:description" content="یک عضو ارشد ائتلاف سائرون دولت عبدالمهدی را «شکست خورده» خواند و گفت که «گزینه‌های جایگزینی زیادی وجود دارد»."/>
  </head>
  <body>
    <article>
      <h1>
        <a href="https://www.bultannews.com/fa/news/637620/%DA%AF%D8%B2%DB%8C%D9%86%D9%87%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A8%D8%B1%D8%A7%DB%8C-%D8%AC%D8%A7%DB%8C%DA%AF%D8%B2%DB%8C%D9%86%DB%8C-%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C-%D8%AF%D8%A7%D8%B1%DB%8C%D9%85">گزینه‌های زیادی برای جایگزینی عبدالمهدی داریم</a>
      </h1>
      <h2>یک عضو ارشد ائتلاف سائرون دولت عبدالمهدی را «شکست خورده» خواند و گفت که «گزینه‌های جایگزینی زیادی وجود دارد».</h2>
      <address><time datetime="2019-11-02T21:37:00+00:00">02 Nov 2019, 21:37</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «محمدرضا آل حیدر» عضو ارشد ائتلاف «سائرون» روز شنبه بر مواضع ائتلاف متبوعش که به «سید مقتدی الصدر» نزدیک است، در خصوص برکناری نخست‌وزیر عراق تاکید کرد.</p>
      <p>آل حیدر با بیان اینکه «دولت شکست خورده و باید تغییر کند»، افزود: «گزینه‌های جایگزینی زیادی برای عبدالمهدی وجود دارد و همانطور که عبدالمهدی از سوی جریان‌های سیاسی برای تصدی سمت نخست‌وزیری معرفی شده بود، اکنون گزینه جایگزین وی نیز وجود دارد».</p>
      <p>وی افزود: «عبدالمهدی یک سال کامل است که نتوانسته برنامه‌های خود را اجرایی کند تا اینکه مردم اکنون به خیابان‌ها آمدند. بنابراین وی باید برکنار شود و دولت جدیدی تشکیل شود».</p>
      <p>عضو ارشد ائتلاف سائرون اظهار داشت که «سهم‌گرایی به دست مردم عراق به پایان رسیده است و بسیاری از امور تغییر پیدا کرده است».</p>
      <p>وی خاطر نشان کرد،‌ «احزاب سیاسی در دولت جدید عراق نمی‌توانند هیچ وزیر یا شخص فاسدی را تحمیل کنند».</p>
      <p>مردم عراق ماه اکتبر در اعتراض به وضعیت بد اقتصادی و معیشتی و وجود فساد در دولت دست به اعتراض زدند ولی با فرارسیدن ایام اربعین حسینی (ع)، اعتراض‌ها را به بعد از پایان اربعین (۲۵ اکتبر: سوم آبان) موکول کردند. دور دوم این اعترا‌ض‌ها از جمعه دو هفته قبل آغاز شده و همچنان ادامه دارد.</p>
    </article>
  </body>
</html>