<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/sports/panionios-sok-me-maksimovits-pou-ypesti-katagma-peronis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T21:09:36+00:00"/>
    <meta property="og:title" content="Πανιώνιος: Σοκ με Μαξίμοβιτς που υπέστη κάταγμα περόνης"/>
    <meta property="og:description" content="Ραντεβού με την ατυχία είχε ο μέσος του Πανιωνίου, Νόβιτσα Μαξίμοβιτς, καθώς ο Σέρβος υπέστη κάταγμα περόνης και έξω σφυρού στον αριστερό αστράγαλο, χάνοντας όλη τη σεζόν."/>
  </head>
  <body>
    <article>
      <h1>Πανιώνιος: Σοκ με Μαξίμοβιτς που υπέστη κάταγμα περόνης</h1>
      <h2>Ραντεβού με την ατυχία είχε ο μέσος του Πανιωνίου, Νόβιτσα Μαξίμοβιτς, καθώς ο Σέρβος υπέστη κάταγμα περόνης και έξω σφυρού στον αριστερό αστράγαλο, χάνοντας όλη τη σεζόν.</h2>
      <address><time datetime="2019-11-02T21:09:36+00:00">02 Nov 2019, 21:09</time> by <a rel="author">ΤοΒΗΜΑ Team</a></address>
      <p>Πολύ άτυχη στιγμή για τον Νόβιτσα Μαξίμοβιτς και κατ’ επέκταση τον Πανιώνιο.</p>
      <p>Ο Σέρβος μέσος σε μια ανύποπτη φάση στο 37ο λεπτό της αναμέτρησης των «κυανέρυθρων» με τον Άρη τραυματίστηκε στον αριστερό αστράγαλο και τα αποτελέσματα της μαγνητικής προκάλεσαν σοκ στην ομάδα της Νέας Σμύρνης.</p>
      <p>
        <a href="https://www.in.gr/2019/11/02/greece/eleysina-ploia-tou-polemikou-naytikou-795-aitountes-asylo-apo-ti-moria/">Διαβάστε ακόμη : Με πλοία του Πολεμικού Ναυτικού στην Ελευσίνα 795 αιτούντες άσυλο από τη Μόρια</a>
      </p>
      <p>Αρχικά δέχθηκε τις πρώτες βοήθειες από το ιατρικό τιμ του Πανιωνίου αλλά η σοβαρότητα του τραυματισμού του, τον ανάγκασε να μεταφερθεί στο νοσοκομείο.</p>
      <p>Ο Μαξίμοβιτς, όπως έδειξε η μαγνητική που έκανε στο ημίχρονο του αγώνα έχει υποστεί κάταγμα περόνης και έξω σφυρού στον αστράγαλο και θα χάσει το υπόλοιπο της σεζόν.</p>
      <p>Ο Σέρβος λοιπόν θα υποβληθεί άμεσα σε χειρουργική επέμβαση που θα τον κρατήσει εκτός αγωνιστικής δράσης για τουλάχιστον έξι με επτά μήνες.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>