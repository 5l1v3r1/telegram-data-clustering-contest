<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637607/%D8%A2%D8%A6%DB%8C%D9%86-%D9%86%D8%A7%D9%85%D9%87-%D8%A7%D8%AC%D8%B1%D8%A7%DB%8C%DB%8C-%D9%82%D8%A7%D9%86%D9%88%D9%86-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%BE%D9%88%D9%84%D8%B4%D9%88%DB%8C%DB%8C-%D8%B1%D8%A7-%D8%A7%D8%A8%D8%B7%D8%A7%D9%84-%DA%A9%D9%86%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T21:06:00+00:00"/>
    <meta property="og:title" content="آئین نامه اجرایی قانون مبارزه با پولشویی را ابطال کنید"/>
    <meta property="og:description" content="نامه جنبش عدالتخواه دانشجویی به ریاست دیوان عدالت اداری، پیرامون آئین نامه اجرایی ماده ۱۴ الحاقی قانون مبارزه با پولشویی"/>
  </head>
  <body>
    <article>
      <h1>
        <a href="https://www.bultannews.com/fa/news/637607/%D8%A2%D8%A6%DB%8C%D9%86-%D9%86%D8%A7%D9%85%D9%87-%D8%A7%D8%AC%D8%B1%D8%A7%DB%8C%DB%8C-%D9%82%D8%A7%D9%86%D9%88%D9%86-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%BE%D9%88%D9%84%D8%B4%D9%88%DB%8C%DB%8C-%D8%B1%D8%A7-%D8%A7%D8%A8%D8%B7%D8%A7%D9%84-%DA%A9%D9%86%DB%8C%D8%AF">آئین نامه اجرایی قانون مبارزه با پولشویی را ابطال کنید</a>
      </h1>
      <h2>نامه جنبش عدالتخواه دانشجویی به ریاست دیوان عدالت اداری، پیرامون آئین نامه اجرایی ماده ۱۴ الحاقی قانون مبارزه با پولشویی</h2>
      <address><time datetime="2019-11-02T21:06:00+00:00">02 Nov 2019, 21:06</time> by <a rel="author">بولتن نیوز | bultannews.com</a></address>
      <p><b>گروه بین الملل:</b> نامه جنبش عدالتخواه دانشجویی به ریاست دیوان عدالت اداری، پیرامون آئین نامه اجرایی ماده ۱۴ الحاقی قانون مبارزه با پولشویی</p>
      <p>ریاست محترم دیوان عدالت اداری<br/>جناب حجت الاسلام و المسلمین بهرامی<br/>سلام علیکم</p>
      <p>به گزارش <a href="https://www.bultannews.com/">بولتن نیوز</a> به نقل از نسیم آنلاین، به استحضار می‌رساند دولت در تاریخ ۲۱مهرماه، آئین‌نامه اجرایی ماده ۱۴الحاقی قانون مبارزه با پول‌شویی، فهرست تحریمی موردپذیرش کشور را علاوه بر فهرست مصوب شورای عالی امنیت ملی، قطعنامه ۱۳۷۳ شورای امنیت سازمان ملل متحد قرار داده است.</p>
      <p>در تمامی قوانین مربوطه مانند قانون مبارزه با تأمین مالی تروریسم تنها شورای عالی امنیت ملی به‌عنوان مرجع صاحب صلاحیت برای تشخیص مصادیق تروریسم و افراد و نهادهای تحریمی معرفی شده است. علاوه بر این در ماده۱۲۲ این آئین‌نامه اجرایی از اشخاص داخلی درخواست شده است نسبت به توقیف اموال اشخاص مندرج در فهرست تحریمی اقدام کنند. چنین مواردی این شائبه را قوت می‌بخشد که این اقدام دولت در راستای جلب رضایت FATF صورت گرفته است.</p>
      <figure>
        <img src="https://www.bultannews.com/files/fa/news/1398/8/11/1190696_466.jpg"/>
      </figure>
      <p>بدون شک اینگونه اقدامات منجر به پذیرش فهرست تحریمی نهادهای بین‌المللی در قوانین داخلی و طبعاً پذیرش خود تحریمی در داخل کشور خواهد شد.</p>
      <p>فلذا اتحادیه‌ی جنبش عدالت‌خواه دانشجویی از شما درخواست می‌نماید به دلیل اینکه این اقدام دولت خلاف قانون است و استقلال و حاکمیت ملی را زیر سؤال می‌برد هر چه سریع‌تر به این مسئله وارد شوید و طبق قانون این آئین‌نامه اجرایی را ابطال نمایید.</p>
    </article>
  </body>
</html>