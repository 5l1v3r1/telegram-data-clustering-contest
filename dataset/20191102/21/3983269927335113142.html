<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/centenars-de-persones-protesten-convocats-pels-cdr-sota-el-lema-mori-el-mal-govern/noticia/2960432/"/>
    <meta property="og:site_name" content="CCMA"/>
    <meta property="article:published_time" content="2019-11-02T21:44:00+00:00"/>
    <meta property="og:title" content="Centenars de persones protesten convocats pels CDR amb el lema &quot;Mori el mal govern&quot;"/>
    <meta property="og:description" content="Centenars de persones han participat a la protesta dels CDR pel centre de Barcelona contra el govern de la Generalitat."/>
  </head>
  <body>
    <article>
      <h1>Centenars de persones protesten convocats pels CDR amb el lema "Mori el mal govern"</h1>
      <address><time datetime="2019-11-02T21:44:00+00:00">02 Nov 2019, 21:44</time> by <a rel="author">Redacció</a></address>
      <p>Centenars de persones han participat a la protesta dels CDR pel centre de Barcelona <b>contra el govern de la Generalitat</b>.</p>
      <p>Els CDR han convocat l'acció de<b> protesta </b>aprofitant l'<a href="https://www.ccma.cat/324/la-protesta-de-la-placa-universitat-es-consolida-i-els-acampats-ja-son-un-miler/noticia/2960415/">acampada a la plaça Universitat</a>. Han denunciat la "repressió exercida en les darreres setmanes per part dels governs".</p>
      <p>Amb el lema <b>"Mori el mal govern"</b>, també han criticat que l'executiu de Quim Torra no hagi ofert una resposta institucional a la sentència del procés.</p>
      <p>També han demanat la <b>dimissió del conseller d'Interior</b>, Miquel Buch.</p>
      <p>Els manifestants s'han concentrat aquesta tarda a la plaça Universitat. Ja al capvespre, han marxat fins a la plaça de Sant Jaume.</p>
      <p>Allà, han cremat alguna fotografia i una bandera espanyola.</p>
      <p> </p>
      <figure>
        <img src="https://www.ccma.cat/multimedia/jpg/6/5/1572730699056.jpg"/>
      </figure>
    </article>
  </body>
</html>