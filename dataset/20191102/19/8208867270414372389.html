<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/cronaca/2019/11/02/news/pioggia_e_maltempo_allerta_in_sei_regioni-240097308/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T19:24:00+00:00"/>
    <meta property="og:title" content="Allerta meteo della Protezione Civile per 6 regioni, pioggia e maltempo in tutta Italia"/>
    <meta property="og:description" content="L'allerta arancione riguarda Lazio, Campania, Liguria, Basilicata, Molise e Sardegna"/>
  </head>
  <body>
    <article>
      <h1>Allerta meteo della Protezione Civile per 6 regioni, pioggia e maltempo in tutta Italia</h1>
      <h2>L'allerta arancione riguarda Lazio, Campania, Liguria, Basilicata, Molise e Sardegna</h2>
      <address>
        <time datetime="2019-11-02T19:24:00+00:00">02 Nov 2019, 19:24</time>
      </address>
      <p>Un'ondata di maltempo caratterizzerà l'intera giornata di domani, domenica, a partire da questa notte. Il  Dipartimento della Protezione Civile d'intesa con le regioni coinvolte ha emesso un avviso di condizioni meteorologiche avverse.<br/><br/>L'avviso prevede dalla notte di oggi precipitazioni diffuse e abbondanti, anche a carattere di rovescio o temporale, su Lombardia, Veneto, Friuli Venezia Giulia, Emilia Romagna, Umbria, Lazio, Sardegna e Campania, in estensione ai settori occidentali di Abruzzo, Molise e Basilicata. Inoltre, dal mattino di domani 3 novembre, si prevede il persistere di precipitazioni intense, anche a carattere di rovescio o temporale, su Liguria e Toscana. I fenomeni saranno accompagnati da rovesci di forte intensità, frequente attività elettrica e forti raffiche di vento.<br/><br/><b><a href="http://meteo.repubblica.it/?ref=RHHD-M">LE PREVISIONI REGIONE PER REGIONE</a></b><br/><br/>Dal primo mattino di domani si prevedono venti da forti a burrasca sud-occidentali, sui settori appenninici di Lombardia ed Emilia Romagna e su Liguria, Toscana, Sardegna, Umbria, Lazio, Abruzzo, Molise, Campania e Basilicata. Mareggiate lungo le coste esposte.<br/><br/>base dei fenomeni in atto e previsti, è stata valutata per la giornata di domani, allerta arancione sulla <b>Campania</b>, su gran parte del <b>Lazio </b>e su settori di <b>Liguria</b>, <b>Basilicata</b>, <b>Molise </b>e <b>Sardegna</b>.<br/><br/>Valutata, inoltre, allerta gialla su Toscana, Umbria, Abruzzo, Molise, Veneto, su settori di Calabria, Lombardia, Sicilia, Emilia Romagna, Marche, Puglia, Toscana, Friuli Venezia Giulia e sui restanti territori di Lazio, Basilicata, Liguria e Sardegna.<br/><br/><br/><br/><br/> </p>
    </article>
  </body>
</html>