<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/ani-salich-se-diplomira-na-50-405681.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T19:42:19+00:00"/>
    <meta property="og:title" content="Ани Салич се дипломира на 50"/>
    <meta property="og:description" content="Завърши &quot;Сигурност и противодействие на радикализацията и тероризма&quot; във Военна академия &quot;Г.С. Раковски&quot;."/>
  </head>
  <body>
    <article>
      <h1>Ани Салич се дипломира на 50</h1>
      <address><time datetime="2019-11-02T19:42:19+00:00">02 Nov 2019, 19:42</time> by <a rel="author">"Стандарт"</a></address>
      <p>В четвъртък (31 октомври) Ани Салич официално се дипломира, пише Блиц. Водещата на Новините по нова телевизия завърши специалност "Сигурност и противодействие на радикализацията и тероризма" във Военна академия "Г.С. Раковски".</p>
      <p>Преди време любимото лице от екрана се похвали в социалните мрежи, че е приключила с образованието си и написа "Интересно е да учиш на 50".</p>
      <p>В интернет вече има снимки от дипломирането на новинарката, а под тях изобилстват честитки за поредния успех. </p>
      <p>На тържественото завършване на випуска присъства президентът Румен Радев, началникът на отбраната ген. Андрей Боцев и други. Държавният глава прие почетния караул по повод завършването на випуск Княз Александър I“ – II смяна на Военна академия "Г.С. Раковски“.</p>
      <p>В тържествения ритуал участваха началникът на Академията ген. Груди Ангелов и академичното ръководство на първото висше военно училище, както и гвардейският духов оркестър.</p>
      <p>През април тази година Ани Салич, която е родом от Благоевград, чукна 50.</p>
      <p>Тя завършва английска езикова гимназия в родния си град, а след това специалност „Научна информация“ в Колежа по библиотечно дело в София.</p>
      <p> </p>
    </article>
  </body>
</html>