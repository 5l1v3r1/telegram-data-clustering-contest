<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/02/stefan-danailov-otnovo-v-medikamentozna-koma.428331"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T19:25:00+00:00"/>
    <meta property="og:title" content="Стефан Данаилов - отново в медикаментозна кома"/>
    <meta property="og:description" content="Здравословното състояние на актьора се влоши | Dnes.bg"/>
  </head>
  <body>
    <article>
      <h1>Стефан Данаилов - отново в медикаментозна кома</h1>
      <h2>Здравословното състояние на актьора се влоши</h2>
      <address><time datetime="2019-11-02T19:25:00+00:00">02 Nov 2019, 19:25</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Легендарният актьор Стефан Данаилов отново е с влошено здравословно състояние. В момента той е поставен в медикаментозна кома във ВМА. Това потвърдиха негови близки пред <a href="https://www.bgonair.bg/"><b>Bulgaria ON AIR</b></a>.</p>
      <p>Заради проблеми с дишането отново се е наложило да му бъде направена трахиотомия. Данаилов е в реанимация в стабилно състояние под денонощно лекарско наблюдение.</p>
      <p>Мастера, както го наричат неговите студенти, бе приет по спешност във ВМА в началото на октомври със затруднено дишане след усложнения при настинка. Състоянието му бе влошено и той бе въведен в кома и интубиран, за да се източи от белите дробове водата, която бяха събрали.</p>
      <p>Състоянието му се подобри и актьорът трябваше да се подложи на специална дихателна рехабилитация, включваща дихателна гимнастика, инхалации и масажи, за да се стабилизира самостоятелното му дишане. През август любимецът на много поколения българи Стефан Данаилов претърпя операция, заради счупена тазобедрена става.</p>
      <p>с.</p>
      <p> </p>
      <p> </p>
      <related>
        <h4>Още по темата</h4>
        <a href="https://www.dnes.bg/obshtestvo/2019/10/21/stefan-danailov-disha-bez-aparat-sheguva-se-hrani-se.426782"/>
        <a href="https://www.dnes.bg/obshtestvo/2019/10/17/stefan-danailov-v-medikamentozna-koma-da-ne-se-mychi.426436"/>
      </related>
    </article>
  </body>
</html>