<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/na-spilberku-snili-o-dokonale-svatbe-soucasti-veletrhu-byla-i-prehlidka-pradla-20191102.html"/>
    <meta property="og:site_name" content="Deník.cz"/>
    <meta property="article:published_time" content="2019-11-02T19:37:00+00:00"/>
    <meta property="og:title" content="Na Špilberku snili o dokonalé svatbě. Součástí veletrhu byla i přehlídka prádla"/>
    <meta property="og:description" content="/FOTOGALERIE, VIDEO/ Nevěsta v nádherných bílých šatech s motivem sněhové vločky a se speciálním účesem vstupuje na červený koberec. Přihlížející na ní mohou oči nechat. Je sobota dopoledne a v Královské kapli na brněnském hradě Špilberk právě vrcholí módní přehlídka svatebních šatů, která je jedním z taháků svatebního veletrhu."/>
  </head>
  <body>
    <article>
      <h1>Na Špilberku snili o dokonalé svatbě. Součástí veletrhu byla i přehlídka prádla</h1>
      <address><time datetime="2019-11-02T19:37:00+00:00">02 Nov 2019, 19:37</time> by <a rel="author">Michal Hrabal</a></address>
      <p>Koná se od soboty do neděle. „Na programu je také přehlídka společenských šatů a nově i prádla,“ podotkla hlavní pořadatelka akce Veronika Polehlová.</p>
      <p>Budoucí manželé si na veletrhu mohou naplánovat celou svou svatbu. „Čerpáme tady inspiraci. Chceme si prohlédnout především nabídku šatů a obleků, snubní prsteny a také catering,“ řekla například Jaroslava Staňková z Brna, která navštívila akci i s přítelem.</p>
      <figure>
        <img src="https://g.denik.cz/57/5a/cokofest-ostrava-cerna-louka-cokolada-festival-vystava-27_denik-150-3x2.jpg"/>
      </figure>
      <aside>
        <a href="https://www.denik.cz/regiony/pripravy-na-vikendovy-cokofest-v-ostrave-vrcholi-podivejte-se-co-nabidne-20191031.html">OBRAZEM: Zájem o ČokoFest v Ostravě je obrovský. Mlsouni mrzli ve frontě Přečíst článek ›</a>
      </aside>
      <p>Nastávající nevěsty si prohlížejí šaty klasické bílé barvy i trochu netradičního střihu a barvy. Muži porovnávají, jak vypadá oblek s klasickým motýlkem, nebo moderním dřevěným.</p>
      <p>Jeden pár se zastavuje u květinové výzdoby, jiný zase ochutnává stavební dortíky. „Je tady celkem čtyřicet vystavovatelů. Lidé si mohou vybrat svatební místo, fotografa i svatební oznámení,“ zmínila Polehlová.</p>
      <p>Ve dvanáct hodin se v sobotu i v neděli rozeznívá Královská kaple veletržní písničkou Svatební, kterou speciálně pro akci připravila agentura Arte per tutti a David Kříž. Akci navštěvuje zhruba pět set lidí. „Věřím, že letos toto číslo překonáme,“ usmívá se pořadatelka.</p>
      <figure>
        <img src="https://g.denik.cz/13/f5/pohled-puste-okoli-jezera-most-pri-behu-okolo-vodni-nadrze-ktery-se-konal-v-pondeli-28-rijna_denik-150-3x2.jpg"/>
      </figure>
      <aside>
        <a href="https://www.denik.cz/regiony/mesto-resi-pozemky-u-jezera-most-zaplati-kilometrove-rady-novych-stromu-20191102.html">Město řeší pozemky u Jezera Most. Zaplatí kilometrové řady nových stromů Přečíst článek ›</a>
      </aside>
    </article>
  </body>
</html>