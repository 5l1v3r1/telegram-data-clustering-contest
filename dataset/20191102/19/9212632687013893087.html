<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/513313/tragedi-asia-talent-cup"/>
    <meta property="og:site_name" content="HM Online"/>
    <meta property="article:published_time" content="2019-11-02T19:15:18+00:00"/>
    <meta property="og:title" content="Tragedi Asia Talent Cup"/>
    <meta property="og:description" content="PELUMBA Asia Talent Cup dari Indonesia, Afridza Munandar disahkan meninggal dunia pada perlumbaan sokongan Kejuaraan Grand Prix Motosikal Malaysia di Litar Antarabangsa Sepang hari ini."/>
  </head>
  <body>
    <article>
      <h1>Tragedi Asia Talent Cup</h1>
      <address><time datetime="2019-11-02T19:15:18+00:00">02 Nov 2019, 19:15</time> by <a rel="author">Saiful Affendy Sapran</a></address>
      <p>PELUMBA Asia Talent Cup dari Indonesia, Afridza Munandar disahkan meninggal dunia pada perlumbaan sokongan Kejuaraan Grand Prix Motosikal Malaysia di Litar Antarabangsa Sepang hari ini.</p>
      <p>MotoGP menerusi satu kenyataan mengesahkan insiden itu berlaku di selekoh ke-10 Pusingan 1 dengan bendera merah dikibarkan sejurus selepas itu.</p>
      <p>“Pelumba berusia 20 tahun itu pada awalnya menerima rawatan perubatan di tepi litar sebelum dikejarkan ke Hospital Kuala Lumpur dengan helikopter.</p>
      <p>“Di sebalik segala usaha terbaik dilakukan oleh pasukan perubatan di litar dan hospital, Afridza tidak dapat diselamatkan,” menurut kenyataan itu.</p>
      <p>Musim ini, Afridza sudah meraih dua kemenangan, dua penamat di tempat kedua dan ketiga.</p>
      <p>Pada pusingan terakhir di Sepang, Afridza sedang memburu kedudukan tiga terbaik keseluruhan.</p>
      <p>Dia mengumpul 142 mata untuk berada di tangga ketiga dan hanya ketinggalan 15 mata di belakang pelumba tangga kedua, Sho Nishimura dari Jepun.</p>
      <related>
        <h4>Berita Berkaitan</h4>
        <a href="https://www.hmetro.com.my/node/3953"/>
        <a href="https://www.hmetro.com.my/arena/2018/05/344707/kneen-maut-di-isle-man"/>
        <a href="https://www.hmetro.com.my/arena/2019/03/432076/zaqhwan-menang-perlumbaan-kedua-arrc"/>
        <a href="https://www.hmetro.com.my/arena/2019/10/512606/perasaan-pescao-bercampur-baur"/>
        <a href="https://www.hmetro.com.my/arena/2019/10/512219/minigp-sic-impian-ke-motogp"/>
        <a href="https://www.hmetro.com.my/arena/2019/08/484243/azlan-dapat-sokongan-penuh-bmw"/>
        <a href="https://www.hmetro.com.my/arena/2019/11/513540/alex-marquez-juara-dunia-moto2"/>
        <a href="https://www.hmetro.com.my/arena/2018/06/345499/pelumba-ducati-melambung"/>
      </related>
    </article>
  </body>
</html>