<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/rpc-pripinila-spilkuvannya-z-glavoyu-elladskoji-cerkvi-cherez-viznannya-pcu-637258.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T19:43:23+00:00"/>
    <meta property="og:title" content="РПЦ припинила спілкування з главою Елладської церкви через визнання ПЦУ"/>
    <meta property="og:description" content="Російська православна церква припиняє євхаристичне спілкування з Афінським архієпископом"/>
  </head>
  <body>
    <article>
      <h1>РПЦ припинила спілкування з главою Елладської церкви через визнання ПЦУ</h1>
      <address>
        <time datetime="2019-11-02T19:43:23+00:00">02 Nov 2019, 19:43</time>
      </address>
      <h4>Російська православна церква припиняє євхаристичне спілкування з Афінським архієпископом</h4>
      <p>Російська православна церква (РПЦ) 3 листопада припинить євхаристичне спілкування з главою Елладської (Грецької) церкви через визнання Православної церкви України.</p>
      <p>Про це повідомив речник РПЦ митрополит Ілларіон в ефірі росТВ, <a href="https://www.interfax.ru/world/682775">пише</a> «Интерфакс».</p>
      <p>Він заявив, що РПЦ попереджувала архієпископа Афінського та всієї Еллади Ієроніма II, що в разі визнання «українського розколу» його ім’я викреслять з диптихів.</p>
      <p>«Це означає, що коли патріарх (РПЦ Кирило — ред.) буде проводити богослужіння, він не буде згадувати Афінського архієпископа, як він вже не згадує Константинопольського патріарха. Я думаю, що в найближчу неділю, коли патріарх буде служити, цього поминання вже не буде. Це означає, що ми припиняємо євхаристичне спілкування з Афінським архієпископом», — сказав Ілларіон.</p>
      <p>Водночас це не означає, що РПЦ припинить спілкування з усією Грецькою церквою.</p>
      <p>«Ми зберігатимемо спілкування з усіма архієреями, які не визнають український розкол, а такі в Елладській церкві є», — сказав речник РПЦ.</p>
      <p>Раніше у Кирила заявили, що <a href="https://glavcom.ua/news/u-kirila-zayavili-shcho-rpc-rozirve-vidnosini-z-elladskoyu-pravoslavnoyu-cerkvoyu-cherez-viznannya-pcu-633312.html">РПЦ розірве відносини з Елладською православною церквою через визнання ПЦУ</a>.</p>
      <p>Нагадаємо, 17 жовтня <a href="https://glavcom.ua/news/kirilo-zibrav-sinod-cherez-viznannya-ukrajinskoji-cerkvi-pogrozhuje-kincem-pravoslavnoji-jednosti-633244.html">в Москві відкрилося позачергове надзвичайне засідання священного синоду Російської православної церкви</a>. Від нього чекали рішень, що визначають ставлення Російської церкви з приводу позиції Елладської церкви, яка прийняла рішення про підтримку прав Константинопольського патріархату нібито «втручатися в долю чужих канонічних територій».</p>
      <p>На думку московського патрірха Кирила повна відповідальність за збереження православної єдності, і настільки ж повна «відповідальність перед нашими віруючими людьми, нашим духовенством і єпископатом», ось дві умови, які, на його думку, необхідні для правильного вирішення питань, що виникли в зв’язку з ситуацією навколо України і Константинопольського патріахату.</p>
      <p>Як повідомлялося раніше, <a href="https://glavcom.ua/topics/church/gretska-tserkva-viznala-pravoslavnu-tserkvu-ukrajini-632207.html">Елладська церква визнала автокефалію ПЦУ.</a></p>
      <p>До слова, <a href="https://glavcom.ua/country/society/pravoslavna-cerkva-ukrajini-narahovuje-vzhe-sim-tisyach-parafiy-629715.html">Православна церква України нараховує вже сім тисяч парафій</a>.</p>
      <related>
        <a href="https://glavcom.ua/world/observe/patriarh-kirilo-oprilyudniv-programu-rozmnozhennya-rosiyan-uryadovci-shokovani-vidmovlyayutsya-komentuvati-637134.html"/>
        <a href="https://glavcom.ua/columns/dmytrogorevoy/zahidniy-religiyniy-front-putinska-rpc-pislya-ukrajini-pochala-vtrachati-latviyu-636660.html"/>
        <a href="https://glavcom.ua/columns/zorya/grecka-cerkva-oficiyno-rozpochala-spilkuvatisya-z-pcu-636157.html"/>
      </related>
    </article>
  </body>
</html>