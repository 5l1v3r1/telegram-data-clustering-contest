<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/oikogeneiaki-tragodia-sta-megara-moy-erixe-sto-podi-kai-meta-pyrovolise-treis-fores-ton-syzygo-moy-ton-akoysa-na-sygklonizoyn-oi-katatheseis-tis-gynaikas-toy-thymatos/"/>
    <meta property="og:site_name" content="europost.gr"/>
    <meta property="article:published_time" content="2019-11-02T19:18:45+00:00"/>
    <meta property="og:title" content="Οικογενειακή τραγωδία στα Μέγαρα: «Μου έριξε στο πόδι και μετά πυροβόλησε τρεις φορές τον σύζυγό μου! Τον άκουσα να…» – Συγκλονίζουν οι καταθέσεις της γυναίκας του θύματος!"/>
    <meta property="og:description" content="Συγκλονίζουν τα νέα στοιχεία που προκύπτουν από την άγρια δολοφονία στα Μέγαρα το βράδυ της Πέμπτης. Η σύζυγος του άτυχου γιατρού που έχασε τη ζωή του όταν ο γαμπρός του εισέβαλε στο σπίτι του και τον"/>
  </head>
  <body>
    <article>
      <h1>Οικογενειακή τραγωδία στα Μέγαρα: «Μου έριξε στο πόδι και μετά πυροβόλησε τρεις φορές τον σύζυγό μου! Τον άκουσα να…» – Συγκλονίζουν οι καταθέσεις της γυναίκας του θύματος!</h1>
      <address>
        <time datetime="2019-11-02T19:18:45+00:00">02 Nov 2019, 19:18</time>
      </address>
      <p>Συγκλονίζουν τα νέα στοιχεία που προκύπτουν από την άγρια δολοφονία στα Μέγαρα το βράδυ της Πέμπτης.</p>
      <p>Η σύζυγος του άτυχου γιατρού που έχασε τη ζωή του όταν ο γαμπρός του εισέβαλε στο σπίτι του και τον πυροβόλησε είπε:</p>
      <p>«Έβγαλε όπλο και με πυροβόλησε στο πόδι. Τρόμαξα και μπήκα μέσα στο σπίτι. Πυροβόλησε τρεις φορές τον σύζυγό μου. Άκουσα τον άντρα μου να του λέει “ηρέμησε! Θα μιλήσουμε και θα τα βρούμε!».</p>
      <p>Σύμφωνα με πληροφορίες αλλά και μαρτυρίες, το φονικό στα Μέγαρα έγινε διότι ο 50χρονος θεωρούσε υπεύθυνο τον 48χρονο για τον χωρισμό του με τη γυναίκα του (σ.σ. την αδερφή του θύματος).</p>
      <figure>
        <iframe src="https://www.youtube.com/embed/_cMeDaMyMCI" width="696" height="392" data-service="Youtube" scrolling="no"/>
      </figure>
      <p>«Δεχόταν απειλές από τον γαμπρό του», λέει συνάδελφος του 48χρονου γιατρού</p>
      <p>Συνάδελφος του 48χρονου γιατρού, μιλώντας στην εκπομπή «Μαζί σου Σαββατοκύριακο» της Τατιάνας Στεφανίδου, στον ΣΚΑΪ, ανέφερε μεταξύ άλλων, ότι γνώριζε για τις απειλές που δεχόταν το θύμα από τον γαμπρό του.</p>
      <p>«Ήταν γνωστές κάποιες απειλές εκ μέρους του γαμπρού του. Δεν φοβόταν, ήξερε ότι είναι προβληματική κατάσταση, τον απασχολούσε, είχε δεχτεί απειλές για τη ζωή του στο παρελθόν και μου τις είχε αναφέρει… Ο γαμπρός του χώρισε με την γυναίκα του και κατηγορούσε την υπόλοιπη οικογένεια της συζύγου του, για το γεγονός ότι δεν ευνοούν τη σχέση».</p>
      <p>«Δεν θυμόταν τι έγινε», λέει ο αδερφός του δράστη</p>
      <p>Από την πλευρά του, ο αδερφός του δράστη ανέφερε στην κατάθεση του ότι ο 50χρονος ήταν σε σοκ και δεν θυμόταν τι είχε γίνει. «Την Πέμπτη γύρω στις 19.30 μου τηλεφώνησε ο αδερφός μου και μου ανέφερε ότι είχε πάει στο σπίτι της πρώην γυναίκας του, στα Μέγαρα, για να δει το παιδί και μετά από αυτό δεν θυμόταν τι είχε γίνει. Όπως μου είπε, όμως, πίστευε ότι είχε κάνει κάτι κακό. Ο χωρισμός με τη γυναίκα του τον είχε στρεσάρει. Τον είχε αγχώσει το γεγονός ότι εκείνη θα έφευγε στην επαρχία μαζί με το παιδί…».</p>
      <p>Ο δράστης πήρε προθεσμία για να απολογηθεί την Τρίτη (05.11.2019) στις 11 το πρωί. Οι κατηγορίες που του απαγγέλθηκαν είναι βαρύτατες. Του ασκήθηκε δίωξη για ανθρωποκτονία από πρόθεση, απόπειρα ανθρωποκτονίας και παράνομη οπλοκατοχή, οπλοφορία και οπλοχρησία.</p>
      <p>Ο κατηγορούμενος φέρεται να έχει παραδεχτεί την πράξη. Σύμφωνα με πληροφορίες είπε πως δεν θυμάται τι έκανε, είχε θολώσει και τώρα αρχίζει να συνειδητοποιεί την πράξη του.</p>
      <h3>Σχετικά</h3>
    </article>
  </body>
</html>