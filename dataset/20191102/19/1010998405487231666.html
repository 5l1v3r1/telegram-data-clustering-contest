<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/ludogorec-zagrja-za-espanyol-razvaljajki-zavrashtaneto-na-hero.html"/>
    <meta property="og:site_name" content="bTV Новините"/>
    <meta property="article:published_time" content="2019-11-02T19:31:00+00:00"/>
    <meta property="og:title" content="&quot;Лудогорец&quot; загря за &quot;Еспаньол&quot;, разваляйки завръщането на Херо"/>
    <meta property="og:description" content="Шампионите победиха &quot;Берое&quot; с 3:1 за осми пореден успех"/>
  </head>
  <body>
    <article>
      <h1>"Лудогорец" загря за "Еспаньол", разваляйки завръщането на Херо</h1>
      <h2>Шампионите победиха "Берое" с 3:1 за осми пореден успех</h2>
      <address>
        <time datetime="2019-11-02T19:31:00+00:00">02 Nov 2019, 19:31</time>
      </address>
      <p>"Лудогорец" записа осма поредна победа в родното футболно първенство. Шампионите спечелиха с 3:1 като домакини на "Берое" в първи мач от 15-ия кръг. Така "орлите" развалиха завръщането в Разград на своя бивш наставник Димитър Димитров-Херо. Специалистът изведе "Лудогорец" до шампионската титла през 2018 г., а сега е начело на "Берое".</p>
      <p>На "Лудогорец Арена" домакините изоставаха в резултата още в 6', когато Ибрахима Конте даде аванс на "заралии". Оттам нататък обаче шампионите доминираха и стигнаха до обрата. Равенството възстанови Вандерсон в 21', Клаудиу Кешерю покачи на 2:1 в 52', а крайния резултат оформи влезлият като смяна Якуб Швиерчок в 80'.</p>
      <p>След успеха "Лудогорец" увеличи преднината си на върха и тя вече е 7 точки. Тимът на Станислав Генчев има 39 точки, пред "Левски" и "Локомотив" Пловдив с по 32 и мач по-малко.</p>
      <p>"Лудогорец" загря отлично за предстоящия двубой с "Еспаньол" в Лига Европа. Двата тима се сблъскват в Каталуния в четвъртък в среща от четвъртия кръг на груповата фаза.</p>
      <p>
        <b>Съставите</b>
      </p>
      <p><b>"ЛУДОГОРЕЦ":</b> 23. Илиев, 4. Сисиньо, 30. Моци, 90. Форстър, 3. Недялков, 25. Баджи, 44. Горалски, 92. Лукоки, 84. Марселиньо, 88. Вандерсон, 28. Кешерю</p>
      <p><b>"БЕРОЕ":</b> 12. Перниш, 3. Желев, 4. Алкан, 6. Цветков, 17. Конте, 19. Василев, 21. Йосипович, 28. Брижидо, 59. Тоуба, 73. Минчев, 77. Еуженио</p>
    </article>
  </body>
</html>