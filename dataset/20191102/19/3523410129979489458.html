<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637591/%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D9%85%D8%AC%D9%85%D8%B9-%D9%85%D9%84%DB%8C-%D8%AA%D8%B4%DA%A9%DB%8C%D9%84-%D8%AF%D8%A7%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T19:38:00+00:00"/>
    <meta property="og:title" content="جلیقه‌زردها مجمع ملی تشکیل دادند"/>
    <meta property="og:description" content="حدود ۶۰۰ نفر از سازمان‌دهندگان جلیقه‌زردها در سراسر فرانسه، در قالب مجمع ملی در شهر مون‌پلیه گرد هم آمدند."/>
  </head>
  <body>
    <article>
      <h1>
        <a href="https://www.bultannews.com/fa/news/637591/%D8%AC%D9%84%DB%8C%D9%82%D9%87%E2%80%8C%D8%B2%D8%B1%D8%AF%D9%87%D8%A7-%D9%85%D8%AC%D9%85%D8%B9-%D9%85%D9%84%DB%8C-%D8%AA%D8%B4%DA%A9%DB%8C%D9%84-%D8%AF%D8%A7%D8%AF%D9%86%D8%AF">جلیقه‌زردها مجمع ملی تشکیل دادند</a>
      </h1>
      <h2>حدود ۶۰۰ نفر از سازمان‌دهندگان جلیقه‌زردها در سراسر فرانسه، در قالب مجمع ملی در شهر مون‌پلیه گرد هم آمدند.</h2>
      <address><time datetime="2019-11-02T19:38:00+00:00">02 Nov 2019, 19:38</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از پایگاه اینترنتی لوکال، حدود ۶۰۰ نفر از سازمان‌دهندگان جلیقه‌زردها در سراسر فرانسه روز گذشته -‌جمعه- در شهر مون‌پلیه گرد هم آمدند تا درباره آینده این جنبش تصمیم بگیرند.</p>
      <p>این نشست در ساختمانی برگزار شد که پیشتر موزه بود و بناست تا فردا ادامه داشته باشد.</p>
      <p>«فابین»، نماینده شهر گرنوبل که مانند دیگر شرکت‌کنندگان تنها نام خود را آشکار کرد، گفت: «باید کاری کنیم که چشمگیر باشد».</p>
      <p>«ژاک»، نماینده شهر لیل گفت: «این نشست گستردگی جنبش جلیقه‌زردها را نشان می‌دهد».</p>
      <p>انتظار می‌رود ۲۰۰ هیئت در این نشست حضور پیدا کنند. این نشست همچنین شامل چندین کارگاه برای بررسی واکنش‌ها به تاکتیک‌های پلیس و همکاری با دیگر جنبش‌ها خواهد شد.</p>
      <p>«کریستوفر شاپیو»، سخنگوی این نشست، گفت: «ما در میانه سرکوب شدید کار خود را آغاز کردیم، با این حس ضروری که باید مشکلات را حل کنیم. اکنون زمان کار طولانی‌مدت و استوار رسیده است.»</p>
    </article>
  </body>
</html>