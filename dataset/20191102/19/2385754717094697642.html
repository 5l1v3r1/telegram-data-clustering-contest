<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/england/595458/megali-anatropi-tis-liverpoul-kai-tora-siti-apotelesmata"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T19:13:00+00:00"/>
    <meta property="og:title" content="Μεγάλη ανατροπή της Λίβερπουλ και τώρα... Σίτι! (ΑΠΟΤΕΛΕΣΜΑΤΑ)"/>
    <meta property="og:description" content="Με γκολ του Σαντιό Μανέ στο 4ο λεπτό των καθυστερήσεων δραπέτευσε η Λίβερπουλ από το «Βίλα Παρκ», επικρατώντας της Άστον Βίλα με σκορ 2-1. Αρκετά παράπονα..."/>
  </head>
  <body>
    <article>
      <h1>Μεγάλη ανατροπή της Λίβερπουλ και τώρα... Σίτι! (ΑΠΟΤΕΛΕΣΜΑΤΑ)</h1>
      <address><time datetime="2019-11-02T19:13:00+00:00">02 Nov 2019, 19:13</time> by <a rel="author">SigmaliveSportime</a></address>
      <p><b>Με γκολ του Σαντιό Μανέ στο 4ο λεπτό των καθυστερήσεων δραπέτευσε η Λίβερπουλ από το «Βίλα Παρκ», επικρατώντας της Άστον Βίλα με σκορ 2-1. Αρκετά παράπονα για τη διαιτησία του Τζον Μος από τους Μέρσεϊσαϊντερς.<br/></b> <br/>Η Λίβερπουλ βρέθηκε πίσω στο σκορ στο 21ο λεπτό, με τον Τρεζεγκέ να γίνεται ο πρώτος Αιγύπτιος που σκοράρει με τους «χωριάτες» στο αγγλικό πρωτάθλημα. Η ομάδα του Κλοπ ισοφάρισε στο 28’ αλλά το γκολ του Φιρμίνο ακυρώθηκε ως οφσάιντ από τον Τζον Μος, ο οποίος δεν καταλόγισε και πέναλτι για τους Μέρσεϊσαϊντερς σε χέρι του Ένχελς έπειτα από σουτ του Τσάμπερλ (σ.σ. δεν συμβουλεύτηκε το VAR).<br/> <br/>Χαμός με το ακυρωθέν του Φιρμίνο! (video)<br/>Η αντεπίθεση ξεκίνησε, ωστόσο, στο 87ο λεπτό! Ο Ρόμπερτσον ισοφάρισε με κεφαλιά σε 1-1 ύστερα από υπέροχη σέντρα του Μανέ και ο Σενεγαλέζος ήταν αυτός που έφερε τούμπα το ματς στο 90+4’ έπειτα από εκτέλεση κόρνερ του Τρεντ Αλεξάντερ Άρνολτν.<br/> <br/>Η Σίτι βρέθηκε επίσης πίσω στο σκορ, αφού ο Γουόρντ-Πράους εκμεταλλεύτηκε στο 14ο λεπτό την ασταθή επέμβαση του Έντερσον και άνοιξε το σκορ για τους «Αγίους». Ο Αγουέρο ήταν αυτός που ισοφάρισε σε 1-1 είκοσι λεπτά πριν το τέλος, ενώ ο Γουόκερ πέτυχε το γκολ της νίκης στο 87ο λεπτό<br/> <br/> <br/> <br/>Στο «Έμιρεϊτς» η Άρσεναλ βρήκε το δρόμο προς τα δίχτυα στο 21’ με σκόρερ τον Ομπαμεγιάνγκ αλλά ο Χιμένεζ διαμόρφωσε το τελικό 1-1 με κεφαλιά ενώ Σέφιλντ Γιουνάιτεντ υπέταξε την Μπέρνλι με σκορ 3-0, χάρη σε δύο τέρματα του Λάντστραμ (17’, 43’) και ένα του Φλεκ (44’).<br/> <br/>Ματσάρα στο Ολυμπιακό Στάδιο του Λονδίνου, με την Νιούκαστλ να κερδίζει την Γουέστ Χαμ με σκορ 3-2. Κλαρκ (16’) Φερνάντεζ (22’) και Σέλβι (51’) τα γκολ για τις «καρακάξες», Μπαλμπουένα (73’) και Σνόντγκρας (90’) σκόραραν για τα «σφυριά».<br/> <br/>Τέλος, με σκορ 2-0 και σκόρερς τους Τρόσαρντ (68’) και Ντάφι (84’) επικράτησε η Μπράιτον της Νόριτς στο «AMEX».<br/> <br/><b>Αναλυτικά τα αποτελέσματα:<br/></b> <br/>Άρσεναλ-Γουλβς 1-1<br/> <br/>Άστον Βίλα-Λίβερπουλ 1-2<br/> <br/>Γουέστ Χαμ-Νιούκαστλ 2-3<br/> <br/>Μάντσεστερ Σίτι-Σαουθάμπτον 2-1<br/> <br/>Μπράιτον-Νόριτς 2-0<br/> <br/>Σέφιλντ Γιουνάιτεντ-Μπέρνλι 3-0<br/> </p>
    </article>
  </body>
</html>