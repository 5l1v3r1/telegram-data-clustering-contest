<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/society/thriler-me-eksafanisi-touristrias-sti-folegandro/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T19:46:44+00:00"/>
    <meta property="og:title" content="Θρίλερ με εξαφάνιση τουρίστριας στη Φολέγανδρο"/>
    <meta property="og:description" content="Πρόκειται για μια τουρίστρια από τη Νέα Ζηλανδία, που έφθασε την Παρασκευή με ιστιοφόρο στο νησί για να κάνει διακοπές μαζί με τον σύζυγό της."/>
  </head>
  <body>
    <article>
      <h1>Θρίλερ με εξαφάνιση τουρίστριας στη Φολέγανδρο</h1>
      <h2>Πρόκειται για μια τουρίστρια από τη Νέα Ζηλανδία, που έφθασε την Παρασκευή με ιστιοφόρο στο νησί για να κάνει διακοπές μαζί με τον σύζυγό της.</h2>
      <address><time datetime="2019-11-02T19:46:44+00:00">02 Nov 2019, 19:46</time> by <a rel="author">ΤοΒΗΜΑ Team</a></address>
      <p>Συναγερμός έχει σημάνει στις Αρχές με την εξαφάνιση τουρίστριας στη Φολέγανδρο από το απόγευμα της Παρασκευής.</p>
      <p>Πρόκειται για μια τουρίστρια από τη Νέα Ζηλανδία, που έφθασε την Παρασκευή με ιστιοφόρο στο νησί για να κάνει διακοπές μαζί με τον σύζυγό της.</p>
      <p>
        <a href="https://www.in.gr/2019/11/02/greece/poies-perioxes-tis-attikis-kindyneyoun-perissotero-apo-katastrofikes-plimmyres/">Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες</a>
      </p>
      <h3>Το τηλεφώνημα πριν χαθεί</h3>
      <p>Σύμφωνα με ρεπορτάζ του Alpha, την Παρασκευή το μεσημέρι η γυναίκα κατέβηκε από το ιστιοφόρο σε ένα σκαφάκι για να πάει να ψωνίσει στη Φολέγανδρο.</p>
      <p>Το απόγευμα τηλεφώνησε στο σύζυγό της και του είπε ότι μπαίνει ξανά στο μικρό σκάφος, για να επιστρέψει στο ιστιοφόρο.</p>
      <p>Από εκείνη τη στιγμή τα ίχνη της χάθηκαν. Ο Βρετανός όσο έβλεπε ότι περνούσε η ώρα, ανησύχησε και ειδοποίησε το Λιμενικό, το οποίο ξεκίνησε έρευνες για τον εντοπισμό της 45χρονης.</p>
      <p>Στις έρευνες συμμετέχουν και τρία ιδιωτικά σκάφη.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>