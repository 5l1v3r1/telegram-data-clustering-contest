<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/595459/xongk-kongk-vandalismoi-apo-diadilotes-sta-grafeia-tou-xinhua"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T19:18:00+00:00"/>
    <meta property="og:title" content="Χονγκ Κονγκ: Βανδαλισμοί από διαδηλωτές στα γραφεία του Xinhua"/>
    <meta property="og:description" content="Μεγάλους βανδαλισμούς από αντικυβερνητικούς διαδηλωτές υπέστησαν σήμερα στο Χονγκ Κονγκ τα γραφεία του κρατικού κινεζικού πρακτορείου ειδήσεων..."/>
  </head>
  <body>
    <article>
      <h1>Χονγκ Κονγκ: Βανδαλισμοί από διαδηλωτές στα γραφεία του Xinhua</h1>
      <address><time datetime="2019-11-02T19:18:00+00:00">02 Nov 2019, 19:18</time> by <a rel="author">SigmaLive</a></address>
      <p><b>Μεγάλους βανδαλισμούς από αντικυβερνητικούς διαδηλωτές υπέστησαν σήμερα στο Χονγκ Κονγκ τα γραφεία του κρατικού κινεζικού πρακτορείου ειδήσεων Xinhua.<br/></b> <br/>Ήταν η πρώτη φορά που το ειδησεογραφικό πρακτορείο γίνεται στόχος στους πέντε μήνες κοινωνικών ταραχών που σαρώνουν το ημιαυτόνομο έδαφος.<br/> <br/>Διαδηλωτές έσπασαν γυάλινες πόρτες, έριξαν κόκκινη μπογιά στους τοίχους κι έβαλαν φωτιές μέσα στην είσοδο του κτιρίου.<br/> <br/>Την ίδια ώρα, η αστυνομία έκανε χρήση αντλιών νερού, δακρυγόνων και πλαστικών σφαιρών για να διαλύσει τους διαδηλωτές σε πολλές περιοχές της πόλης.<br/> <br/>Το Xinhua καταδίκασε τους βανδαλισμούς του γραφείου του στο Χονγκ Κονγκ από «κακοποιά στοιχεία», όπως μεταδίδει σε τηλεγράφημά του.<br/> <br/>Εκπρόσωπός του εξέφρασε την έντονη καταδίκη κατά της βάναυσης συμπεριφοράς «κακοποιών στοιχείων» που κάνουν βανδαλισμούς και βάζουν φωτιά στο κτήριο των γραφείων στην περιοχή Ασίας-Ειρηνικού.<br/> <br/>Πηγή: ΑΠΕ-ΜΠΕ </p>
    </article>
  </body>
</html>