<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/zbirna_pivdennoi_afryky_z_regbi_vygrala_chempionat_svitu2019_1682367"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T19:47:00+00:00"/>
    <meta property="og:title" content="Збірна Південної Африки з регбі виграла чемпіонат світу-2019"/>
    <meta property="og:description" content="У японській Йокогамі сьогодні, 2 листопада, завершився ІХ чемпіонат світу-2019 з регбі. У фіналі збірна Південно-Африканської Республіки впевнено обіграла збірну Англії з рахунком 32:12."/>
  </head>
  <body>
    <article>
      <h1>Збірна Південної Африки з регбі виграла чемпіонат світу-2019</h1>
      <address>
        <time datetime="2019-11-02T19:47:00+00:00">02 Nov 2019, 19:47</time>
      </address>
      <p>
        <b>У японській Йокогамі сьогодні, 2 листопада, завершився ІХ чемпіонат світу-2019 з регбі. У фіналі збірна Південно-Африканської Республіки впевнено обіграла збірну Англії з рахунком 32:12.</b>
      </p>
      <p>До 66-ї хвилини вирішального матчу світового форуму регбістів команди набирали очки лише зі штрафних ударів. Південноафриканці вдало виконали шість стандартів, а британці – чотири, тож рахунок був 18:12. Однак після того, як Мапімпі заніс спробу, яку було реалізовано влучним ударом, перемога південноафриканців стала очевидною. А наприкінці гри вони на куражі ще раз зробили те саме і в підсумку здобули перемогу з рахунком 32:12.</p>
      <p>У плей-оф, на шляху до фіналу, англійці почергово обіграли Австралію (40:16) і Нову Зеландію (19:7). А команда Південно-Африканської Республіки вибила господарів турніру японців (26:3) і команду Вельса (19:16).</p>
      <p>Зазначимо, що збірна ПАР втретє в своїй історії стала чемпіоном світу з регбі. Цікаво, що свої титули вона здобуває з інтервалом у 12 років – до цього південноафриканці перемагали в 1995 та 2007 роках. ПАР зрівнялась за титулами з Новою Зеландією. Двічі вигравали світовий форум австралійці та одного разу, у 2003 році – англійці.</p>
      <p>Додамо, що «бронзу» між собою напередодні розіграли Нова Зеландія і Вельс. Новозеландці впевнено перемогли з рахунком 40:17.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/02/u_matchi_za_tytul_wta_finals2019_elina_svitolina_zigraie_z_pershoyu_raketkoyu_1682393"/>
        <a href="https://zik.ua/news/2019/11/02/lidery_chempionatu_anglii_mansiti_i_liverpul_zdobuly_volovi_peremogy_u_1682385"/>
        <a href="https://zik.ua/news/2019/11/02/elina_svitolina_u_kozhnomu_poiedynku_potribno_pokazuvaty_sviy_krashchyy_1682379"/>
        <a href="https://zik.ua/news/2019/11/02/u_chempionati_ukrainy_z_futbolu_shahtar_i_desna_sogodni_v_gostyah_obigraly_1682359"/>
      </related>
    </article>
  </body>
</html>