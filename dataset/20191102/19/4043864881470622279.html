<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230830/"/>
    <meta property="og:site_name" content="Українська правда"/>
    <meta property="article:published_time" content="2019-11-02T19:51:04+00:00"/>
    <meta property="og:title" content="Визнання ПЦУ: РПЦ заявила про припинення спілкування з главою Грецької церкви"/>
    <meta property="og:description" content="Російська православна церква припинить євхаристійне спілкування з главою Елладської церкви 3 листопада."/>
  </head>
  <body>
    <article>
      <h1>Визнання ПЦУ: РПЦ заявила про припинення спілкування з главою Грецької церкви</h1>
      <address>
        <time datetime="2019-11-02T19:51:04+00:00">02 Nov 2019, 19:51</time>
      </address>
      <p>Російська православна церква припинить євхаристійне спілкування з главою Елладської церкви 3 листопада.</p>
      <p><b>Джерело:</b> глава синодального Відділу зовнішніх церковних зв'язків митрополит Іларіон в ефірі телеканалу "Росія-24", повідомляє "<a href="https://www.interfax.ru/world/682775">Інтерфакс</a>"</p>
      <p><b>Деталі:</b> В РПЦ заявили, що 29 жовтня архієпископ Афінський направив мирну грамоту главі ПЦУ, митрополиту Епіфанію, в якій заявив про офіційне визнання Православної церкви України.</p>
      <p><b>Дослівно:</b> "Це означає, що, коли патріарх (Московський і Всієї Русі) буде звершувати богослужіння, він не буде поминати Афінського архієпископа, як він вже не згадує Константинопольського патріарха. ... Це означає, що ми припиняємо євхаристійне спілкування з Афінським архієпископом", - заявив Іларіон.</p>
      <p>За його словами, "це не означає, що РПЦ припиняє спілкування з усією Елладською церквою".</p>
      <p>"Ми як і раніше будемо зберігати спілкування з усіма тими архієреями, які не визнають ПЦУ, а такі в Елладській церкві є", - заявив він і зазначив, що паломницькі служби РПЦ будуть рекомендувати не відвідувати її паломникам єпархії тих архієреїв Елладської церкви, які визнають ПЦУ.</p>
      <p>
        <b>
          <i>Читайте також: </i>
        </b>
      </p>
      <p>
        <a href="https://www.pravda.com.ua/articles/2019/01/6/7202999/">
          <b>
            <i>Автокефалія Православної Церкви України: як це було</i>
          </b>
        </a>
      </p>
      <p>
        <b>Нагадаємо, </b>
      </p>
      <ul>
        <li>Собор ієрархів Грецької церкви 12 жовтня <a href="https://www.pravda.com.ua/news/2019/10/12/7228900/">визнав</a> автокефальну Православну Церкву України. </li>
        <li>Елладська церква стала першою після Вселенського Патріархату з-поміж помісних православних церков світу, яка визнала ПЦУ та вступає з нею у євхаристійне  спілкування. </li>
        <li>Надзвичайний синод Російської православної церкви уповноважив главу РПЦ патріарха Кіріла не згадувати під час богослужінь предстоятеля Елладської православної церкви Ієроніма за те, що той визнав автокефалію Православної церкви України. </li>
        <li>Синод дійшов висновку, що Ієронім визнав незалежність ПЦУ, грунтуючись "на низці помилкових і хибних аргументів".</li>
        <li>У ПЦУ заявили, що визнання її <a href="https://www.pravda.com.ua/news/2019/10/15/7229091/">автокефалії</a> на Соборі ієрархів Церкви Греції відбулося за всіма правилами.</li>
      </ul>
      <related>
        <a href="https://www.pravda.com.ua/news/2019/10/31/7230602/"/>
        <a href="https://www.pravda.com.ua/news/2019/10/17/7229328/"/>
        <a href="https://www.pravda.com.ua/news/2019/10/17/7229301/"/>
      </related>
    </article>
  </body>
</html>