<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/trovato_morto_anziano_scomparso_agrigento-6468886/news/2019-11-02/"/>
    <meta property="og:site_name" content="Agi"/>
    <meta property="article:published_time" content="2019-11-02T19:27:00+00:00"/>
    <meta property="og:title" content="Trovato morto l'anziano scomparso nell'Agrigentino"/>
    <meta property="og:description" content="Di Liborio Gambino, 83 anni, non si avevano notizie da due giorni"/>
  </head>
  <body>
    <article>
      <h1>Trovato morto l'anziano scomparso nell'Agrigentino</h1>
      <h2>Di Liborio Gambino, 83 anni, non si avevano notizie da due giorni</h2>
      <address><time datetime="2019-11-02T19:27:00+00:00">02 Nov 2019, 19:27</time> by <a rel="author">AGI - Agenzia Giornalistica Italia</a></address>
      <p>È stato trovato morto in contrada "Scirinda", sulla strada comunale che da Ribera, porta al fiume Verdura, nell'Agrigentino, Liborio Gambino, 83 anni, ex primario di anestesia e direttore sanitario dell'ospedale riberese, in pensione.</p>
      <p>Il professionista, giovedì mattina, era uscito da casa con la sua auto per andare a prendere un caffè e non era più rientrato. I suoi familiari avevano lanciato un appello anche sui social per cercare di trovarlo e le forze dell'ordine avevano avviato immediatamente le ricerche. Pare che a dare l'allarme sia stato un cacciatore locale che si trovava in un appezzamento di terreno della contrada e ha scoperto il cadavere del medico. Non si hanno ancora notizie precise sulle cause del decesso. </p>
    </article>
  </body>
</html>