<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/ukrayinskiy-basketbolist-gladir-virishiv-zavershiti-kar-yeru-328292_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T19:50:00+00:00"/>
    <meta property="og:title" content="Український баскетболіст Гладир вирішив завершити кар'єру"/>
    <meta property="og:description" content="Про це повідомив його партнер по збірній В'ячеслав Кравцов."/>
  </head>
  <body>
    <article>
      <h1>Український баскетболіст Гладир вирішив завершити кар'єру</h1>
      <h2>Про це повідомив його партнер по збірній В'ячеслав Кравцов.</h2>
      <address>
        <time datetime="2019-11-02T19:50:00+00:00">02 Nov 2019, 19:50</time>
      </address>
      <p>Свингмен збірної України <b><a href="https://dt.ua/SPORT/ukrayinskiy-basketbolist-gladir-stav-vice-chempionom-franciyi-315676_.html">Сергій Гладир</a></b> прийняв рішення завершити кар'єру.</p>
      <p>Про це повідомив капітан національної команди В'ячеслав Кравцов:</p>
      <p>"Гладир? Нормально у нього все в Монако. Він, насправді, вже давно намагався зав'язати з баскетболом через проблеми з колінами. Півтора року тому він вже прийняв остаточне рішення, що все, вистачить. Виявилося тоді через пару місяців, що рішення не остаточне. Він повернувся, потім знову сказав: "Вистачить". Потім ще пограв і зараз сказав: "Вистачить". Тому чекаємо третього пришестя Гладиря".</p>
      <p>Гладир починав кар'єру в "Миколаєві", потім виступав за іспанські "Манресу" і "Фуенлабраду", після чого переїхав до Франції та захищав кольори "Нантера", "Нансі" і "Монако".</p>
      <p>Влітку повідомлялося про те, що <b><a href="https://dt.ua/SPORT/ukrayinskiy-basketbolist-gladir-stav-vice-chempionom-franciyi-315676_.html">Гладир став віце-чемпіоном Франції</a></b>.</p>
      <footer>За матеріалами: <a href="https://dt.ua/go/aHR0cDovL29ib3pyZXZhdGVsLmNvbS8=">Обозреватель</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>