<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/balkanski-tango-pripao-srbinu-djokovic-u-finalu-pariza/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T16:01:31+00:00"/>
    <meta property="og:title" content="“Balkanski tango“ pripao Srbinu, Đoković u finalu Pariza"/>
    <meta property="og:description" content="Novak Đoković – Grigor Dimitrov 7:6(5),6:4 Novak Đoković će se u nedelju boriti za svoju petu titulu u pariskom Bersiju, kao i za očuvanje nade da godinu može da završi na prvom mestu. On je u polufinalu pobedio bugraskog tenisera, Grigora Dimitrova, sa 2:0 (7:6(5), 6:4), a igralo se sat i 38 minuta. Bila je […]"/>
  </head>
  <body>
    <article>
      <h1>“Balkanski tango“ pripao Srbinu, Đoković u finalu Pariza</h1>
      <address><time datetime="2019-11-02T16:01:31+00:00">02 Nov 2019, 16:01</time> by <a rel="author">Darko</a></address>
      <p>
        <b>Novak Đoković – Grigor Dimitrov 7:6(5),6:4</b>
      </p>
      <p>Novak Đoković će se u nedelju boriti za svoju petu titulu u pariskom Bersiju, kao i za očuvanje nade da godinu može da završi na prvom mestu. On je u polufinalu pobedio bugraskog tenisera, Grigora Dimitrova, sa 2:0 (7:6(5), 6:4), a igralo se sat i 38 minuta.</p>
      <p>Bila je to jubilarna deseta pobda Srbina protiv najboljeg bugarskog igrača svih vremena, koji je Đokovića pobedio samo jednom, na Mastersu u Madridu 2013. godine. Rival, još uvek prvom teniseru sveta, u finalu biće pobednik duela Rafaela Nadala i Denisa Šapovalova.</p>
      <p>Prvi set nije obeležila neka spektakularna igra dvojice tenisera, ali je neizvesnost oko njegovog ishoda bila maksimalna. Đoković i Dimitrov su držali svoj servis, nedozvoljavajući rivalu nijednu brejk loptu. Možda je Srbin imao malo problema u sedmom gemu, bilo je 15:30 i jedan dug poen nakon toga, ali se i iz te situacije uspešno izvukao.</p>
      <p>Što se taj brejka tiče, Novak je prvi stekao prednost mini brejka, ali je Bugarin odmah uzvratio. Dvostruka servis greška našeg tenisera donela je Dimitrovu prednost od 5:3, a kod 5:4 imao je dva servisa za osvajanje prvog seta. Tada je odigran najvažniji poen u setu, trajao je više od 30 udaraca, a Bugarin je pogrešio kod jednog dosta lakog drajv voleja, izbacivši lopticu u aut. Od te greške nije se oporavio, pa su i naredna dva poena pripala Đokoviću koji je poveo sa 1:0, posle skoro sat vremena igre.</p>
      <p>Nije se mnogo toga promenilo ni u drugom setu, prva četiri gema dobili su serveri, a onda se Đokoviću ukazala šansa, koju on nije ispustio. Imao je srpski teniser dve vezane brejk lopte, prvu je Dimitrov spasio servis vinerom, ali ne i drugu, posle koje je viđen prvi i jedini brejk na meču.</p>
      <p>Do okončanja duela ponovo su gemove dobijali teniseri koji su servirali, bez neke veće drame, pa je pobeda pripala Đokoviću koji je iskoristio prvu meč loptu nakon 98 minuta igre.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/nista-od-velikog-okrsaja-nadal-predao-polufinale/"/>
        <a href="https://www.sportskacentrala.com/2019/11/02/live-novak-djokovic-grigor-dimitrov-2/"/>
        <a href="https://www.sportskacentrala.com/2019/11/01/nadal-u-polufinalu-conga-kratkog-daha/"/>
        <a href="https://www.sportskacentrala.com/2019/11/01/djokovic-jedan-od-najboljih-meceva-ove-godine/"/>
        <a href="https://www.sportskacentrala.com/2019/11/01/pariz-je-video-pravog-novaka-sedmi-teniser-sveta-pociscen-za-manje-od-sat-vremena/"/>
        <a href="https://www.sportskacentrala.com/2019/11/01/live-djokovic-cicipas-3/"/>
        <a href="https://www.sportskacentrala.com/2019/10/31/nadalova-lekcija-svajcarcu/"/>
        <a href="https://www.sportskacentrala.com/2019/10/31/novak-se-mucio-u-prvom-setu-pa-ubacio-u-petu-brzinu/"/>
        <a href="https://www.sportskacentrala.com/2019/10/31/live-djokovic-edmund-2/"/>
      </related>
    </article>
  </body>
</html>