<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/international/spain/595437/espaniol-valenthia-12-niki-me-anatropi-oi-nyxterides"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T16:28:00+00:00"/>
    <meta property="og:title" content="Εσπανιόλ - Βαλένθια 1-2: Νίκη με ανατροπή οι «Νυχτερίδες»"/>
    <meta property="og:description" content="Η Βαλένθια κατάφερε στο δεύτερο μέρος να ανατρέψει το σκορ και να φύγει με νίκη (1-2) από την έδρα της Εσπανιόλ.   Κοντά στην πρώτη εξάδα του..."/>
  </head>
  <body>
    <article>
      <h1>Εσπανιόλ - Βαλένθια 1-2: Νίκη με ανατροπή οι «Νυχτερίδες»</h1>
      <address><time datetime="2019-11-02T16:28:00+00:00">02 Nov 2019, 16:28</time> by <a rel="author">SigmaliveSportime</a></address>
      <p><b>Η Βαλένθια κατάφερε στο δεύτερο μέρος να ανατρέψει το σκορ και να φύγει με νίκη (1-2) από την έδρα της Εσπανιόλ.<br/></b> <br/>Κοντά στην πρώτη εξάδα του βαθμολογικού πίνακα της Primera Division «πέταξαν» οι «Νυχτερίδες», οι οποίες παρότι βρέθηκαν με την πλάτη στον τοίχο στην έδρα της Εσπανιόλ, μπόρεσαν στο δεύτερο μέρος να κάνουν την ανατροπή και να πάρουν το τρίποντο.<br/> <br/>Η Εσπανιόλ είχε περισσότερο... νεύρο στο πρώτο ημίχρονο και δίκαια πήγε μπροστά στο σκορ στα αποδυτήρια με το εύστοχο χτύπημα πέναλτι του Ρόκα στο 31'. Με την έναρξη του δευτέρου μέρους ύστερα από χρήση VAR ο διαιτητής πήρε πίσω το πέναλτι υπέρ της Βαλένθια, όμως δεν έγινε το ίδιο και στο 69' με τον Ντάνι Παρέχο να σημαδεύει σωστά από το σημείο του πέναλτι και να ισοφαρίζει σε 1-1.<br/> <br/>Στο 80' ο Γκόμες έβαλε τις «Νυχτερίδες» μπροστά στο σκορ με κεφαλιά, χαρίζοντας έτσι στη Βαλένθια τη νίκη, με την Εσπανιόλ να παραμένει καθηλωμένη στην επικίνδυνη ζώνη.<br/> </p>
    </article>
  </body>
</html>