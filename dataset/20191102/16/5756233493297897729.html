<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619457/%D9%BE%D9%88%D8%B4%DB%8C%D8%AF%D9%86-%DA%86%D9%87-%D9%84%D8%A8%D8%A7%D8%B3%E2%80%8C%D9%87%D8%A7%DB%8C%DB%8C-%D8%AF%D8%B1-%D8%B9%D8%B1%D8%A8%D8%B3%D8%AA%D8%A7%D9%86-%D8%AC%D8%B1%DB%8C%D9%85%D9%87-%D8%AF%D8%A7%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T16:04:00+00:00"/>
    <meta property="og:title" content="پوشیدن چه لباس‌هایی در عربستان جریمه دارد؟"/>
    <meta property="og:description" content="یک منبع در عربستان اخبار منتشر شده درباره صدور حکم ممنوعیت پوشیدن &quot;شلوارک&quot; در عربستان را نادرست دانست."/>
  </head>
  <body>
    <article>
      <h1>پوشیدن چه لباس‌هایی در عربستان جریمه دارد؟</h1>
      <address>
        <time datetime="2019-11-02T16:04:00+00:00">02 Nov 2019, 16:04</time>
      </address>
      <p>
        <i>یک منبع در عربستان اخبار منتشر شده درباره صدور حکم ممنوعیت پوشیدن "شلوارک" در عربستان را نادرست دانست.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>یک منبع در گفت‌وگو با روزنامه عکاظ چاپ عربستان فاش کرد، اخبار منتشر شده درباره دستور ممنوعیت پوشیدن شلوارک در عربستان در چارچوب رعایت عرف جامعه نادرست است.</p>
      <p>بر اساس آنچه عکاظ منتشر کرده، پوشیدن شلوارک تخلفی نیست که جریمه مالی به همراه داشته باشد.</p>
      <p>منبع یاد شده در گفت‌وگو با این روزنامه تاکید کرد: ماده‌های هفت و ۹ لایحه "رعایت عرف جامعه" دال بر لزوم جریمه هر فردی است که بر اساس جدول تخلفات مرتکب تخلفی شود.</p>
      <p>منبع مذکور تاکید کرد، صورت جلسه باید کامل بوده و حاوی نام متخلف، اظهارات شخصی او، شماره تلفن، نوع تخلف، محل و تاریخ آن باشد و در آن دلایل صدور جریمه، اطلاعات و اسم ماموری که برگه جریمه را صادر کرده و شماره کارت شناسایی و امضای آنها به صورت واضح و خوانا ثبت شده باشد.</p>
      <p>وی افزود: نقض عرف جامعه در زمینه پوشش شامل پوشیدن لباس‌های زیر، لباس خواب و لباس‌هایی با عبارت‌ها، تصاویر و اشکالی در اماکن عمومی است که به مساله حیا و عرف عمومی ضربه وارد کرده و یا دارای تصاویری و اشکالی با محتوای نژادپرستانه، اختلاف‌برانگیز، تشویق به مصرف مواد مخدر و یا بی‌بندوباری باشند.</p>
      <p>این منبع در ادامه گفت: قوانین پوشش در اماکن عمومی برای مسافران این کشور تعیین شده و طبق آن مسافران و گردشگران اجازه ندارند لباس‌های یقه باز یا کوتاه بالای زانو و لباس‌های بدن نما بپوشند.</p>
    </article>
  </body>
</html>