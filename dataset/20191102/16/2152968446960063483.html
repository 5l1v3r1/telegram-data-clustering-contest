<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/02/kiril-sakskoburggotski-sred-50-te-nai-jelani-ergeni-vyv-velikobritaniia.428317"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T16:21:00+00:00"/>
    <meta property="og:title" content="Кирил Сакскобургготски - сред 50-те най-желани ергени във Великобритания"/>
    <meta property="og:description" content="В челната десетка са Бруклин Бекъм и Хари Стайлс | Dnes.bg"/>
  </head>
  <body>
    <article>
      <h1>Кирил Сакскобургготски - сред 50-те най-желани ергени във Великобритания</h1>
      <h2>В челната десетка са Бруклин Бекъм и Хари Стайлс</h2>
      <address><time datetime="2019-11-02T16:21:00+00:00">02 Nov 2019, 16:21</time> by <a rel="author" href="https://www.dnes.bg/author/72" target="_blank">Петя Славова</a></address>
      <p>Кирил Сакскобургготски е сред 50-те най-желани ергени във Великобритания в класацията на сп. "Татлър", признато за "светска библия", съобщи БТА, позовавайки се на в. "Daily Mail".</p>
      <p>В челната десетка са разпознаваеми лица като Бруклин Бекъм и Хари Стайлс. В класацията попадат и по-неизвестни аристократи, като Александър Огълви, внук на принцеса Александра - покойна братовчедка на кралица Елизабет Втора, или Чарли Кадоган, чийто дядо е граф със състояние 5,4 милиона, както и новоизгряващи спортни звезди.</p>
      <p>Възрастовата граница е широка - от 19-годишния Ландо Норис, който е състезател по Формула-1, до 55-годишния "принц Кирил Български - разведен баща на три деца, който има родствена връзка с европейски кралски особи и е завършил Принстън с Брук Шийлдс. Той е кръстник на принц Аристидис-Ставрос и има много известни приятели, като Гуинет Полтроу и Хю Грант"</p>
    </article>
  </body>
</html>