<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/svet/clanek/mocan-potres-v-bih-pokali-zidovi-in-padali-dimniki-245340"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T16:17:00+00:00"/>
    <meta property="og:title" content="Močan potres v BiH: pokali zidovi in padali dimniki"/>
    <meta property="og:description" content="SARAJEVO, ZAGREB – Osrednji del Bosne in Hercegovine je danes stresel močan potres z magnitudo 5,1, ki so ga čutili po vsej državi. Tla so se zatresla ob 15.13, žarišče je bilo 85 kilometrov..."/>
  </head>
  <body>
    <article>
      <h1>Močan potres v BiH: pokali zidovi in padali dimniki</h1>
      <h2>Osrednji del Bosne in Hercegovine je stresel močan potres.</h2>
      <address><time datetime="2019-11-02T16:17:00+00:00">02 Nov 2019, 16:17</time> by <a rel="author">P. K., STA</a></address>
      <p>SARAJEVO, ZAGREB – Osrednji del Bosne in Hercegovine je danes stresel močan potres z magnitudo 5,1, ki so ga čutili po vsej državi. Tla so se zatresla ob 15.13, žarišče je bilo 85 kilometrov severozahodno od Sarajeva oziroma 14 kilometrov od kraja Turbet blizu Travnika v globini pet kilometrov.<br/><br/>Podatkov o morebitni škodi ali žrtvah ni. Prebivalci več mest so poročali o tresenju poslopij, ki je trajalo nekaj sekund.<br/><br/>Zadnji tako močan potres so nazadnje v BiH zabeležili leta 2012 v Zenici, ko je dosegel magnitudo 4,9, poroča portal <i>klix.ba</i>.</p>
      <figure>
        <iframe data-src="https://twitter.com/LastQuake/status/1190636072629407744" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Potres so čutili tudi v velikem delu sosednje Hrvaške od Slavonskega Broda, Vinkovcev do Karlovca ter vse do Dubrovnika, so sporočili iz hrvaške seizmološke službe. Podatkov o morebitni škodi ni, poroča hrvaška tiskovna agencija<i> Hina</i>.</p>
    </article>
  </body>
</html>