<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/osrednji-del-bih-stresel-mocan-potres"/>
    <meta property="og:site_name" content="Primorske novice"/>
    <meta property="article:published_time" content="2019-11-02T16:59:00+00:00"/>
    <meta property="og:title" content="Osrednji del BiH stresel močan potres"/>
    <meta property="og:description" content="Osrednji del Bosne in Hercegovine je danes stresel močan potres z magnitudo 5,1, ki so ga čutili po vsej državi. Tla so se zatresla ob 15.13, žarišče je bilo 85 kilometrov severozahodno od Sarajeva oziroma 14 kilometrov od kraja Turbet blizu Travnika v globini pet kilometrov."/>
  </head>
  <body>
    <article>
      <h1>Osrednji del BiH stresel močan potres</h1>
      <address><time datetime="2019-11-02T16:59:00+00:00">02 Nov 2019, 16:59</time> by <a rel="author">STA</a></address>
      <p>
        <b>Osrednji del Bosne in Hercegovine je danes stresel močan potres z magnitudo 5,1, ki so ga čutili po vsej državi. Tla so se zatresla ob 15.13, žarišče je bilo 85 kilometrov severozahodno od Sarajeva oziroma 14 kilometrov od kraja Turbet blizu Travnika v globini pet kilometrov.</b>
      </p>
      <figure>
        <img src="https://static.primorske.si/foto/highres/gnweb/718139_252-potres.jpg"/>
        <figcaption>Foto: STA</figcaption>
      </figure>
      <p><b>SARAJEVO</b> &gt; Podatkov o morebitni škodi ali žrtvah ni. Prebivalci več mest so poročali o tresenju poslopij, ki je trajalo nekaj sekund.</p>
      <p>Zadnji tako močan potres so nazadnje v BiH zabeležili leta 2012 v Zenici, ko je dosegel magnitudo 4,9, poroča portal klix.ba.</p>
      <p>Potres so čutili tudi v velikem delu sosednje Hrvaške od Slavonskega Broda, Vinkovcev do Karlovca ter vse do Dubrovnika, so sporočili iz hrvaške seizmološke službe. Podatkov o morebitni škodi ni, poroča hrvaška tiskovna agencija Hina.</p>
    </article>
  </body>
</html>