<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/yesil-bursa-nefes-kesiyor-213952h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T16:00:14+00:00"/>
    <meta property="og:title" content="Yeşil Bursa nefes kesiyor"/>
    <meta property="og:description" content="Bu yıl 44.'sü düzenlenen rallide, ekipler birbirinden zorlu etaplarda hünerlerini sergiliyor. Önceki gün seromonik startı verilen organizasyonda ilk gün ekipler Dağgüney, Firuz ve Harmanalanı etaplarını ikişer kez geçtiler."/>
  </head>
  <body>
    <article>
      <h1>Yeşil Bursa nefes kesiyor</h1>
      <h2>Bu yıl 44.'sü düzenlenen rallide, ekipler birbirinden zorlu etaplarda hünerlerini sergiliyor. Önceki gün seromonik startı verilen organizasyonda ilk gün ekipler Dağgüney, Firuz ve Harmanalanı etaplarını ikişer kez geçtiler.</h2>
      <address>
        <time datetime="2019-11-02T16:00:14+00:00">02 Nov 2019, 16:00</time>
      </address>
      <p>Bursa Otomobil Sporları Kulübü (BOSSEK) tarafından bu yıl 44. kez düzenlenen 2019 Türkiye Ralli Şampiyonası 7. ve son yarışı Yeşil Bursa Rallisi'nde ikinci gün geride kaldı. Bugün tamamlanacak organizasyonda pilotlar önceki gün direksiyon başına geçerken, Nilüfer Halk Evi önünde verilen seromonik startın ardından ekipler, FSM Bulvarı üzerinde belirlenen Nilüfer Belediyesi Seyirci Özel Etabı'nda hünerlerini sergiledi. Orhaneli-Keles bölgesindeki 114,10 kilometresi özel etap, toplam uzunluğu ise 453,38 kilometre olan asfalt zeminli parkurda koşulan 44. Yeşil Bursa Rallisi'nde dün de büyük heyecan yaşandı.</p>
      <p>
        <b>İKİŞER KEZ GEÇTİLER</b>
      </p>
      <p>Dün sabah yeniden direksiyon başına geçen pilotlar, Dağgüney, Firuz ve Harmanalanı etaplarını ikişer kez geçtiler. Zorlu parkurlarda pilotların performansı izleyenleri büyüledi. Organizasyonda bugün ise ekipleri Uludağ eteklerinde zorlu bir mücadele bekliyor olacak. Soğukpınar ve Nilüfer adıyla geçilecek olan Hüseyinalan etapları ardından servise girecek olan ekipler, son olarak bu iki etabı tekrar geçerek, zorlu sezon finalini tamamlamış olacaklar. Türkiye Ralli Şampiyonası haricinde 35 yaş üzeri klasik ralli otomobillerinin yer aldığı Türkiye Historic Ralli Şampiyonası ile amatör sürücülere yönelik Zafer Vatansever Ralli Kupası'na da puan veren ralli, saat 14.00'te sona erecek.</p>
    </article>
  </body>
</html>