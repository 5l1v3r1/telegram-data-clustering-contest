<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230819/"/>
    <meta property="og:site_name" content="Українська правда"/>
    <meta property="article:published_time" content="2019-11-02T16:14:47+00:00"/>
    <meta property="og:title" content="ДТП на Хмельниччині: Кількість жертв зросла до 13 осіб"/>
    <meta property="og:description" content="Внаслідок аварії за участю рейсового автобусу “Залісся-1 – Кам’янець-Подільський” до лікарні доставлено 13 потерпілих, серед них неповнолітня дівчинка 2006 року народження. Відео"/>
  </head>
  <body>
    <article>
      <h1>ДТП на Хмельниччині: Кількість жертв зросла до 13 осіб</h1>
      <address>
        <time datetime="2019-11-02T16:14:47+00:00">02 Nov 2019, 16:14</time>
      </address>
      <p>Внаслідок аварії за участю рейсового автобусу "Залісся-1 – Кам’янець-Подільський" до лікарні доставлено 13 потерпілих, серед них неповнолітня дівчинка 2006 року народження. </p>
      <p><b>Джерело:</b> сектор комунікації <a href="https://www.npu.gov.ua/news/dtp/na-xmelnichchini-policziya-vidkrila-kriminalne-provadzhennya-za-faktom-dtp-z-rejsovim-avtobusom/">поліції</a> Хмельницької області</p>
      <p><b>Деталі:</b> Станом на 15:00 потерпілих доставлено до Кам‘янець-подільської лікарні. Одна з травмованих жінок перебуває у важкому стані.  </p>
      <p>За фактом ДТП за участю рейсового автобуса відкрито кримінальне провадження за ч.2 ст.286 КК (Порушення правил безпеки дорожнього руху або експлуатації транспорту особами, які керують транспортними засобами).</p>
      <p>"Деталі та причини дорожньо-транспортної пригоди встановлюються. Попередньо розглядається декілька версій причин, які могли призвести до перекидання транспортного засобу. Серед них водійський фактор, технічна несправність автомобіля та інші", - повідомили у поліції. </p>
      <p>Остаточні висновки щодо причин аварії можна буде зробити лише після отримання результатів автотехнічної експертизи та по завершенні розслідування.</p>
      <figure>
        <iframe src="https://www.youtube.com/embed/4iNj52Uh_tE" width="640" height="360" data-service="Youtube" scrolling="no"/>
      </figure>
      <p>
        <b>Нагадаємо, </b>
      </p>
      <ul>
        <li>Раніше 2 листопада у поліції повідомили, що внаслідок ДТП за участю рейсового автобусу на околиці с.Довжок Кам'янець-Подільського району травмувалися <a href="https://www.pravda.com.ua/news/2019/11/2/7230803/">7 пасажирів та водій</a>, які отримали тілесні ушкодження різного ступеня важкості. </li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/2/7230803/"/>
        <a href="https://www.pravda.com.ua/news/2019/10/31/7230580/"/>
        <a href="https://www.pravda.com.ua/news/2019/10/26/7230138/"/>
      </related>
    </article>
  </body>
</html>