<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544208.html/%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D9%87%D8%A7-%D8%A7%D8%B2-%D8%B1%DA%98%DB%8C%D9%85-%D9%87%D8%A7%DB%8C-%D9%85%D9%86%D8%B7%D9%82%D9%87-%D8%AF%D8%B1-%D8%AC%D9%87%D8%AA-%D9%BE%DB%8C%D8%B4-%D8%A8%D8%B1%D8%AF-%D8%A7%D9%87%D8%AF%D8%A7%D9%81-%D8%B4%D8%A7%D9%86-%D8%A7%D8%B3%D8%AA%D9%81%D8%A7%D8%AF%D9%87-%D9%85%DB%8C-%DA%A9%D9%86%D9%86%D8%AF--%D9%87%D8%B2%DB%8C%D9%86%D9%87-%D8%AA%D9%82%D8%A7%D8%A8%D9%84-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%DA%A9%D9%85%D8%AA%D8%B1-%D8%A7%D8%B2-%D8%AF%D9%88%D8%B3%D8%AA%DB%8C-%D8%A8%D8%A7-%D8%A2%D9%86-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T16:03:00+00:00"/>
    <meta property="og:title" content="آمریکایی ها از رژیم های منطقه در جهت پیش برد اهداف شان استفاده می کنند/ هزینه تقابل با آمریکا کمتر از دوستی با آن است"/>
    <meta property="og:description" content="“حسن هانی زاده” کارشناس مسائل غرب آسیا، تصریح کرد: جریان های سیاسی و طیف های مختلف داخلی و آن هایی که از عدم ارتباط با آمریکا ناراضی اند، بدانند آمریکا فقط به دنبال تحقق اهدافش است و نباید به آن اعتماد کرد."/>
  </head>
  <body>
    <article>
      <h1>آمریکایی ها از رژیم های منطقه در جهت پیش برد اهداف شان استفاده می کنند/ هزینه تقابل با آمریکا کمتر از دوستی با آن است</h1>
      <h2>کارشناس مسائل غرب آسیا:</h2>
      <address>
        <time datetime="2019-11-02T16:03:00+00:00">02 Nov 2019, 16:03</time>
      </address>
      <p>“حسن هانی زاده” کارشناس مسائل غرب آسیا، تصریح کرد: جریان های سیاسی و طیف های مختلف داخلی و آن هایی که از عدم ارتباط با آمریکا ناراضی اند، بدانند آمریکا فقط به دنبال تحقق اهدافش است و نباید به آن اعتماد کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسن هانی زاده در گفت و گو با خبرنگار <a href="http://www.8deynews.com/">۸دی</a> با اشاره به غیرقابل اعتمادبودن آمریکا با توجه به دشمنی ها و جنایات آشکار آمریکا علیه ملت ایرن، اظهار کرد: نگاه آمریکا و دولت مردان آن به کشور های جهان به ویژه شرقی ها نگاه کاملا منفعت طلبانه و مصلحت طلبانه است.</p>
      <p>وی افزود: تجربه نشان داده آمریکایی ها از برخی رژیم های منطقه ای در جهت پیش برد اهداف خودشان استفاده می کند و پس از استفاده برای این نظام ها مشکل ایجاد می کنند.</p>
      <p>کارشناس مسائل غرب آسیا ادامه داد: برای رژیم سابق بعث عراق، لیبی، مصر، تونس و یمن این اتفاق رخ داد واخیرا هم این ها همگرایی و هم سویی نزدیکی با کرد های سوریه داشتند و برای مدتی از وجود کردها در سوریه استفاده کردند اما این مجموعه را کنار گذاشتند و یک جانبه از سوریه عقب نشینی کردند و کردها را در معرض تهدید خارجی قرار دادند.</p>
      <p>هانی زاده تصریح کرد: عربستان سعودی سال ها به عنوان عامل آمریکا در منطقه نقش تخریبی ایفا کرده است و باعث ایجاد بحران هایی در سوریه، لبنان، عراق و یمن شده است اما اکنون آمریکایی ها غیرمعکوس از جاری کردن خواسته های حکام سعودی سرباز زده اند.</p>
      <p>این کارشناس سیاسی افزود: ترامپ با بیان لفظ گاو شیرده برای عربستان این مهم را شفاف نشان داده است.</p>
      <p>وی بیان کرد: مقام معظم رهبری مقوله ای بیان کردند که هزینه تقابل با آمریکا کمتر از هزینه دوستی با آنها است، زیرا آمریکایی ها از طرح دوستی با کشور ها به دنبال دست یابی به منفعت های خود هستند و از دیگر کشورها استفاده و بهره برداری مالی، سیاسی و اقتصادی می کنند.</p>
      <p>هانی زاده تصریح کرد: جریان های سیاسی و طیف های مختلف داخلی و آن هایی که از عدم ارتباط با آمریکا ناراضی اند، بدانند آمریکا فقط به دنبال تحقق اهدافش است و نباید به آن اعتماد کرد.</p>
      <p>کارشناس مسائل غرب آسیا با اشاره به اینکه باید به ظرفیت ها و همگرایی داخلی و وحدت کلمه توجه داشت، خاطرنشان کرد: جریان های سیاسی داخلی این مهم را درک کنند که آمریکا منافعش را به منافع دیگران ترجیح نمی دهد و به دنبال بحران های داخلی در کشورها هستند.</p>
      <p>انتهای پیام/</p>
    </article>
  </body>
</html>