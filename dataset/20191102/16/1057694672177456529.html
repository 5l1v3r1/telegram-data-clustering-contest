<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/ellada/article/2017027/foniko-sta-megara-mou-erixe-sto-podi-ke-pirovolise-tris-fores-ton-sizigo-mou.html"/>
    <meta property="og:site_name" content="News.gr"/>
    <meta property="article:published_time" content="2019-11-02T16:52:56+00:00"/>
    <meta property="og:title" content="Φονικό στα Μέγαρα: Μου έριξε στο πόδι και πυροβόλησε τρεις φορές τον σύζυγο μου"/>
    <meta property="og:description" content="Η κατάθεση της συζύγου του νεκρού συγκλονίζει"/>
  </head>
  <body>
    <article>
      <h1>Φονικό στα Μέγαρα: Μου έριξε στο πόδι και πυροβόλησε τρεις φορές τον σύζυγο μου</h1>
      <address>
        <time datetime="2019-11-02T16:52:56+00:00">02 Nov 2019, 16:52</time>
      </address>
      <h3>Η κατάθεση της συζύγου του νεκρού συγκλονίζει</h3>
      <p>Την <b><a href="https://www.news.gr/ellada/article/2015822/tin-triti-apologite-o-katigoroumenos-gia-to-agrio-egklima-sta-megara.html">ερχόμενη Τρίτη θα δώσει εξηγήσεις</a></b> ενώπιον της δικαιοσύνης<b><a href="https://www.news.gr/ellada/article/2014267/pirovolisan-zevgari-mesa-sto-amaxi-tous-sta-megara.html"> ο κατηγορούμενος για το άγριο έγκλημα στα Μέγαρα.</a></b></p>
      <p>Ο σωφρονιστικός υπάλληλος, ο οποίος το βράδυ της Πέμπτης εισέβαλε στο σπίτι του κουνιάδου του, πυροβόλησε εν ψυχρώ και σκότωσε τον άτυχο άνδρα, ενώ τραυμάτισε σοβαρά τη σύζυγο του, οδηγήθηκε στον εισαγγελέα. Εναντίον του κατηγορούμενου ασκήθηκε ποινική δίωξη για ανθρωποκτονία από πρόθεση, απόπειρα ανθρωποκτονίας, παράνομη οπλοκατοχή, οπλοφορία και οπλοχρησία, ενώ ζήτησε και έλαβε από τον ανακριτή προθεσμία για την ερχόμενη Τρίτη, προκειμένου να προετοιμάσει την υπεράσπιση του.</p>
      <p>Η εκπομπή «Μαζί σου» έδωσε νέα στοιχεία για την υπόθεση.</p>
      <p>«Έβγαλε όπλο και με πυροβόλησε στο πόδι. Τρόμαξα και μπήκα μέσα στο σπίτι. Πυροβόλησε τρεις φορές τον σύζυγό μου. Άκουσα τον άντρα μου να του λέει "ηρέμησε! Θα μιλήσουμε και θα τα βρούμε!"» λέει η σύζυγος του θύματος στην κατάθεση της.</p>
      <figure>
        <img src="https://www.news.gr/wp-content/uploads/images/2019/11/02/1./1.png?x78811"/>
      </figure>
      <p>Συνάδελφος του 48χρονου γιατρού μίλησε στην εκπομπή και ανέφερε ανέφερε μεταξύ άλλων, ότι γνώριζε για τις απειλές που δεχόταν το θύμα από τον γαμπρό του.</p>
      <p>«Ήταν γνωστές κάποιες απειλές εκ μέρους του γαμπρού του. Δεν φοβόταν, ήξερε ότι είναι προβληματική κατάσταση, τον απασχολούσε, είχε δεχτεί απειλές για τη ζωή του στο παρελθόν και μου τις είχε αναφέρει.Ο γαμπρός του χώρισε με την γυναίκα του και κατηγορούσε την υπόλοιπη οικογένεια της συζύγου του, για το γεγονός ότι δεν ευνοούν τη σχέση»</p>
      <p>Από την άλλη έκανε λόγο για έναν εξαιρετικό άνθρωπο που βοηθούσε τους πάντες.</p>
      <p>Από την άλλη ο αδερφός του κατηγορούμενο ανέφερε στην κατάθεση του: «Την Πέμπτη γύρω στις 19.30 μου τηλεφώνησε ο αδερφός μου και μου ανέφερε ότι είχε πάει στο σπίτι της πρώην γυναίκας του, στα Μέγαρα, για να δει το παιδί και μετά από αυτό δεν θυμόταν τι είχε γίνει.</p>
      <p>Όπως μου είπε, όμως, πίστευε ότι είχε κάνει κάτι κακό. Ο χωρισμός με τη γυναίκα του τον είχε στρεσάρει. Τον είχε αγχώσει το γεγονός ότι εκείνη θα έφευγε στην επαρχία μαζί με το παιδί»</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2016017/foniko-sta-megara-o-andras-mou-bike-brosta-gia-na-me-sosi-ke-na-min-skototho.html"/>
        <a href="https://www.news.gr/ellada/article/2015822/tin-triti-apologite-o-katigoroumenos-gia-to-agrio-egklima-sta-megara.html"/>
        <a href="https://www.news.gr/kosmos/article/2015252/mitera-skotose-ta-tria-pedia-tis-ke-meta-aftoktonise.html"/>
      </related>
    </article>
  </body>
</html>