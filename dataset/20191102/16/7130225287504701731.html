<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/olum-nedeni-tespit-edilemedi-istanbul-da-bir-kadinin-cesedi-evcil-hayvanlari-tarafindan-yenilmis-halde-bulundu-888638"/>
    <meta property="og:site_name" content="Onedio"/>
    <meta property="article:published_time" content="2019-11-02T16:58:41+00:00"/>
    <meta property="og:title" content="Ölüm Nedeni Tespit Edilemedi: İstanbul'da Bir Kadının Cesedi Evcil Hayvanları Tarafından Yenilmiş Halde Bulundu"/>
    <meta property="og:description" content="İstanbul'da evinde hayatını kaybeden bir kişinin, beslediği hayvanlar tarafından parçalanan bedeni bulundu. Olay, ev sahibinin aldığı kokular üzerine ..."/>
  </head>
  <body>
    <article>
      <h1>Ölüm Nedeni Tespit Edilemedi: İstanbul'da Bir Kadının Cesedi Evcil Hayvanları Tarafından Yenilmiş Halde Bulundu</h1>
      <address><time datetime="2019-11-02T16:58:41+00:00">02 Nov 2019, 16:58</time> by <a rel="author" href="https://onedio.com/profil/sadecegeciyorum" target="_blank">Ulaş Demircan</a></address>
      <h4><a href="https://onedio.com/etiket/istanbul/501c48f7cc161f8ec13422a8">İstanbul</a>'da evinde hayatını kaybeden bir kişinin, beslediği hayvanlar tarafından parçalanan bedeni bulundu. <a href="https://onedio.com/etiket/olay/57ceb76ded62790c040afa50">Olay</a>, ev sahibinin aldığı kokular üzerine polisi aramasıyla ortaya çıktı. Bedeni tanınmaz hale gelen kişinin ölüm nedeni ise Adli Tıp Kurumu tarafından tespit edilemedi.</h4>
      <figure>
        <img src="https://img-s1.onedio.com/id-5dbdb1d81e72b57e55a7465c/rev-0/w-500/s-ac82272a89e1bad416e4e7a9ffcd1331185382ed.jpg"/>
        <figcaption><b><a href="https://www.sabah.com.tr/yasam/2019/11/02/istanbulda-kan-donduran-olay-evcil-hayvanlar-sahibinin-olusunu-yedi">Sabah gazetesinden Atakan Irmak'ın haberine göre,</a></b> genç kadının yaşadığı daireyi ziyaret eden ev sahibi kötü kokular alınca durumu polise haber verdi. Çilingirle eve giren polisler genç kadının kedi ve köpekler tarafından parçalanmış cesediyle karşılaştı</figcaption>
      </figure>
      <h3>42 yaşındaki Malike Okutucu evinde kedi ve köpekleri ile birlikte yaşıyordu.</h3>
      <figure>
        <img src="https://img-s1.onedio.com/id-5dbdb437749a55bb5679897e/rev-0/w-500/s-83d298d0f740402ab97e6164344f192b24db8f7d.jpg"/>
        <figcaption>Genç kadın 3 aydır kirasını ödemeyince ev sahibi tarafından defalarca aranmasına rağmen cevap vermedi. Durumdan şüphelenen ev sahibi bir arkadaşına kiracının evine giderek kontrol etmesini istedi. Malike Okutucu'nun yaşadığı daireye gelen Cevahir Z. defalarca zile basmasına rağmen karşılık alamadı.</figcaption>
      </figure>
      <h3>Genç kadının oturduğu daireye gelen ev sahibi aldığı kokulardan şüphelenerek polislere haber verdi.</h3>
      <figure>
        <img src="https://img-s2.onedio.com/id-5dbdb2a5a55e98bf772e21ed/rev-0/w-500/s-4b621b349ac15bc0e99fdfa9c837a600e4d01efb.jpg"/>
        <figcaption>Genç kadının yaşadığı dairede arama yapan emniyet güçleri Malike Okutucu'nun haftalar öncesinden öldüğünü tespit etti. Genç kadının cansız bedeninin evde birlikte yaşadığı 3 kedi ve 1 köpek tarafından parçalandığı, tanınmayacak hale geldiği belirlendi. Emniyet güçleri parçalanmış cesedi otopsi yapılmak üzere Adli Tıp kurumuna gönderdi.</figcaption>
      </figure>
      <h3>Ölüm nedeni tespit edilemedi.</h3>
      <figure>
        <img src="https://img-s1.onedio.com/id-5dbdb4f69beebaaf565a05a0/rev-0/w-500/s-ad2909482cc00ff0ba62c3d853940efc55053fef.jpg"/>
        <figcaption>Malike Okutan'ın ölmesiyle ilgili <a href="https://onedio.com/etiket/istanbul/501c48f7cc161f8ec13422a8">İstanbul</a> Cumhuriyet Başsavcılığı tarafından soruşturma başlatıldı. Soruşturma sırasında ifadelerine başvurulan aile yakınları genç kadınla uzun süredir görüşmediklerini, kendisinin psikolojisinin bozuk olduğunu ve <a href="https://onedio.com/etiket/intihar/5078d58eb815ea38422581af">intihar</a> etmiş olabileceğini söyledi.<br/>Adli Tıp İhtisas Kurulu'nda genç kadının cesedi üzerinde yapılan otopsi raporuna göre, haftalar önce öldüğü tespit edilen Malike Okutan'ın cansız bedeninin kediler tarafından parçalandığı, bu nedenle tam ölüm nedeninin belirlenemediğine yer verildi. Savcılık tarafından yürütülen soruşturma sonunda maktulün ölümünde herhangi bir şüphe bulunmadığı gerekçesiyle kovuşturma yapılmasına yer olmadığına karar verildi.</figcaption>
      </figure>
    </article>
  </body>
</html>