<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/public-health-emergency-in-delhi"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-02T16:18:00+00:00"/>
    <meta property="og:title" content="ഡൽഹിയിലേക്ക് വരൂ, കുറച്ച് ദിവസം ഇവിടെ താമസിക്കൂ; ട്വീറ്റുമായി ശശി തരൂർ"/>
    <meta property="og:description" content="ന്യൂഡൽഹി: ഡൽഹി ആരോ​ഗ്യത്തിന് ഹാനികരമാണെന്ന ട്വീറ്റുമായി എംപി ശശി തരൂർ. അന്തരീക്ഷ മലിനീകരണം രൂക്ഷമായിക്കൊണ്ടിരിക്കുന്ന സാഹചര്യമാണ് ഇപ്പോൾ ഡൽഹിയിലുള്ളത്. ഡൽഹിയിലെ പ്രശസ്ത ചരിത്ര സ്മാരകമായ കുത്തബ് മിനാറിന്റെ ചിത്രമുൾപ്പെടെയാണ് തരൂരിന്റെ ട്വീറ്റ്. ഒരു സി​ഗരറ്റ്..."/>
  </head>
  <body>
    <article>
      <h1>ഡൽഹിയിലേക്ക് വരൂ, കുറച്ച് ദിവസം ഇവിടെ താമസിക്കൂ; ട്വീറ്റുമായി ശശി തരൂർ</h1>
      <address><time datetime="2019-11-02T16:18:00+00:00">02 Nov 2019, 16:18</time> by <a rel="author" href="http://anweshanam.com/author/Ruhasina%20J%20R" target="_blank">Ruhasina J R</a></address>
      <p>ന്യൂഡൽഹി: ഡൽഹി ആരോ​ഗ്യത്തിന് ഹാനികരമാണെന്ന ട്വീറ്റുമായി എംപി ശശി തരൂർ. അന്തരീക്ഷ മലിനീകരണം രൂക്ഷമായിക്കൊണ്ടിരിക്കുന്ന സാഹചര്യമാണ് ഇപ്പോൾ ഡൽഹിയിലുള്ളത്. ഡൽഹിയിലെ പ്രശസ്ത ചരിത്ര സ്മാരകമായ കുത്തബ് മിനാറിന്റെ ചിത്രമുൾപ്പെടെയാണ് തരൂരിന്റെ ട്വീറ്റ്. ഒരു സി​ഗരറ്റ് പാക്കറ്റിനുളളിൽ നിന്നും ഉയർന്നു നിൽക്കുന്ന കുത്തബ് മിനാറിന്റെ ചിത്രവും ഒപ്പം കുറിപ്പും ട്വീറ്റിൽ ഉൾപ്പെടുത്തിയിരിക്കുന്നു. ''സി​ഗററ്റ്, ബീഡി, എന്നിവയ്ക്കൊപ്പം നിങ്ങൾക്ക് എത്രകാലം ജീവിക്കാൻ സാധിക്കും? ഡൽഹിയിലേക്ക് വരൂ, കുറച്ച് ദിവസം ഇവിടെ താമസിക്കൂ. - ഡൽഹി ടൂറിസം.'' എന്നാണ് ട്വീറ്റ്. ഹിന്ദിയിലാണ് ചിത്രത്തിനൊപ്പമുള്ള കുറിപ്പ്.</p>
      <figure>
        <iframe data-src="https://twitter.com/ShashiTharoor/status/1190471779359305729?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>നിരവധി ആളുകൾ തരൂരിന്റെ ട്വീറ്റിന് മറുപടി നൽ‌കിയിട്ടുണ്ട്. തരൂർ പ്രശ്നത്തെ രാഷ്ട്രീയവത്ക്കരിക്കാൻ ശ്രമിക്കുന്നു എന്നും ചിലർ ആരോപിക്കുന്നുണ്ട്. വിവിധ സംസ്ഥാനങ്ങൾ ഒന്നുചേർന്ന് ഈ പ്രശ്നത്തിന് പരിഹാരം കാണണമെന്നാണ് ചിലരുടെ അഭിപ്രായം. അന്തരീക്ഷ മലിനീകരണത്തിന്റെ തോത് അതി ​ഗുരുതരാവസ്ഥയിലേക്ക് നീങ്ങിയതിനെ തുടർന്ന് ഡൽഹിയിൽ ആരോ​​ഗ്യ അടിയന്തരാവസ്ഥ പ്രഖ്യാപിച്ചിരിക്കുകയാണ്.</p>
    </article>
  </body>
</html>