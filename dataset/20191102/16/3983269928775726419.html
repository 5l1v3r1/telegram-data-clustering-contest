<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/luis-suarez-baixa-per-lesio/noticia/2960402/"/>
    <meta property="og:site_name" content="CCMA"/>
    <meta property="article:published_time" content="2019-11-02T16:57:29+00:00"/>
    <meta property="og:title" content="Luis Suárez, baixa per lesió"/>
    <meta property="og:description" content="El davanter uruguaià ha sigut substituït aquest dissabte al partit contra el Llevant al minut 41 per Carles Pérez"/>
  </head>
  <body>
    <article>
      <h1>Luis Suárez, baixa per lesió</h1>
      <h2>El davanter uruguaià ha sigut substituït aquest dissabte al partit contra el Llevant al minut 41 per Carles Pérez</h2>
      <address><time datetime="2019-11-02T16:57:29+00:00">02 Nov 2019, 16:57</time> by <a rel="author">esport3</a></address>
      <p>Definitivament<b> Luis Suárez</b> es perdrà el proper partit del Barça, aquest dimarts (18.55) a casa contra l'Slavia de Praga. El davanter blaugrana ha hagut de ser substituït poc abans del descans del matx contra el Llevant per unes <b>molèsties al soli de la cama dreta</b> que ha tingut possiblement arran d'una topada amb Carlos Clerc.</p>
      <p>Segons ha informat el club blaugrana al vespre, Suárez pateix una lesió al soli de la cama dreta:</p>
      <blockquote>"Les proves realitzades aquesta tarda han mostrat que el jugador Luis Suárez té una lesió al soli de la cama dreta. És baixa i l'evolució en marcarà la disponibilitat."</blockquote>
      <p> </p>
      <figure>
        <iframe data-src="https://twitter.com/FCBarcelona_cat/status/1190733574229639168?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>