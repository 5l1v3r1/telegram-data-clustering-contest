<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637528/%D8%AD%D9%84-%D9%85%D8%B4%DA%A9%D9%84-%D9%86%D9%82%D8%B7%D9%87-%DA%A9%D9%88%D8%B1-%D8%AE%D9%88%D8%AF%D8%B1%D9%88-%D8%AA%D9%88%D8%B3%D8%B7-%DB%8C%DA%A9-%D8%AF%D8%AE%D8%AA%D8%B1-%DB%B1%DB%B4-%D8%B3%D8%A7%D9%84%D9%87"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T16:00:00+00:00"/>
    <meta property="og:title" content="حل مشکل نقطه کور خودرو توسط یک دختر ۱۴ ساله"/>
    <meta property="og:description" content="به گزارش بولتن نیوز، به نقل از مشیبل، نقاط کور همیشه یک معضل برای رانندگان بوده است، چرا که یک دوچرخه سوار یا یک عابر پیاده ممکن است فکر کند که راننده خودرو آنها را می‌بیند اما در واقع در نقطه کور دید راننده خودرو قرار دارد و راننده نمی‌تواند آنها را ببیند که در نهایت منجر به تصادف و حادثه می‌شود. امروزه بسیاری از حوادث رانندگی ناشی از این مشکل است."/>
  </head>
  <body>
    <article>
      <h1>
        <a href="https://www.bultannews.com/fa/news/637528/%D8%AD%D9%84-%D9%85%D8%B4%DA%A9%D9%84-%D9%86%D9%82%D8%B7%D9%87-%DA%A9%D9%88%D8%B1-%D8%AE%D9%88%D8%AF%D8%B1%D9%88-%D8%AA%D9%88%D8%B3%D8%B7-%DB%8C%DA%A9-%D8%AF%D8%AE%D8%AA%D8%B1-%DB%B1%DB%B4-%D8%B3%D8%A7%D9%84%D9%87">حل مشکل نقطه کور خودرو توسط یک دختر ۱۴ ساله</a>
      </h1>
      <h2>"آلاینا گسلر" دختر ۱۴ ساله اهل پنسیلوانیای آمریکا یک روش ساده و در عین حال کاربردی را برای حل مشکل نقطه کور راننده در حین رانندگی ابداع کرده است.</h2>
      <address><time datetime="2019-11-02T16:00:00+00:00">02 Nov 2019, 16:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از مشیبل، نقاط کور همیشه یک معضل برای رانندگان بوده است، چرا که یک دوچرخه سوار یا یک عابر پیاده ممکن است فکر کند که راننده خودرو آنها را می‌بیند اما در واقع در نقطه کور دید راننده خودرو قرار دارد و راننده نمی‌تواند آنها را ببیند که در نهایت منجر به تصادف و حادثه می‌شود. امروزه بسیاری از حوادث رانندگی ناشی از این مشکل است.</p>
      <p>در حال حاضر بسیاری از خودروهای جدید مجهز به سیستم تشخیص نقاط کور به نام "سیستم اطلاعات نقاط کور" هستند که یک حسگر وسایل نقلیه دیگر، عابران پیاده یا دوچرخه سوارانی را که راننده نمی‌تواند آنها را ببیند، شناسایی می‌کند و به راننده نسبت به حضور آنها هشدار می‌دهد. این هشدارها می‌تواند بصری، شنیداری یا ارتعاشی باشد.</p>
      <p>اکنون یک دختر ۱۴ ساله به نام "آلاینا گسلر" از پنسیلوانیا اختراع جدیدی دارد که می‌تواند داخل خودروها برای عیان شدن نقاط کور استفاده شود.</p>
      <p>وی در مسابقه "MASTERS" مخفف اول کلمات "ریاضی، علوم کاربردی، فناوری و مهندسی برای ستاره‌های در حال فروزش"[به انگلیسی] مختص دانش آموزان دوره راهنمایی شرکت کرد که توسط انجمن علوم و عموم آمریکا برگزار شد.</p>
      <p>پروژه این دختر ۱۴ ساله با نام "بهبود ایمنی خودرو با از بین بردن نقاط کور" نام‌گذاری شده است.</p>
      <p>او پروژه‌اش را اینگونه توضیح داد: من این کار را با گذاشتن یک دوربین در پشت ستون خودرو انجام دادم که دوربین تصویر را توسط یک پروژکتور روی ستون خودرو می‌اندازد و اساساً آن را نامرئی می‌کند و باعث می‌شود راننده پشت ستون را ببیند.</p>
      <p>این دختر فقط از یک دوربین، یک پروژکتور، یک پرینتر سه بعدی برای چاپ یک قسمت ویژه برای کمک به نمایش بهتر تصویر پروژکتور در فاصله نزدیک و یک پارچه برای یکپارچه‌سازی استفاده کرده تا مشکلات مربوط به پروژکتور را برطرف سازد و در حالی که تصویر برای سایر سرنشینان مبهم است، راننده آن را واضح می‌بیند.</p>
      <p>"آلاینا گسلر" در مسابقات مذکور مقام برتر را به دست آورد و برای اختراع خود جایزه ۲۵ هزار دلاری را از آن خود کرد.</p>
    </article>
  </body>
</html>