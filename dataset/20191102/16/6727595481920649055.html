<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/mamangam-official-trailer-mammootty-mpadmakumar-out-452.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T16:43:00+00:00"/>
    <meta property="og:title" content="വള്ളുവനാടിന്റെ പോരാളികളുടെ കഥ; കണ്ണ് നിറച്ച് കണ്ടുകൊള്ളു; മാമാങ്കം ട്രെയ്‌ലര്‍ പുറത്തിറങ്ങി"/>
    <meta property="og:description" content="Malayalam Cinema Mamangam Movie Mammootty Malayalam Cinema കൊച്ചി: മമ്മൂട്ടിയെ നായകനാക്കി എം.പത്മകുമാര്‍ സംവിധാനം ചെയ്യുന്ന 'മാമാങ്കം' സിനിമയുടെ ഒഫീഷ്യല്‍ ട്രെയ്‌ലര്‍ പുറ"/>
  </head>
  <body>
    <article>
      <h1>വള്ളുവനാടിന്റെ പോരാളികളുടെ കഥ; കണ്ണ് നിറച്ച് കണ്ടുകൊള്ളു; മാമാങ്കം ട്രെയ്‌ലര്‍ പുറത്തിറങ്ങി</h1>
      <address><time datetime="2019-11-02T16:43:00+00:00">02 Nov 2019, 16:43</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>കൊച്ചി: മമ്മൂട്ടിയെ നായകനാക്കി എം.പത്മകുമാര്‍ സംവിധാനം ചെയ്യുന്ന ‘മാമാങ്കം’ സിനിമയുടെ ഒഫീഷ്യല്‍ ട്രെയ്‌ലര്‍ പുറത്തിറങ്ങി. കാവ്യ ഫിലിം കമ്പനിയുടെ ബാനറില്‍ പ്രവാസി വ്യവസായിയായ വേണു കുന്നപ്പള്ളിയാണ് മാമാങ്കം നിര്‍മിക്കുന്നത്. മലയാളത്തിനു പുറമെ ഹിന്ദി, തമിഴ്, തെലുങ്ക് ഭാഷകളിലും മാമാങ്കം പുറത്തിറക്കുന്നുണ്ട്.</p>
      <p>അനു സിതാര, കനിഹ, ഇനിയ എന്നിവരാണ് ചിത്രത്തിലെ നായികമാര്‍. മമ്മൂട്ടിക്ക് പുറമേ ഉണ്ണി മുകുന്ദന്‍, സിദ്ധിഖ്, തരുണ്‍ അറോറ, സുദേവ് നായര്‍, മണികണ്ഠന്‍, സുരേഷ് കൃഷ്ണ, മാസ്റ്റര്‍ അച്യുതന്‍ എന്നിവരും അഭിനയിക്കുന്നുണ്ട്.</p>
      <related>
        <a href="https://www.doolnews.com/hariharan-praises-mammootty-mamangam-audio-launch-258.html?utm_source=doolnews&amp;utm_medium=related"/>
      </related>
      <p>പത്തു കോടിയിലേറെ രൂപ ചെലവിട്ട് നിര്‍മ്മിച്ചതാണ് ചിത്രത്തിന്റെ സെറ്റ് എന്ന വാര്‍ത്ത നേരത്തെ പുറത്തു വന്നിരുന്നു. ഇതോടൊപ്പം സിനിമ തുടങ്ങിയത് മുതല്‍ വിവാദങ്ങളും നിലനില്‍ക്കുന്നുണ്ട്.</p>
      <p>സജീവ് പിള്ള എന്ന നവാഗത സംവിധായകന്റെ ആദ്യ സിനിമ എന്ന നിലയിലായിരുന്നു ചിത്രം തുടങ്ങിയത്. എന്നാല്‍ ഷൂട്ടിംഗ് തുടങ്ങി കുറച്ചു കഴിഞ്ഞപ്പോള്‍ മുതല്‍ സംവിധായകനും നിര്‍മ്മാതാവ് വേണു കുന്നപ്പിള്ളിയും തമ്മില്‍ പ്രശ്‌നങ്ങള്‍ ഉടലെടുക്കുകയും അതിനെ തുടര്‍ന്ന് സജീവ് പിള്ളയെ ഈ ചിത്രത്തിന്റെ സംവിധാന ചുമതലയില്‍ നിന്ന് മാറ്റുകയും ചെയ്തിരുന്നു.</p>
      <related>
        <a href="https://www.doolnews.com/interview-with-sajeevpilla-mamangam-old-director-by-aswin-raj-dooltalk452.html?utm_source=doolnews&amp;utm_medium=related"/>
      </related>
      <p>പിന്നീട് എം. പത്മകുമാര്‍ ചിത്രത്തിന്റെ സംവിധാനം ഏറ്റെടുക്കുകയായിരുന്നു. മാമാങ്കം ഫസ്റ്റ്‌ലുക്ക് പോസ്റ്ററില്‍ തന്റെ പേരില്ലാത്തതിനെതിരെ അന്ന് സജീവ് പിള്ള രംഗത്തെത്തിയിരുന്നു.</p>
      <figure>
        <iframe src="https://www.youtube.com/embed/hCU_B_QKVR4" width="509" height="360" data-service="Youtube" scrolling="no"/>
      </figure>
    </article>
  </body>
</html>