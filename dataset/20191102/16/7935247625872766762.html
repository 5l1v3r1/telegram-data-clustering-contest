<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/cem-ozdemireolum-tehdidi-213964h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T16:14:32+00:00"/>
    <meta property="og:title" content="Cem Özdemir'e ölüm tehdidi"/>
    <meta property="og:description" content="Yeşiller Partili siyasetçi Cem Özdemir, Neonazi bir grup olan Almanya Nükleer Silah Birliği'nden ölüm tehdidi aldı. Daha önce de ölüm tehditleri alan Cem Özdemir'e özel koruma tahsis edilmişti."/>
  </head>
  <body>
    <article>
      <h1>Cem Özdemir'e ölüm tehdidi</h1>
      <h2>Yeşiller Partili siyasetçi Cem Özdemir, Neonazi bir grup olan Almanya Nükleer Silah Birliği'nden ölüm tehdidi aldı. Daha önce de ölüm tehditleri alan Cem Özdemir'e özel koruma tahsis edilmişti.</h2>
      <address>
        <time datetime="2019-11-02T16:14:32+00:00">02 Nov 2019, 16:14</time>
      </address>
      <p>Funke Medya Grubu'na bağlı gazetelerdeki habere göre, Türkiye kökenli siyasetçinin Alman meclisindeki bürosuna ekim ayı sonunda Almanya Nükleer Silah Birliği (Atomwaffendivision Deutschland-AWD) adlı Neonazi grup tarafından gönderilen elektronik postada, Özdemir'in ölüm listesinin ilk sırasında yer aldığı ifade edildi. Habere göre elektronik postada, 'Şu sıralar sizi nasıl ve ne zaman idam edeceğimizin planlarını yapıyoruz, bir sonraki kamuya açık gösteride mi? Veya bizim tarafımızdan evinizde mi yakalanacaksınız?” ifadeleri yer aldı.</p>
      <p>Haberde, Özdemir'in elektronik postayı Federal Emniyet Teşkilatı (BKA) ve Alman meclisinin güvenlik birimlerine ilettiğini aktardığı belirtildi. 53 yaşındaki politikacının kullanılan ifadeler nedeniyle bu ölüm tehdidini ciddiye aldığı kaydedildi.</p>
    </article>
  </body>
</html>