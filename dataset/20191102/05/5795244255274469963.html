<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/u-tajilandi-proponuyut-6-kilogramoviy-burger-togo-hto-yogo-z-jist-chekaye-groshoviy-priz-video-novini-svitu-50051222.html"/>
    <meta property="og:site_name" content="НВ"/>
    <meta property="article:published_time" content="2019-11-02T05:45:00+00:00"/>
    <meta property="og:title" content="У меню ресторану в Таїланді є 6-кілограмовий бургер. На того, хто його з'їсть, чекає грошовий приз — відео"/>
    <meta property="og:description" content="Ресторан у Бангкоку став популярним, коли включив у меню 6-кілограмовий бургер. Ті, хто зможуть з'їсти його за дев’ять хвилин, отримають грошову винагороду — приблизно $330, повідомляє Reuters."/>
  </head>
  <body>
    <article>
      <h1>У меню ресторану в Таїланді є 6-кілограмовий бургер. На того, хто його з'їсть, чекає грошовий приз — відео</h1>
      <h2>Ресторан у Бангкоку став популярним, коли включив у меню 6-кілограмовий бургер. Ті, хто зможуть з'їсти його за дев’ять хвилин, отримають грошову винагороду — приблизно $330, повідомляє Reuters.</h2>
      <address>
        <time datetime="2019-11-02T05:45:00+00:00">02 Nov 2019, 05:45</time>
      </address>
      <p>«У нашому бургері насправді понад шість кілограмів. Це найбільший бургер у країні. Тут кіло-вісімсот хліба, чотири кілограми яловичини або свинини, кілограм бекону. І це без урахування овочів та іншого», — зазначає власник ресторану Chris Steaks &amp; Burgers Комдеч Конгсуан.</p>
      <figure>
        <iframe src="https://www.youtube.com/embed/ZkKhI_l_rDs" width="560" height="315" data-service="Youtube" scrolling="no"/>
      </figure>
      <p>Серед усього іншого: кільця цибулі в клярі, сир, кетчуп, майонез і гора картоплі-фрі. Все разом — понад 10 тисяч калорій, що приблизно вп’ятеро-вшестеро більше денної норми дорослої людини.</p>
      <p>Для Youtube-блогерів подібне змагання виявилося справжньою знахідкою. Тепер до ресторану практично щодня заходять відвідувачі, які вирішили кинути виклик гігантській страві.</p>
      <p>Власник ресторану каже, що не закликає всіх своїх відвідувачів змагатися в поїданні бургера. За його словами, можна просто насолоджуватися смаком. Шестикілограмовий сендвіч з яловичиною обійдеться трохи більше $80, зі свининою — близько $115.</p>
      <p>Читайте також:</p>
      <ul>
        <li>
          <a href="https://style.nv.ua/ukr/food-drink/amerikanska-m-yasna-kompaniya-predstavila-morozivo-zi-smakom-hot-doga-50035736.html">У формі сендвіча. Американська м’ясна компанія представила морозиво зі смаком хот-дога</a>
        </li>
        <li>
          <a href="https://style.nv.ua/ukr/food-drink/yaki-krajini-jidyat-bilshe-za-vsih-strav-inshoji-kuhni-doslidzhennya-50039457.html">Піца або бургер? Дослідження визначило країни, які споживають найбільшу кількість іноземних страв</a>
        </li>
      </ul>
    </article>
  </body>
</html>