<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/ugur-alkapar/bir-lezzet-klasigi-2216376"/>
    <meta property="og:site_name" content="Posta"/>
    <meta property="article:published_time" content="2019-11-02T05:01:26+00:00"/>
    <meta property="og:title" content="Bir lezzet klasiği"/>
    <meta property="og:description" content="İstanbul’un en eski kebapçı markalarından Kaşıbeyaz, 1974’te Aksaray’da açılmış 1987’de ise artık bir efsane haline gelen Florya’daki meşhur yerinde hizmet vermeye başlamış."/>
  </head>
  <body>
    <article>
      <h1>Bir lezzet klasiği</h1>
      <address><time datetime="2019-11-02T05:01:26+00:00">02 Nov 2019, 05:01</time> by <a rel="author">Uğur Alkapar</a></address>
      <p>İstanbul’un en eski kebapçı markalarından Kaşıbeyaz, 1974’te Aksaray’da açılmış 1987’de ise artık bir efsane haline gelen Florya’daki meşhur yerinde hizmet vermeye başlamış.</p>
      <p>İstanbul’da birçok ve Ankara’da da bir şubesi bulunan markanın Florya’daki restoranına gittim.</p>
      <p>Gösterişli steakhouse’ların ele geçirdiği et dünyasında, buraya nostalji, samimiyet ve ferahlık hakim.</p>
      <p>Ben İstanbul’da büyümedim ama birlikte gittiğimiz arkadaşım buradaki anılarından bahsedince bir geleneğe sahip mekan olduğunu anladım.</p>
      <p>Zaten 45 yıldır aynı aile tarafından yönetilmesi de bunun işareti.</p>
      <p>Et işinde en öneli şey satın almadır.</p>
      <p>Yani lokantanıza iyi bir et sokmayı başarırsanız en zor kısmı atlatmış olursunuz.</p>
      <figure>
        <img src="https://i.pstimaj.com/img/75/640x0/5dbc952666a97cf02ddd7a8e"/>
      </figure>
      <p>Kaşıbeyaz bunu başarıyor.</p>
      <p>Üstüne 45 yılın ustalığıyla hazırlanıp pişirilen lahmacun,</p>
      <p>Alinazik, fıstıklı kebap, kuzu şiş, katmer ve künefeyi tattığınızda lezzetin zirvesine çıkıyorsunuz.</p>
      <p>Unutmadan, biz gittiğimizde hava serindi ama ıhlamur, ceviz, hurma, kaymak, manolya, dut, ayva, kayısı, elma, erik ağaçlarıyla çevrili, su kenarında bir bahçe de var. Adeta cennetten bir köşe.</p>
      <h3>1 TL'ye bilet</h3>
      <figure>
        <img src="https://i.pstimaj.com/img/75/640x0/5dbd50e7ae298b634fafedf5"/>
      </figure>
      <p>Zorlu PSM, Akbank’ın Tosla uygulaması ile işbirliği içinde harika bir işe imza atıyor.</p>
      <p>Müzikallerden festivallere uzanan birçok etkinliğe ev sahipliği yapan mekan, kalan biletleri son dakikada öğrencilere 1 TL gibi sembolik bir ücretle verecek.</p>
      <p>Böylece hem koltuklar boş kalmayacak hem de öğrenci kardeşlerimiz sanata doyacak.</p>
      <p>Bu ‘son dakika’ süresi ise etkinliğin gördüğü ilgiye göre değişecek.</p>
      <p>PSM fuayesinde heyecanla bekleyen öğrencileri şimdiden görür gibiyim.</p>
      <h3>Öğrenci kıyağı</h3>
      <p>Öğrencilere kıyak geçen sadece Zorlu PSM değil.</p>
      <p>Maslak 1453’teki dürümcü Rıfkı Turkish Wrap, öğrenci ve öğretmenlere indirim yapıyor.</p>
      <p>Rıfkı, hazirana dek 30 farklı dürüm çeşidini öğrencilere yüzde 25, öğretmenlere de yüzde 15 indirimli satacak.</p>
      <p>Maslak 1453’teki Nişantaşı Üniversitesi öğrencileri yaşadı.</p>
      <h3>Uzay dansözü</h3>
      <figure>
        <img src="https://i.pstimaj.com/img/75/640x0/5dbd511bae298b62f641b448"/>
      </figure>
      <p>Geceleri İstanbul’un dört bir köşesi ayrı eğleniyor.</p>
      <p>Taksim, Nişantaşı, Boğaz hattının eğlencede tekel olduğu dönemler geride kaldı.</p>
      <p>Karşının mekanları bambaşka.</p>
      <p>Hilton Kozyatağı’nda mesela üç ayrı restoran var.</p>
      <p>Ziyade Fasıl, Al Sharq ve Mon Amour. Al Sharq’ta şahane mezelerle başlayıp çıtır mantı ve falafelle devam ederek kebapla sonlanan şahane bir Lübnan mutfağı menüsü sunuluyor.</p>
      <p>Uzay çağının ışıklı neonlu dansözleri, Matmazel Coco’nun kendine has şovu derken gece akıp gidiyor.</p>
      <p>Birkaç gün önce ucundan yakaladığım bu Kozyatağı eğlencesini önümüzdeki günlerde daha detaylı anlatacağım.</p>
      <h3>Hayırlı olsun</h3>
      <p>Hilton Kozyatağı’nın diğer mekanı ise İlgi Gövsa’nın işlettiği ve henüz çok yeni olan Mon Amour.</p>
      <p>Burada da canlı müzik, şovlar, güzel yemekler ve İlgi Hanım’ın özel ilgisi var.</p>
      <p>Benim ziyaret ettiğim akşam özel bir gece düzenlenmişti ve insanlar çok ama çok eğleniyorlardı.</p>
      <p>Oynayanlar, dans edenler, el çırpanlar...</p>
      <p>Ne diyelim, madem yeni bir mekan, hayırlı olsun.</p>
    </article>
  </body>
</html>