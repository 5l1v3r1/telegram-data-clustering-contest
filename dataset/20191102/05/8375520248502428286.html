<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/boyoviki-na-donbasi-gatili-z-granatometiv-i-minometiv-13-obstriliv-za-dobu-637165.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T05:21:02+00:00"/>
    <meta property="og:title" content="Бойовики на Донбасі гатили з гранатометів і мінометів: 13 обстрілів за добу"/>
    <meta property="og:description" content="Противник обстрілював позиції українських підрозділів із забороненого Мінськими домовленостями озброєння"/>
  </head>
  <body>
    <article>
      <h1>Бойовики на Донбасі гатили з гранатометів і мінометів: 13 обстрілів за добу</h1>
      <address>
        <time datetime="2019-11-02T05:21:02+00:00">02 Nov 2019, 05:21</time>
      </address>
      <h4>Противник обстрілював позиції українських підрозділів із забороненого Мінськими домовленостями озброєння</h4>
      <p>У понеділок, 1 листопада, бойовики на Донбасі 13 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 мм, а також гранатометів різних систем, великокаліберних кулеметів та іншої стрілецької зброї.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід» противник здійснив сім обстрілів:</p>
      <ul>
        <li>двічі поблизу Старогнатівки – з мінометів калібру 120 мм, СПГ та великокаліберних кулеметів;</li>
        <li>біля Талаківки - зі стрілецької зброї;</li>
        <li>неподалік Новогнатівки – зі станкових протитанкових гранатометів;</li>
        <li>два рази біля Водяного, що на Приазов'ї – зі стрілецької зброї і ручних протитанкових гранатометів;</li>
        <li>поблизу Мар'їнки – з СПГ та стрілецької зброї.</li>
      </ul>
      <p>В районі відповідальності оперативно-тактичного угруповання «Північ» противник здійснив шість обстрілів:</p>
      <ul>
        <li>біля Майорська – зі станкових протитанкових гранатометів;</li>
        <li>неподалік Луганського – з великокаліберних кулеметів і стрілецької зброї та ручних протитанкових гранатометів;</li>
        <li>двічі поблизу Новолуганського – з ручних протитанкових і автоматичних гранатометів та стрілецької зброї;</li>
        <li>неподалік Хутора Вільного – з великокаліберних кулеметів;</li>
        <li>біля Троїцького – з автоматичних гранатометів.</li>
      </ul>
      <p>Вчора, 1 листопада, втрат внаслідок обстрілів серед військовослужбовців Об'єднаних сил не було.</p>
      <p>З початку цієї доби збройні формування Російської Федерації та її найманці вогневої активності не проявляли. </p>
      <p>Як повідомляв <a href="https://glavcom.ua/">«Главком»</a>, 1 листопада у Золотому-4 <a href="https://glavcom.ua/news/shtab-oos-rozvedennya-sil-v-zolotomu-zavershilosya--637097.html">завершився етап розведення сил і засобів</a> з обох сторін.</p>
      <p>Нагадаємо, <a href="https://glavcom.ua/news/v-obsje-nazvali-rozvedennya-sil-u-zolotomu-velikim-krokom-vpered-636247.html">відведення сил і засобів в Золотому почалося 29 жовтня,</a> незважаючи на заяви про обстріл.</p>
      <p>У штабі операції Об’єднаних сил заявляли, що процес розведення сил і засобів біля Золотого-4 <a href="https://glavcom.ua/news/proces-rozvedennya-sil-bilya-zolotogo-trivatime-do-30-dniv-shtab-636574.html">триватиме до 30 днів.</a></p>
      <p>В районі проведення операції Об’єднаних сил наказом Командувача об’єднаних сил <a href="https://glavcom.ua/news/na-donbasi-vvedeniy-rezhim-zhovtiy-shcho-dozvoleno-ta-zaboroneno-636442.html">з 28 жовтня введено режим «жовтий».</a></p>
      <p>1 листопада <a href="https://glavcom.ua/news/na-donbasi-vvedeniy-rezhim-zhovtiy-shcho-dozvoleno-ta-zaboroneno-636442.html">розведення сил </a><a href="https://glavcom.ua/news/rozvedennya-sil-u-petrivskomu-vidklali-cherez-obstrili-637016.html">у Петрівському відклали</a> через обстріли.</p>
      <blockquote><b>Також читайте: <br/></b>   •  <b><a href="https://glavcom.ua/country/incidents/rozvedennya-viysk-situaciya-u-zolotomu-ochima-ochevidcya--636254.html">Розведення військ. Ситуація у Золотому очима очевидця</a></b></blockquote>
      <related>
        <a href="https://glavcom.ua/country/politics/amerikanskiy-general-prokomentuvav-zayavu-klimkina-pro-udar-rf-po-pivdnyu-ukrajini-637130.html"/>
        <a href="https://glavcom.ua/news/poroshenko-providav-poranenih-zahisnikiv-u-lvivskomu-gospitali-video-637094.html"/>
        <a href="https://glavcom.ua/news/ukrajina-gotova-prijednatisya-do-misiji-nato-v-iraku-ministr--637033.html"/>
      </related>
    </article>
  </body>
</html>