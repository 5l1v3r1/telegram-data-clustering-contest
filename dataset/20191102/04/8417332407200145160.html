<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/02/Palestiner-drept-i-israelsk-luftangrep-20305469.ece"/>
    <meta property="og:site_name" content="adressa.no"/>
    <meta property="article:published_time" content="2019-11-02T04:22:57+00:00"/>
    <meta property="og:title" content="Palestiner drept i israelsk luftangrep"/>
    <meta property="og:description" content="En palestiner er død og minst en er skadd etter luftangrep fra Israel over Gazastripen natt til lørdag, opplyser palestinske myndigheter."/>
  </head>
  <body>
    <article>
      <h1>Palestiner drept i israelsk luftangrep</h1>
      <address><time datetime="2019-11-02T04:22:57+00:00">02 Nov 2019, 04:22</time> by <a rel="author">(NTB) NTB-AFP</a></address>
      <p>En palestiner er død og minst en er skadd etter luftangrep fra Israel over Gazastripen natt til lørdag, opplyser palestinske myndigheter.</p>
      <aside><a href="https://www.adressa.no/nyheter/utenriks/2019/11/02/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/02/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/02/javascript:void(0);">Del denne artikkelen på e-post</a></aside>
      <p>Angrepet fra Israel følger etter at det israelske forsvaret fredag sa at det hadde skutt ned sju raketter som ble avfyrt fra Gazastripen mot det sørlige Israel.</p>
      <p>Helsemyndighetene på Gazastripen opplyser natt til lørdag at israelsk luftvåpen har angrepet flere palestinske mål. Én person er omkommet og en 27 år gammel mann er skadd nær Khan Yunis i Sør-Gaza.</p>
      <p>Helsemyndighetene opplyser ikke om de to omtalte personene var tilknyttet noen militant gruppering. Den israelske hæren hevder imidlertid å kun ha angrepet terrormål.</p>
      <p>Det har ikke kommet meldinger om sårede eller drepte i angrepet mot Israel fredag.</p>
      <p>(©NTB)</p>
    </article>
  </body>
</html>