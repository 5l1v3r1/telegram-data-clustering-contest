<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/ministr-energetiki-ssha-vidmovlyajetsya-svidchiti-na-zakritomu-zasidanni-kongresu-637152.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T04:26:01+00:00"/>
    <meta property="og:title" content="Міністр енергетики США відмовляється свідчити на закритому засіданні Конгресу"/>
    <meta property="og:description" content="Міністр не буде брати участь у секретній інквізиції в «зірковій» камері, де заборонено присутність адвоката агентства, - заявила прессекретарка Ріка Перрі"/>
  </head>
  <body>
    <article>
      <h1>Міністр енергетики США відмовляється свідчити на закритому засіданні Конгресу</h1>
      <address>
        <time datetime="2019-11-02T04:26:01+00:00">02 Nov 2019, 04:26</time>
      </address>
      <h4>Міністр не буде брати участь у секретній інквізиції в «зірковій» камері, де заборонено присутність адвоката агентства, - заявила прессекретарка Ріка Перрі</h4>
      <p>Міністр енергетики США Рік Перрі відмовиться свідчити у справі про імпічмент президенту Дональду Трампу перед закритою сесією комітетів Палати представників Конгресу США. </p>
      <p>Про це повідомляє <a href="https://www.reuters.com/article/us-usa-trump-impeachment-energy/energy-secretary-perry-refuses-to-testify-before-trump-impeachment-inquiry-spokeswoman-idUSKBN1XC005?il=0">Reuters</a></p>
      <p>Речниця міністерства енергетики зазначила що Перрі готовий взяти участь у відкритих слуханнях.</p>
      <p>«Міністр не буде брати участь у секретній інквізиції в «зірковій» камері, де заборонено присутність адвоката агентства», - заявила прессекретарка Шейлін Хайнс.</p>
      <p>Вона також зазначила, що якщо комітет зацікавлений у проведенні серйозного розгляду, він може направити на розгляд міністра запрошення взяти участь у відкритому слуханні, на якому може бути присутнім адвокат департаменту і американський народ.</p>
      <p>Як відомо, представники Білого дому заявили, що в адміністрації президента США <a href="https://glavcom.ua/news/biliy-dim-mi-gotovi-do-impichmentu-trampa-637135.html">готові до того, що Дональду Трампу можуть оголосити імпічмент.</a></p>
      <p>Нагадаємо, 31 жовтня Палата представників Конгресу <a href="https://glavcom.ua/news/nizhnya-palata-kongresu-progolosuvala-za-poryadok-impichmentu-trampa-636798.html">США більшістю голосів проголосувала за визначення процедури імпічменту</a> президента країни Дональда Трампа. Прийнятий документ передбачає проведення публічних слухань у ході розслідування проти Трампа і оприлюднення стенограм із закритих засідань, а також визначає, які права мають президент США і противники імпічменту в Конгресі.</p>
      <p>Президент США<a href="https://glavcom.ua/world/observe/tramp-vidreaguvav-na-zatverdzhennya-u-kongresi-rezolyuciji-pro-impichment-636833.html"> Дональд Трамп назвав ухвалення резолюції «найбільшим полюванням на відьом</a> за всю американську історію».</p>
      <p>Публічні слухання у Конгресі <a href="https://glavcom.ua/world/observe/impichment-trampa-publichni-sluhannya-u-kongresi-mozhut-pochatisya-vzhe-cogo-misyacya--637126.html">можуть початися вже цього місяця</a>.</p>
      <related>
        <a href="https://glavcom.ua/news/biliy-dim-mi-gotovi-do-impichmentu-trampa-637135.html"/>
        <a href="https://glavcom.ua/world/observe/impichment-trampa-publichni-sluhannya-u-kongresi-mozhut-pochatisya-vzhe-cogo-misyacya--637126.html"/>
        <a href="https://glavcom.ua/world/observe/impichment-trampa-derzhdep-pogodivsya-opublikuvati-dokumenti-shchodo-ukrajini-636876.html"/>
      </related>
    </article>
  </body>
</html>