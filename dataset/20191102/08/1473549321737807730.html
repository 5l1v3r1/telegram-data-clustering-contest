<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/usa-demokrata-beto-o-rourke-wycofal-sie-z-wyscigu-prezydenckiego,982318.html"/>
    <meta property="og:site_name" content="TVN24"/>
    <meta property="article:published_time" content="2019-11-02T08:00:47+00:00"/>
    <meta property="og:title" content="O'Rourke rezygnuje z wyścigu prezydenckiego"/>
    <meta property="og:description" content="Były deputowany do Izby Reprezentantów z Teksasu Beto O'Rourke oznajmił w piątek, że wycofuje się z dalszej walki o nominację prezydencką z ramienia Partii Demokratycznej. Jako powód podał brak zai..."/>
  </head>
  <body>
    <article>
      <h1>O'Rourke rezygnuje z wyścigu prezydenckiego</h1>
      <address><time datetime="2019-11-02T08:00:47+00:00">02 Nov 2019, 08:00</time> by <a rel="author">asty/tr</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/5515892f-a286-49ef-8fe1-609123438545-480p.mp4"/>
          <figcaption>O'Rourke wycofał się z wyścigu prezydenckiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/f42c7e47-a960-4d25-a67e-550181527f8d-480p.mp4"/>
          <figcaption>Halloween u Trumpa. Prezydenta odwiedziło dziecko przebrane...</figcaption>
        </figure>
        <figcaption>Demokrata Beto O'Rourke wycofał się z wyścigu prezydenckiego<cite>Foto: PAP/EPA/IVAN PIERRE AGUIRRE | Video: Reuters Archive</cite></figcaption>
      </slideshow>
      <h3>Były deputowany do Izby Reprezentantów z Teksasu Beto O'Rourke oznajmił w piątek, że wycofuje się z dalszej walki o nominację prezydencką z ramienia Partii Demokratycznej. Jako powód podał brak zainteresowania jego kampanią i niewystarczające fundusze.</h3>
      <p>"Będę służył krajowi, ale nie jako kandydat czy nominat" - napisał Beto O'Rourke oświadczeniu, które umieścił w internecie.</p>
      <related>
        <a href="https://www.tvn24.pl/polska-i-swiat,33,m/nowa-nadzieja-demokratow,919922.html"/>
      </related>
      <p>47-letni Beto O'Rourke ubiegał się w 2018 roku o urząd senatora z Teksasu, ale nieznacznie przegrał, o zaledwie trzy procent głosów, z republikańskim rywalem Tedem Cruzem w stanie uchodzącym za "twierdzę" republikanów.</p>
      <h3>Apeluje o wybór jednego kandydata</h3>
      <p>Udało mu się też zebrać znaczne fundusze na prowadzenie kampanii, między innymi dzięki licznym podróżom po całym stanie i wykorzystaniu mediów społecznościowych.</p>
      <p>Wielu demokratów uznało to za sukces i nakłaniało go, aby ubiegał się nominację prezydencką.</p>
      <p>Jednak Beto O'Rourke nie zdołał powtórzyć tego modelu i zarówno jego notowania w sondażach, jak i zbiórka funduszy na prowadzenie kampanii w ostatnich miesiącach wyraźnie słabły.</p>
      <p>Beto O'Rourke wezwał demokratów do skupienia się wokół jednego kandydata, który będzie miał największe szanse w starciu z obecnym republikańskim prezydentem Donaldem Trumpem.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/halloween-w-wynajetej-willi-piec-osob-nie-zyje,982354.html"/>
        <a href="https://www.tvn24.pl/wiadomosci-ze-swiata,2/zamiast-sie-pograzac-usa-powinny-powrocic-do-umowy-nuklearnej,982312.html"/>
        <a href="https://www.tvn24.pl/wiadomosci-ze-swiata,2/terrorysci-zawsze-szukaja-nowego-pola-bitwy,982311.html"/>
        <a href="https://www.tvn24.pl/wiadomosci-ze-swiata,2/trump-zadzwonil-do-programu-farage-a-boris-wlasciwym-facetem-na-te-czasy,982132.html"/>
        <a href="https://www.tvn24.pl/wiadomosci-ze-swiata,2/zrzekla-sie-mandatu-po-wycieku-nagich-zdjec,982127.html"/>
      </related>
    </article>
  </body>
</html>