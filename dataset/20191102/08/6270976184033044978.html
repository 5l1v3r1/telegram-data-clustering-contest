<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/ukrzaliznytsya-vidkryla-spetsshkolu-dlya-providnykiv/"/>
    <meta property="og:site_name" content="Рубрика"/>
    <meta property="article:published_time" content="2019-11-02T08:56:05+00:00"/>
    <meta property="og:title" content="Укрзалізниця відкрила спецшколу для провідників"/>
    <meta property="og:description" content="Провідників навчатимуть діям у надзвичайних та нестандартних ситуаціях, наданню першої допомоги та особливостям перевезення пасажирів з інвалідністю Укрзалізниця запускає новий проект — спеціалізовану школу провідника. Про це заявив директор з управління персоналом та соціальної політики Укрзалізниці Євгеній Козак, розповіли у компанії. За його словами, провідників пасажирських вагонів навчатимуть новим технологіями роботи і організації перевезень пасажирів; […]"/>
  </head>
  <body>
    <article>
      <h1>Укрзалізниця відкрила спецшколу для провідників</h1>
      <address><time datetime="2019-11-02T08:56:05+00:00">02 Nov 2019, 08:56</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-2-620x420.jpg"/>
      </figure>
      <p>
        <b>
          <b>Провідників навчатимуть діям у надзвичайних та нестандартних ситуаціях, наданню першої допомоги та особливостям перевезення пасажирів з інвалідністю</b>
        </b>
      </p>
      <p>Укрзалізниця запускає новий проект — спеціалізовану школу провідника. Про це заявив директор з управління персоналом та соціальної політики Укрзалізниці Євгеній Козак, розповіли у компанії.</p>
      <p>За його словами, провідників пасажирських вагонів навчатимуть новим технологіями роботи і організації перевезень пасажирів; діям у надзвичайних, нестандартних та аварійних ситуаціях; основам професійного спілкування; професійній етиці; наданню першої домедичної допомоги, а також особливостям перевезення пасажирів з інвалідністю.</p>
      <related>
        <h4>Читайте також</h4>
        <a href="https://rubryka.com/2018/05/23/ukrzaliznytsya-zaprovadyt-bezkontaktnu-systemu-oplaty-proyizdu/"/>
      </related>
      <p>Навчання у школі вже закінчила тестова група із 21 слухача.</p>
      <p>Наразі філія Пасажирська компанія формує графік навчання по всій Україні. Групи слухачів комплектуватиметься з провідників пасажирських вагонів — по 20−25 осіб. Термін навчання складатиме 96 годин. Після закінчення навчального курсу всі учасники пройдуть перевірку знань для подальшого визначення рівня набутих навиків.</p>
    </article>
  </body>
</html>