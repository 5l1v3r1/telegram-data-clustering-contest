<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/civic-par-magyar-szot-mar-ismerek/185723"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T08:15:00+00:00"/>
    <meta property="og:title" content="Civic: pár magyar szót már ismerek"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Civic: pár magyar szót már ismerek</mark>
      </h1>
      <address><time datetime="2019-11-02T08:15:00+00:00">02 Nov 2019, 08:15</time> by <a rel="author">Burkovits Ferenc</a></address>
      <p>
        <b>Ismerkedik a magyar nyelvvel, néhány buzdító szót már meg is tanult a Fradi bosnyák játékosa, Eldar Civic. A kőkemény védő a hétköznapokban egy mosolygós, szerény srác. </b>
        <b>Ismerkedik a magyar nyelvvel, néhány buzdító szót már meg is tanult a Fradi bosnyák játékosa, Eldar Civic. A kőkemény védő a hétköznapokban egy mosolygós, szerény srác.</b>
      </p>
      <p>Ötéves korában kezdett focizni, tehetségére hamar felfigyeltek külföldön is, és egész fiatalon elköltözve családjától Csehországba szerződött. Bár a nyá­ron a Sparta Praha szeretett volna hosszabbítani vele, a 23 éves focista ki akarta magát próbálni másik futballkultúrában. A Dinamo Zagreb mindent el is követett, hogy megszerezze, de a Ferencváros ajánlatát fogadta el. Döntését annak ellenére sem bánta meg, hogy a horvát bajnok a Bajnokok Ligájában letette a névjegyét.</p>
      <p>– Mi pedig a Fradival az Európa Ligában menetelünk – mondta Civic. – Van négy pontunk, és az a jó, hogy a vezetők nem támasztanak túl nagy igényeket, nem tesznek ránk mázsás terheket. Így aztán felszabadultan játszhatunk.</p>
      <figure>
        <img src="http://media.borsonline.hu/cikk/20/191265/gallery-picture/645w/2011537_stieber-zoltan-civic-eldar-001-cz-2.jpg"/>
        <figcaption>© Czerkl Gábor</figcaption>
      </figure>
      <p>Nem könnyű a háromfrontos helytállás, hiszen a magyar bajnokságban és a Magyar Kupában is nagy feladatok várnak rájuk.</p>
      <p>– Kifejezetten kedvelem ezt a sűrű programot, hiszen sokkal kellemesebb meccset játszani, mint kemény edzéseken darálni a kilométereket – mondta a védő, aki már ismerkedik a ma­gyar nyelvvel.</p>
      <p>– Nem beszélem még, de jó néhány buzdító szót már ismerek – tette hozzá. Most a Mezôkövesd ellen készülnek, tisztelik az ellenfelet, mert az eredményeik magukért beszélnek, de hazai pályán nem tud más eredményt elképzelni, mint a győzelem.</p>
    </article>
  </body>
</html>