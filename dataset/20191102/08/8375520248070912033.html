<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/sstecenko/visliv-sivohi-pro-voyovnichu-menshist-ce-slova-cinichnogo-promoskovskogo-brehla-637183.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T08:20:53+00:00"/>
    <meta property="og:title" content="Вислів Сивохи про «войовничу меншість» - це слова цинічного промосковського брехла"/>
    <meta property="og:description" content="Пан Сивохо з тих, хто втече від безпосередньої загрози або стане на коліна, але не візьмуть зброю і не битимуться до кінця"/>
  </head>
  <body>
    <article>
      <h1>Вислів Сивохи про «войовничу меншість» - це слова цинічного промосковського брехла</h1>
      <address><time datetime="2019-11-02T08:20:53+00:00">02 Nov 2019, 08:20</time> by <a rel="author">Святослав Стеценко</a></address>
      <h4>Пан Сивохо з тих, хто втече від безпосередньої загрози або стане на коліна, але не візьмуть зброю і не битимуться до кінця</h4>
      <p>Друган пана Зеленського пан Сивохо зневажливо висловився щодо «войовничої меншості» як за його оцінкою маргінального прошарку на користь нібито більшості, яка за мир з агресором і окупантом.</p>
      <p>Він або тупий, або цинічне промосковське брехло, і я думає що мабуть друге.</p>
      <p>Тому що протистояння йде не між «більшістю», яка «за мир» і меншістю, готовою воювати за свою землю і за незалежність своєї країни.</p>
      <p>Більшість вона взагалі не має ніякого впливу на прийняття рішень, вона завжди і всюди йде туди, куди її ведуть. Хто сильніший, за тим і йде більшість.</p>
      <p>Протистояння у нас між тими, для кого свобода і гідність є головними невід'ємно пов'язаними цінностями, і між тими, для кого такими головними цінностями є особистий успіх, власний комфорт і задоволення за кошт інших.</p>
      <p>Пан Сивохо з других. Як і більшість зеленої команди. З тих, хто втече від безпосередньої загрози або стане на коліна, але не візьмуть зброю і не битимуться до кінця. З тих, хто використовує ту більшість як матеріал для себе, для свого успіху і добробуту. І в цьому він тотожний всім тим, хто в Україні правили до зелених.</p>
      <p>Лише одного пан Сивохо і такі як він не враховують, того, що ми, стійка меншість, ніколи не схилимося під цих ділків, як не схилялися до них ні під Порошенка, ні під Авакова, ні під кого з попередників. І під Московію не схилимося ні за яких умов. Ми знаємо, що не завжди вирішують гроші і хуцпа, бувають часи, коли вирішують зброя, сміливість і честь.</p>
      <p>Ми знаємо, що рабів до раю не пускають.</p>
      <footer>Джерело: <a href="https://www.facebook.com/sostecenko">блог Святослава Стеценка</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/news/v-ukrajini-nabuv-chinnosti-antireyderskiy-zakon-637176.html"/>
        <a href="https://glavcom.ua/economics/finances/reparaciji-za-viynu-na-donbasi-u-kremli-vidpovili-na-zayavu-krikliya-637154.html"/>
        <a href="https://glavcom.ua/country/politics/batko-gandzyuk-zaprosiv-zelenskogo-na-akciyu-rik-bez-kati-637157.html"/>
      </related>
    </article>
  </body>
</html>