<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/manifestazioni-algeria-nuova-rivoluzione/"/>
    <meta property="og:site_name" content="Il Post"/>
    <meta property="article:published_time" content="2019-11-02T08:41:21+00:00"/>
    <meta property="og:title" content="Decine di migliaia di persone hanno manifestato ad Algeri, in Algeria, per chiedere una “nuova rivoluzione”"/>
    <meta property="og:description" content="Venerdì, in occasione del 65esimo anniversario dell'inizio della guerra d'indipendenza algerina contro la Francia, decine di migliaia di persone hanno manifestato ad Algeri, la capitale dell'Algeria, per chiedere una &quot;nuova rivoluzione&quot; e per opporsi alle elezioni proposte dal governo che dovrebbero tenersi il mese"/>
  </head>
  <body>
    <article>
      <h1>Decine di migliaia di persone hanno manifestato ad Algeri, in Algeria, per chiedere una “nuova rivoluzione”</h1>
      <address>
        <time datetime="2019-11-02T08:41:21+00:00">02 Nov 2019, 08:41</time>
      </address>
      <p>Venerdì, in occasione del 65esimo anniversario dell’inizio della guerra d’indipendenza algerina contro la Francia, decine di migliaia di persone <a href="https://www.bbc.com/news/world-africa-50261420">hanno manifestato</a> ad Algeri, la capitale dell’Algeria, per chiedere una “nuova rivoluzione” e per opporsi alle elezioni proposte dal governo che dovrebbero tenersi il mese prossimo. Le manifestazioni di venerdì sono state le più grandi organizzate nel paese dallo scorso febbraio.</p>
      <p>La situazione politica algerina è complicata da diversi mesi. Ad aprile, dopo <a href="https://www.ilpost.it/2019/03/09/proteste-algeria-spiegato/">settimane di proteste</a>, <a href="https://www.ilpost.it/2019/04/02/bouteflika-dimissioni-algeria/">si era dimesso</a> il presidente Abdelaziz Bouteflika, che era in carica dal 1999. Le sue dimissioni non erano però state accompagnate da un ricambio della classe politica, che era rimasta legata alle vecchie élite. I manifestanti hanno quindi continuato a chiedere nuove riforme ed ad accusare i leader politici algerini di corruzione.</p>
    </article>
  </body>
</html>