<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230792/"/>
    <meta property="og:site_name" content="Українська правда"/>
    <meta property="article:published_time" content="2019-11-02T08:09:28+00:00"/>
    <meta property="og:title" content="Знайдені в Британії 39 загиблих мігрантів були громадянами В'єтнаму"/>
    <meta property="og:description" content="Поліція англійського графства Ессекс вважає, що 39 жертв, знайдені у вантажівці в Грейсі, були громадянами В’єтнаму."/>
  </head>
  <body>
    <article>
      <h1>Знайдені в Британії 39 загиблих мігрантів були громадянами В'єтнаму</h1>
      <address>
        <time datetime="2019-11-02T08:09:28+00:00">02 Nov 2019, 08:09</time>
      </address>
      <p>Поліція англійського графства Ессекс вважає, що 39 жертв, знайдені у вантажівці в Грейсі, були громадянами В'єтнаму.</p>
      <p>Про це повідомляє <a href="https://news.sky.com/">Sky News</a>.</p>
      <p>"На цей час ми вважаємо, що жертви були громадяни В'єтнаму, і ми контактуємо з урядом В'єтнаму. Ми безпосередньо контактуємо з низкою сімей у В'єтнамі та Великій Британії", - заявили в поліції.</p>
      <p>Раніше вважалося, що більшість загиблих були громадянами Китаю.</p>
      <p>Напередодні поліція В’єтнаму <a href="https://www.eurointegration.com.ua/news/2019/11/1/7102542/">затримала двох осіб</a> за підозрою у причетності до інциденту. У В'єтнамі було порушено кримінальну справу за підозрою в торгівлі людьми.</p>
      <p>Крім того, британська поліція повідомила, що другому підозрюваному, 23-річному Імону Харрісону з Північної Ірландії, було висунуте звинувачення в убивстві. Раніше звинувачення у зв'язку зі смертю 39 осіб було <a href="https://www.eurointegration.com.ua/news/2019/10/28/7102374/">висунуто водієві</a> вантажівки.</p>
      <p>Британська поліція також звернулася у п'ятницю до 40-річного Ронана Х'юза та його 34-річного брата Крістофера з Північної Ірландії з вимогою здатися в руки правоохоронним органам. Вважається, що <a href="https://www.eurointegration.com.ua/news/2019/10/29/7102415/">брати відіграли</a> вирішальне значення у справі. Їх розшукують за підозрою у ненавмисному вбивстві та торгівлі людьми.</p>
      <p>
        <a href="https://www.eurointegration.com.ua/news/2019/11/2/7102551/">Європейська правда</a>
      </p>
    </article>
  </body>
</html>