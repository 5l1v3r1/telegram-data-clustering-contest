<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/istanbul-un-9-aylik-turist-siralamasi-belli-oldu-en-cok-almanlar-ziyaret-etti-888618"/>
    <meta property="og:site_name" content="Onedio"/>
    <meta property="article:published_time" content="2019-11-02T08:52:25+00:00"/>
    <meta property="og:title" content="İstanbul'un Bu Yılki Turist Profili: Gelenlerin Dörtte Biri Arap, Almanlar Zirvede"/>
    <meta property="og:description" content="İstanbul'a, 2019'un Ocak ile Eylül ayları arasında gelen turist sayısı, geçen yılın aynı dönemine göre yüzde 12'lik bir artışla 11 milyon 342 bin oldu..."/>
  </head>
  <body>
    <article>
      <h1>İstanbul'un Bu Yılki Turist Profili: Gelenlerin Dörtte Biri Arap, Almanlar Zirvede</h1>
      <address><time datetime="2019-11-02T08:52:25+00:00">02 Nov 2019, 08:52</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/istanbul/501c48f7cc161f8ec13422a8">İstanbul</a>'a, 2019'un Ocak ile Eylül ayları arasında gelen turist sayısı, geçen yılın aynı dönemine göre yüzde 12'lik bir artışla 11 milyon 342 bin oldu. İstanbul'u <a href="https://onedio.com/etiket/tercih/57ab11709461fa5413c37e77">tercih</a> eden yabancı turistler arasında ise, ilk sırada Almanlar yer aldı. </h4>
      <h3>Turist sayısı geçen yıla oranla yüzde 12 arttı</h3>
      <figure>
        <img src="https://img-s1.onedio.com/id-5dbd3d8ff20f6ca651c4ad70/rev-0/w-500/s-f9d980441859f15ca3396ef3e0296668d5e85e5f.jpg"/>
        <figcaption>DHA'nın aktardığı bilgiye göre, bu yılın ilk 9 ayında <a href="https://onedio.com/etiket/istanbul/501c48f7cc161f8ec13422a8">İstanbul</a>'a gelen turist sayısı 11 milyon 342 bin 822 oldu.</figcaption>
      </figure>
      <h3>İstanbul 858 bin Almanı misafir etti</h3>
      <figure>
        <img src="https://img-s1.onedio.com/id-5dbd3e59f33f372e2984ba34/rev-0/w-500/s-7ca85b36e1584d9e38b8cd000f91097eba0075d7.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a>'a gelen yabancı turistler arasında, Almanlar geçen yılın aynı dönemine göre yüzde yüzde 5 artış göstererek 858 bin oldu.<br/>Almanları 687 bin ile İranlılar, 545 bin ile Iraklılar ve 512 bin ile Ruslar izledi. Kente gelen Çinli turist sayısının yüzde 11 artış ile 300 bine ve Kuveytli turist sayısının da yüzde 30.7 artışla 279 bine çıkması ise dikkat çekti.</figcaption>
      </figure>
      <h3>Turist sayısındaki artış, havayolu ile konaklama sektörünü hareketlendirdi</h3>
      <figure>
        <img src="https://img-s1.onedio.com/id-5dbd40ae15fc76de2ca3bc26/rev-0/w-500/s-d153685d07280ee04b9b6039d1195283c88f91eb.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a>'a gelen turist sayısındaki artış birçok sektörde hareketliliğe de neden oldu. <br/>Otel doluluk oranları, geçen yılın aynı dönemine göre yüzde 4'lük artışla yüzde 74,5 oldu. Ortalama günlük satılan oda bedeli yüzde 10.8 artışla 91.1 Euro’ya, oda başı elde edilen gelir yüzde 15.4 artışla 67.9 Euro’ya yükseldi.</figcaption>
      </figure>
      <h3>Turistler en çok İstanbul Havalimanı'nı kullandı</h3>
      <figure>
        <img src="https://img-s1.onedio.com/id-5dbd41d4a436e2382a44c4aa/rev-0/w-500/s-3b6f38c62b7d5b284f3895954fcedf81316f84f9.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a>'a geçen yılın ocak-eylül aylarına göre havayolu ile gelişler yüzde 12,2, denizyolu ile gelişler ise yüzde 10,4 arttı.<br/>Havayolu ile gelen yabancıların yüzde 24’ü Sabiha Gökçen Havalimanı'nı, yüzde 54’ü İstanbul Havalimanı'nı ve yüzde 22’si Atatürk Havalimanını kullandı.Yabancıların 2 milyon 509 bin 106'sı Atatürk Havalimanı'ndan, 2 milyon 764 bin 755'i Sabiha Gökçen Havalimanı'ndan, 6 milyon 38 bin 923'ü İstanbul Havalimanı'ndan yurda giriş yaptı.</figcaption>
      </figure>
      <h3>Arap turist sayısında artış yaşandı</h3>
      <figure>
        <img src="https://img-s1.onedio.com/id-5dbd4227448335f62c54f282/rev-0/w-500/s-3cd72ddc2ec9912b93e61b0e721586b3121a2e93.jpg"/>
        <figcaption><a href="https://onedio.com/etiket/istanbul/501c48f7cc161f8ec13422a8">İstanbul</a>'a gelen Arap turistlerin sayısında, geçen yıla göre yüzde 12 artış gerçekleşti. <br/>11 milyon 342 bin 822 yabancı içinde Arap turist oranı yüzde 25.8 oldu.Toplam 2 milyon 927 bin Arap turist kenti ziyaret etti. En çok gelişler 545 bin ile <a href="https://onedio.com/etiket/irak/50270c1bcc161f8ec1342326">Irak</a>'tan oldu.</figcaption>
      </figure>
    </article>
  </body>
</html>