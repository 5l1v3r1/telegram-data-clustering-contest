<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/ot-tsik-pokazakha-byuletinata-za-vota-v-sofiya-i-predupredikha-za-golyama-opasnost_news706837.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T08:36:00+00:00"/>
    <meta property="og:title" content="От ЦИК показаха бюлетината за вота в София и предупредиха за голяма опасност"/>
    <meta property="og:description" content="Александър Андреев разкри какво може да ви се случи в изборния ден"/>
  </head>
  <body>
    <article>
      <h1>От ЦИК показаха бюлетината за вота в София и предупредиха за голяма опасност</h1>
      <h2>Александър Андреев разкри какво може да ви се случи в изборния ден</h2>
      <address>
        <time datetime="2019-11-02T08:36:00+00:00">02 Nov 2019, 08:36</time>
      </address>
      <p>https://blitz.bg/politika/ot-tsik-pokazakha-byuletinata-za-vota-v-sofiya-i-predupredikha-za-golyama-opasnost_news706837.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572676055-tsik.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572676055-byuletina.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572676055-kdyfbgzhf.jpg"/>
        </figure>
      </slideshow>
      <p><b>Говорителят на Централната избирателна комисия (ЦИК) показа как ще изглежда бюлетината в София за балотажа утре и обясни как точно трябва да гласуваме в неделя, в ефира на Нова телевизия. </b><br/><br/>Андреев обясни, че бюлетината е доста малка и има шанс тайната на вота да бъде разкрита, затова е важно да внимаваме как държим бюлетината си. <br/> </p>
      <figure>
        <img src="https://static.blitz.bg/documents/thumbnails/520/201911/1572676055-kdyfbgzhf.jpg"/>
      </figure>
      <p>"След като избирателят влезе в секцията си, той се легитимира. Членът на СИК откъсва бюлетината от кочана", поде Андреев.<br/> <br/>"Той ще сгъне бюлетината и ще й бъдат ударени двата печата. Тя се дава на избирателя и той може да упражни правото си на глас в тъмната стаичка, като сложи "X" или "V" в квадратчето на своя кандидат. След като го попълни бюлетината си, той може да я прегъне отново и да напусне тъмната стая", каза Андреев.<br/> <br/>"След това избирателят трябва да покаже номера на бюлетината на членовете на СИК, за да се знае, че е откъсната от този кочан, който е във въпросната секция", каза той и разкри опасност за гласоподавателите:<br/><br/>"Има опасност обаче заради това, че бюлетината е малка, да се разкрие тайната на вота", призна той.<br/> <br/>Андреев посъветва след като се сложат вторите печати избирателите да прегънат бюлетината още веднъж.</p>
      <figure>
        <img src="https://static.blitz.bg/documents/thumbnails/520/201911/1572676055-byuletina.jpg"/>
      </figure>
      <p>"Отново имаме квадратче „Не подкрепям никого“. То е свързано с избирателната активност", поясни говорителят на ЦИК.<br/><br/>"Ако ви няма в избирателния списък, попитайте дали не сте в списъка със заличените лица. Ако името ви е там, то ще видите и каква е причината да сте включени в него", каза той.<br/><br/>"Тогава трябва да отидете до администрацията и там ще ви обяснят какво заявление да подадете, за да може да гласувате", завърши Андреев. <br/> </p>
    </article>
  </body>
</html>