<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134231-tragiskai-atakaves-hardenas-su-rockets-krito-brukline.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-02T08:40:00+00:00"/>
    <meta property="og:title" content="Tragiškai atakavęs Hardenas su „Rockets“ krito Brukline"/>
    <meta property="og:description" content="Jamesas Hardenas buvo rezultatyviausias mačo žaidėjas, tačiau tragiškai atakavo iš žaidimo, o jo atstovaujama Hjustono „Rockets“ (3-2) NBA patyrė antrąjį pralaimėjimą. Teksaso klubas išvykoje 116:123 (33:24, 26:37, 24:34, 33:28) pripažino Bruklino „Nets“ (2-3) pranašumą. Šeimininkai trečiojo kėlinio pabaigoje įgijo 15 taškų persvarą (93:78) ir po šio smūgio „Rockets“ klubui atsigauti nebepavyko, kuris tik paskutinėmis minutėmis ..."/>
  </head>
  <body>
    <article>
      <h1>Tragiškai atakavęs Hardenas su „Rockets“ krito Brukline</h1>
      <address>
        <time datetime="2019-11-02T08:40:00+00:00">02 Nov 2019, 08:40</time>
      </address>
      <p>Nuotr.: AP - Scanpix</p>
      <figure>
        <a href="https://www.basketnews.lt/paveikslelis-205753-any1000x1000.jpg">
          <img src="https://www.basketnews.lt/paveikslelis-205753-any630x500.jpg"/>
        </a>
      </figure>
      <p>Nuotr. AP - Scanpix</p>
      <p>Jamesas Hardenas buvo rezultatyviausias mačo žaidėjas, tačiau tragiškai atakavo iš žaidimo, o jo atstovaujama Hjustono „Rockets“ (3-2) NBA patyrė antrąjį pralaimėjimą.</p>
      <p>Teksaso klubas išvykoje <a href="https://www.basketnews.lt/rungtynes/ziureti/83259-brooklyn-nets-houston-rockets.html"><b>116:123</b> (33:24, 26:37, 24:34, 33:28)</a> pripažino Bruklino „Nets“ (2-3) pranašumą.</p>
      <p>Šeimininkai trečiojo kėlinio pabaigoje įgijo 15 taškų persvarą (93:78) ir po šio smūgio „Rockets“ klubui atsigauti nebepavyko, kuris tik paskutinėmis minutėmis sumažino atslikimą iki vienženklio.</p>
      <p>Hardenas svečiams per 37 minutes pelnė 36 taškus (8/15 dvit., 2/16 trit., 14/15 baud.), tačiau pataikė vos 2 tritaškius iš 16. Gynėjas taip pat atkovojo 5 kamuolius, tiek pat sykių suklydo bei atliko 8 rezultatyvius perdavimus.</p>
      <figure>
        <iframe src="https://www.youtube.com/embed/Cs9RMJRrZJM" width="630" height="354" data-service="Youtube" scrolling="no"/>
      </figure>
      <p>Šį sezoną „Rockets“ lyderis stringa atakuodamas iš toli, kur tikslą pasiekė 14 tritaškių iš 70 bandymų.</p>
      <p>„Turėjau daug galimybių, bet kol kas tritaškiai nekrenta, – po mačo sakė Hardenas. – Vis dėlto aš nenustosiu to daryti ir toliau atakuosiu krepšį. Aš nesijaudinu, nes buvo išmesti geri metimai. Metimai, kuriuos aš išmesdavau pastaruosius porą metų.“</p>
      <p>Hjustono ekipos neišgelbėjo ir solidžiai pasirodęs Russellas Westbrookas. Įžaidėjas per 36 minutes surinko 27 taškus (11/19 dvit., 1/6 trit., 2/4 baud.), atkovojo 7 kamuolius ir atliko 8 rezultatyvius perdavimus.</p>
      <figure>
        <iframe src="https://www.youtube.com/embed/fQRv_jrMN1A" width="630" height="354" data-service="Youtube" scrolling="no"/>
      </figure>
      <p>Nugalėtojus į pergalę vedė Taureanu Prince'o, Cariso LeVerto ir Kyrie Irvingo trio. Pirmasis pelnė 27 taškus (3/7 dvit., 6/10 trit., 3/4 baud.) ir atkovojo 12 kamuolių, antrasis – 25 (7/13 dvit., 1/2 trit., 8/9 baud.), o Irvingas surinko 22 taškus (2/10 dvit., 5/8 trit., 3/4 baud.) ir atliko 10 rezultatyvių perdavimų.</p>
      <p>
        <i>„Nets“: Taureanas Prince'as 27 (6/10 trit., 12 atk. kam.), Carisas LeVertas 25 (8/9 baud.), Kyrie Irvingas 22 (2/10 dvit., 5/8 trit., 10 rez. perd., 6 kld.), Garrettas Temple'as 16, Joe Harrisas 15 (9 atk. kam.).</i>
      </p>
      <p>
        <i>„Rockets“: Jamesas Hardenas 36 (8/15 dvit., 2/16 trit., 14/15 baud., 8 rez. perd., 5 kld.), Russellas Westbrookas 27 (11/19 dvit., 8 rez. perd.), Danuelis House'as 15, Clintas Capela 10.</i>
      </p>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204724-crop100x150.jpg"/>
      </figure>
      <p><a href="https://www.basketnews.lt/zaidejai/20034-taurean-prince.html">Taurean Prince</a> Taškai: 27 Naudingumas: 29 Tritaškiai: 60% 6/10 Atkovoti kamuoliai: 12</p>
    </article>
  </body>
</html>