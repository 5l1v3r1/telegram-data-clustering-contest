<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1972721/dr-mustafa-eraslan/baharatlar%C4%B1n-krali%C3%A7esi-kakule"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T08:00:00+00:00"/>
    <meta property="og:title" content="Baharatların kraliçesi: Kakule"/>
    <meta property="og:description" content="Medeniyet kadar eski olan kakule zamanının en pahalı baharatlarından biriydi. 1600’lü yıllarda bir avuç kakule fakir bir adamın neredeyse yıllık maaşına denk gelir ve baharatların kraliçesi olarak bilinirdi. Geleneksel olarak kalp problemleri, astım,"/>
  </head>
  <body>
    <article>
      <h1>Baharatların kraliçesi: Kakule</h1>
      <address><time datetime="2019-11-02T08:00:00+00:00">02 Nov 2019, 08:00</time> by <a rel="author" href="https://aawsat.com/turkish/home/writer/Dr.%20Mustafa%20Eraslan" target="_blank">Dr. Mustafa Eraslan</a></address>
      <p>Medeniyet kadar eski olan kakule zamanının en pahalı baharatlarından biriydi.<br/><br/>1600’lü yıllarda bir avuç kakule fakir bir adamın neredeyse yıllık maaşına denk gelir ve baharatların kraliçesi olarak bilinirdi.<br/><br/>Geleneksel olarak kalp problemleri, astım, bronşit, epilepsi, ağız kokusu, kolik, kabızlık ve diare gibi halk tababetinde kullanılmıştır.<br/><br/>İçinde siyah tohumları olan küçük bir bakla şeklinde bulunan bir baharattır, hem tohumlar hem de bakla zengin bir aromaya sahiptir.<br/><br/>Kakulenin kendisi ve esansiyel yağı tıbbi amaçlı olarak kullanılmaktadır. Uçucu yağındaki ana kimyasal sineoldür.<br/><br/>Kakule demir, magnezyum, selenyum ve çinko açısından zengindir.<br/><br/>Esansiyel yağı özellikle aerobik egzersiz sırasında vücudumuzun oksijen kullanımını arttırır. <br/><br/>Yapılan klinik çalışmada koşu bandından önce 1 damla kakule solutulması kontrol gruba göre oksijen alımını arttırdığı görülmüştür.<br/><br/>Bunun dışında içeriğindeki sineol, astımda ve sinüzitte etkili görülmüştür.<br/><br/>Steroid alan astım hastalarında sineol, steroid gereksinimini azaltmıştır.<br/><br/>Antioksidan, antihipertansif ve diüretik özellikleri mevcuttur; araştırmacılar, yüksek tansiyon tanısı alan 20 yetişkine günde üç gram kakule tozu verdiler.<br/><br/>12 hafta sonra kan basıncı seviyelerinin normal aralığa geldiği görüldü.<br/><br/>Anti-kanser özelliği mevcuttur; özellikle tarçınla birlikte kullanıldığında kalınbağırsak riskini yüzde 48 düşürdüğü gözlemlenmiştir.<br/><br/>Özellikle vücudumuzda bulunan doğal öldürücü hücrelerin aktivitesini arttırır ve bu hücreler tümör hücresine saldırırlar.<br/><br/>Fare deneylerinde melanoma karşı etkili olduğu görülmüştür.<br/><br/>Özellikle fare deneylerinde mide ülserlerinde etkili olduğu gösterilmiştir.<br/><br/>Ağız kokusu ve ağız hijyeni açısından etkilidir. <br/><br/>Kakule ekstresinin tükürük örneklerindeki bakteri sayısını yüzde 54 oranında azaltabildiği gösterilmiştir.<br/><br/>Zencefil, tarçın ve kakule içeren 200 kişiyle yapılan klinik çalışmada kan şekerini düşürdüğü görüşmüştür.<br/><br/>80 prediyabetik kilolu kadında yapılan klinik çalışmada (3gr/gün toz halinde) bel çevresini kısmen azaltabileceği bulunmuştur.<br/><br/>Günlük önerilen doz 500 mg toz şeklinde günde 1 veya 2 kez günlük 3 grama kadar da önerilebilir.</p>
    </article>
  </body>
</html>