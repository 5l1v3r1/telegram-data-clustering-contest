<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/lewis-hamilton-straszy-rywali-bede-jeszcze-mocniejszy-grand-prix-usa-formula-1,982330.html"/>
    <meta property="og:site_name" content="TVN24"/>
    <meta property="article:published_time" content="2019-11-02T08:59:00+00:00"/>
    <meta property="og:title" content="Hamilton straszy rywali. &quot;Będę jeszcze mocniejszy&quot;"/>
    <meta property="og:description" content="Miejsce w historii Formuły 1 już ma, skoro tytułów mistrzowskich zgromadził pięć, a w niedzielę sięgnąć może po szósty. Brytyjczyk Lewis Hamilton nie zamierza na tym poprzestać. - W najbliższych se..."/>
  </head>
  <body>
    <article>
      <h1>Hamilton straszy rywali. "Będę jeszcze mocniejszy"</h1>
      <address>
        <time datetime="2019-11-02T08:59:00+00:00">02 Nov 2019, 08:59</time>
      </address>
      <slideshow>
        <figure>
          <img src="https://r-scale-00.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/f0531bea-c428-4aa2-8e9e-b7c06abea3dd.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/e6878dd5-235e-47cb-a9ae-d18f071cc361-480p.mp4"/>
          <figcaption>Lewis Hamilton wygrał Grand Prix Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/9f6992966d4c363ea0162a056cb45fe5/12dcaa8c-41e8-4762-bea1-7d0bc2df3d1f-480p.mp4"/>
          <figcaption>Kierowcy F1 trenowali w Monaco</figcaption>
        </figure>
        <figcaption>Największe szanse na tytuł mistrza świata F1 w sezonie 2019 ma Lewis Hamilton Foto: PAP/EPA | Video: PAP/EPA</figcaption>
      </slideshow>
      <h3>Miejsce w historii Formuły 1 już ma, skoro tytułów mistrzowskich zgromadził pięć, a w niedzielę sięgnąć może po szósty. Brytyjczyk Lewis Hamilton nie zamierza na tym poprzestać. - W najbliższych sezonach będę jeszcze mocniejszy - zapowiada 34-letni kierowca Mercedesa.</h3>
      <related>
        <a href="https://eurosport.tvn24.pl/f1,116/problemy-williamsa-w-usa-kubica-na-szarym-koncu,982251.html"/>
      </related>
      <p>Tyle samo tytułów uzbierał - w czasach historycznych, bo w latach 50-tych ubiegłego wieku - Argentyńczyk Juan Manuel Fangio. Więcej - siedem - zdobył Niemiec Michael Schumacher. <br/><br/>W niedzielę Hamiltona czeka wyścig o Grand Prix USA, w którym stanie przed szansą awansu na drugą pozycję na liście wszech czasów.</p>
      <h3>Hamilton: to komfortowa sytuacja</h3>
      <p>Jedynym, który może mu pokrzyżować plany, jest jego partner z ekipy, Valtteri Bottas. By to uczynić, w Austin Fin musi wygrać, a Brytyjczyk zająć miejsce dalsze od ósmego, choć jeżeli do mety dojedzie dziewiąty, ale dodatkowy punkt wywalczy za najszybsze okrążenie, też będzie świętował. <br/><br/>- Nigdy nie myślałem, że osiągnę w tym sporcie aż tyle - wyznał Hamilton na łamach oficjalnej strony F1. - Spełniam swoje marzenia, czuję się zaszczycony i uprzywilejowany tym, że jestem pięciokrotnym mistrzem. Numer sześć? Na razie brzmi to nierealnie.<br/><br/>W jego wypowiedzi znalazła się też przestroga dla rywali. - Nie sądzę, że osiągnąłem szczyt możliwości, więc to komfortowa sytuacja. Wiem, że będę jeszcze mocniejszy - oświadczył.</p>
      <p>Po zakończeniu rywalizacji w USA zawodnikom zostaną jeszcze dwa wyścigi w sezonie 2019 - 17 listopada GP Brazylii i 1 grudnia GP Abu Zabi.</p>
      <p> </p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/95d97f39-ca2b-4866-b646-a3627b9661af.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Hamilton na torze w Austin<cite>Źródło: PAP/EPA</cite></figcaption>
      </figure>
      <p><b>Klasyfikacja generalna MŚ F1 (po 18 z 21 zawodów):</b><br/><br/>1. Lewis Hamilton (W. Brytania/Mercedes) 363 pkt<br/>2. Valtteri Bottas (Finlandia/Mercedes) 289<br/>3. Charles Leclerc (Monako/Ferrari) 236<br/>4. Sebastian Vettel (Niemcy/Ferrari) 230<br/>5. Max Verstappen (Holandia/Red Bull) 220<br/>6. Pierre Gasly (Francja/Toro Rosso) 76<br/>7. Carlos Sainz jr. (Hiszpania/McLaren) 76<br/>8. Alexander Albon (Tajlandia/Red Bull) 74<br/>9. Sergio Perez (Meksyk/Racing Point) 43<br/>10. Daniel Ricciardo (Australia/Renault) 38<br/>11. Daniił Kwiat (Rosja/Toro Rosso) 36<br/>12. Lando Norris (W. Brytania/McLaren) 35<br/>13. Nico Huelkenberg (Niemcy/Renault) 34<br/>14. Kimi Raikkonen (Finlandia/Alfa Romeo) 31<br/>15. Lance Stroll (Kanada/Racing Point) 21<br/>16. Kevin Magnussen (Dania/Haas) 20<br/>17. Romain Grosjean (Francja/Haas) 8<br/>18. Antonio Giovinazzi (Włochy/Alfa Romeo) 4<br/><b>19. Robert Kubica (Polska/Williams) 1</b></p>
      <p>Autor: rk\kwoj / Źródło: planetf1.com</p>
    </article>
  </body>
</html>