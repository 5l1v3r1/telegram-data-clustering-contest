<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/president-s-rule-likely-if-no-maharashtra-government-by-nov-7-bjp-leader142.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T08:32:00+00:00"/>
    <meta property="og:title" content="നവംബര്‍ ഏഴിനകം സര്‍ക്കാര്‍ രൂപീകരിച്ചില്ലെങ്കില്‍ മഹാരാഷ്ട്രയില്‍ രാഷ്ട്രപതി ഭരണം വരുമെന്ന് ബി.ജെ.പി നേതാവ്"/>
    <meta property="og:description" content="Maharashtra India മുംബൈ: നവംബര്‍ ഏഴിനകം മഹാരാഷ്ട്രയില്‍ സര്‍ക്കാര്‍ രൂപീകരിച്ചില്ലെങ്കില്‍ സംസ്ഥാനം രാഷ്ട്രപതി ഭരണത്തിന് സാക്ഷ്യം വഹിക്കേണ്ടിവരുമെന്ന് മുന്‍ ധനമന്ത്രിയു"/>
  </head>
  <body>
    <article>
      <h1>നവംബര്‍ ഏഴിനകം സര്‍ക്കാര്‍ രൂപീകരിച്ചില്ലെങ്കില്‍ മഹാരാഷ്ട്രയില്‍ രാഷ്ട്രപതി ഭരണം വരുമെന്ന് ബി.ജെ.പി നേതാവ്</h1>
      <address><time datetime="2019-11-02T08:32:00+00:00">02 Nov 2019, 08:32</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: നവംബര്‍ ഏഴിനകം മഹാരാഷ്ട്രയില്‍ സര്‍ക്കാര്‍ രൂപീകരിച്ചില്ലെങ്കില്‍ സംസ്ഥാനം രാഷ്ട്രപതി ഭരണത്തിന് സാക്ഷ്യം വഹിക്കേണ്ടിവരുമെന്ന് മുന്‍ ധനമന്ത്രിയും ബി.ജെ.പി നേതാവുമായ സുധിര്‍ മുന്‍ഗന്റിവാര്‍. തെരഞ്ഞെടുപ്പ് ഫലം വന്ന് എട്ട് ദിവസത്തിന് ശേഷവും സര്‍ക്കാര്‍ രൂപീകരിക്കാതിരിക്കെയാണ് സുധിറിന്റെ പ്രസ്താവന.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>നിലവിലെ നിയമസഭയുടെ കാലാവധി നവംബര്‍ എട്ടിനാണ് അവസാനിക്കുന്നത്. സര്‍ക്കാര്‍ രൂപീകരണവുമായി ബന്ധപ്പെട്ട് ശിവസേന-ബി.ജെ.പി ചര്‍ച്ച വൈകുന്നത് ദീപാവലി ആഘോഷങ്ങള്‍ മൂലമാണെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/youth-congress-election-date.html?utm_source=doolnews&amp;utm_medium=related"/>
      </related>
      <p>‘മഹാരാഷ്ട്രയിലെ ജനങ്ങള്‍ പ്രത്യേകമായി ഏതെങ്കിലും ഒരു പാര്‍ട്ടിയെ പിന്തുണച്ചിട്ടില്ല. പക്ഷെ മഹായുതിയെ (ബി.ജെ.പി-ശിവസേന സഖ്യം) പിന്തുണച്ചു. ഞങ്ങളുടെ സഖ്യം ഫെവികോളിനേക്കാളും അംബുജ സിമന്റിനേക്കാളും ഉറപ്പുള്ളതാണ്.’- സുധിര്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഉടന്‍ സര്‍ക്കാര്‍ രൂപീകരിക്കാനാകുമെന്നാണ് പ്രതീക്ഷയെന്നും അല്ലാത്ത പക്ഷം രാഷ്ട്രപതി ഭരണത്തിന് സാക്ഷ്യം വഹിക്കേണ്ടി വരുമെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/dk-shivkumar-at-appolo-hospital-bengaluru.html?utm_source=doolnews&amp;utm_medium=related"/>
      </related>
      <p>288 അംഗ നിയമസഭയില്‍ 105 അംഗങ്ങളുള്ള ബി.ജെ.പിയാണ് ഏറ്റവും വലിയ പാര്‍ട്ടി. ശിവസേന 56, എന്‍.സി.പി. 54, കോണ്‍ഗ്രസ് 44 എന്നിങ്ങനെയാണു കക്ഷിനില. ബി.ജെ.പിക്കു തനിച്ചു സര്‍ക്കാരുണ്ടാക്കാന്‍ കഴിയില്ലെന്നു ബോധ്യപ്പെട്ടതോടെയാണു വലിയ അവകാശവാദവുമായി ശിവസേന രംഗത്തിറങ്ങിയത്.</p>
      <p>
        <b>WATCH THIS VIDEO:</b>
      </p>
      <figure>
        <iframe src="https://www.youtube.com/embed/l6NzGg8D9aE" width="560" height="315" data-service="Youtube" scrolling="no"/>
      </figure>
    </article>
  </body>
</html>