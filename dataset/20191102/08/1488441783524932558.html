<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/02/whatsapp-beta-2-19-311-novita-677546/"/>
    <meta property="og:site_name" content="AndroidWorld"/>
    <meta property="article:published_time" content="2019-11-02T08:57:58+00:00"/>
    <meta property="og:title" content="La nuova splash screen di WhatsApp non vi va a genio? Consolatevi col fatto che presto diventerà scura (foto)"/>
    <meta property="og:description" content="Non è ancora chiaro quanto sia lunga la strada che dovrà percorrere WhatsApp per raggiungere l’agognato tema scuro, ma i..."/>
  </head>
  <body>
    <article>
      <h1>La nuova splash screen di WhatsApp non vi va a genio? Consolatevi col fatto che presto diventerà scura (foto)</h1>
      <h2>Continuano i progressi in vista dell'attesissimo tema scuro.</h2>
      <address><time datetime="2019-11-02T08:57:58+00:00">02 Nov 2019, 08:57</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Non è ancora chiaro quanto sia lunga la strada che dovrà percorrere <a href="https://www.androidworld.it/tag/whatsapp/">WhatsApp</a> per raggiungere l’agognato <b>tema scuro</b>, ma i costanti progressi dell’ultimo periodo lasciano ben sperare in tempi ormai maturi. Anche nell’ultima <b>beta 2.19.311</b> si possono infatti scorgere <b>migliorie</b> che vanno nella direzione giusta.</p>
      <p>Da poco, WhatsApp ha introdotto per tutti gli utenti Android la possibilità di richiedere lo <a href="https://www.androidworld.it/2019/10/31/whatsapp-beta-blocco-impronta-digitale-653150/">sblocco con l’impronta digitale</a> per accedere all’app, oltre ad una nuova – e per alcuni non proprio gradevole – <b>splash screen</b>, che appare per una frazione di secondo all’apertura dell’app. Ebbene, proprio questa splash screen, che attualmente vede il celebre logo di WhatsApp su sfondo verde, è destinata a <b>colorarsi anch’essa di grigio scuro</b>, per abbinarsi al meglio alla futura implementazione del tema scuro.</p>
      <p>Ma non si tratta dell’unico progresso individuato dai ragazzi di <i><a href="https://wabetainfo.com/whatsapp-beta-for-android-2-19-311-whats-new/">WABetaInfo</a></i>: anche le <b>scritte inserite nei fumetti scuri</b>, annoso grattacapo per gli sviluppatori, risultano ora finalmente <b>leggibili</b>, grazie al colore grigio chiaro capace finalmente di adattarsi allo sfondo corretto. Sottolineiamo, come sempre, che queste novità non sono direttamente visibili a coloro che installeranno la beta 2.19.311 di WhatsApp, ma la loro presenza fra i meandri dell’app è un indizio del costante avanzamento dei lavori.</p>
      <h3>
        <a href="https://www.apkmirror.com/apk/whatsapp-inc/whatsapp/whatsapp-2-19-311-release/">WhatsApp Messenger 2.19.311 beta | APK Mirror | Download</a>
      </h3>
      <p>
        <a href="https://play.google.com/store/apps/details?id=com.whatsapp&amp;hl=it">Disponibile su Google Play</a>
      </p>
    </article>
  </body>
</html>