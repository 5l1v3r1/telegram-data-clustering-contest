<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/u-rosiji-peredali-do-sudu-spravu-proti-eksministra-transportu-ukrajini-rudkovskogo-637185.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T08:30:55+00:00"/>
    <meta property="og:title" content="У Росії передали до суду справу проти ексміністра транспорту України Рудьковського"/>
    <meta property="og:description" content="Рудьковський звинувачується у нападі на службові приміщення і транспортні засоби осіб, що користуються міжнародним захистом"/>
  </head>
  <body>
    <article>
      <h1>У Росії передали до суду справу проти ексміністра транспорту України Рудьковського</h1>
      <address>
        <time datetime="2019-11-02T08:30:55+00:00">02 Nov 2019, 08:30</time>
      </address>
      <h4>Рудьковський звинувачується у нападі на службові приміщення і транспортні засоби осіб, що користуються міжнародним захистом</h4>
      <p>Генпрокуратура РФ направила в суд кримінальну справу стосовно ексдепутата Верховної Ради, ексміністра транспорту України Миколи Рудьковського, обвинуваченого в нападі на російське посольство.</p>
      <p>Про це повідомляє <a href="http://www.genproc.gov.ru/smi/news/genproc/news-1726718/">Генпрокуратура РФ.</a></p>
      <p>«Заступник Генерального прокурора Російської Федерації затвердив обвинувальний висновок у кримінальній справі стосовно громадянина України Миколи Рудьковського. Він звинувачується у скоєнні злочину, передбаченого ч. 2 ст. 360 КК РФ (участь в нападі на службові приміщення і транспортні засоби осіб, що користуються міжнародним захистом, вчинене з метою ускладнення міжнародних відносин)», – йдеться в повідомленні.</p>
      <p>Після затвердження обвинувального висновку кримінальну справу направлено в Московський міський суд для розгляду по суті.</p>
      <blockquote>За даними російського слідства, 14 червня 2014 року Рудьковський спільно з невстановленими особами із числа забороненого в РФ «Правого сектора» взяв участь у нападі на російське посольство в Києві. «Метою нападу було ускладнення міжнародних відносин Російської Федерації з Україною та іншими державами», – йдеться в повідомленні.</blockquote>
      <p>Як повідомлялося, 28 вересня <a href="https://glavcom.ua/news/u-moskvi-areshtuvali-eks-ministra-transportu-rudkovskogo-zmi-532409.html">московська поліція затримала колишнього міністра транспорту України Миколи Рудьковського</a>, якого в РФ оголосили в розшук у справі про напад на російське посольство в Києві.</p>
      <related>
        <a href="https://glavcom.ua/country/society/administrativnij-sud-kijeva-rozgljane-zaboronu-novogo-ukrajinskogo-pravopisu-637177.html"/>
        <a href="https://glavcom.ua/world/observe/na-rosijskomu-tankeri-zatoka-amerika-stavsja-vibuh-troje-zagiblih-637175.html"/>
        <a href="https://glavcom.ua/economics/finances/reparaciji-za-viynu-na-donbasi-u-kremli-vidpovili-na-zayavu-krikliya-637154.html"/>
      </related>
    </article>
  </body>
</html>