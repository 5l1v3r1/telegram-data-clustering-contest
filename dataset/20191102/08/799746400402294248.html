<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/2/7102552/"/>
    <meta property="og:site_name" content="Європейська правда"/>
    <meta property="article:published_time" content="2019-11-02T08:37:17+00:00"/>
    <meta property="og:title" content="У НАТО відмовилися від зустрічі Столтенберга зі звільненими українськими моряками - ЗМІ"/>
    <meta property="og:description" content="Основним противником виявилася Франція, яка не хоче дратувати Росію зустріччю."/>
  </head>
  <body>
    <article>
      <h1>У НАТО відмовилися від зустрічі Столтенберга зі звільненими українськими моряками - ЗМІ</h1>
      <address>
        <time datetime="2019-11-02T08:37:17+00:00">02 Nov 2019, 08:37</time>
      </address>
      <p>Україна пропонувала організувати в Одесі зустріч генерального секретаря НАТО Єнса Столтенберга зі звільненими з Росії українськими моряками, але в Альянсі відмовилися.</p>
      <p>Як повідомляє "Європейська правда", про це пише <a href="https://dt.ua/">"Дзеркало тижня"</a> з посиланням на свої джерела.</p>
      <p>За даними видання, основним противником виявилася Франція, яка не хоче дратувати Росію зустріччю, яка, на думку Парижа, може "зірвати мирний процес і негативно вплинути на організацію переговорів у "нормандському форматі".</p>
      <p>Столтенберг і Північноатлантична рада НАТО 30 жовтня відвідали Одесі. Генсек <b><a href="https://www.eurointegration.com.ua/articles/2019/10/30/7102460/">виступив перед курсантами </a></b>в Одеській морській академії.</p>
      <p>31 жовтня Столтенберг у Києві <b><a href="https://www.eurointegration.com.ua/news/2019/10/31/7102483/">виступив</a></b> у Верховній Раді та <b><a href="https://www.eurointegration.com.ua/news/2019/11/1/7102533/">провів</a></b> засідання Комісії Україна-НАТО.</p>
      <p>
        <b>Читайте інтерв’ю генсека – <a href="https://www.eurointegration.com.ua/interview/2019/11/1/7102515/">"Єнс Столтенберг: Ми вже дійшли згоди, що Україна стане членом НАТО"</a></b>
      </p>
    </article>
  </body>
</html>