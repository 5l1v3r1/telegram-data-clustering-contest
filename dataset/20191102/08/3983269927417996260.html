<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-barca-visita-el-camp-del-llevant-amb-la-intencio-de-sumar-el-sise-triomf-seguit-a-la-lliga/noticia/2960325/"/>
    <meta property="og:site_name" content="CCMA"/>
    <meta property="article:published_time" content="2019-11-02T08:53:23+00:00"/>
    <meta property="og:title" content="El Barça visita el camp del Llevant amb la intenció de sumar el sisè triomf seguit a la Lliga"/>
    <meta property="og:description" content="L'equip d'Ernesto Valverde, que busca consolidar el seu lideratge, pot presentar aquesta tarda (16.00) alguns canvis en el seu onze inicial"/>
  </head>
  <body>
    <article>
      <h1>El Barça visita el camp del Llevant amb la intenció de sumar el sisè triomf seguit a la Lliga</h1>
      <h2>L'equip d'Ernesto Valverde, que busca consolidar el seu lideratge, pot presentar aquesta tarda (16.00) alguns canvis en el seu onze inicial</h2>
      <address><time datetime="2019-11-02T08:53:23+00:00">02 Nov 2019, 08:53</time> by <a rel="author">esport3</a></address>
      <p>Resultats en mà, el Barça arriba al Ciutat de València en un gran moment:<b> set victòries en els últims set partits, entre Lliga i Champions</b>, adornen el full de serveis de l'equip d'Ernesto Valverde. L'últim, la<a href="https://www.ccma.cat/esport3/el-barca-goleja-el-valladolid-liderat-per-un-nou-recital-de-messi-5-1/noticia/2959519/"> golejada de dimarts contra el Valladolid (5-1)</a> va servir per confirmar que <b>Leo Messi </b>ja està en un moment òptim de forma i per fer oblidar, de pas, una discretíssima actuació al camp de l'Slavia de Praga, on <b>Ter Stegen</b> va salvar els tres punts per als culers.</p>
      <p>Si el Barça no genera dubtes fins ara com a local, lluny del Camp Nou les seves actuacions han sigut irregulars. S'espera que <b>el trident Messi-Luis Suárez-Griezmann</b> tingui una altra oportunitat de jugar de sortida, com va fer al camp de l'Eibar, on va aniquilar el rival. També s'esperen alguns retocs en les altres línies. Així, <b>Sergi Roberto</b> podria jugar de sortida per <b>Semedo i Arturo Vidal</b> podria tenir la seva oportunitat per donar descans a <b>Sergio Busquets</b>. Qui segur que no jugarà és <b>Ousmane Dembélé</b>, que no ha estat inclòs en la convocatòria tot i haver complert dos partits de sanció. Un toc d'atenció al francès per part d'un Valverde que sí que ha convocat <b>Ansu Fati i Carles Pérez.</b></p>
      <p> </p>
      <p> </p>
    </article>
  </body>
</html>