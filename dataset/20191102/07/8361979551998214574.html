<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-ministr-energetiki-ssha-vidmovivsya-davati-svidchennya-v-kongresi-50051245.html"/>
    <meta property="og:site_name" content="НВ"/>
    <meta property="article:published_time" content="2019-11-02T07:58:00+00:00"/>
    <meta property="og:title" content="Імпічмент Трампа: міністр енергетики США відмовився давати свідчення в Конгресі"/>
    <meta property="og:description" content="Міністр енергетики США Рік Перрі відмовився давати свідчення у справі про імпічмент американського президента Дональда Трампа в Конгресі в закритому режимі."/>
  </head>
  <body>
    <article>
      <h1>Імпічмент Трампа: міністр енергетики США відмовився давати свідчення в Конгресі</h1>
      <h2>Міністр енергетики США Рік Перрі відмовився давати свідчення у справі про імпічмент американського президента Дональда Трампа в Конгресі в закритому режимі.</h2>
      <address>
        <time datetime="2019-11-02T07:58:00+00:00">02 Nov 2019, 07:58</time>
      </address>
      <p>Про це повідомила прес-секретар відомства Шейлін Хайнс, пише <a href="https://www.reuters.com/article/us-usa-trump-impeachment-energy/energy-secretary-perry-refuses-to-testify-before-trump-impeachment-inquiry-spokeswoman-idUSKBN1XC005?il=0">Reuters</a>.</p>
      <p>"Міністр не братиме участі в секретній інквізиції в "зірковій" камері, де заборонена присутність адвоката агентства", - сказала вона.</p>
      <p>Прес-секретар підкреслила, що комітет може направити на розгляд міністра запрошення взяти участь у відкритому слуханні. На ньому має бути присутнім адвокат Департаменту і американський народ.</p>
      <p>31 жовтня Палата представників Конгресу США <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">прийняла резолюцію на підтримку процедури імпічменту</a> президента Дональда Трампа.</p>
      <p>Розслідування щодо імпічменту Трампа ініціювали після скандалу навколо телефонної розмови глави Білого дому і президента України Володимира Зеленського.</p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Перед цією розмовою Трамп призупинив виділення військової допомоги Україні.</p>
      <p>Демократи розслідують питання про те, чи заблокував Трамп військову допомогу, щоб чинити тиск на Україну і, врешті-решт, змусити Київ почати політично мотивоване розслідування проти свого опонента.</p>
      <p>Трамп наполягає, що розмова з Зеленським була «ідеальною» і що в контактах з українською владою не було quid pro quo (послуга за послугу).</p>
    </article>
  </body>
</html>