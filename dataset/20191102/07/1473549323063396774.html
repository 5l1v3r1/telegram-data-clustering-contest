<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/donald-trump-chad-wolf-nowym-szefem-resortu-bezpieczenstwa-narodowego,982320.html"/>
    <meta property="og:site_name" content="TVN24"/>
    <meta property="article:published_time" content="2019-11-02T07:39:37+00:00"/>
    <meta property="og:title" content="Chad Wolf nowym szefem resortu bezpieczeństwa narodowego"/>
    <meta property="og:description" content="Prezydent Donald Trump poinformował w piątek, że nowym szefem resortu bezpieczeństwa narodowego (Department of Homeland Security - DHS) będzie dotychczas mało znany pracownik tego resortu Chad Wolf..."/>
  </head>
  <body>
    <article>
      <h1>Chad Wolf nowym szefem resortu bezpieczeństwa narodowego</h1>
      <address><time datetime="2019-11-02T07:39:37+00:00">02 Nov 2019, 07:39</time> by <a rel="author">asty/tr</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/9da31002-43de-4a85-856d-2765cc5100fc-480p.mp4"/>
          <figcaption>McAleenan zrezygnował z funkcji szefa resortu bezpieczeństwa...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/f42c7e47-a960-4d25-a67e-550181527f8d-480p.mp4"/>
          <figcaption>Halloween u Trumpa. Prezydenta odwiedziło dziecko przebrane...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/dd8abecb-fdb4-446c-95aa-f66a519ec85e-480p.mp4"/>
          <figcaption>Donald Trump zapowiada śledztwo w sprawie śledztwa Roberta...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/519c84155964659375821f7ca576f095/5e8992d6-5467-4d0c-b2e9-3ebe152a9014-480p.mp4"/>
          <figcaption>Pelosi wyszła ze spotkania z Trumpem. "Był na skraju...</figcaption>
        </figure>
        <figcaption>Chad Wolf na stanowisku szefa resortu bezpieczeństwa narodowego zastąpi Kevina McAleenana. Materiał archiwalny z 18 lipca<cite>Foto: Flickr (CC BY 2.0)/ Inter-American Dialogue | Video: Reuters Archive</cite></figcaption>
      </slideshow>
      <h3>Prezydent Donald Trump poinformował w piątek, że nowym szefem resortu bezpieczeństwa narodowego (Department of Homeland Security - DHS) będzie dotychczas mało znany pracownik tego resortu Chad Wolf. DHS realizuje zaostrzoną politykę imigracyjną obecnej administracji.</h3>
      <p>W ostatnich miesiącach w resorcie dochodziło do wielu zmian personalnych. <a href="https://www.tvn24.pl/wiadomosci-ze-swiata,2/usa-donald-trump-oglosil-odejscie-p-o-szefa-resortu-bezpieczenstwa-krajowego-kevina-mcaleenana,976774.html">W październiku zrezygnował pełniący obowiązki szefa tego resortu Kevin McAleenan</a>. Od tego czasu trwały poszukiwania jego następcy.</p>
      <related>
        <a href="https://www.tvn24.pl/wiadomosci-ze-swiata,2/odchodzi-by-miec-wiecej-czasu-dla-rodziny-kolejna-dymisja-w-administracji-trumpa,976774.html"/>
      </related>
      <p>- Umieściłem tam bardzo dobrego, wysoce szanowanego człowieka, który już pracuje. Zobaczymy, jakie będą rezultaty - powiedział Trump w odpowiedzi na pytania dziennikarzy.</p>
      <p>Rzeczniczka resortu oświadczyła natomiast, że McAleenan pozostaje pełniącym obowiązki szefa DHS, a Wolf jest pełniącym obowiązki podsekretarza do spraw politycznych.</p>
      <h3>Bliski współpracownik byłej szefowej DHS</h3>
      <p>Reuter zauważa, że Wolf obejmie kierownictwo resortu w okresie, w którym Trump forsuje zaostrzenie przepisów imigracyjnych przed przyszłorocznymi wyborami.</p>
      <p>Szef DHS pełni kluczową rolę w realizacji polityki prezydenta w tej dziedzinie. Wolf, który był bliskim współpracownikiem byłej szefowej DHS Kirstjen Nielsen, starał się dotychczas pozostawać w cieniu.</p>
      <p>Według źródeł w Waszyngtonie zwolennicy "twardej" polityki imigracyjnej zarzucali Wolfowi zbytnie umiarkowanie i starali się przekonać prezydenta do innych kandydatów, m.in. obecnego dyrektora Służby ds. Obywatelstwa i Imigracji Kena Cuccinelliego i obecnego komisarza ds. Ceł i Ochrony Granic Marka Morgana.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/trump-woli-floryde-w-nowym-jorku-niewielu-potraktowano-gorzej-niz-mnie,982157.html"/>
        <a href="https://www.tvn24.pl/wiadomosci-ze-swiata,2/trump-zadzwonil-do-programu-farage-a-boris-wlasciwym-facetem-na-te-czasy,982132.html"/>
        <a href="https://www.tvn24.pl/wiadomosci-ze-swiata,2/rezolucja-w-sprawie-impeachmentu-przyjeta-trump-polowanie-na-czarownice,982017.html"/>
        <a href="https://www.tvn24.pl/wiadomosci-ze-swiata,2/media-byly-doradca-trumpa-wezwany-przed-kongres-bialy-dom-milczy,981839.html"/>
        <a href="https://www.tvn24.pl/wiadomosci-ze-swiata,2/demokraci-chca-wyeliminowac-watpliwosci,981551.html"/>
      </related>
    </article>
  </body>
</html>