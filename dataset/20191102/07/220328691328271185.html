<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/den-za-razmisl-predi-vtoriya-tur-na-vota-405622.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T07:12:14+00:00"/>
    <meta property="og:title" content="Ден за размисъл преди втория тур на вота"/>
    <meta property="og:description" content="Тази неделя на втори тур избираме кметове в 97 общини, 377 кметства и 31 района"/>
  </head>
  <body>
    <article>
      <h1>Ден за размисъл преди втория тур на вота</h1>
      <address>
        <time datetime="2019-11-02T07:12:14+00:00">02 Nov 2019, 07:12</time>
      </address>
      <p>В събота е ден за размисъл преди втория тур на изборите за местна власт.</p>
      <p>В деня за размисъл не се допуска предизборна агитация.</p>
      <p>Съгласно Изборния кодекс не разрешено да се публикуват данни от социологически проучвания, от допитвания до общественото мнение, както и от Екзитпол за резултатите и нагласите на избирателите за подкрепа на определена партия, коалиция, местна коалиция или независим кандидат до приключването на изборния ден в 20.00 часа на 3 ноември.</p>
      <p>Тази неделя на втори тур избираме кметове в 97 общини, 377 кметства и 31 района. В три кметства на балотаж ще се явят по трима кандидати, тъй като вторият и третият са получили равен брой действителни гласове на първи тур. Това са кметствата Климентово, Радиново и Александрово. Ако двама кандидати получат равен брой действителни гласове и на балотажа, тогава се насрочват нови избори.</p>
      <p>На втория кръг от изборите също ще има квадратче „Не подкрепям никого“, което се счита за действителен глас за избирателите. То обаче няма да повлияе на резултата на всеки от кандидатите, тъй като там определящи са само действителните гласове за него, обясни през седмицата говорителят на ЦИК Александър Андреев.</p>
    </article>
  </body>
</html>