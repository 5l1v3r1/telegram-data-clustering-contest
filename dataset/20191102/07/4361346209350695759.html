<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/sport/hamilton-25-futam-es-lassu-auto-na-ne/185721"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T07:15:00+00:00"/>
    <meta property="og:title" content="Hamilton: 25 futam és lassú autó? Na ne!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Hamilton: 25 futam és lassú autó? Na ne!</mark>
      </h1>
      <address><time datetime="2019-11-02T07:15:00+00:00">02 Nov 2019, 07:15</time> by <a rel="author">cs</a></address>
      <p>
        <b>Az új szabályváltoztatások miatt bosszankodik. </b>
        <b>Az új szabályváltoztatások miatt bosszankodik.</b>
      </p>
      <p>A Forma–1 tulajdonosa, a Liberty Media elrontotta Lewis Hamilton örömét. Hiába van ugyanis karnyújtásnyira a hatodik vb-címétől, az ünneplés szervezése he­lyett a Nemzetközi Automobil Szövetség által jóváhagyott új szabályváltoztatások miatt bosszankodik.</p>
      <p>– A szezon már most is túl hosszú, és nem látom értelmét a 25 futamnak, de nyilván több pénzt jelent ne­kik… – ironizált például a 2021-re kilátásba helyezett változtatásról. A másik érzékeny pont számára az autók súlyának megnövelése. – Az autó nehezebb, szóval lassabb is lesz. Márpedig ezzel nemcsak a tempó lesz kisebb, hanem a gumik viselkedé­se is változni fog, nehezebb lesz velük a munka, és tudjuk, hogy ez milyen fontos a verseny szempontjából.</p>
      <figure>
        <img src="http://media.borsonline.hu/cikk/20/191263/big-lead/650x360/2011548_hamilton-pezsgo-afp.jpg"/>
        <figcaption>© AFP</figcaption>
      </figure>
      <p>Ez pedig azt is jelentheti, hogy ha jövőre megint megszerezné a vb-címet, pont abban az évben jönne a drasztikus változás, amikor a nyolcadiknak veselkedhetne neki, amivel – megdöntve Michael Schumacher 7 elsőségét – a sportág legeredményesebb pilótájává válhatna.</p>
      <p>Ám nem csak Hamilton csalódott, a Ferrari négyszeres bajnoka, Sebastian Vettel sem ért egyet min­den tervezettel.</p>
      <p>– Szerintem az rossz irány, hogy ne­hezebbek lesznek az autók – mondta borúlátóan a német, miután szakemberek kiszámolták, akár körönként három másodpercet is lassulhatnak a kocsik.</p>
      <p>A topcsapatok sem tapsoltak, amikor kiderült, költségvetési plafont vezetnek be, és idényenként 175 millió dollárnál (+51 milliárd Ft) nem költhetnek többet.</p>
      <p>Persze ha ezektől az intézkedésektől jobban összerázódik a mezőny, és több pilóta is beleszólhat a vb-cím sorsába, a nézők csak jól járnak.</p>
    </article>
  </body>
</html>