<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/economic/739652"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T07:18:00+00:00"/>
    <meta property="og:title" content="สำนักงานสลากฯ แจ้งเปิดให้บริการวันที่ 4-5 พ.ย.นี้ตามปกติ"/>
    <meta property="og:description" content="สำนักงานสลากฯ แจ้งเปิดให้บริการ ในวันที่ 4-5 พ.ย.นี้ เป็นปกติ ผู้ถูกลอตเตอรี่มาขึ้นรางวัลได้วันจันทร์นี้เลย พร้อมเปิดจำหน่าย ซื้อจองสลากฯ ตามกำหนดเดิม"/>
  </head>
  <body>
    <article>
      <h1>สำนักงานสลากฯ แจ้งเปิดให้บริการวันที่ 4-5 พ.ย.นี้ตามปกติ</h1>
      <address>
        <time datetime="2019-11-02T07:18:00+00:00">02 Nov 2019, 07:18</time>
      </address>
      <p>
        <b>สำนักงานสลากฯ แจ้งเปิดให้บริการ ในวันที่ 4-5 พ.ย.นี้ เป็นปกติ ผู้ถูกลอตเตอรี่มาขึ้นรางวัลได้วันจันทร์นี้เลย พร้อมเปิดจำหน่าย ซื้อจองสลากฯ ตามกำหนดเดิม</b>
      </p>
      <p>พ.ต.อ.บุญส่ง จันทรีศรี ผู้อำนวยการสำนักงานสลากกินแบ่งรัฐบาล กล่าวว่า สํานักงานสลากฯ ยังเปิดให้บริการในวันที่ 4-5พ.ย.62 ตามปกติ ดังนั้นผู้ถูกรางวัลสามารถเดินทางมาขึ้นรางวัลได้ตั้งแต่วันที่ 4 พ.ย.เป็นต้นไป รวมถึงการเปิดจำหน่ายสลากฯ ทั้งในส่วนของสลากโควตา งวดประจําวันที่ 16 พ.ย. 62 ให้กับสมาคม มูลนิธิ องค์กร จํานวน 901 ราย การทํารายการสลากสั่งซื้อ งวดวันที่ 16 พ.ย. 62 การทํารายการสลากจองล่วงหน้า งวดประจําวันที่ 1 ธ.ค.62 ก็ยังทำตามกำหนดเดิม ตลอดจนการจัดคละสลากซื้อ งวดประจําวันที่ 16 พ.ย.62 ก็จะดําเนินการส่งให้กับ บริษัท ไปรษณีย์ไทย จํากัด เพื่อแจกจ่ายให้กับผู้ซื้อสลากต่อไป<br/><br/>“ด้วยเหตุผลและความจําเป็นดังกล่าว เพื่อไม่ให้เกิดความเสียหายแก่สํานักงานฯหรือกระทบต่อ การให้บริการประชาชน สำนักงานสลากฯจึงอาศัยอํานาจตามความในมาตรา17 แห่งพระราชบัญญัติสํานักงานสลากกินแบ่ง รัฐบาล พ.ศ.2517 และที่แก้ไขเพิ่มเติม ประกอบกับมติคณะรัฐมนตรี เมื่อวันที่ 15 ต.ค.62 สํานักงาน สลากกินแบ่งรัฐบาล จึงกําหนดให้วันจันทร์ที่ 4 และวันอังคารที่ 5 พ.ย.62 เป็นวันทําการปกติ”</p>
      <figure>
        <img src="https://www.dailynews.co.th/admin/upload/20191102/news_WecCikIwJO153611_533.jpg?v=20191103077?v=9583"/>
      </figure>
      <p> </p>
    </article>
  </body>
</html>