<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/u-radi-pratsyuyut-nad-rozrobkoyu-medijnogo-kodeksu/"/>
    <meta property="og:site_name" content="Рубрика"/>
    <meta property="article:published_time" content="2019-11-02T07:39:58+00:00"/>
    <meta property="og:title" content="У Раді працюють над розробкою медійного кодексу"/>
    <meta property="og:description" content="Заступниця голови комітету Верховної Ради з питань гуманітарної та інформаційної політики Євгенія Кравчук сказала, що йде активна робота над новим законом, який має стати великим медійним кодексом. Про це повідомляє пресслужба Нацради з питань телебачення і радіомовлення. “Заступниця голови комітету Верховної Ради України з питань гуманітарної та інформаційної політики Євгенія Кравчук сказала, що комітет активно працює […]"/>
  </head>
  <body>
    <article>
      <h1>У Раді працюють над розробкою медійного кодексу</h1>
      <address><time datetime="2019-11-02T07:39:58+00:00">02 Nov 2019, 07:39</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/12/press-release-620x420.jpg"/>
      </figure>
      <p>
        <b>
          <b>Заступниця голови комітету Верховної Ради з питань гуманітарної та інформаційної політики Євгенія Кравчук сказала, що йде активна робота над новим законом, який має стати великим медійним кодексом.</b>
        </b>
      </p>
      <p>Про це повідомляє пресслужба Нацради з питань телебачення і радіомовлення.</p>
      <p>“Заступниця голови комітету Верховної Ради України з питань гуманітарної та інформаційної політики Євгенія Кравчук сказала, що комітет активно працює над новим законом, який, можливо, матиме назву “Про медіа” – це буде великий медійний кодекс”, – йдеться в повідомленні.</p>
      <p>За словами Кравчук, робоча група працює з вересня. Уже перезапустили роботу, додали нові блоки, бо закон стосуватиметься також Інтернету і друкованих ЗМІ.</p>
      <p>“У новому законі регулятор буде наділений більшими повноваженнями. Планується до кінця року пройти перше читання в парламенті. У середині листопада проект закону буде оприлюднений на сайті комітету для того, щоб фахівці галузі змогли запропонувати і своє бачення”, – йдеться в повідмленні.</p>
      <p>Заступниця голови представництва ЄС в Україні Анніка Вайдеманн заявила, що для Євросоюзу важливо, щоб у новому законі була ефективна система санкцій, чітка процедура призначення членів регуляторного органу, впроваджена система само- і співрегулювання, були визначені цільові показники для оцінювання регулювання тощо.</p>
      <p>“ЄС розуміє, що Україна перебуває на краю гібридної війни, але треба пам’ятати, що непропорційні обмеження можуть дати зворотний ефект”, – сказала Вайдеманн.</p>
    </article>
  </body>
</html>