<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1972671/suudi-arabistan-k%C3%BClt%C3%BCr-e%C4%9Flence-spor-ve-turizm-faaliyetleri-i%C3%A7in-yat%C4%B1r%C4%B1m-fonu"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T07:30:00+00:00"/>
    <meta property="og:title" content="Suudi Arabistan kültür, eğlence, spor ve turizm faaliyetleri için yatırım fonu oluşturuyor"/>
    <meta property="og:description" content="Suudi Arabistan Kralı Selman bin Abdulaziz dün kültür, eğlence, spor ve turizm faaliyetleri için yatırım fonu oluşturulması amacıyla bir kararname yayınladı. Resmi ‘Um Al-Qura’ gazetesinde yayınlanan bildiriye göre söz konusu fon, Ulusal Kalkınma Fon"/>
  </head>
  <body>
    <article>
      <h1>Suudi Arabistan kültür, eğlence, spor ve turizm faaliyetleri için yatırım fonu oluşturuyor</h1>
      <address>
        <time datetime="2019-11-02T07:30:00+00:00">02 Nov 2019, 07:30</time>
      </address>
      <p>Suudi Arabistan Kralı Selman bin Abdulaziz dün kültür, eğlence, spor ve turizm faaliyetleri için yatırım fonu oluşturulması amacıyla bir kararname yayınladı.<br/><br/>Resmi ‘Um Al-Qura’ gazetesinde yayınlanan bildiriye göre söz konusu fon, Ulusal Kalkınma Fonu’na bağlı olarak kültür, eğlence, spor ve turizm sektörleriyle ilgili faaliyetlere tahsis edilecek.<br/><br/>Resmi gazetede yatırım fonunun Yönetim Kurulu Başkanı'nın Suudi Arabistan Veliaht Prensi Muhammed bin Selman olacağı bilgisi verilirken üyelerinin de Prens Türki bin Faysal, Prens Abdullah bin Bender bin Abdulaziz, Prens Bedr bin Abdullah bin Ferhan, Hindi es-Suheymi, Abdulaziz Trabzuni ve ayrıca maliye alanında uzman iki isimden oluşacağı kaydedildi.<br/><br/>Fonun ‘Suudi Festivalleri’ gelirleri ile finanse edileceğine dikkat çekilirken söz konusu sektörlerdeki etkiyi en üst seviyeye çıkarmak için stratejik ortaklıklar kurmanın hedeflendiği ifade edildi.<br/><br/>Um Al-Qura ayrıca Bakanlar Kurulu’ndaki Uzmanlar Konseyi'nin ilgili makamlarla koordineli olarak gerekli yasal prosedürleri tamamlamak için 30 gün boyunca çalışmalar yürüteceğini bildirdi.</p>
    </article>
  </body>
</html>