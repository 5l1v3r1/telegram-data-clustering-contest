<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188040/Koerden-demonstreren-opnieuw-in-centrum-Rotterdam"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-02T07:22:29+00:00"/>
    <meta property="og:title" content="Koerden demonstreren opnieuw in centrum Rotterdam"/>
    <meta property="og:description" content="Koerden gaan zaterdag opnieuw de straat op in Rotterdam om te demonstreren tegen de Turkse inval in het noorden van Syrië, een gebied dat daarvoor een autonome Koerdische regio was. De demonstratie begint zaterdagmiddag om 14:00 uur op Plein 1940."/>
  </head>
  <body>
    <article>
      <h1>Koerden demonstreren opnieuw in centrum Rotterdam</h1>
      <address>
        <time datetime="2019-11-02T07:22:29+00:00">02 Nov 2019, 07:22</time>
      </address>
      <h4>Koerden gaan zaterdag opnieuw de straat op in Rotterdam om te demonstreren tegen de Turkse inval in het noorden van Syrië, een gebied dat daarvoor een autonome Koerdische regio was. De demonstratie begint zaterdagmiddag om 14:00 uur op Plein 1940.</h4>
      <p>De demonstranten houden daarna een looptocht. Voor tegendemonstranten is een vak aangewezen op de Wilhelminakade, op de Kop van Zuid.</p>
      <p>Ook vrijdag werd gedemonstreerd tegen de Turkse inval, toen door ROOD Rotterdam, Meme's voor de Massa's en Niet in Mijn Naam. Dit was op de Binnenrotte. Daar kwamen zo'n twintig mensen op af. De demonstratie verliep rustig.</p>
      <related>
        <a href="http://www.rijnmond.nl/nieuws/188023/Demonstratie-tegen-Turkse-invasie-verloopt-rustig"/>
      </related>
      <p>Half oktober was dat niet het geval bij de demonstratie van Koerden bij Rotterdam Centraal. Die liep uit de hand, toen Turken zich verzamelden voor een tegendemonstratie. Leden van de Koerdische en Turkse gemeenschap gingen vervolgens met elkaar op de vuist.</p>
      <related>
        <a href="http://www.rijnmond.nl/nieuws/187350/Boksbeugel-ploertendoder-en-schroevendraaiers-bij-demonstraties-Turken-en-Koerden"/>
      </related>
    </article>
  </body>
</html>