<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/matteo-berrettini-atp-finals-londra/"/>
    <meta property="og:site_name" content="Il Post"/>
    <meta property="article:published_time" content="2019-11-02T07:17:03+00:00"/>
    <meta property="og:title" content="Matteo Berrettini si è qualificato alle ATP Finals di Londra"/>
    <meta property="og:description" content="Grazie alla sconfitta di Gael Monfils contro Denis Shapovalov nei quarti di finale del Masters di Parigi-Bercy, il tennista italiano Matteo Berrettini si è automaticamente qualificato alle ATP Finals di Londra, l'evento conclusivo della stagione tennistica internazionale. È il terzo italiano a riuscirci dopo Adriano"/>
  </head>
  <body>
    <article>
      <h1>Matteo Berrettini si è qualificato alle ATP Finals di Londra</h1>
      <address>
        <time datetime="2019-11-02T07:17:03+00:00">02 Nov 2019, 07:17</time>
      </address>
      <p>Grazie alla sconfitta di Gael Monfils contro Denis Shapovalov nei quarti di finale del Masters di Parigi-Bercy, il tennista italiano Matteo Berrettini si è automaticamente qualificato alle ATP Finals di Londra, l’evento conclusivo della stagione tennistica internazionale. È il terzo italiano a riuscirci dopo Adriano Panatta nel 1975 e Corrado Barazzutti nel 1977. Le ATP Finals si terranno alla O2 Arena di Londra dal 10 al 17 novembre. Berrettini, attualmente nono nel ranking mondiale, si è qualificato dopo l’ottima stagione disputata in cui ha vinto i titoli ATP di Budapest e Stoccarda e partecipato alla sua prima semifinale di un torneo del Grande Slam, gli US Open.</p>
    </article>
  </body>
</html>