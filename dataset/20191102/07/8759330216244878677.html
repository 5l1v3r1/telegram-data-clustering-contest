<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902026/verheyen-spreekt-zich-uit-over-kaa-gent-waarom-doen-ze-dat-niet-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T07:00:00+00:00"/>
    <meta property="og:title" content="Verheyen spreekt zich uit over KAA Gent: &quot;Waarom doen ze dat niet?&quot;"/>
    <meta property="og:description" content="KAA Gent pakte donderdag in extremis een puntje in het Lotto Park (3-3). Gert Verheyen vindt echter dat er veel meer potentieel zit in de club. Hij mist vooral grinta bij de spelers."/>
  </head>
  <body>
    <article>
      <h1>Verheyen spreekt zich uit over KAA Gent: "Waarom doen ze dat niet?"</h1>
      <address>
        <time datetime="2019-11-02T07:00:00+00:00">02 Nov 2019, 07:00</time>
      </address>
      <p>
        <b>KAA Gent pakte donderdag in extremis een puntje in het Lotto Park (3-3). Gert Verheyen vindt echter dat er veel meer potentieel zit in de club. Hij mist vooral grinta bij de spelers.</b>
      </p>
      <p>"Waarom drukten ze in die goeie eerste helft op Anderlecht niet eens door?", vraagt Verheyen zich hardop af bij <i>Het Nieuwsblad.</i> "Bij AA Gent krijg je het gevoel dat ze goed moeten spelen om te kunnen winnen. Terwijl er altijd momenten zijn waarin het voetbal wat minder is. Dan volstaat het om dit te doen. (slaat met de vuist in de handpalm) Waar is die over-mijn-lijk-mentaliteit, die ­fighting spirit?"</p>
      <p>Volgens Verheyen moet KAA Gent daar meer op inzetten. "Gent heeft genoeg spelers met body, maar dat gebruiken ze amper. Niet dat ik pleit voor minder voetbal - AA Gent speelt goed voetbal -, maar ze hebben andere troeven om uit te spelen. Tegen een piepjong Anderlecht kon dat. Alleen de laatste vijf minuten gebeurde dat. Plastun kreeg een elleboog van Zulj tegen zijn voorgevel, werd daarom kwaad en scoorde dan puur uit agressie. Dan kon het plots wel."</p>
      <p>Een titelkandidaat is Gent volgens Verheyen niet. "Toch niet, denk ik. Tijdens die wedstrijd tegen Zulte Waregem ­bedacht ik me: Wie gaat er nog van Club Brugge winnen? Club heeft nog altijd maar vier goals binnen. Standard is de enige ploeg die nog aanklampt. Al de rest staat al minstens op zeven punten en zakt beetje bij beetje weg. We zijn nog niet halverwege, maar als het zo doorgaat, zijn dat straks vijftien punten."</p>
      <aside>Lees meer<br/><a href="https://www.voetbalprimeur.be/nieuws/901996/gent-en-standard-strijden-om-plekje-als-second-best-achter-club-brugge.html?itm_source=www.voetbalprimeur.be&amp;itm_medium=highlighted-content">Gent en Standard strijden om plekje als 'second best' achter Club Brugge</a></aside>
    </article>
  </body>
</html>