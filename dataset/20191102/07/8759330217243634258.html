<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902028/boskamp-over-zomertransfer-van-krc-genk-dat-valt-voorlopig-tegen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T07:15:00+00:00"/>
    <meta property="og:title" content="Boskamp over zomertransfer van KRC Genk: &quot;Dat valt voorlopig tegen&quot;"/>
    <meta property="og:description" content="KRC Genk kon woensdag op het nippertje nog 2-2 maken tegen Antwerp. Johan Boskamp ziet dat Genk aan een lastig seizoen bezig is."/>
  </head>
  <body>
    <article>
      <h1>Boskamp over zomertransfer van KRC Genk: "Dat valt voorlopig tegen"</h1>
      <address>
        <time datetime="2019-11-02T07:15:00+00:00">02 Nov 2019, 07:15</time>
      </address>
      <p>
        <b>KRC Genk kon woensdag op het nippertje nog 2-2 maken tegen Antwerp. Johan Boskamp ziet dat Genk aan een lastig seizoen bezig is.</b>
      </p>
      <p>"Het blijft een verhaal van vallen en opstaan bij Genk, maar dat is volkomen normaal", vertelt hij bij <i>Het Belang Van Limburg. </i>"Als jij drie sleutelspelers verkoopt en met Vukovic een vierde geblesseerd ziet uitvallen, dan duurt het gewoon een tijdje eer je daarbovenop bent."</p>
      <p>"Ze hebben veel geld gevangen voor die transfers, maar de vervangers hebben nog niet het gewenste niveau gehaald. Van zo'n Hrosovsky, die met zijn 27 jaar toch vrij ervaren is, werd verwacht dat hij makkelijker dan de jonge aankopen de leemte kon opvullen. Maar dat valt voorlopig ook tegen", klinkt het scherp.</p>
      <p>De fans hadden duidelijk een pak meer verwacht. "De supporters zijn de grote dupe. Als club moet je begrijpen dat zij niet tevreden zijn. Ik begin steeds meer te denken dat Philippe Clement dat goed bekeken heeft. Hij wist dat het dit seizoen met Genk moeilijker zou worden. Bij Club kwam hij een geweldige kern tegen."</p>
      <aside>Lees meer<br/><a href="https://www.voetbalprimeur.be/nieuws/902005/bikkelharde-kritiek-op-genk-het-voetbal-was-abominabel-slecht-.html?itm_source=www.voetbalprimeur.be&amp;itm_medium=highlighted-content">Bikkelharde kritiek op Genk: "Het voetbal was abominabel slecht"</a></aside>
    </article>
  </body>
</html>