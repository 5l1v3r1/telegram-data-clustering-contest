<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230791/"/>
    <meta property="og:site_name" content="Українська правда"/>
    <meta property="article:published_time" content="2019-11-02T07:52:57+00:00"/>
    <meta property="og:title" content="Глава МЗС Фінляндії побував на ділянці розведення у Станиці Луганській"/>
    <meta property="og:description" content="Міністр закордонних справ Фінляндії Пекка Хаавісто відвідав ділянку розведення №1 у Станиці Луганській."/>
  </head>
  <body>
    <article>
      <h1>Глава МЗС Фінляндії побував на ділянці розведення у Станиці Луганській</h1>
      <address>
        <time datetime="2019-11-02T07:52:57+00:00">02 Nov 2019, 07:52</time>
      </address>
      <p>Міністр закордонних справ Фінляндії Пекка Хаавісто відвідав ділянку розведення №1 у Станиці Луганській.</p>
      <p><b>Джерело</b>: <a href="https://www.facebook.com/pressjfo.news/">прес-центр Операції об'єднаних сил</a></p>
      <figure>
        <img src="https://img.pravda.com/images/doc/b/a/ba5767a-finland-stan.jpg"/>
      </figure>
      <p><b>Деталі</b>: Від української сторони делегацію очолив заступник міністра закордонних справ України Єгор Божок.</p>
      <p>"Метою візиту була демонстрація підтримки України, отримання актуальної інформації щодо розвитку безпекової ситуації та дій російських окупаційних військ", - йдеться в повідомленні.</p>
      <p><b>Дослівно</b>: "Міністр закордонних справ Фінляндської Республіки позитивно відзначив роботу української сторони на контрольному пункті в’їзду-виїзду (КПВВ) в Станиці Луганський, а саме проведення ремонтно-відновлювальних робіт зруйнованого мосту та запровадження безкоштовного громадського транспорту для цивільних осіб з обмеженою мобільністю".</p>
      <p>
        <b>Передісторія:</b>
      </p>
      <ul>
        <li>27 червня звершився <a href="https://www.pravda.com.ua/news/2019/06/27/7219403/">перший етап</a> відведення українських підрозділів у Станиці Луганській: українські <a href="https://www.pravda.com.ua/news/2019/06/26/7219263/">бійці відійшли</a> від пішохідного мосту.</li>
        <li>30 червня представник України у ТКГ Леонід Кучма повідомив, що <a href="https://www.pravda.com.ua/news/2019/06/30/7219604/">противник теж відійшов</a> із району Станиці Луганської. </li>
        <li>1 липня президент Володимир Зеленський заявив, що у Станиці-Луганській <a href="https://www.pravda.com.ua/news/2019/07/1/7219652/">відбулося розведення </a>військ з обох сторін. Це підтвердила Моніторингова місія ОБСЄ.</li>
        <li>4 серпня стало відомо, що ремонт зруйнованого мосту у Станиці Луганській після <a href="https://www.pravda.com.ua/news/2019/07/1/7219652/">розведення сил</a> та засобів не можуть розпочати через відсутність гарантій безпеки з боку незаконних збройних формувань ОРЛО.</li>
        <li>20 серпня українська сторона почала демонтувати фортифікаційні споруди біля мосту у Станиці Луганській. Окупанти <a href="https://www.pravda.com.ua/news/2019/08/20/7224029/">відмовилися</a> від "дзеркальних" дій.</li>
        <li>На початку вересня Володимир <a href="https://www.pravda.com.ua/news/2019/09/2/7225067/">Зеленський повідомив</a> про початок будівництва мосту в Станиці Луганській.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/10/2/7227923/"/>
        <a href="https://www.eurointegration.com.ua/news/2019/10/1/7101412/"/>
        <a href="https://www.pravda.com.ua/news/2019/09/13/7226179/"/>
      </related>
    </article>
  </body>
</html>