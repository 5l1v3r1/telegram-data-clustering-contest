<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/primo-torneo-a-squadre-per-il-messina-table-soccer.html"/>
    <meta property="og:site_name" content="Tempostretto"/>
    <meta property="article:published_time" content="2019-11-02T07:00:05+00:00"/>
    <meta property="og:title" content="Primo torneo a squadre per il Messina Table Soccer"/>
    <meta property="og:description" content="La società giallorossa di subbuteo sarà impegnata a nel weekend 16-17 novembre alla sede federale di San Benedetto del Tronto"/>
  </head>
  <body>
    <article>
      <h1>Primo torneo a squadre per il Messina Table Soccer</h1>
      <address><time datetime="2019-11-02T07:00:05+00:00">02 Nov 2019, 07:00</time> by <a rel="author" href="https://www.tempostretto.it/author/piero-genovese" target="_blank">Piero Genovese</a></address>
      <p>
        <i>La società giallorossa di subbuteo sarà impegnata a nel weekend 16-17 novembre alla sede federale di San Benedetto del Tronto</i>
      </p>
      <p>Si terrà a San Benedetto del Tronto, nei giorni 16 e 17 novembre il primo torneo a squadre di subbuteo valido per il girone di andata di serie C.</p>
      <p>Presso l’Hotel Europa di Rende (CS), nel fine settimana l’ A.S. Cosenza organizza la “VI Brutium Cup”, Open Fisct vinto l’anno scorso proprio dal team peloritano. La squadra giallorossa sarà presente con la famiglia Natoli al completo (Cesare, Alessandro e Riccardo) e con il capitano Armando Giuffrè. Torneo che è cresciuto di livello, vista la presenza di Salernitana, Cosenza, Barcellona (fresca vincitrice dell’Europa League di Lisbona), Vibo, Nola, Bagheria, Catanzaro, Napoli Pirates, Bruzia e Cosenza B. Per i messinesi ottimo banco di prova per entrare in clima Serie C, con i giovani della squadra che dovranno dimostrare di poter fare finalmente il salto di qualità per puntare alla serie B.</p>
      <p>Nella giornata di domani invece, Davide Massone, tesserato del club peloritano, sarà impegnato nella categoria Challenge del XV Open Fisct di Modena, organizzato dalla ASD Subbuteisti Modena 1982. Per lui è il primo importante impegno stagionale, in un torneo in cui potrà sicuramente togliersi delle soddisfazioni.</p>
    </article>
  </body>
</html>