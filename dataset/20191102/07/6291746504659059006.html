<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/conor-mcgregor-aggressione/"/>
    <meta property="og:site_name" content="Il Post"/>
    <meta property="article:published_time" content="2019-11-02T07:35:01+00:00"/>
    <meta property="og:title" content="Il lottatore irlandese Conor McGregor è stato condannato per aggressione"/>
    <meta property="og:description" content="Conor McGregor, ex campione irlandese di arti marziali miste, è stato condannato al pagamento di una multa di 1.000 euro per aver aggredito un uomo in un pub di Drimnagh, a Dublino, durante la presentazione di un brand di whisky. L'aggressione risale allo scorso 6 aprile e McGregor si era scusato tempo fa con l'uomo"/>
  </head>
  <body>
    <article>
      <h1>Il lottatore irlandese Conor McGregor è stato condannato per aggressione</h1>
      <address>
        <time datetime="2019-11-02T07:35:01+00:00">02 Nov 2019, 07:35</time>
      </address>
      <p>Conor McGregor, ex campione irlandese di arti marziali miste, è stato condannato al pagamento di una multa di 1.000 euro per aver aggredito un uomo in un pub di Drimnagh, a Dublino, durante la presentazione di un brand di whisky. L’aggressione risale allo scorso 6 aprile e McGregor si era scusato tempo fa con l’uomo aggredito. È la terza condanna che riceve per condotta violenta, dopo quelle dell’anno scorso per l’aggressione di alcuni lottatori a Brooklyn e per aver rotto il telefono di un tifoso a Miami. McGregor si è ritirato dalle attività lo scorso marzo, ma recentemente ha annunciato che tornerà a combattere a gennaio.</p>
      <figure>
        <iframe src="https://www.youtube.com/embed/I-u1B-pPl_c" width="675" height="380" data-service="Youtube" scrolling="no"/>
      </figure>
    </article>
  </body>
</html>