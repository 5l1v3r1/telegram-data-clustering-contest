<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/dnes-e-arkhangelova-zadushnitsa-eto-kakvo-tryabva-da-se-pravi-zadlzhitelno_news706788.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T07:46:00+00:00"/>
    <meta property="og:title" content="Днес е Архангелова Задушница! Ето какво трябва да се прави задължително"/>
    <meta property="og:description" content="Житото символизира възкресението, хляба и виното - за спомен на Христовата жертва за нас"/>
  </head>
  <body>
    <article>
      <h1>Днес е Архангелова Задушница! Ето какво трябва да се прави задължително</h1>
      <h2>Житото символизира възкресението, хляба и виното - за спомен на Христовата жертва за нас</h2>
      <address>
        <time datetime="2019-11-02T07:46:00+00:00">02 Nov 2019, 07:46</time>
      </address>
      <p>https://blitz.bg/obshtestvo/dnes-e-arkhangelova-zadushnitsa-eto-kakvo-tryabva-da-se-pravi-zadlzhitelno_news706788.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572636834-1.jpg"/>
      </figure>
      <p><b>Архангеловата задушница, наричана още Архангелска задушница, Рангелова задушница, Хрангеловото одуше, е една от трите най-големи. </b><br/><br/>Отбелязва се в първата събота преди Архангеловден - защото събота е отредена за ден на покойниците. <br/><br/>Във всеки православен храм на Архангелова задушница се прави Обща панихида за починалите, молим се за душата на мъртвите и палим свещ.<br/>На задушница посещаваме гробовете на нашите близки. Почистваме ги, прекадяваме с тамян и украсяваме с цветя. <br/><br/>В миналото най-възрастната жена преливала гроба с червено вино. <br/><br/>Ритуалът по преливане на вино започвало от мястото, където е главата на покойника в посока наляво - правило се три кръга по края на гроба.<br/>Върху гроба на починалите палим свещ, която е символ на нашата вяра, а пламъкът напомня за безсмъртието на душите. Тамянът пък символизира чистата молитва, цветята - добродетелите на починалия.<br/><br/>На Архангелова задушница се отдава и вечна признателност на офицерите и войниците, загинали за България.<br/><br/>На Архангелова задушница, така както при другите задушници, се правят общи трапези. <br/><br/>Наричаната още Голяма задушница, тя е последната за годината, затова на общата трапеза на гробищния парк се поставят седем различни ястия (между които любими на починалия), за да „чуят“ благослова на мъртвите в настъпващите коледни пости. <br/><br/>Първата хапка се слага на земята, а първата глътка вино се излива, не се пие и споменаваме починалите с думите "Бог да прости". <br/>Старите хора казват, че видиш ли мушица или пеперудка да жужи около тебе на този ден, значи душата на покойника е дошла.<br/><br/>Правят се помени или, наричани още - раздавки, подавки. <br/><br/>Раздават се на близки, комшии, роднини, дошли на гроба на починалия, а също и на другите хора около съседните гробове, дори на непознати.<br/>В раздавката за Архангелова задушница традиционно присъства вино, варено жито, питки (или хляб), пилешко, агнешко или въобще месо, дребни сладки, бонбони, ябълки и други плодове, кекс, но всъщност можете да подадете, каквото пожелаете. <br/><br/>Житото символизира възкресението, хляба и виното - за спомен на Христовата жертва за нас.</p>
    </article>
  </body>
</html>