<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/society/ryatuvalniki-poperedili-pro-uskladnennya-pogodnih-umov-v-ukrajini-637178.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T07:37:12+00:00"/>
    <meta property="og:title" content="Рятувальники попередили про ускладнення погодних умов в Україні"/>
    <meta property="og:description" content="Фахівці радять триматися подалі від дерев і рекламних щитів"/>
  </head>
  <body>
    <article>
      <h1>Рятувальники попередили про ускладнення погодних умов в Україні</h1>
      <address>
        <time datetime="2019-11-02T07:37:12+00:00">02 Nov 2019, 07:37</time>
      </address>
      <h4>Фахівці радять триматися подалі від дерев і рекламних щитів</h4>
      <p>Державна служба України з надзвичайних ситуацій попереджає про ускладнення погодних умов в Україні у суботу, 2 листопада.</p>
      <p>Так, за даними Укргідрометцентру, сьогодні вдень на Правобережжі, у Києві та Київській області пориви вітру 15-20 м/с. Про це повідомляє пресслужба ДСНС.</p>
      <p>Фахівці закликають громадян бути обережними та дотримуватись основних рекомендацій під час сильного вітру:</p>
      <ul>
        <li>усі вікна будинків щільно закрити, прибрати з балконів і лоджій предмети, які можуть випасти назовні;</li>
        <li>якщо ви опинилися на вулиці, то триматися подалі від рекламних щитів, ліній електропередачі, дерев;</li>
        <li>у разі сильного вітру сховатися в найближчому приміщенні або природному укритті;</li>
        <li>уникати перебування поблизу великих дерев, особливо тополь, а також не паркувати поруч із ними автотранспорт.</li>
      </ul>
      <p>При падінні дерев чи гілок, при травмуванні людей тощо слід негайно інформувати екстрені служби за телефонами: 101 або 103.</p>
      <p>Як повідомлялося,  сьогодні синоптики прогнозують в Україні вночі до 12° морозу, натомість вдень повітря прогріється до 11° тепла.</p>
      <p>У Києві температура повітря підніметься вже до +8, а в неділю - дощ, вітер та +12 градусів.</p>
      <p>Проте, <a href="https://glavcom.ua/kyiv/news/pislya-moroziv-u-kijiv-priyde-druge-babine-lito-636690.html">на наступному тижні стане тепліше</a>, температура повітря може піднятися +16 градусів.</p>
      <related>
        <a href="https://glavcom.ua/news/v-ukrajini-sogodni-zberezhetsya-proholodna-pogoda-637137.html"/>
        <a href="https://glavcom.ua/kyiv/news/u-kijevi-ogolosheno-shtormove-poperedzhennya--636992.html"/>
        <a href="https://glavcom.ua/news/sinoptiki-oprilyudnili-prognoz-pogodi-na-listopad-636820.html"/>
      </related>
    </article>
  </body>
</html>