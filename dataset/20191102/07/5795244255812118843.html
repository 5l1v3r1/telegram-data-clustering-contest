<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/food-drink/aromat-svyata-u-chomu-korist-mandariniv-i-yak-jih-vibrati-50051111.html"/>
    <meta property="og:site_name" content="НВ"/>
    <meta property="article:published_time" content="2019-11-02T07:16:00+00:00"/>
    <meta property="og:title" content="Аромат свята. У чому користь мандаринів і як їх вибрати"/>
    <meta property="og:description" content="Вперше в Європу мандарини завезли на початку 19 століття, а батьківщиною фрукта вважають Китай."/>
  </head>
  <body>
    <article>
      <h1>Аромат свята. У чому користь мандаринів і як їх вибрати</h1>
      <h2>Вперше в Європу мандарини завезли на початку 19 століття, а батьківщиною фрукта вважають Китай.</h2>
      <address>
        <time datetime="2019-11-02T07:16:00+00:00">02 Nov 2019, 07:16</time>
      </address>
      <p>Вічнозелене дерево Мандарин відносять до роду Цитрусових. Солодкі плоди мандаринового дерева легко очистити від шкірки, це виділяє мандарин серед інших цитрусових. Мандарини їдять у свіжому вигляді, додають у фруктові та овочеві салати, а також роблять мандариновий сік, варення і цукати.</p>
      <p>Читайте також:</p>
      <ul>
        <li>
          <a href="https://nv.ua/ukr/health/nutrition/garbuz-korist-shkoda-stravi-z-garbuza-recepti-50040461.html">Осінній блокбастер. Чим корисний гарбуз і як його правильно готувати?</a>
        </li>
        <li>
          <a href="https://style.nv.ua/ukr/food-drink/yabluka-pecheni-yabluka-recepti-gotuyemo-vdoma-50047257.html">З медом, горіхами і сиром. Три рецепти печених яблук</a>
        </li>
        <li>
          <a href="https://style.nv.ua/ukr/food-drink/artishok-shcho-ce-yak-prigotuvati-gotuyemo-doma-50050459.html">Екзотична квітка. Як приготувати артишок</a>
        </li>
      </ul>
      <p>Мандарини дозрівають в листопаді-грудні. Мандарин найвідоміша культура цитрусових в Індії, Південній Кореї, Китаї і Японії. Також дерева вирощують в Єгипті, Алжирі, Туреччині, Азербайджані, Бразилії, Іспанії та інших країнах.</p>
      <h3>Корисні властивості мандаринів</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/025/738/big/39641febc1ae1f8ec0a1db26582121d0.png?stamp=20191101154139&amp;q=85&amp;output=jpg&amp;bg=white"/>
        <figcaption>Фото: Instagram - model_school_krasa</figcaption>
      </figure>
      <p>У м'якоті мандарина містяться органічні кислоти, цукри, аскорбінова кислота, тіамін, рутин і фітонциди. У шкірці фрукта присутня велика кількість ефірних масел. Калорійність мандарина становить 53 ккал.</p>
      <p>Мандарини є прекрасним джерелом вітаміну С. У осінньо-зимовий період дуже важливо поповнювати запаси вітамінів для підтримки імунітету.</p>
      <p>Вживання мандаринів підвищує апетит, покращує обмінні процеси організму, має загальнозміцнювальну і антимікробну дію.</p>
      <p>Незважаючи на значну користь мандаринів, надмірне вживання може викликати алергічні реакції. Мандарини не рекомендують їсти при гастриті з підвищеною кислотністю шлункового соку і при запальних захворюваннях кишечника.</p>
      <h3>Як вибрати хороші мандарини?</h3>
      <figure>
        <img src="https://images.weserv.nl/?url=https://style.nv.ua/system/MediaPhoto/images/000/025/767/big/e37340c5379a69759e0a2a5e53bb8fa7.png?stamp=20191101171608&amp;q=85&amp;output=jpg&amp;bg=white"/>
        <figcaption>Фото: Unsplash</figcaption>
      </figure>
      <p>В першу чергу потрібно звертати увагу на зовнішній вигляд фруктів. Шкірка повинна бути цільною без вм'ятин і гниття.</p>
      <p>Стиглі мандарини повинні бути рівномірного кольору, але не варто купувати мандарини, якщо шкірка неприродно блищить.</p>
      <p>Мандарини також можна вибрати по країні-виробнику. Іспанські мандарини солодкі, насиченого оранжевого кольору з кісточками. Такі мандарини дуже легко чистити.</p>
      <p>Турецькі мандарини світло-помаранчеві, без кісточок, але з кислуватим смаком.</p>
      <p>Солодкі, соковиті і без кісточок мандарини з Марокко. Їх легко знайти по яскравому, насиченому червоному кольорі.</p>
      <p>Читайте також:<br/><a href="https://style.nv.ua/ukr/food-drink/garbuz-zapechena-garbuz-z-ragu-kesko-pupmkin-latte-recepti-252578.html">&amp;nbspПомаранчевий настрій. Шість страв з гарбуза, які переконають полюбити осінь</a></p>
    </article>
  </body>
</html>