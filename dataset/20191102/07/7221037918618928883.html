<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/erdogandan-teskilati-kaptirmamak-icin-hamle/926082"/>
    <meta property="og:site_name" content="medya faresi"/>
    <meta property="article:published_time" content="2019-11-02T07:43:00+00:00"/>
    <meta property="og:title" content="Erdoğan'dan teşkilatı kaptırmamak için hamle"/>
    <meta property="og:description" content="AKP’de, yeni kurulacak partilere, küskün partilileri kaptırmamak için hamle üstüne hamle yapılıyor..."/>
  </head>
  <body>
    <article>
      <h1>Erdoğan'dan teşkilatı kaptırmamak için hamle</h1>
      <h2>AKP’de, yeni kurulacak partilere, küskün partilileri kaptırmamak için hamle üstüne hamle yapılıyor...</h2>
      <address>
        <time datetime="2019-11-02T07:43:00+00:00">02 Nov 2019, 07:43</time>
      </address>
      <p>AKP’de, yeni kurulacak partilere, küskün partilileri kaptırmamak için hamle üstüne hamle yapılıyor.</p>
      <p>Ali Babacan ve Ahmet Davutoğlu’nun bu yılın sonuna doğru kuracakları partilere tabandan geçişleri önlemeye çalışan AKP yönetimi, teşkilatı sıkı tutmak için çeşitli formüller geliştirmeye çalışıyor.  </p>
      <p>AKP’nin son MKYK ve MYK toplantılarında 1 yıl öne çekilen kongre süreciyle ilgili sunum yapılırken, takvim de yeniden gözden geçirildi.</p>
      <p>Delege seçimlerinin bu ay sonuna kadar tamamlanacağı, aralık ayında belde kongrelerinin, ocak ayından itibaren de ilçe kongrelerinin başlayacağı bilgisi verildi.</p>
      <p>Cumhurbaşkanı Tayyip Erdoğan, eski il başkanları toplantısında büyük kongrenin 2020’nin sonuna doğru yapılacağını açıkladı.</p>
      <p>Erdoğan’ın, kongrelerle teşkilat yönetimlerinin yarısına yakınını değiştireceği belirtiliyor.</p>
      <p><i><a href="http://www.cumhuriyet.com.tr/haber/siyaset/1572973/delegelik-rusveti.html"><b>Cumhuriyet’ten Emine Kaplan’ın haberine göre</b></a></i>teşkilatlarda yapılacak değişimde, kırgın ve küskün konumdaki eski il ve ilçe başkanlarına görev verilerek partiden kopmaların önlenmesi amaçlanıyor.</p>
      <p>400’e yakın eski il başkanının bazılarının, önümüzdeki yıl yapılacak büyük kongrede 1450 delege arasında yer alması beklenirken, delege olamayanlara ise teşkilat yönetimlerinde görev verilmesi üzerinde duruluyor. </p>
    </article>
  </body>
</html>