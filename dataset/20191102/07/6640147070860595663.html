<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/overwatch-2-oggetti-nuovo-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T07:46:00+00:00"/>
    <meta property="og:title" content="Overwatch 2: gli oggetti cosmetici si potranno portare nel nuovo capitolo"/>
    <meta property="og:description" content="Grandi notizia per i giocatori di Overwatch: tutti gli oggetti estetici del primo capitolo potranno essere portati su Overwatch 2."/>
  </head>
  <body>
    <article>
      <h1>Overwatch 2: gli oggetti cosmetici si potranno portare nel nuovo capitolo</h1>
      <address><time datetime="2019-11-02T07:46:00+00:00">02 Nov 2019, 07:46</time> by <a rel="author">Giacomo Todeschini</a></address>
      <p>Ieri sera si è tenuta una delle più belle cerimonie di apertura dei <b>BlizzCon </b>di sempre, con l’edizione di quest’anno della kermesse organizzata da <b>Blizzard Entertainment</b> che in poco più di un’ora di show ci ha regalato degli annunci veramente interessanti. Tra un eccezionale<b> Diablo 4</b>, di cui potete trovare<a href="http://www.tomshw.it/videogioco/diablo-iv-lo-abbiamo-provato-alla-blizzcon-2019/"> qui la nostra anteprima</a>, e una nuova espansione di <b>World of Warcraft</b>, di cui trovate <a href="http://www.tomshw.it/videogioco/world-of-warcraft-annunciata-shadowlands/">qui maggiori dettagli</a>, c’è inoltre stato spazio anche per <b>Overwatch 2.</b></p>
      <p>Uno degli aspetti più interessanti del nuovo capitolo del celebre shooter di <b>Blizzard</b> è sicuramente la grande inter-connettività che ci sarà con il primo episodio della saga. Per la gioia di tantissimi fan del primo<b> Overwatch</b> è infatti stato confermato che tutti gli oggetti cosmetici ottenuti nel corso del tempo potranno essere trasferiti anche su<b> Overwatch 2.</b></p>
      <p>Leggi anche: <a href="https://www.tomshw.it/videogioco/call-of-duty-modern-warfare-golden-awards-2019/">Call of Duty Modern Warfare, The Outer Worlds e Gears 5 tra i candidati ai Golden Joystick Awards 2019</a></p>
      <figure>
        <img src="https://www.tomshw.it/images/images/2019/11/overwatch-2-59871.jpg"/>
      </figure>
      <p>Un problema sicuramente non di secondaria importanza visto che, nel corso degli anni, i vari utenti del titolo avevano spesso e volentieri speso un gran numero di soldi e di tempo per ottenere determinati oggetti cosmetici.</p>
      <p>A certificare tale possibilità è stato<b> Jeff Kaplan,</b> il lead designer di <b>Overwatch</b>, che ha dichiarato: “Tutti i giocatori del primo <b>Overwatch</b> potranno giocare alle stesse mappe dei giocatori di <b>Overwatch 2</b>, incluse le nuove mappe in arrivo con il secondo capitolo, e potrete anche giocare con i medesimi eroi. Vogliamo inoltre assicurarvi che tutti gli oggetti cosmetici che avete ottenuto in <b>Overwatch</b> saranno trasferiti in <b>Overwatch 2</b>. I vostri progressi non saranno perduti e nulla sarà lasciato indietro.”</p>
      <p>Che ne pensate di questa notizia e di <b>Overwatch 2</b>? Siete lieti di poter portare i vostri oggetti cosmetici anche in questo nuovo episodio del celebre franchise.</p>
      <blockquote>Nell’attesa di Overwatch 2 potete recuperare il primo capitolo della serie nella sua Legendary Edition <a href="https://toms.it/98F5u">su Nintendo Switch!</a></blockquote>
    </article>
  </body>
</html>