<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/indonezja-zwolennik-chlosty-za-cudzolostwo-sam-zostal-za-nie-wychlostany,982319.html"/>
    <meta property="og:site_name" content="TVN24"/>
    <meta property="article:published_time" content="2019-11-02T07:51:44+00:00"/>
    <meta property="og:title" content="Doradził wprowadzenie kary chłosty za cudzołóstwo. Sam został za nie wychłostany"/>
    <meta property="og:description" content="Mieszkaniec indonezyjskiej prowincji Aceh, Mukhlis bin Muhammad, jeden z czołowych zwolenników wprowadzenia kary chłosty za zdradę małżeńską, sam został publicznie poddany takiej karze po ujawnieni..."/>
  </head>
  <body>
    <article>
      <h1>Doradził wprowadzenie kary chłosty za cudzołóstwo. Sam został za nie wychłostany</h1>
      <address><time datetime="2019-11-02T07:51:44+00:00">02 Nov 2019, 07:51</time> by <a rel="author">asty/tr/kwoj</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/dd65a4a5-b4d9-4164-b679-349093ae0895-480p.mp4"/>
          <figcaption>Zwolennik chłosty za cudzołóstwo wychłostany za związek z...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/acab0116c354964a558e65bdd07ff047/e922e69e-0c34-4909-85e6-2f0ed8c34050-480p.mp4"/>
          <figcaption>Publiczna kara za homoseksualizm. Dwóch mężczyzn skazanych...</figcaption>
        </figure>
        <figcaption>Zwolennik chłosty za cudzołóstwo sam został za nie wychłostany<cite>Foto: Reuters | Video: Reuters</cite></figcaption>
      </slideshow>
      <h3>Mieszkaniec indonezyjskiej prowincji Aceh, Mukhlis bin Muhammad, jeden z czołowych zwolenników wprowadzenia kary chłosty za zdradę małżeńską, sam został publicznie poddany takiej karze po ujawnieniu, iż miał romans z zamężną kobietą.</h3>
      <related>
        <a href="https://www.tvn24.pl/wiadomosci-ze-swiata,2/wychlostani-za-homoseksualizm-niektorzy-w-tlumie-bili-brawo,742283.html"/>
      </related>
      <p>Mukhlis bin Muhhamad, który pracował dla agencji doradzającej lokalnym władzom w opracowywaniu propozycji i przestrzeganiu praw wymaganych przez islam, dostał 28 uderzeń trzciną przez zamaskowanego funkcjonariusza w obecności gapiów.</p>
      <p>W podobny sposób ukarana została kobieta, z którą został przyłapany w niedwuznacznej sytuacji.</p>
      <h3>"Jeśli pogwałciłeś prawo, będziesz wychłostany"</h3>
      <p>Aceh jest jedyną indonezyjską prowincją, która przyjęła w 2015 roku prawo szariatu. Przewiduje ono karę chłosty między innymi za związki homoseksualne, picie alkoholu, hazard oraz cudzołóstwo.</p>
      <p>Od tego czasu karze chłosty poddano już kilkadziesiąt osób, w tym 15 kobiet.</p>
      <p>- Nie ma znaczenia, kim jesteś. Jeśli pogwałciłeś prawo, będziesz wychłostany - powiedział dziennikarzom Husaini Wahab, wysoki rangą przedstawiciel miejscowych władz.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/minister-zaatakowany-przez-nozownika-przeszedl-operacje,976246.html"/>
        <a href="https://www.tvn24.pl/wiadomosci-ze-swiata,2/boeing-zawiera-pierwsze-ugody-miliony-dla-rodzin-ofiar-katastrof,972550.html"/>
        <a href="https://www.tvn24.pl/wiadomosci-ze-swiata,2/pogloski-o-malpie-wywolaly-zamieszki-zabitych-wyciagali-ze-spalonych-gruzow,971958.html"/>
        <a href="https://www.tvn24.pl/wiadomosci-ze-swiata,2/parlament-indonezji-przeciwko-malzenstwom-dzieci,970509.html"/>
        <a href="https://www.tvn24.pl/wiadomosci-ze-swiata,2/podpalenia-i-przerwy-w-dostawach-pradu-protesty-separatystow,965302.html"/>
      </related>
    </article>
  </body>
</html>