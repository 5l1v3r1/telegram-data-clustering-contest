<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/topics/donbas/zustrich-v-normandskomu-formati-abo-pokazhe-yogo-spromozhnist-abo-dast-pidstavi-dlya-zmini-formatu-vereshchuk-637179.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T07:46:39+00:00"/>
    <meta property="og:title" content="Зустріч в Нормандському форматі або покаже його спроможність, або дасть підстави для зміни формату, – Верещук"/>
    <meta property="og:description" content="Нормандський формат є механізмом контролю над виконанням Мінських угод - Верещук"/>
  </head>
  <body>
    <article>
      <h1>Зустріч в Нормандському форматі або покаже його спроможність, або дасть підстави для зміни формату, – Верещук</h1>
      <address>
        <time datetime="2019-11-02T07:46:39+00:00">02 Nov 2019, 07:46</time>
      </address>
      <h4>Нормандський формат є механізмом контролю над виконанням Мінських угод - Верещук</h4>
      <p>У фракції «Слуга народу» вважають, що зустріч лідерів держав нормандського формату або покаже його спроможність для припинення війни на Донбасі і відновлення територіальної цілісності України, або в разі його неспроможності стане підставою для зміни переговорної позиції України і формату переговорів.</p>
      <p>Про це розповіла представниця Кабінету Міністрів України у Верховній Раді, народний депутат фракції «Слуга народу» Ірина Верещук в ефірі одного з українських телеканалів.</p>
      <p>Представниця Кабінету Міністрів України у Верховній Раді, народний депутат фракції «Слуга народу» Ірина Верещук нагадала, що Нормандський формат є механізмом контролю над виконанням Мінських угод згідно з резолюцією Ради безпеки ООН 2202 від 17 лютого 2015 року про схвалення Комплексу заходів з виконання Мінських угод.</p>
      <p>«І якщо ми хочемо змінити цей Нормандський формат, то ми звертаємося в ООН, проводимо голосування і міняємо. Але спочатку потрібно зустрітися в нормандському форматі, зафіксувати його неспроможність, приїхати тоді в ООН, якщо ми розраховуємо на міжнародну підтримку, потім можливо на війська ООН, на міжнародні санкції», – зазначила вона.</p>
      <p>Нагадаємо, народна депутатка від «Слуги народу» Ірина <a href="https://glavcom.ua/news/deputatka-vid-slugi-narodu-irina-vereshchuk-poyasnila-svoji-vzajemini-z-lyudinoyu-medvedchuka-636952.html">Верещук пояснила свої взаємини із нардепом від «Опозиційної платформи – За життя» Тарасом Козаком</a> – власником телеканалів 112, NewsOne та ZIK, якого пов’язують із Віктором Медведчуком.</p>
      <related>
        <a href="https://glavcom.ua/news/nardep-belenyuk-poyasniv-yak-zmi-shkodyat-sportu-visokih-dosyagnen-636556.html"/>
        <a href="https://glavcom.ua/news/arahamiya-komitet-z-nacbezpeki-provede-vijizne-zasidannya-v-zolotomu-637148.html"/>
        <a href="https://glavcom.ua/news/nardep-yaremenko-napisav-zayavu-pro-vidstavku-z-vidkritoyu-datoyu-637129.html"/>
      </related>
    </article>
  </body>
</html>