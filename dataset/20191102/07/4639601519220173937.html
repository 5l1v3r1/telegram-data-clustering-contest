<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/society/simera-to-teleytaio-antio-ston-gianni-spano/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T07:26:46+00:00"/>
    <meta property="og:title" content="Σήμερα το τελευταίο αντίο στον Γιάννη Σπανό"/>
    <meta property="og:description" content="Στο Κιάτο σήμερα η κηδεία του Γιάννη Σπανού"/>
  </head>
  <body>
    <article>
      <h1>Σήμερα το τελευταίο αντίο στον Γιάννη Σπανό</h1>
      <h2>Στο Κιάτο σήμερα η κηδεία του Γιάννη Σπανού</h2>
      <address><time datetime="2019-11-02T07:26:46+00:00">02 Nov 2019, 07:26</time> by <a rel="author">ΤοΒΗΜΑ Team</a></address>
      <p>Στην ιδιαίτερη πατρίδα του το Κιάτο κηδεύεται σήμερα ο <a href="https://www.tovima.gr/tag/giannis-spanos/">Γιάννης Σπανός</a>.</p>
      <p>Από τις 13:00 η σορός θα εκτεθεί για προσκύνημα, ενώ η εξόδιος ακολουθία θα ξεκινήσει στις 14.00 στον Ιερό Ναό Μεταμορφώσεως του Σωτήρος.</p>
      <p>
        <a href="https://www.in.gr/2019/11/02/economy/syntakseis-poies-allages-erxontai-stis-prosorines-epikourikes-syntakseis/">Διαβάστε ακόμη : Ποιες αλλαγές έρχονται στις προσωρινές επικουρικές συντάξεις</a>
      </p>
      <p>Ο μουσικοσυνθέτης, πατέρας του Νέου Κύματος, άφησε την τελευταία του πνοή την Πέμπτη σε ηλικία 85 ετών.</p>
      <p>Ο Γιάννης Σπανός γεννήθηκε στο Κιάτο Κορινθίας το 1934. Μπήκε στη δισκογραφία με το τραγούδι «Μια αγάπη για το καλοκαίρι».</p>
      <p>Έχει γράψει πολλά τραγούδια για το λεγόμενο Νέο κύμα, σημαντικότεροι δίσκοι του όμως είναι οι «Ανθολογίες», το «Εκείνο το καλοκαίρι OST» (Α’ Βραβείο Μουσικής Φεστιβάλ Θεσσαλονίκης 1971) και η «Οδός Αριστοτέλους».</p>
      <p>Τα πιο γνωστά τραγούδια του είναι: «Σαν με κοιτάς», «Οδός Αριστοτέλους», «Σπασμένο καράβι», «Μια φορά θυμάμαι μ’ αγαπούσες», «Μαρκίζα», «Είπα να φύγω», «Βροχή και σήμερα», «Θα με θυμηθείς», «Στην αλάνα», «Μια Κυριακή» κ.ά.</p>
      <p>Έχει συνεργαστεί με διάσημους Γάλλους μουσικούς και ηθοποιούς στην αρχή της καριέρας του.</p>
      <p>Έχει μελοποιήσει στίχους των Λευτέρη Παπαδόπουλου, Γιώργου Παπαστεφάνου, αλλά και ποιήματα των Βασίλη Ρώτα, Γεωργίου Βιζυηνού, Μυρτιώτισσας, Νίκου Καββαδδία, Μίλτου Σαχτούρη κ.ά.</p>
      <p>Τραγούδια του έχουν ερμηνεύσει η Αρλέτα, ο Κώστας Καράλης, η Καίτη Χωματά, ο Γιάννης Πάριος, η Ελένη Δήμου,η Χάρις Αλεξίου κ.ά.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>