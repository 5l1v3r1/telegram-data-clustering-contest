<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/yakshcho-ne-4-tis-jevro-to-hocha-b-tri-minimalki-u-profspilci-vchiteliv-ozvuchili-osnovni-vimogi-do-novoji-vladi--637086.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T18:45:00+00:00"/>
    <meta property="og:title" content="Якщо не 4 тис. євро, то хоча б три мінімалки. У профспілці вчителів озвучили основні вимоги до нової влади"/>
    <meta property="og:description" content="Георгій Труханов вважає, що контрактна система зробить з вчителя кріпака"/>
  </head>
  <body>
    <article>
      <h1>Якщо не 4 тис. євро, то хоча б три мінімалки. У профспілці вчителів озвучили основні вимоги до нової влади</h1>
      <address>
        <time datetime="2019-11-02T18:45:00+00:00">02 Nov 2019, 18:45</time>
      </address>
      <h4>Георгій Труханов вважає, що контрактна система зробить з вчителя кріпака</h4>
      <p>Очільник Профспілки працівників освіти і науки Георгій Труханов розказав в <a href="https://glavcom.ua/interviews/golova-profspilki-osvityan-georgiy-truhanov-uchiteliv-hochut-perevesti-na-kontrakti-i-zrobiti-kripakami-636675.html">інтерв’ю «Главкому»</a>, які найголовніші вимоги до нової влади, від яких освітяни точно не відступлять.</p>
      <p>За словами Труханова, основне - належне фінансування, а далі слід реалізувати статтю закону про оплату праці. Він зазначив, що у цій статті сказано, що оплата праці вчителя має бути на рівні трьох мінімальних заробітних плат, проте зараз про це ніхто не говорить.</p>
      <p>«Наступний важливий пункт – контрактна система. До законопроєкту «Про повну загально-середню освіту» (№ 0901) внесена норма, яка зобов’язує усіх перевести на контракт, на який «накласти» трудовий договір. Тобто таким чином вчителя хочуть трішки закріпачити. А контракти пропонується ввести на рік чи два. А потім директор вправі буде звільнити людину. Так неможна чинити з людьми, коли робота носить постійний характер, а з вчителями хочуть укладати трудовий договір на певний термін», - сказав Труханов.</p>
      <p>Він підкреслив: аби контракт був з якимись перевагами, що в рамках контракту можна дати підвищений оклад, премію, соціальний пакет, то профспілка на це б погодились.</p>
      <p>«А коли буде гола ставка, і ці самі доплати і надбавки, і більше нічого, то ти просто втрачаєш впевненість у завтрашньому дні. Це все для того, щоби звільняти пенсіонерів, чи ще з якихось міркувань робиться…», - переконаний очільник профспілки вчителів.</p>
      <p>Як повідомлялось, 29 жовтня у Києві відбулася масова акція протесту освітян. За даними організаторів, до Києва з’їхалось близько 20 тисяч вчителів. Вони зібрались під Верховною Радою з гаслами «Гідну зарплату» і «Ні безглуздим реформам в освіті». «Безглуздими» працівники галузі  називають запропоновані зміни до законопроєкту «Про повну загально-середню освіту» (№ 0901). Цей документ був ухвалений у першому читанні ще за часів попередньої влади. Нова ж хоче тепер його удосконалити. Серед найбільш суттєвих, зокрема, пропозиція від депутатів фракції «Голос» щодо встановлення 40-годинного робочого тижня для учителів, а також скасування деяких надбавок.</p>
      <p>Як повідомлялось, 29 жовтня у Києві відбулася масова акція протесту освітян. За даними організаторів, до Києва з’їхалось близько 20 тисяч вчителів. Вони зібрались під Верховною Радою з гаслами «Гідну зарплату» і «Ні безглуздим реформам в освіті». «Безглуздими» працівники галузі  називають запропоновані зміни до законопроєкту «Про повну загально-середню освіту» (№ 0901). Цей документ був ухвалений у першому читанні ще за часів попередньої влади. Нова ж хоче тепер його удосконалити. Серед найбільш суттєвих, зокрема, пропозиція від депутатів фракції «Голос» щодо встановлення 40-годинного робочого тижня для учителів, а також скасування деяких надбавок.</p>
      <p>Перелік вимог, які <a href="https://glavcom.ua/kyiv/news/tisyachi-vchiteliv-viyshli-na-akciyu-protestu-v-kijevi-video-636158.html">сформулювали освітяни-учасники акції протесту в Києві</a>:</p>
      <ul>
        <li>збереження надбавок та доплат педагогам: за вислугу, престижність педагогічної праці, перевірку зошитів, завідування кабінетом, класне керівництво, вчене звання, науковий ступінь;</li>
      </ul>
      <ul>
        <li>можливість роботи за безстроковими трудовими договорами для працівників пенсійного віку;</li>
      </ul>
      <ul>
        <li>скорочений робочий час для педагогічних працівників;</li>
      </ul>
      <ul>
        <li>добровільність сертифікації для педагогічних працівників. </li>
      </ul>
      <blockquote>
        <b>Читайте також: <a href="https://glavcom.ua/interviews/golova-profspilki-osvityan-georgiy-truhanov-uchiteliv-hochut-perevesti-na-kontrakti-i-zrobiti-kripakami-636675.html">Голова Профспілки освітян Георгій Труханов: Учителів хочуть перевести на контракти і зробити кріпаками</a></b>
      </blockquote>
      <related>
        <a href="https://glavcom.ua/interviews/golova-profspilki-osvityan-georgiy-truhanov-uchiteliv-hochut-perevesti-na-kontrakti-i-zrobiti-kripakami-636675.html"/>
        <a href="https://glavcom.ua/kyiv/news/tisyachi-vchiteliv-viyshli-na-akciyu-protestu-v-kijevi-video-636158.html"/>
        <a href="https://glavcom.ua/specprojects/press_center/deputati-zbilshuyut-robochiy-tizhden-do-40-godin-dlya-osvityan--634443.html"/>
      </related>
    </article>
  </body>
</html>