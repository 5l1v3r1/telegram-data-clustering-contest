<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619495/%D8%A7%D8%B4%D8%AA%D8%BA%D8%A7%D9%84%D8%B2%D8%A7%DB%8C%DB%8C-%D8%AF%D8%B1-%D8%B1%D9%88%D8%B3%D8%AA%D8%A7%D9%87%D8%A7-%DA%86%D9%82%D8%AF%D8%B1-%D8%A8%DB%8C%DA%A9%D8%A7%D8%B1%DB%8C-%D8%B1%D8%A7-%DA%A9%D9%85-%DA%A9%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T18:31:00+00:00"/>
    <meta property="og:title" content="اشتغالزایی در روستاها چقدر بیکاری را کم کرد؟"/>
    <meta property="og:description" content="وزیر تعاون، کار و رفاه اجتماعی گفت: سهم اشتغال روستایی و شهرهای زیر ۱۰ هزار نفر از ۳ درصد سال‌های قبل اکنون به ۲۳ درصد رسیده است."/>
  </head>
  <body>
    <article>
      <h1>اشتغالزایی در روستاها چقدر بیکاری را کم کرد؟</h1>
      <address>
        <time datetime="2019-11-02T18:31:00+00:00">02 Nov 2019, 18:31</time>
      </address>
      <p>
        <i>وزیر تعاون، کار و رفاه اجتماعی گفت: سهم اشتغال روستایی و شهرهای زیر ۱۰ هزار نفر از ۳ درصد سال‌های قبل اکنون به ۲۳ درصد رسیده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>«محمد شریعتمداری» روز شنبه در مراسم امضای قرارداد عاملیت بند الف تبصره ۱۸ بانک توسعه تعاون و شرکت مهندسی آب و فاضلاب کشور که با حضور وزرای تعاون، کار و رفاه اجتماعی و نیرو در محل وزارت کار برگزار شد، اضافه کرد: یکی از آثار حضور دولت در جامعه استفاده از هم افزایی دولتمردان است.</p>
      <p>وی با بیان اینکه انتقال پول و سرمایه به سمت طرح‌های زیربنایی کند است، افزود: دولت‌ها مکلف به این کار هستند و نمونه آن تفاهم‌نامه‌ ایجاد ۲۳ هزار و ۵۸۷ شغل است که توسط شرکت آب و فاضلاب و بانک توسعه تعاون امضا می‌شود.</p>
      <p>وزیر کار افزود: عمده این طرح‌های آب و فاضلاب در شهرهای زیر ۱۰ هزار نفر و مناطق محروم اجرا می‌شود.</p>
      <p>وی در ادامه به تحریم ظالمانه دوشمن اشاره کرد و گفت: دشمن ما را با بستن درب چاه‌های نفت تهدید می‌کند، در حالی که رهبر معظم انقلاب سال‌های قبل فرمودند که امیدواریم روزی برسد که درب‌ چاه‌های نفت را ببندیم و اقتصاد را بدون نفت اداره کنیم و این شعار جزو اهداف بلندمدت کشور است.</p>
      <p>شریعتمداری گفت: دشمن با شیوه های گوناگون سعی داشت ما را به زانو درآورد اما با تصمیمات جایگزین مانند تبصره ۱۸ قانون بودجه این ترفندها را خنثی کردیم.</p>
      <p>وی در ادامه با اشاره به اجرای شش طرح آب و فاضلاب از محل تبصره ۱۸ قانون بودجه، ۲۳ هزار و ۵۸۷ شغل مستقیم و غیرمستقیم ایجاد می‌شود.</p>
    </article>
  </body>
</html>