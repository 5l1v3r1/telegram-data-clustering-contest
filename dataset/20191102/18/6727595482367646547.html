<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ma-baby-reaction-in-uapa-case-at-kozhikode892.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T18:05:00+00:00"/>
    <meta property="og:title" content="'യു.എ.പി.എ കരിനിയമം'; കേസെടുത്തത് പൊലീസ് പുനഃപരിശോധിക്കണം; കോഴിക്കോട്ടെ സംഭവത്തില്‍ പ്രതികരിച്ച് എം.എ ബേബി"/>
    <meta property="og:description" content="CPIM Kozhikode M.A. Baby UAPA Kerala കോഴിക്കോട്: മാവോയിസ്റ്റ് ബന്ധം ആരോപിച്ച് കോഴിക്കോട്ട് രണ്ടു യുവാക്കള്‍ക്കെതിരെ കേസെടുത്ത സംഭവത്തില്‍ പൊലീസിനെതിരെ സി.പി.ഐ.എം പൊളിറ്റ്"/>
  </head>
  <body>
    <article>
      <h1>'യു.എ.പി.എ കരിനിയമം'; കേസെടുത്തത് പൊലീസ് പുനഃപരിശോധിക്കണം; കോഴിക്കോട്ടെ സംഭവത്തില്‍ പ്രതികരിച്ച് എം.എ ബേബി</h1>
      <address><time datetime="2019-11-02T18:05:00+00:00">02 Nov 2019, 18:05</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: മാവോയിസ്റ്റ് ബന്ധം ആരോപിച്ച് കോഴിക്കോട്ട് രണ്ടു യുവാക്കള്‍ക്കെതിരെ കേസെടുത്ത സംഭവത്തില്‍ പൊലീസിനെതിരെ സി.പി.ഐ.എം പൊളിറ്റ് ബ്യൂറോ അംഗം എം.എ ബേബി. യു.എ.പി.എ പ്രകാരം കേസെടുത്തത് പൊലീസ് പുനഃപരിശോധിക്കണമെന്ന് എം.എ ബേബി ഫേസ്ബുക്ക് പോസ്റ്റ് വഴി ആവശ്യപ്പെട്ടു.</p>
      <p>യു.എ.പി.എ കരിനിയമമാണെന്നും എന്നാല്‍ പൊലീസ് ഉദ്യോഗസ്ഥര്‍ക്ക് ഇതു ബോധ്യപ്പെട്ടിട്ടില്ലെന്നും അദ്ദേഹം പറഞ്ഞു. സര്‍ക്കാര്‍ ഇക്കാര്യത്തില്‍ വ്യക്തമായ നിലപാടെടുക്കുമെന്ന് കേരളത്തിലെ ജനങ്ങള്‍ക്ക് ഉറപ്പുണ്ടെന്നും അദ്ദേഹം അഭിപ്രായപ്പെട്ടു.</p>
      <p>മാവോയിസ്റ്റ് അനുകൂല ലഘുലേഖ കൈവശം വെച്ചെന്നാരോപിച്ചാണ് സി.പി.ഐ.എം അംഗങ്ങളും കോഴിക്കോട് സ്വദേശികളുമായ അലന്‍ ഷുഹൈബ്, താഹ ഫസല്‍ എന്നിവരെ പൊലീസ് അറസ്റ്റ് ചെയ്തത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>നേരത്തേ പൊലീസ് നടപടി ഭരണകൂട ഭീകരതയാണെന്ന് ആരോപിച്ച് അലന്‍ ഷുഹൈബ് രംഗത്തെത്തിയിരുന്നു. തങ്ങള്‍ക്കെതിരെ ഒരു തെളിവുമില്ലെന്ന് ഇരുവരും പറഞ്ഞതായി മനോരമ ന്യൂസ് റിപ്പോര്‍ട്ട് ചെയ്തു.</p>
      <p>
        <b>എം.എ ബേബിയുടെ ഫേസ്ബുക്ക് പോസ്റ്റിന്റെ പൂര്‍ണരൂപം:</b>
      </p>
      <p>മാവോയിസ്റ്റ് ബന്ധം ആരോപിച്ചു കോഴിക്കോട്ട് രണ്ടു വിദ്യാര്‍ഥിള്‍ക്കെതിരെ യു.എ.പി.എ പ്രകാരം കേസെടുത്തത് പൊലീസ് പുനഃപരിശോധിക്കണം. യു.എ.പി.എ ഒരു കരിനിയമമാണ് എന്നതില്‍ സി.പി.ഐ.എമ്മിനോ കേരളാ സര്‍ക്കാരിനോ ഒരു സംശയവുമില്ല.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>പക്ഷേ, കേരളത്തിലെ ചില പൊലീസ് ഉദ്യോഗസ്ഥര്‍ക്ക് ഇതു ബോധ്യപ്പെട്ടിട്ടില്ല. സര്‍ക്കാര്‍ ഇക്കാര്യത്തില്‍ വ്യക്തമായ നിലപാട് എടുക്കും എന്നു കേരളത്തിലെ ജനങ്ങള്‍ക്ക് ഉറപ്പുണ്ട്.</p>
      <figure>
        <iframe src="https://www.youtube.com/embed/oJ4Q2iOKer8" width="500" height="281" data-service="Youtube" scrolling="no"/>
      </figure>
    </article>
  </body>
</html>