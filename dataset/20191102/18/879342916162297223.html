<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu"/>
    <meta property="og:site_name" content="Слово і Діло"/>
    <meta property="article:published_time" content="2019-11-02T18:54:10+00:00"/>
    <meta property="og:title" content="Суд обрав запобіжний захід Дубневичу (доповнено)"/>
    <meta property="og:description" content="Так, сьогодні Вищий антикорупційний суд України продовжив обирати запобіжний захід нардепу Дубневичу, якого підозрюють у заволодінні державними коштами в розмірі 93 млн гривень."/>
  </head>
  <body>
    <article>
      <h1>Суд обрав запобіжний захід Дубневичу (доповнено)</h1>
      <address>
        <time datetime="2019-11-02T18:54:10+00:00">02 Nov 2019, 18:54</time>
      </address>
      <p>
        <b>У Києві 2 листопада суд обрав запобіжний захід народному депутату <a href="https://www.slovoidilo.ua/persony/dubnevych-yaroslav-vasylovych">Ярославу Дубневичу</a>.</b>
      </p>
      <p>Як передає кореспондент «Слова і Діла», йому обрали заставу 100 млн грн.</p>
      <related>
        <a href="https://www.slovoidilo.ua/2019/10/31/kolonka/oleh-novykov/polityka/sprava-dubnevycha-vse-vidomo-sohodni"/>
      </related>
      <p>У Дубневича буде 5 днів для внесення застави. У разі невнесення САП і НАБУ можуть звертатися про зміну запобіжного заходу.</p>
      <p>Також, якщо Дубневич внесе заставу, то на нього покладуть низку обов'язків:</p>
      <ul>
        <li>повідомляти про зміну місце проживання та роботу;</li>
        <li>утримуватися від спілкування зі свідками та підозрюваними;</li>
        <li>здати документи, які дозволяють виїхати за кордон;</li>
        <li>здати закордонні паспорти;</li>
        <li>повідомляти про зміну місця проживання та/або роботи;</li>
        <li>утримуватися від спілкування зі свідками та підозрюваними;</li>
        <li>прибувати за першим викликом та носити електронний браслет.</li>
      </ul>
      <p>Сторона звинувачення вимагала обрати Дубневичу запобіжний захід у вигляді 60 днів арешту з альтернативою внесення застави в розмірі понад 93 мільйонів гривень. Прокурори стверджували, що перебуваючи на волі нардеп може ховатися від слідства або впливати на свідків.</p>
      <p>Адвокати Дубневича, зі свого боку, просили суд дозволити взяти нардепа на поруки.</p>
      <p>Нагадаємо, в п'ятницю, 1 листопада, в Києві почався суд у справі народного депутата Дубневича. Прокурори наполягали на застосуванні щодо нардепа запобіжного заходу у вигляді тримання під вартою з альтернативою внесення застави. Пізніше було оголошено перерву до 11:30 суботи, 2 листопада.</p>
      <p>Як відомо, 31 жовтня Верховна рада схвалила подання генерального прокурора Руслана Рябошапки <a href="https://www.slovoidilo.ua/2019/10/31/novyna/polityka/dubnevychu-vruchyly-pidozru">для народного депутата Дубневича</a>. Після цього, генпрокурор <a href="https://www.slovoidilo.ua/2019/10/31/novyna/polityka/dubnevychu-vruchyly-pidozru">вручив Дубневичу підозру в залі парламенту</a>. Депутата підозрюють у злочинах, передбачених ч. 5 ст. 191 КК України (привласнення, розтрата майна або заволодіння ним шляхом зловживання службовим становищем).</p>
      <p>Нагадаємо, <a href="https://www.slovoidilo.ua/2019/11/01/novyna/polityka/dubnevycha-hotovi-vzyaty-poruky-9-deputativ">Дубневича готові взяти на поруки 9 депутатів</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/infografika/polityka/znyattya-nedotorkannosti-zatrymannya-aresht-dubnevycha-yak-holosuvala-rada"/>
        <a href="https://www.slovoidilo.ua/2019/10/31/novyna/polityka/vr-proholosuvala-znyattya-nedotorkannosti-dubnevycha"/>
        <a href="https://www.slovoidilo.ua/2019/10/30/novyna/polityka/komitet-pidtrymav-prytyahnennya-vidpovidalnosti-nardepa-dubnevycha"/>
        <a href="https://www.slovoidilo.ua/2019/10/31/pogljad/polityka/stari-ta-novi-spravy-hpu-chomu-sxvalyly-aresht-dubnevycha-ta-xto-zoni-ryzyku"/>
      </related>
    </article>
  </body>
</html>