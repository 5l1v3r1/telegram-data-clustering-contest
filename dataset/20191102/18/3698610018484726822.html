<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/vcheni-viyavili-osoblivosti-mozku-lyudey-z-autizmom-328286_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T18:04:00+00:00"/>
    <meta property="og:title" content="Вчені виявили особливості мозку людей з аутизмом"/>
    <meta property="og:description" content="Дослідники порівняли будову мозку людей з розладами аутичного спектру і без них."/>
  </head>
  <body>
    <article>
      <h1>Вчені виявили особливості мозку людей з аутизмом</h1>
      <h2>Дослідники порівняли будову мозку людей з розладами аутичного спектру і без них.</h2>
      <address>
        <time datetime="2019-11-02T18:04:00+00:00">02 Nov 2019, 18:04</time>
      </address>
      <p>Міжнародна група вчених заявила про те, що їй вдалося виявити структурні особливості мозку людей з <a href="https://dt.ua/TECHNOLOGIES/vcheni-viyavili-gormon-pov-yazaniy-z-rozvitkom-autizmu-326987_.html"><b>аутизмом</b></a>. Виявилося, що розлади аутичного спектру пов'язані з підвищеною симетрією, повідомляє Naked science.</p>
      <p>У ході дослідження вчені вивчили дані про будову мозку 1774 людей з аутизмом і 1809 людей, які розладами аутичного спектру не страждали. Дані були отримані за допомогою МРТ. Виявилося, мозок людей з розладом аутистичного спектра більш симетричний. Їхня ліва і права півкулі більш схожі одна на одну, ніж у звичайних людей. Ці анатомічні відмінності зберігалися і при поправці на вік, стать, IQ, тяжкість симптомів та використання різних препаратів.</p>
      <p>Зменшена асиметрія стосувалася товщини кори у різних ділянках головного мозку. В здоровому мозку ця товщина відрізняється у лівої і правої півкуль. Разом з тим, відмінність між людьми з аутизмом та контрольною групою виявилася недостатньо великою, щоб зменшення асиметрії могло стати діагностичним критерієм або допомагало в клінічних прогнозах. Проте його існування допоможе більше дізнатися про нейробіологічну природу аутизму.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше вчені встановили, що <b><a href="https://dt.ua/TECHNOLOGIES/vcheni-viyavili-zv-yazok-mizh-zahvoryuvannyam-na-shizofreniyu-ta-imunitetom-lyudini-187928_.html">імунні клітини мозку людей, хворих на шизофренію, які є більш активними, ніж у людей без захворювання</a></b>, і ця активність з'являється ще до того, як розлад починає розвиватися.</p>
      <footer>За матеріалами: <a href="https://dt.ua/go/aHR0cDovL25ha2VkLXNjaWVuY2UucnUv">Naked Science</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>