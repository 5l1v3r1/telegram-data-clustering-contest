<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/02/megszakadt-a-fegyverszunet"/>
    <meta property="og:site_name" content="euronews"/>
    <meta property="article:published_time" content="2019-11-02T18:39:22+00:00"/>
    <meta property="og:title" content="Megszakadt a fegyverszünet"/>
    <meta property="og:description" content="Egy hónap után újra bombákkal támadták egymást a gázaiak és az izraeliek."/>
  </head>
  <body>
    <article>
      <h1>Megszakadt a fegyverszünet</h1>
      <address>
        <time datetime="2019-11-02T18:39:22+00:00">02 Nov 2019, 18:39</time>
      </address>
      <p>Több száz gyászoló vonult szombaton Kan Junisz utcáin keresztül Gázában, temetési körmenetben hordozva egy palesztin polgár, Ahmed al-Seri holttestét.</p>
      <p>Al-Seri szombaton halt meg, amikor izraeli repülőgépek gázai katonai célpontokat támadtak, válaszul a tengerparti enklávéból Izrael felé kilőtt rakétákra.</p>
      <p>Péntek éjjel összesen 10 rakétát indítottak palesztin oldalról Izrael felé. Ebből hetet elfogott a Vaskupola nevű légvédelmi rendszer, a kicsivel később indított háromból pedig egyet. Sderót városában egy lakóház sérült meg, kitörtek az ablakai.</p>
      <p>Áldozatokról nem érkezett jelentés. Egyetlen palesztin csoport sem vállalta felelősséget. A támadások egy hónapos fegyvernyugvást szakítottak meg.</p>
    </article>
  </body>
</html>