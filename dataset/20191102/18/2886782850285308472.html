<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/02/huszonket-hete-tuntetnek-hongkongban"/>
    <meta property="og:site_name" content="euronews"/>
    <meta property="article:published_time" content="2019-11-02T18:47:58+00:00"/>
    <meta property="og:title" content="Huszonkét hete tüntetnek Hongkongban"/>
    <meta property="og:description" content="A kínai hatóságok szombaton könnygázzal oszlatták a tüntetőket."/>
  </head>
  <body>
    <article>
      <h1>Huszonkét hete tüntetnek Hongkongban</h1>
      <address>
        <time datetime="2019-11-02T18:47:58+00:00">02 Nov 2019, 18:47</time>
      </address>
      <p>Könnygáz- és füstgránátokkal, valamint vízágyúval oszlatta a rendőrség Hongkongban a tüntetőket. A helyiek a hatósági tiltás ellenére vonultak a városállam bevásárlónegyedébe, hogy érdemi autonómiát követeljenek, miután a pekingi vezetés közölte, hogy tovább szűkíti a városállam önállóságát.</p>
      <p>A demonstráció békésen kezdődött, de hamar erőszakba torkolt, amikor a rendőrök az engedély nélküli tüntetés résztvevőit könnygázzal akarták feloszlatni.</p>
      <p>Hongkonban 22 hete tart a tüntetéssorozat, júniusban azért kezdtek tüntetni, mert szerették volna elérni, hogy a hongkongiakat ne lehessen kiadni a kínai hatóságoknak. A követelésekre azonban sem a hongkongi, sem a kínai hatóságok nem tudtak olyan választ adni, ami a tüntetőket lecsillapította volna, az ellenállás azóta folyamatosan nő. A tüntetők most már a városállam vezetőit maguk akarják megválasztani, ahogy azt Kína megígérte 1997-ben, amikor az egykori brit gyarmat visszatért kínai fennhatóság alá.</p>
    </article>
  </body>
</html>