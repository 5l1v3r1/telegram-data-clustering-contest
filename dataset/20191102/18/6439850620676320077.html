<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458172/%E2%80%98%E0%A6%A1%E0%A7%87%E0%A6%99%E0%A7%8D%E0%A6%97%E0%A7%81%E0%A6%B0-%E0%A6%8F%E0%A6%96%E0%A6%A8%E0%A7%8B-%E0%A6%A8%E0%A6%BF%E0%A7%9F%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A6%A3%E0%A7%87-%E0%A6%86%E0%A6%B8%E0%A7%87%E0%A6%A8%E0%A6%BF%E2%80%99"/>
    <meta property="og:site_name" content="Daily Janakantha"/>
    <meta property="article:published_time" content="2019-11-02T18:40:00+00:00"/>
    <meta property="og:title" content="‘ডেঙ্গুর এখনো নিয়ন্ত্রণে আসেনি’"/>
    <meta property="og:description" content="স্টাফ রিপোর্টার ॥ নবেম্বর মাসে এসেও পুরোপুরি নিয়ন্ত্রণে আসেনি ডেঙ্গুর প্রকোপ। শনিবারও সারাদেশে চিকিৎসাধীন রোগীর সংখ্যা ছিল প্রায় এক হাজার। চলতি বছরের জানুয়ারি থেকে ২ নবেম্বর পর্যন্ত সারাদেশে মোট ডেঙ্গু আক্রান্তের সংখ্যা দাঁড়িয়েছে ৯৬ হাজার ৪৬২ জনে। অক্টোবরে মোট ডেঙ্গু আক্রান্তের সংখ্যা ছিল ..."/>
  </head>
  <body>
    <article>
      <h1>‘ডেঙ্গুর এখনো নিয়ন্ত্রণে আসেনি’</h1>
      <address>
        <time datetime="2019-11-02T18:40:00+00:00">02 Nov 2019, 18:40</time>
      </address>
      <figure>
        <img src="http://www.dailyjanakantha.com/files/201911/1572723647_44.jpg"/>
      </figure>
      <p>স্টাফ রিপোর্টার ॥ নবেম্বর মাসে এসেও পুরোপুরি নিয়ন্ত্রণে আসেনি ডেঙ্গুর প্রকোপ। শনিবারও সারাদেশে চিকিৎসাধীন রোগীর সংখ্যা ছিল প্রায় এক হাজার। চলতি বছরের জানুয়ারি থেকে ২ নবেম্বর পর্যন্ত সারাদেশে মোট ডেঙ্গু আক্রান্তের সংখ্যা দাঁড়িয়েছে ৯৬ হাজার ৪৬২ জনে। অক্টোবরে মোট ডেঙ্গু আক্রান্তের সংখ্যা ছিল ৮ হাজার ১৪৩ জন। নবেম্বরের ২ দিনে ডেঙ্গুতে নতুন করে আক্রান্ত হয়েছে প্রায় ৪শ’ জন।</p>
      <p>স্বাস্থ্য অধিদফতরের ইমার্জেন্সি অপারেশন সেন্টার ও কন্ট্রোল রুম সূত্রে প্রাপ্ত তথ্যের পরিসংখ্যানে দেখা গেছে, গত ২৪ ঘণ্টায় নতুন ভর্তি ডেঙ্গু রোগীর সংখ্যা যথাক্রমে ১৫১। এদের মধ্যে ঢাকায় নতুন ভর্তি ৫৭ এবং ঢাকার বাইরে ৯৪। সারাদেশে বর্তমানে ভর্তি ডেঙ্গু ও সন্দেহজনক ডেঙ্গু রোগীর সর্বমোট সংখ্যা ৯৬৫ জন। ঢাকা মহানগরীতে বর্তমানে মোট ভর্তি রোগীর সংখ্যা ৪১৯ জন এবং ঢাকার বাইরে ৫৪৬ জন। রোগতত্ত্ব , রোগ নিয়ন্ত্রণ ও গবেষণা ইনস্টিটিউটে (আইইডিসিআর) ডেঙ্গু সন্দেহে ২৪৮ জনের মৃত্যুর তথ্য প্রেরিত হয়েছে। তাদের মধ্যে আইইডিসিআর ১৭১ জনের মৃত্যু পর্যালোচনা সমাপ্ত করে ১০৭ জনের মৃত্যু ডেঙ্গুজনিত বলে নিশ্চিত করেছে বলে জানিয়েছে আইইডিসিআর।</p>
      <p>স্বাস্থ্য অধিদফতরের ইমার্জেন্সি অপারেশন সেন্টার ও কন্ট্রোল রুম আরও জানায়, বর্তমানে ঢাকা শহর ব্যতীত ঢাকা বিভাগে ৮৯জন, চট্টগ্রামে বিভাগে ১১০জন, খুলনা বিভাগে ১৯৩ জন, রংপুর বিভাগে ১৭ জন, রাজশাহী বিভাগে ১৯ জন, বরিশালের ৬ জেলায় ৯০ জন, সিলেট বিভাগে ৩জন এবং ময়মনসিংহ বিভাগের চারটি জেলায় ২৩ জন ডেঙ্গু রোগী চিকিৎসাধীন রয়েছে।</p>
      <p>সূত্রটি আরও জানায়, ঢাকা শহরে অবস্থিত হাসপাতালগুলোর মধ্যে বর্তামানে ঢাকা মেডিক্যাল কলেজ হাসপাতালে ১০৯ জন, মিটফোর্ড হাসপাতালে ৭২ জন, ঢাকা শিশু হাসপাতালে ৯ জন, শহীদ সোহরাওয়ার্দী হাসপাতালে ১৮ জন, বঙ্গবন্ধু শেখ মুজিব মেডিক্যাল বিশ্ববিদ্যালয়ে ১০জন, রাজারবাগের পুলিশ হাসপাতালে ৩ জন, মুগদা মেডিক্যাল কলেজ হাসপাতালে ৫৮ জন, সম্মিলিত সামরিক হাসপাতালে ১৭জন এবং কুর্মিটোলা জেনারেল হাসপাতালে ৪২ জন ডেঙ্গু রোগী চিকিৎসাধীন রয়েছে।</p>
      <p>আর গত ২৪ ঘণ্টায় ঢাকা শহরে অবস্থিত হাসপাতালগুলোর মধ্যে নতুন রোগী ঢাকা মেডিক্যাল কলেজ হাসপাতালে ১৮ জন, মিটফোর্ড হাসপাতালে ৫ জন, শহীদ সোহরাওয়ার্দী হাসপাতালে ২ জন, বঙ্গবন্ধু শেখ মুজিব মেডিক্যাল বিশ্ববিদ্যালয়ে ৩ জন, মুগদা মেডিক্যাল কলেজ হাসপাতালে ৭ জন এবং কুর্মিটোলা জেনারেল হাসপাতালে ৩ জন নতুন ডেঙ্গু রোগী ভর্তি হয়েছে।</p>
    </article>
  </body>
</html>