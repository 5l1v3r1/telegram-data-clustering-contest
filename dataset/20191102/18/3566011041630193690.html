<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544232.html/%DA%AF%D9%86%D8%AF%D9%85-%D9%85%D9%88%D8%B1%D8%AF-%D9%86%DB%8C%D8%A7%D8%B2-%DA%A9%D8%B4%D9%88%D8%B1-%D8%B0%D8%AE%DB%8C%D8%B1%D9%87-%D8%B3%D8%A7%D8%B2%DB%8C-%D8%B4%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T18:56:00+00:00"/>
    <meta property="og:title" content="گندم مورد نیاز کشور ذخیره‌سازی شد‌"/>
    <meta property="og:description" content="قائم مقام مدیر عامل شرکت مادر تخصصی بازرگانی دولتی ایران گفت: گندم مورد نیاز کشور ذخیره‌سازی شده ‌و مشکلی در تأمین گندم مورد نیاز وجود ندارد."/>
  </head>
  <body>
    <article>
      <h1>گندم مورد نیاز کشور ذخیره‌سازی شد‌</h1>
      <address>
        <time datetime="2019-11-02T18:56:00+00:00">02 Nov 2019, 18:56</time>
      </address>
      <p>قائم مقام مدیر عامل شرکت مادر تخصصی بازرگانی دولتی ایران گفت: گندم مورد نیاز کشور ذخیره‌سازی شده ‌و مشکلی در تأمین گندم مورد نیاز وجود ندارد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  حسن حنان در بازدید از شرکت غله استان کرمانشاه اظهار داشت: با برنامه‌ریزی مناسب گندم مورد نیاز کشور ذخیره‌سازی شده و مشکلی در تأمین نان مورد نیاز مردم وجود ندارد.</p>
      <p>قائم مقام مدیرعامل و معاون بازرگانی داخلی شرکت مادر تخصصی دولتی ایران عنوان کرد: یک میلیون و 700 هزار تن گندم خرید داخل در 6 ماه اول سال برای متعادل کردن موجودی استان‌ها در کشور حمل و جابه‌جا شده است.</p>
      <p>حنان گفت: در فصل زراعی گذشته بیش از 8 میلیون تن گندم از کشاورزان سراسر کشور خریداری شد که از این میزان سهم استان کرمانشاه 546 هزار تن بود و استان کرمانشاه توانست به رتبه پنجم کشور در خرید تضمینی گندم دست پیدا کند.</p>
      <p>وی با اشاره به پرداخت 25 هزار میلیارد تومان، یارانه آرد و نان در سال توسط دولت افزود: برخورد با متخلفان و بستن تمامی روزنه‌های فساد از اولویت‌های اصلی شرکت مادر تخصصی بازرگانی دولتی ایران است و تمامی همکاران در ادارات کل غله استان‌ها نیز باید همواره به این موضوع توجه ویژه داشته باشند. </p>
      <p>ماشاءالله ارویسی مدیر کل غله و خدمات بازرگانی استان کرمانشاه نیز در این بازدید گفت: بر اساس برنامه حمل ابلاغی از شرکت مادر تخصصی بازرگانی دولتی ایران از ابتدای سال تاکنون بیش از  216 هزار تن گندم از کرمانشاه به سایر استان‌ها حمل شده است و این روند همچنان ادامه دارد.</p>
      <p>انتهای پیام/</p>
    </article>
  </body>
</html>