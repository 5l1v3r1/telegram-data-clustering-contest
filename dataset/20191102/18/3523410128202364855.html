<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637571/%D9%85%D8%A7-%D9%88-%D9%85%D9%84%D8%AA-%DB%8C%D9%85%D9%86-%D8%A7%D8%B2-%D9%82%D8%B1%D8%A8%D8%A7%D9%86%DB%8C%D8%A7%D9%86-%D8%B1%DA%98%DB%8C%D9%85-%D8%B3%D8%A7%D8%A8%D9%82-%D8%B3%D9%88%D8%AF%D8%A7%D9%86-%D9%87%D8%B3%D8%AA%DB%8C%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T18:17:00+00:00"/>
    <meta property="og:title" content="ما و ملت یمن از قربانیان رژیم سابق سودان هستیم"/>
    <meta property="og:description" content="عضو دفتر سیاسی حزب «الأمة القومی» سودان با اشاره به اینکه رژیم سابق این کشور یک مزدور بود، تأکید کرد که ملت‌های سودان و یمن هر دو قربانی رژیم..."/>
  </head>
  <body>
    <article>
      <h1>
        <a href="https://www.bultannews.com/fa/news/637571/%D9%85%D8%A7-%D9%88-%D9%85%D9%84%D8%AA-%DB%8C%D9%85%D9%86-%D8%A7%D8%B2-%D9%82%D8%B1%D8%A8%D8%A7%D9%86%DB%8C%D8%A7%D9%86-%D8%B1%DA%98%DB%8C%D9%85-%D8%B3%D8%A7%D8%A8%D9%82-%D8%B3%D9%88%D8%AF%D8%A7%D9%86-%D9%87%D8%B3%D8%AA%DB%8C%D9%85">ما و ملت یمن از قربانیان رژیم سابق سودان هستیم</a>
      </h1>
      <h2>عضو دفتر سیاسی حزب «الأمة القومی» سودان با اشاره به اینکه رژیم سابق این کشور یک مزدور بود، تأکید کرد که ملت‌های سودان و یمن هر دو قربانی رژیم...</h2>
      <address><time datetime="2019-11-02T18:17:00+00:00">02 Nov 2019, 18:17</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «محمد مرکز خریف» عضو دفتر سیاسی حزب الأمه القومی سودان گفت که رژیم سابق این کشور یک مزدور بود.</p>
      <p>خریف در مصاحبه با شبکه المیادین با اعلام این مطلب افزود که ما و ملت یمن قربانی رژیم سابق و فعلی سودان هستیم و نمی‌خواهیم جزئی از جنگ یمن باشیم.</p>
      <p>خریف تصریح کرد که دولت کنونی سودان در حال ساماندهی اوضاع خود است و ما نیز مخالف اعزام سربازان سودانی به یمن هستیم و نمی‌خواهیم در جنگ یمن دخالت کنیم بلکه خواهان حل بحران یمن به دور از جنگ و استفاده از سلاح هستیم.</p>
      <p>در همین ارتباط «یحیی سریع» سخنگوی نیروهای مسلح یمن امروز در کنفرانسی مطبوعاتی به خسارت‌های وارد شده به نیروهای سودانی شرکت‌کننده در جنگ یمن پرداخت و اعلام کرد، از ابتدای جنگ یمن تا کنون هشت هزار نظامی سودانی کشته، زخمی یا مفقود شده‌اند.</p>
      <p>وی افزود که نظام سودان با جان سربازان خود تجارت و با فریب آنها از طریق شعار و توجیه، ارتزاق می‌کند.</p>
    </article>
  </body>
</html>