<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811172.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T18:50:00+00:00"/>
    <meta property="og:title" content="اینترنت ملی روسیه راه اندازی شد"/>
    <meta property="og:description" content=" به گزارش مهر به نقل از یورونیوز، روز گذشته قانون «اینترنت ملی» در روسیه اجرایی و به طور آزمایشی از اینترنت کل جهان جدا شد. "/>
  </head>
  <body>
    <article>
      <h1>اینترنت ملی روسیه راه اندازی شد</h1>
      <address>
        <time datetime="2019-11-02T18:50:00+00:00">02 Nov 2019, 18:50</time>
      </address>
      <p>اینترنت ملی روسیه از روز گذشته به طور آزمایشی راه اندازی شد.</p>
      <p> به گزارش مهر به نقل از یورونیوز، روز گذشته قانون «اینترنت ملی» در روسیه اجرایی و به طور آزمایشی از اینترنت کل جهان جدا شد. </p>
      <p>طبق این قانون یک شبکه اینترنت مستقل برای روسیه ایجاد شده است.</p>
      <p>به گفته قانونگذاران روس، اینترنت ملی برای محافظت از Runet( اینترنت این کشور) در خصوص حملات سایبری یا تهدیدهای خارجی طراحی شده است.</p>
      <p>قانون «اینترنت ملی» به سازمان نظارت بر مخابرات و رسانه‌های روسیه این کشور ( Roskomnadzor)اجازه می دهد در صورت حمله سایبری، Runet را از شبکه اینترنت جهانی مجزا کند.</p>
      <p>الکساندر ژاروف رئیس سازمان نظارت بر مخابرات و رسانه‌های روسیه نیز اعلام کرد فقط در شرایط اضطراری اینترنت جهانی مسدود می شود یا سرویس مورد نیاز از طریق تهیه کنندگان خاصی ارائه خواهد شد.</p>
      <p>طبق این قانون باید تجهیزات خاصی نصب شود تا تهیه کنندگان اینترنت بتوانند ترافیک را فیلتر و دسترسی به اطلاعات غیر قانونی را محدود کنند. حال آنکه هرچند این قانون اجرایی شده اما تجهیزات جدید و مورد نیاز آن تکمیل نشده اند.</p>
      <p>به گفته کارشناسان هزینه اجرای این قانون بالغ بر ۳۰ میلیارد روبل ( معادل ۴۲۴ میلیون یورو) می شود که از این میزان ۲۰.۸ میلیارد روبل(۲۹۴ میلیون یورو) صرف خرید تجهیزات جدید می شود.</p>
      <p>آنتون فیشرمن یکی از مدیران پروژه در شرکت امنیت سایبریGroup-IB معتقد است این قانون توجیه دارد. او در این باره می گوید: با توجه به شرایط ژئوپلتیکال و ریسک های احتمالی از جانب کشورهای دیگر این قانون برای محافظت از کشور طراحی شده است.</p>
    </article>
  </body>
</html>