<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/emberhussal-hazalt-a-hannoveri-szornyeteg-18/185686"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T18:00:00+00:00"/>
    <meta property="og:title" content="Emberhússal házalt a hannoveri szörnyeteg - 18+"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Emberhússal házalt a hannoveri szörnyeteg - 18+</mark>
      </h1>
      <address><time datetime="2019-11-02T18:00:00+00:00">02 Nov 2019, 18:00</time> by <a rel="author">BoBe</a></address>
      <p>
        <b>Édesanyja 1879. október 25-én belehalt a világra hozatalába, édesapja pedig annyira gyűlölte, hogy elmegyógyintézetbe akarta záratni. Egész életét csavargóként élte, a rendőrségen szinte már otthonosan mozgott kisstílű lopásai és szeméremsértései miatt. </b>
        <b>Édesanyja 1879. október 25-én belehalt a világra hozatalába, édesapja pedig annyira gyűlölte, hogy elmegyógyintézetbe akarta záratni. Egész életét csavargóként élte, a rendőrségen szinte már otthonosan mozgott kisstílű lopásai és szeméremsértései miatt.</b>
      </p>
      <p>A zsaruk kimondottan kedvelték, kedvesnek tartották, és később szövetséget kötöttek vele. Amíg besúgóként jelentett az alvilágból, szemet hunytak a kisebb bűntettei felett.</p>
      <p>1918-ban Hannoverbe költözött, ahol a pályaudvar melletti piacon tengette napjait. Fiatal fiúkkal ismerkedett össze, akiknek csokit, cigarettát és éjszakai szállást adott. Csakhogy aki egyszer belépett a lakásába, az többé nem jött ki onnan.</p>
      <p>
        <b>Zűrös társ</b>
      </p>
      <p>Egy esztendő után csatlakozott hozzá egy társ, Hans Grans, a maga húsz évével és borzasztó jellemével. A későbbiekben úgy választották ki az áldozataikat, hogy Gransnak melyik fiú ruhája tetszett meg.</p>
      <figure>
        <img src="http://media.borsonline.hu/cikk/20/191227/big-lead/650x360/2010906_bundesarchiv-bild-friedrich-haarmann1.jpg"/>
        <figcaption>Friedrich Haarmann egy percig sem mutatott megbánást kegyetlen tette miatt © bundesarchiv</figcaption>
      </figure>
      <p>Haarmann pedig házalni kezdett, húst és használt ruhákat adott el. Sokan szerettek tőle vásárolni, mivel olcsón adta az árut. Természetesen senki sem sejtette, hogy a megvásárolt hús bizony nem disznó, de a ruhák eredetéről sem sejtet­tek semmit.</p>
      <p>
        <b>Sokkoló látvány</b>
      </p>
      <p>Idővel kisebb hibákat követtek el. Egy nőhöz például véres zokni került, míg Grans olyan öltönyt viselt, amit felismertek. Közben a Leine folyóból is több, kis méretű koponya sodródott a partra. Berlinből érkeztek nyomozók, hogy megfigyeljék Haarmannt és társát.</p>
      <figure>
        <img src="http://media.borsonline.hu/cikk/20/191227/gallery-picture/645w/2010921_bundesarchiv-bild-hans-grans1.jpg"/>
        <figcaption>Társára, Hans Gransra próbált kenni mindent © bundesarchiv</figcaption>
      </figure>
      <p>A lebukás 1924. június 24-én érkezett el a hannoveri szörnyeteg számára. Egy fiút szeretett volna felvinni a laká­sába, de az ellenállt és verekedni kezdtek. A rendőrség mindkettejüket őrizetbe vette, majd a Haarmann-nál tartott házkutatás során döbbentek rá az igazságra. A falakat vér borította, a szobában halmokban álltak az áldozatok ruhái. A sorozatgyilkos mindent tagadott, azt állította: csupán hússal és használt ruhákkal foglalkozik. Ám miután az egyik meggyilkolt fiú édesanyja felismerte nála elveszett fia kabátját, vallomást tett. Az egészet Gansra kente, hogy miatta ölte meg a fiúkat. A Leine folyó fekete iszapjából végül több száz csontot hoztak fel.</p>
      <figure>
        <img src="http://media.borsonline.hu/cikk/20/191227/gallery-picture/645w/2010919_bundesarchiv-bild-szoba-haarmann1.jpg"/>
        <figcaption>A sorozatgyilkos szobája sokkolta a rendőröket © bundesarchiv</figcaption>
      </figure>
      <p>
        <b>Utolsó kívánság</b>
      </p>
      <p>A tárgyaláson 27 fiatal meggyilkolásával vádolták meg a párost. Haarmann erre mindössze annyit reagált, hogy szeretne rágyújtani egy szivarra. A vérlázító ülésen több mint kétszáz tanú jelent meg. Amikor egyesével mutatták meg a meggyilkolt fiúk képét, a hannoveri szörnyeteg félvállról válaszolgatott: „Ezt lehet, hogy megöltem”, „Erre nem is emlékszem”.</p>
      <figure>
        <img src="http://media.borsonline.hu/cikk/20/191227/gallery-picture/645w/2010917_bundesarchiv-bild-targyalas-haarmann1.jpg"/>
        <figcaption>A tárgyalás végén azt kérte, végezzék ki © bundesarchiv</figcaption>
      </figure>
      <p>Végül azt kérte, inkább végezzék ki, mint hogy őrültek közé zárják. Utolsó kívánsága teljesült, 1924. december 19-én lefejezték. A rendőrök pontosan nem tudták, hogy hány fiatal fiút gyilkolhatott meg, de több mint százra tippeltek.</p>
    </article>
  </body>
</html>