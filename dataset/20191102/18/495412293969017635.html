<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/indiana-jones-in-toscana-george-rapier-esplora-parco-archeologico-di-montereggi/1944651/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T18:04:51+00:00"/>
    <meta property="og:title" content="“Indiana Jones” in Toscana/ George Rapier esplora parco archeologico di Montereggi"/>
    <meta property="og:description" content="George Rapier alla scoperta del sito archeologico etrusco di Montereggi: il magnate americano veste i panni di Indiana Jones in Toscana!"/>
  </head>
  <body>
    <article>
      <h1>“Indiana Jones” in Toscana/ George Rapier esplora parco archeologico di Montereggi</h1>
      <h2>George Rapier alla scoperta del sito archeologico etrusco di Montereggi: il magnate americano veste i panni di Indiana Jones in Toscana!</h2>
      <address><time datetime="2019-11-02T18:04:51+00:00">02 Nov 2019, 18:04</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p>Da magnate ed ex medico geriatra a <a href="https://www.ilsussidiario.net/news/cinema-televisione-e-media/2016/9/2/indiana-jones-e-i-predatori-dell-arca-perduta-il-segreto-del-successo-del-film-icona-dell-avventura/721398/"><b>Indiana Jones</b></a> della Toscana: la storia di <b>George Rapier</b> sta facendo il giro del web. Texano di origine, il proprietario di una catena di cliniche private da due anni vive in Italia, nell’ex residenza della famiglia <b>Frescobaldi</b>: parliamo di una villa da sogno a <b>Montereggi</b>, nei pressi di <b>Vinci</b>. Un acquisto da 10 milioni di euro, tramite la Lionard Luxury Real Estate, e un investimento da 20 milioni di euro per la ristrutturazione. Ma c’è di più, come riporta il Corriere della Sera: il castello ospita anche un sito archeologico etrusco ancora tutto da scoprire, considerato uno dei più importanti dagli esperti. Appassionato di archeologia, George Rapier ha spiegato che si tratta <i>«di un sito di straordinaria importanza, legato al porto etrusco sull’Arno dell’antica via fluviale dell’Arno. C’erano abitazioni, un’acropoli e una necropoli ancora inesplorate»</i>.</p>
      <h4>GEORGE RAPIER, INDIANA JONES IN TOSCANA</h4>
      <p>E <b>George Rapier</b> è pronto a vestire i panni di Indiana Jones ed andare a caccia dei luoghi inesplorati, supportato da alcune università americane. Un onore e un onere a cui è giunto non senza difficoltà: il Corriere della Sera sottolinea infatti che ha dovuto sfidare la burocrazia e norme di incredibile inefficacia, affiancato dal Gruppo Archeologico Montelupo (GAM). Ricordiamo che George Rapier fu al centro della critica già qualche tempo fa, a settembre, ma per un motivo totalmente diverso: i media parlarono molto del mega party con ospiti speciali i Queen, i Beach Boys e Roger Taylor. Quattrocento ospiti esclusivi per ascoltare tre superstar del pop rock mondiale, ecco il commento dell’ormai ex medico: «Erano amici e basta, non volevo clamore mediatico».</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/lotto-estrazioni-di-oggi-superenalotto-e-10elotto-2-novembre-i-numeri-vincenti/1944213/"/>
        <a href="https://www.ilsussidiario.net/news/sea-eye-alan-kurdi-in-acque-territoriali-italiane-migranti-chiesto-porto-sicuro/1944382/"/>
        <a href="https://www.ilsussidiario.net/news/oliviero-toscani-denunciato-da-salvini-chiesta-archiviazione-pm-critica-politica/1944657/"/>
        <a href="https://www.ilsussidiario.net/news/incidente-ad-unauto-blu-a-milano-via-antonini-coinvolto-bambino-di-9-anni/1944655/"/>
        <a href="https://www.ilsussidiario.net/news/attentato-come-al-bataclan-in-italia-allarme-terrorismo-ricercati-due-albanesi/1944539/"/>
        <a href="https://www.ilsussidiario.net/news/trecate-uccide-fratello-e-scappa-con-la-pistola-ricercato-tra-piemonte-e-lombardia/1944611/"/>
      </related>
    </article>
  </body>
</html>