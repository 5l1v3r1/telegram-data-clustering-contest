<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/torino-juventus-tv-streaming/"/>
    <meta property="og:site_name" content="Il Post"/>
    <meta property="article:published_time" content="2019-11-02T18:30:16+00:00"/>
    <meta property="og:title" content="Torino-Juventus in diretta TV e in streaming"/>
    <meta property="og:description" content="È l'anticipo serale dell'undicesima giornata di Serie A: le informazioni e i link per seguirlo in diretta su Dazn dalle 20.45"/>
  </head>
  <body>
    <article>
      <h1>Torino-Juventus in diretta TV e in streaming</h1>
      <h2>È l'anticipo serale dell'undicesima giornata di Serie A: le informazioni e i link per seguirlo in diretta su Dazn dalle 20.45</h2>
      <address>
        <time datetime="2019-11-02T18:30:16+00:00">02 Nov 2019, 18:30</time>
      </address>
      <p>Torino-Juventus è l’anticipo serale dell’<a href="https://www.ilpost.it/2019/11/02/partite-serie-a-giornata-11/">undicesima giornata di Serie A</a>. Si gioca sabato alle 20.45 allo Stadio Olimpico Grande Torino e sarà trasmesso in esclusiva su <a href="https://prf.hn/click/camref:1101l4N3R">Dazn</a>. Il Torino di Walter Mazzarri non si presenta al derby casalingo in un buon momento. Non vince in campionato dal 26 settembre e attualmente è tredicesimo in classifica. La squadra sta probabilmente pagando la stagione iniziata prima degli altri per i preliminari di Europa League, dove peraltro è stata eliminata ai playoff. La Juventus è favorita: è prima in classifica, imbattuta da inizio stagione e con la miglior difesa del campionato. Deve inoltre tenere a distanza l’Inter, che in serata ha vinto a Bologna ed è momentaneamente prima in classifica.</p>
      <figure>
        <iframe src="https://www.youtube.com/embed/PxEnWXAsr8I" width="675" height="380" data-service="Youtube" scrolling="no"/>
      </figure>
      <h3>Dove vedere Torino-Juventus</h3>
      <p>Torino-Juventus sarà trasmessa in diretta e in esclusiva dalla piattaforma online <a href="https://prf.hn/click/camref:1101l4N3R">Dazn</a>, accessibile in abbonamento al costo di 9,99 euro mensili. Dal 20 settembre 2019 Dazn è disponibile anche su Sky al canale Dazn 1. <a href="https://www.ilpost.it/2019/07/31/calcio-tv-streaming/">Qui</a> invece trovate una guida completa per seguire in diretta Serie A, Serie B, Champions League e campionati esteri nel corso della stagione 2019/20.</p>
      <h3>Le probabili formazioni di Torino-Juventus</h3>
      <p><b>Torino (3-5-2)</b> Sirigu; Izzo, Lyanco, Bremer; Ola Aina, Baselli, Rincon, Meité, Ansaldi; Verdi, Belotti<br/><b>Juventus (4-3-1-2)</b> Szczesny; Cuadrado, Bonucci, de Ligt, De Sciglio; Bentancur, Pjanic, Matuidi; Bernardeschi; Dybala, Ronaldo</p>
      <p>***</p>
      <p><i>Il Post</i> ha un’affiliazione con Dazn e ottiene un piccolo ricavo se decidete di provare il servizio di streaming partendo dai <a href="https://prf.hn/click/camref:1101l4N3R">link</a> di questa pagina.</p>
      <related>
        <h4>Articoli Correlati</h4>
        <a href="https://www.ilpost.it/2019/11/01/formula-1-nuove-regole/"/>
        <a href="https://www.ilpost.it/2019/09/17/siya-kolisi/"/>
        <a href="https://www.ilpost.it/2019/11/01/petrolio-spiagge-brasile/"/>
      </related>
    </article>
  </body>
</html>