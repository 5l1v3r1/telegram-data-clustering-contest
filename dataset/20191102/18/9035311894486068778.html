<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/02/isci-temsilcileri-volkswagenin-turkiyeye-yatirimina-suriye-operasyonundan-dolay-karsi?utm_source=Bundle&amp;utm_campaign=feeds_news&amp;utm_medium=referral&amp;utm_campaign=Bundle&amp;utm_medium=referral&amp;utm_source=Bundle"/>
    <meta property="og:site_name" content="euronews"/>
    <meta property="article:published_time" content="2019-11-02T18:27:19+00:00"/>
    <meta property="og:title" content="İşçi temsilcileri Volkswagen’in Türkiye’ye yatırımını veto edebilir"/>
    <meta property="og:description" content="Türkiye’de yeni üretim tesisi kuracağını açıklayan Volkswagen'in bu yatırımına işçi temsilcilerinin karşı çıktığı ve vetoya hazırlandığı iddia edildi."/>
  </head>
  <body>
    <article>
      <h1>İşçi temsilcileri Volkswagen’in Türkiye’ye yatırımını veto edebilir</h1>
      <address><time datetime="2019-11-02T18:27:19+00:00">02 Nov 2019, 18:27</time> by <a rel="author">Euronews </a></address>
      <p>Türkiye’de yeni üretim tesisi kuracağını açıklayan Volkswagen'in bu yatırımına işçi temsilcilerinin karşı çıktığı ve vetoya hazırlandığı iddia edildi. Buna göre işçi temsilcileri Türkiye’nin Suriye operasyonuna karşı çıktığı için 15 Kasım’da gerçekleşecek toplantıda yatırım kararını veto edecek. Volkswagen Türkiye’de 1,3 milyar Euro yatırım planlıyor.</p>
      <p>Volkswagen’in Küresel İş Konseyi Başkanı ve Denetim Kurulu üyesi Bernd Osterloh "Net bir şekilde belirtmek istiyorum. Türkiye politik amaçlarına güç kullanarak ulaşmak istediği sürece, işçi temsilcileri yatırım kararına karşı çıkacak.” diye konuştu. Osterloh’un bu açıklamaları kurum içi gazetede yayımlandı.</p>
      <h3>Senede 300 bin araç kapasiteli</h3>
      <p>Alman otomotiv devinin Türkiye’deki fabrikasının kapasitesi yıllık 300 bin araç olacak. Volkswagen bu fabrikayı Türkiye ve Orta Doğu pazarında genişlemek için kullanmayı planlıyor.</p>
      <p>Şirketin baş mali yöneticisi Frank Witter çarşamba günü gazetecilere yaptığı açıklamada siyasi durumu ve gelişmeleri izlediklerini belirterek alternatif aramak için zaman baskısı bulunmadığını söyledi.</p>
      <ul>
        <li>
          <b>
            <a href="https://tr.euronews.com/2019/10/02/volkswagen-in-manisa-da-sirket-kurmasi-yeni-fabrika-icin-turkiye-secenegini-guclendirdi">Volkswagen'in Manisa'da şirket kurması yeni fabrika için Türkiye seçeneğini güçlendirdi</a>
          </b>
        </li>
        <li>
          <b>
            <a href="https://tr.euronews.com/2019/09/06/reuters-volkswagen-yoneticisi-erdoganla-gorustu-yatirim-buyuk-ihtimal-turkiyeye-yapilacak">Reuters: Volkswagen yöneticisi Erdoğan'la görüştü, yatırım büyük ihtimal Türkiye'ye yapılacak</a>
          </b>
        </li>
      </ul>
      <h3>Toplantı 15 Kasım'da</h3>
      <p>Bloomberg'in haberine göre Denetim Kurulu üyesi Osterloh şirketin yatırım kararı alırken çevrenin istikrarına da dikkat edeceğini söyledi. İşçi temsilcileri Volkswagen’in stratejik kararlarında oldukça güçlü bir role sahipler. Denetleme kurulunda üyelerin yarısını oluşturuyorlar ve veto gücünü ellerinde bulunduruyor.</p>
      <p>Şirketin gelecek 5 yıllık yatırım kararları 15 Kasım’daki toplantıda masaya yatırılacak.</p>
    </article>
  </body>
</html>