<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/nagorodzheno-peremozhciv-vidkritogo-kubku-mista-z-intelektualnih-igor-637159.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T06:02:19+00:00"/>
    <meta property="og:title" content="Нагороджено переможців Відкритого кубку міста з інтелектуальних ігор"/>
    <meta property="og:description" content="Завершився розіграш чергового Відкритого кубку міста з інтелектуальних ігор на призи мера міста"/>
  </head>
  <body>
    <article>
      <h1>Нагороджено переможців Відкритого кубку міста з інтелектуальних ігор</h1>
      <address>
        <time datetime="2019-11-02T06:02:19+00:00">02 Nov 2019, 06:02</time>
      </address>
      <h4>Завершився розіграш чергового Відкритого кубку міста з інтелектуальних ігор на призи мера міста</h4>
      <p>Змагання тривали чотири дні (28-31 жовтня). У фінальний день були розіграні 30 командних номінацій та вручено 180 індивідуальних нагород. Першими свої нагороди отримали переможці та призери Чемпіонату міста з гри «Що? Де? Коли?» сезону 2018/2019рр. Серед дорослих команд: 3 місце у команди «Тундра», 2 місце – «Ксюша», 1 місце – «Т.0,5.Т». Всього в сезоні взяло участь 28 різних команд.</p>
      <p>У рамках Відкритого кубку міста чемпіонами та призерами із гри «Що? Де? Коли?» серед учнів не старше 6 класу стали: 3 місце - команда школи №3, 2-ге місце – команда школи №26, 1-ше місце – команда фізико-математичної гімназії №17.</p>
      <p>У заліку Преміум ліги серед учнів не старше 9-го класу 3-тє та 2-ге місця посіли команди ФМГ №17, а перше місце у юнаків та дівчат з Вінницького Технічного Ліцею. В абсолютному заліку серед старших класів та всіх учасників шкільного віку: 3 місце – команда Подільського науково-технічного ліцею, 2 місце – команда Вінницького технічного ліцею, 1 місце – ФМГ №17. Всього серед школярів в грі «Що? Де? Коли?» випробували свої сили 27 команд, що представляли 18 навчальних закладі міста та області.</p>
      <p>Чемпіонами та призерами Відкритого кубку міста на призи міського голови 2019 року із гри «Ерудит квартет» серед команд шкільного віку стали: ФМГ №17 (3 місце), школа №31 (2 місце), Вінницьке вище професійне училище сфери послуг (1 місце). Серед дорослих команд третє місце у «Т.0,5.Т», друге – у «Тундри» і перше – у команди «Ксюша». Переможців визначали із 8 команд серед дітей, та із 8 команд серед дорослих.</p>
      <p>Наступними нагородили чемпіонів та призерів Відкритого кубку міста на призи міського голови 2019 року із гри «Що? Де? Коли?» в заліку серед молодіжних та дорослих команд.</p>
      <p>Всі переможці отримали призи від організаторів, генерального спонсору та партнерів.</p>
      <related>
        <a href="https://glavcom.ua/vinnytsia/news/predstavnikiv-socialnoji-sferi-privitali-z-profesiynim-svyatom-637150.html"/>
        <a href="https://glavcom.ua/country/health/u-chernigovi-vidnovlyat-navchannya-u-shkoli-de-zafiksuvali-spalah-gepatitu-637133.html"/>
        <a href="https://glavcom.ua/country/science/vseukrajinskiy-radiodiktant-nacionalnoji-jednosti-cogo-roku-pisatimut-za-novimi-pravilami-637050.html"/>
      </related>
    </article>
  </body>
</html>