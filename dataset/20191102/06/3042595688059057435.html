<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/alpinesset-om-dramaet---jeg-var-i-sjokk/71775550"/>
    <meta property="og:site_name" content="Dagbladet.no"/>
    <meta property="article:published_time" content="2019-11-02T06:54:24+00:00"/>
    <meta property="og:title" content="Alpinesset om dramaet: - Jeg var i sjokk"/>
    <meta property="og:description" content="Emelie Wikström ble for kort tid siden utsatt for et tyveri."/>
  </head>
  <body>
    <article>
      <h1>Alpinesset om dramaet: - Jeg var i sjokk</h1>
      <h2>Emelie Wikström ble for kort tid siden utsatt for et tyveri.</h2>
      <address><time datetime="2019-11-02T06:54:24+00:00">02 Nov 2019, 06:54</time> by <a rel="author">Marthe Ihle</a></address>
      <p>Den svenske alpinstjerna (27) fikk en turbulent start på sesongen, da en mann tok seg inn i hennes og kjæresten Robins hotellrom før sesongstarten i østerrikske Sölden forrige måned.</p>
      <p>Overfor <a href="https://www.aftonbladet.se/sportbladet/a/b56793/emelie-wikstrom-om-fracka-stolddramat">Aftonbladet</a> forteller Wikström om dramaet.</p>
      <p>- Jeg var i sjokk. Det var så ubehagelig.</p>
      <h3>Var på rommet</h3>
      <p>Hun forteller at hun og kjæresten var ute og spiste på restaurant, for så å hente jakkene i garderoben og går for kvelden.</p>
      <p>
        <b>- Samtidig gikk en mann i baren, det virket som han var litt for beruset. Vi gikk kanskje et halvminutt etter ham, og da vi tok ham igjen, drev han og fiklet med en sykkel, sier Wikström.</b>
      </p>
      <p>Hun sier at hun og kjæresten tok et glass på et annet sted før de trakk seg tilbake til hotellet. Ved døra, innså hun at nøkkelkortet var vekk. Etter å ha bedt om et nytt i resepsjonen og fikk kommet inn på rommet, ble de altså sjokkerte:</p>
      <p>- Jeg krasjer med en mann som kommer ut av rommet. Jeg trodde vi hadde feil nøkkel, men jeg ser at det er våre bager som ligger der og at lommeboka mi lå åpen.</p>
      <h3>Ubehagelig</h3>
      <p>Mannen kjente hun igjen: Det var den samme som hadde forlatt restauranten samtidig som henne og kjæresten. Så langet de ut etter mannen.</p>
      <p>Politiet ble tilkalt. Det viste seg at mannen hadde fått med seg noen thailandske baht og et flaxlodd.</p>
      <p>
        <b>- Jeg var i sjokk, det var så ubehagelig. Det var «drama deluxe», sier hun.</b>
      </p>
      <p>Wikström er en av flere svenske alpinister som skal fylle tomrommet etter Pernilla Wiberg og Anja Pärsson. Så langt har det bare lykkes sånn passe.</p>
      <p>Hennes beste resultat i verdenscupen er en åttendeplass fra Åre i 2015, men hun klarte å karre med seg en sjetteplass i slalåm fra OL i Sotsji.</p>
    </article>
  </body>
</html>