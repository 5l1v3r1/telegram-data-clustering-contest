<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/beto-orourke-ritirato-elezioni-presidenziali-stati-uniti/"/>
    <meta property="og:site_name" content="Il Post"/>
    <meta property="article:published_time" content="2019-11-02T06:47:58+00:00"/>
    <meta property="og:title" content="Il Democratico Beto O’Rourke ha ritirato la sua candidatura per le elezioni presidenziali statunitensi del 2020"/>
    <meta property="og:description" content="Beto O'Rourke, 47 anni, ex parlamentare eletto in Texas e uno dei candidati Democratici alle elezioni presidenziali statunitensi del 2020, ha annunciato venerdì il ritiro della sua candidatura a diventare nuovo presidente. O'Rourke, che era diventato noto in tutto il paese per il buon risultato ottenuto"/>
  </head>
  <body>
    <article>
      <h1>Il Democratico Beto O’Rourke ha ritirato la sua candidatura per le elezioni presidenziali statunitensi del 2020</h1>
      <address>
        <time datetime="2019-11-02T06:47:58+00:00">02 Nov 2019, 06:47</time>
      </address>
      <p>Beto O’Rourke, 47 anni, ex parlamentare eletto in Texas e uno dei candidati Democratici alle elezioni presidenziali statunitensi del 2020, <a href="https://www.nytimes.com/2019/11/01/us/politics/iowa-poll-warren-biden.html">ha annunciato</a> venerdì il ritiro della sua candidatura a diventare nuovo presidente. O’Rourke, che era diventato noto in tutto il paese per il buon risultato ottenuto nelle <a href="https://www.ilpost.it/2018/11/07/beto-cruz-texas/">elezioni per rinnovare il Senato nel 2018</a>, ha detto che la sua campagna elettorale non aveva «i mezzi per andare avanti con successo». O’Rourke non era riuscito a emergere come candidato forte e si era trovato in difficoltà nei dibattiti con gli altri candidati Democratici alle prossime primarie.</p>
      <p>L’annuncio del suo ritiro è stato commentato con toni molto duri dal presidente statunitense Donald Trump, che ha definito O’Rourke un «tipo patetico» che «si è ritirato come un cane».</p>
    </article>
  </body>
</html>