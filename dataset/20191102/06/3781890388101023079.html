<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739608"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T06:35:00+00:00"/>
    <meta property="og:title" content="ซื้อหวยเลขที่บ้านให้โชค12ล้าน หลังพายุถล่มยับ2ครั้งติด"/>
    <meta property="og:description" content="ฟ้าหลังฝน!! พายุถล่มบ้าน 2 ครั้งพังยับไม่ท้อชีวิตต้องไปต่อ ซื้อลอตเตอรี่ครั้งแรกเลขที่บ้านให้โชคเป็นเศรษฐีใหม่ ถูกหวยรางวัลที่ 1 รับเต็มๆ 12 ล้าน ยังไม่ได้วางแผนใช้เงิน ขอใช้หนี้สินให้หมดก่อนค่อยว่ากัน  "/>
  </head>
  <body>
    <article>
      <h1>ซื้อหวยเลขที่บ้านให้โชค12ล้าน หลังพายุถล่มยับ2ครั้งติด</h1>
      <address>
        <time datetime="2019-11-02T06:35:00+00:00">02 Nov 2019, 06:35</time>
      </address>
      <p>
        <b>ฟ้าหลังฝน!! พายุถล่มบ้าน 2 ครั้งพังยับไม่ท้อชีวิตต้องไปต่อ ซื้อลอตเตอรี่ครั้งแรกเลขที่บ้านให้โชคเป็นเศรษฐีใหม่ ถูกหวยรางวัลที่ 1 รับเต็มๆ 12 ล้าน ยังไม่ได้วางแผนใช้เงิน ขอใช้หนี้สินให้หมดก่อนค่อยว่ากัน  </b>
      </p>
      <p>เมื่อวันที่ 2 พ.ย. ผู้สื่อข่าวไปตรวจสอบบ้านเลขที่ 75/2 ต.สบสาย อ.สูงเม่น จ.แพร่ หลังทราบว่ามีผู้โชคดีเป็นเศรษฐีใหม่ถูกลอตเตอรี่รางวัลที่ 1 งวดประจำวันที่ 1 พ.ย. หมายเลข  967375 จำนวน 2 ใบ ได้รับเงิน 12 ล้านบาท เมื่อไปถึงพบมีชาวบ้านมาร่วมแสดงความยินดีจำนวนมาก ทราบชื่อผู้โชคดีคือ นายประทีป สายทอง อายุ 60 ปี และนางสมพร สายทอง อายุ  58 ปี สองสามีภรรยา ซึ่งเป็ฯเจ้าของบ้านดังกล่าว โดยนางสมพร เปิดเผยว่า ตื่นเต้นดีใจสุดๆ เพราะไม่คาดฝันมาก่อน ปกติจะซื้อเลขที่บ้านกับเลขทะเบียนรถเป็นประจำก็ถูกบ้างเล็กๆ น้อย ครั้งนี้เพิ่งซื้อลอตเตอรี่ครั้งแรกก็เลือกซื้อเลขที่บ้านเหมือนเดิม เพราะบ้านเคยถูกพายุพัดหลังคาปลิวมาแล้วสองครั้ง หลังถูกรางวัล 12 ล้าน ไม่หวังอะไรมากอยากใช้หนี้ให้หมดก่อนแล้วค่อยคิดเรื่องอื่น <br/><br/>ด้าน นายประทีป สามี กล่าวว่า ตอนนี้ไปแจ้งความไว้เป็นหลักฐานแล้วที่ สภ.สูงเม่น จ.แพร่ แต่ยังไม่ได้ไปขึ้นเงิน ส่วนเงินที่จะได้ทั้งหมดตอนนี้ยังไม่ได้วางแผนอะไร แต่ก่อนอื่นขอเอามาใช้หนี้ให้หมดก่อนเพราะมีหนี้อยู่เยอะ จากนั้นค่อยมาว่ากันว่าจะเอายังไง อีกอย่างก็ยังดีใจตื่นเต้นวางแผนยังไม่ถูก แต่อาชีพเดิมคือทำเฟอร์นิเจอร์ก็ยังต้องทำต่อไปไม่ทิ้ง</p>
      <figure>
        <img src="https://www.dailynews.co.th/admin/upload/20191102/news_lGcNDhWGEJ114534_533.jpg?v=20191102185?v=1997"/>
      </figure>
    </article>
  </body>
</html>