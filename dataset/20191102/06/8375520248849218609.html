<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/trener-vernidub-tochno-znayu-shcho-z-rosiji-propoziciy-ne-priymu-637166.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T06:13:17+00:00"/>
    <meta property="og:title" content="Тренер Вернидуб: Точно знаю, що з Росії пропозицій не прийму"/>
    <meta property="og:description" content="Відомий за роботою в «Зорі» наставник прокоментував чутки про те, що він очолить солігорський «Шахтар»"/>
  </head>
  <body>
    <article>
      <h1>Тренер Вернидуб: Точно знаю, що з Росії пропозицій не прийму</h1>
      <address>
        <time datetime="2019-11-02T06:13:17+00:00">02 Nov 2019, 06:13</time>
      </address>
      <h4>Відомий за роботою в «Зорі» наставник прокоментував чутки про те, що він очолить солігорський «Шахтар»</h4>
      <p>Український тренер Юрій Вернидуб прокоментував інформацію про те, що він стане тренером солігорського «Шахтаря».</p>
      <p>- Коли це трапиться - я вам першим скажу, - сказав Юрій Миколайович в коментарі <a href="https://ua.tribuna.com/">«Трибуні»</a>. - Але вперше чую, що вже у понеділок маю очолити. Підстави для таких чуток є? Я не знаю, про що ви говорите. У житті все може трапитися. Сьогодні так, завтра може щось змінитися, після завтра ще щось може змінитися. Не можу відповісти на це питання так, як ви б хотіли. Якщо є про що говорити - я говорю. Якщо немає або ще не зовсім є - кажу, що не знаю.</p>
      <p>Я не знаю, що зі мною буде завтра вранці. Може, не дай Боже, зі мною щось трапиться. Зараз не можу сказати, що прийняв Солігорськ.</p>
      <p>
        <b>- Ви не проти прийняти солігорський «Шахтар»?</b>
      </p>
      <p>- Я не працюю з червня, багато куди їздив. У мене було дуже багато пропозицій. Чому ні? Якби вам запропонували взяти нормальну команду, з базою, умовами для тренувань, то чому ні? Це нормальна ситуація. Кожен подумає, проаналізує і зробить свій висновок. Це може бути Білорусь, Литва, Латвія, Казахстан. Єдине, що я знаю - з Росії точно не прийму. Хіба що коли у нас щось зміниться, тоді можна буде про щось говорити. Дай Беже, щоб щось змінилося.</p>
      <blockquote>
        <b>Читайте також: <a href="https://glavcom.ua/sport/publications/u-vogni-yak-dinamo-zdolalo-shahtar-na-pershomu-morozi-636623.html">У вогні. Як «Динамо» здолало «Шахтар» на першому морозі</a></b>
      </blockquote>
      <related>
        <a href="https://glavcom.ua/sport/news/yuriy-vernidub-konsultuje-klub-pershoji-ligi-605778.html"/>
      </related>
    </article>
  </body>
</html>