<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/vimatv/o-g-kallianos-sto-one-channel-psyxofthora-kai-stenaxori-i-kathimerinotita-enos-politikou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T06:54:49+00:00"/>
    <meta property="og:title" content="Ο Γ. Καλλιάνος στο One Channel: Ψυχοφθόρα και στενάχωρη η καθημερινότητα ενός πολιτικού"/>
    <meta property="og:description" content="Καλεσμένος στην εκπομπή Citizen One βρέθηκε το βράδυ της Παρασκευής (1/11) ο βουλευτής της Νέας Δημοκρατίας και γνωστός μετεωρολόγος, Γιάννης Καλλιάνος."/>
  </head>
  <body>
    <article>
      <h1>Ο Γ. Καλλιάνος στο One Channel: Ψυχοφθόρα και στενάχωρη η καθημερινότητα ενός πολιτικού</h1>
      <h2>Καλεσμένος στην εκπομπή Citizen One βρέθηκε το βράδυ της Παρασκευής (1/11) ο βουλευτής της Νέας Δημοκρατίας και γνωστός μετεωρολόγος, Γιάννης Καλλιάνος.</h2>
      <address><time datetime="2019-11-02T06:54:49+00:00">02 Nov 2019, 06:54</time> by <a rel="author">ΤοΒΗΜΑ Team</a></address>
      <p>Καλεσμένος στην εκπομπή Citizen One βρέθηκε το βράδυ της Παρασκευής (1/11) ο βουλευτής της Νέας Δημοκρατίας και γνωστός μετεωρολόγος, Γιάννης Καλλιάνος.</p>
      <p>Συζητώντας με τον Κώστα Γιαννακίδη, ο κ. Καλλιάνος μίλησε για την πολιτική σκηνή χώρας του χθες και του σήμερα, αλλά και για την επαγγελματική του πορεία στην μετεωρολογία και το πως ο ίδιος έχει καταφέρει να κάνει τον καιρό είδηση, δηλώντας χαρακτηριστικά πως «ζει και αναπνέει» για τη μαγεία της πρόγνωσης του καιρού.</p>
      <p>
        <a href="https://www.in.gr/2019/11/02/greece/poies-perioxes-tis-attikis-kindyneyoun-perissotero-apo-katastrofikes-plimmyres/">Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες</a>
      </p>
      <p>Μιλώντας για τις άγνωστες πτυχές της επιστήμης του του, ο ίδιος μεταξύ άλλων δήλωσε πως η μεγαλύτερη πρόκληση για έναν μετεωρολόγο είναι η ακρίβεια, ενώ αποκάλυψε ότι έχει δεχθεί μπούλινγκ εξαιτίας λανθασμένης πρόγνωσης που έχει κάνει στο παρελθόν.</p>
      <p>Στο τραπέζι του Citizen One ο Γ. Καλλιάνος μίλησε επίσης για την κλιματική αλλαγή επισημαίνοντας εδώ και 10 χρόνια φαίνονται τα πρώτα αποτελέσματά της, με κύριο την αύξηση της παγκόσμιας θερμοκρασίας, κάνοντας λόγο για ένα ντόμινο καιρικών εξελίξεων, τα οποία θα μας προβληματίζουν στο μέλλον, επηρεάζοντας και την Ελλάδα. «Αν δεν σεβαστούμε τον τόπο μας, το περιβάλλον μας, τότε δεν μπορούμε να πούμε ότι κάναμε κάτι για την κλιματική αλλαγή. Πρέπει να είμαστε υπεύθυνοι για να μπορέσουμε να φέρουμε και σωστά αποτελέσματα», δήλωσε σχετικά.</p>
      <p>Σε άλλο σημείο της συνέντευξής του ο κ. Καλλιάνος, μίλησε για την συνεργασία του με το One Channel καθώς θα είναι αυτός που θα παρουσιάζει την πρόγνωση του καιρού στον τηλεοπτικό σταθμό. «Πρέπει να καταλάβουμε ότι μας βλέπει κόσμος από κάθε γωνιά της Ελλάδας. Πρέπει να σέβεσαι τον κόσμο και πρέπει να τους εξηγείς με ακρίβεια τον καιρό» είπε χαρακτηριστικά, υπογραμμίζοντας τη σοβαρότητα με την οποία αντιμετωπίζει τη δουλειά του.</p>
      <p>Μιλώντας για την πολιτική, ο κ. Καλλιάνος δήλωσε πως αν κάποιος έχει συνηθίσει να δουλεύει στον ιδιωτικό τομέα όπως ο ίδιος από μικρό παιδί η πολιτική αν και δεν είναι παιχνιδάκι, «είναι ένας τομέας που μπορεί να προσφέρει κανείς με όλες του τις δυνατότητες» επισημαίνοντας ωστόσο πως ο Κυριάκος Μητσοτάκης ήταν «απόλυτα διαβασμένος από το παρελθόν, και ως πρωθυπουργός ήρθε να κάνει πράξη αυτά για τα οποία είχε μιλήσει», εκφράζοντας την ικανοποίησή του για τους πρώτους μήνες διακυβέρνησης της ΝΔ.</p>
      <p>«Είναι πολύ αγχωτικό και υπεύθυνο από τη μία καθημερινά να ανοίγεις το στόμα σου και να είσαι η φωνή χιλιάδων πολιτών μέσα το κοινοβούλιο», τόνισε ο κ. Καλλιάνος αποκαλύπτοντας μάλιστα ότι λόγω προεκλογικού στρες υποφέρει σήμερα από ιλίγγους κι ότι δεν μπορεί ο ίδιος να ηρεμήσει, χαρακτηρίζοντας ψυχοφθόρα, κουραστική και στενάχωρη την καθημερινότητα ενός πολιτικού στη χώρα μας.</p>
      <figure>
        <iframe src="https://www.youtube.com/embed/0r0k06q8we0" width="640" height="360" data-service="Youtube" scrolling="no"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>