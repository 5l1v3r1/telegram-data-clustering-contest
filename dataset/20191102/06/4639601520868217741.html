<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/society/kairos-stadiaki-veltiosi-pou-tha-vreksei/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T06:32:23+00:00"/>
    <meta property="og:title" content="Καιρός : Σταδιακή βελτίωση – Πού θα βρέξει"/>
    <meta property="og:description" content="Άστατος θα είναι ο καιρός το Σάββατο, στα δυτικά, όπου αναμένονται τοπικές βροχές κατά διαστήματα και στο Ιόνιο θα εκδηλωθούν μεμονωμένες καταιγίδες."/>
  </head>
  <body>
    <article>
      <h1>Καιρός : Σταδιακή βελτίωση – Πού θα βρέξει</h1>
      <h2>Άστατος θα είναι ο καιρός το Σάββατο, στα δυτικά, όπου αναμένονται τοπικές βροχές κατά διαστήματα και στο Ιόνιο θα εκδηλωθούν μεμονωμένες καταιγίδες.</h2>
      <address><time datetime="2019-11-02T06:32:23+00:00">02 Nov 2019, 06:32</time> by <a rel="author">ΤοΒΗΜΑ Team</a></address>
      <p>Άστατος θα είναι ο <a href="https://www.tovima.gr/tag/%CE%BA%CE%B1%CE%B9%CF%81%CF%8C%CF%82/">καιρός</a> το Σάββατο, στα δυτικά, όπου αναμένονται τοπικές βροχές κατά διαστήματα και στο Ιόνιο θα εκδηλωθούν μεμονωμένες καταιγίδες.</p>
      <p>Στις υπόλοιπες περιοχές ο καιρός θα είναι σχετικά βελτιωμένος- σε σύγκριση με την κακοκαιρία των προηγούμενων ημερών- αν και τοπικές βροχές αναμένεται να εκδηλωθούν στην Κρήτη και την Κεντρική Μακεδονία.</p>
      <p>
        <a href="https://www.in.gr/2019/11/02/greece/megara-sokaroun-oi-apokalypseis-o-drastis-filise-paidi-tou-prin-skotosei-ton-kouniado-tou/">Διαβάστε ακόμη : Μέγαρα - Ο δράστης φίλησε το παιδί του πριν σκοτώσει τον κουνιάδο του</a>
      </p>
      <p>Οι άνεμοι θα πνέουν στα δυτικά από ανατολικές- νοτιοανατολικές διευθύνσεις, 3-5 μποφόρ και στο Ιόνιο πρόσκαιρα θα φτάσουν τα 6 μποφόρ. Στα ανατολικά οι άνεμοι θα πνέουν από βορειοανατολικές διευθύνσεις, 3-5 μποφόρ.</p>
      <h3>Σύμφωνα με την πρόγνωση της ΕΜΥ:</h3>
      <h4>Μακεδονία, Θράκη</h4>
      <p>Καιρός: Στην ανατολική Μακεδονία και τη Θράκη λίγες νεφώσεις και από το μεσημέρι αίθριος. Στα υπόλοιπα νεφώσεις κατά τόπους αυξημένες με σποραδικές βροχές στην κεντρική Μακεδονία και βαθμιαία βελτίωση από το μεσημέρι. Τοπικά περιορισμένη ορατότητα τις βραδινές ώρες.<br/>Άνεμοι: Από ανατολικές διευθύνσεις 3 με 4 και στα ανατολικά 5 μποφόρ, με γρήγορη εξασθένηση.<br/>Θερμοκρασία: Από 09 έως 19 βαθμούς Κελσίου. Στη δυτική Μακεδονία η μέγιστη 3 με 4 βαθμούς χαμηλότερη.</p>
      <h4>Νησιά Ιονίου, Ήπειρος, δυτική Στερεά, δυτική Πελοπόννησος</h4>
      <p>Καιρός: Νεφώσεις κατά τόπους αυξημένες με σποραδικές βροχές κυρίως στο Ιόνιο, όπου θα σημειωθούν και μεμονωμένες καταιγίδες. Πρόσκαιρη εξασθένηση των φαινομένων τις μεσημβρινές και απογευματινές ώρες.<br/>Άνεμοι: Ανατολικοί νοτιοανατολικοί 3 με 5 και στο Ιόνιο πρόσκαιρα έως 6 μποφόρ.<br/>Θερμοκρασία: Από 15 έως 23 βαθμούς Κελσίου. Στην Ήπειρο κατά τόπους 3 με 5 βαθμούς χαμηλότερη.</p>
      <h4>Θεσσαλία, ανατολική Στερεά, Εύβοια, ανατολική Πελοπόννησος</h4>
      <p>Καιρός: Νεφώσεις κατά διαστήματα αυξημένες με ασθενείς τοπικές βροχές στη Θεσσαλία και πιθανώς στην Εύβοια και την ανατολική Στερεά. Βαθμιαία βελτίωση από το μεσημέρι. Τοπικά περιορισμένη ορατότητα τις βραδινές ώρες στη Θεσσαλία.<br/>Άνεμοι: Από ανατολικές διευθύνσεις 3 με 5 και στα νότια πρόσκαιρα έως 6 μποφόρ με βαθμιαία εξασθένηση.<br/>Θερμοκρασία: Από 13 έως 22 βαθμούς Κελσίου. Στα βόρεια η μέγιστη 3 με 4 βαθμούς χαμηλότερη.</p>
      <h4>Κυκλάδες, Κρήτη</h4>
      <p>Καιρός: Λίγες νεφώσεις κατά τόπους αυξημένες στην Κρήτη, όπου θα σημειωθούν τοπικές βροχές και πιθανώς μετά το μεσημέρι να εκδηλωθούν μεμονωμένες καταιγίδες. Βαθμιαία βελτίωση από το βράδυ.<br/>Άνεμοι: Βόρειοι βορειοανατολικοί 3 με 5 μποφόρ με βαθμιαία εξασθένηση μετά το μεσημέρι.<br/>Θερμοκρασία: Από 17 έως 22 βαθμούς Κελσίου.</p>
      <h4>Νησιά ανατολικού Αιγαίου, Δωδεκάνησα</h4>
      <p>Καιρός: Γενικά αίθριος. Από το μεσημέρι θα αναπτυχθούν αραιές νεφώσεις στα νότια.<br/>Άνεμοι: Στα βόρεια βόρειοι βορειοανατολικοί 4 και στα νότια μεταβλητοί 3 με 4 μποφόρ.<br/>Θερμοκρασία: Από 17 έως 23 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h4>Αττική</h4>
      <p>Καιρός: Λίγες νεφώσεις τοπικά αυξημένες στα ανατολικά και βόρεια και από το μεσημέρι αίθριος.<br/>Άνεμοι: Βορειοανατολικοί 3 με 4 και στα ανατολικά το πρωί τοπικά 5 μποφόρ .<br/>Θερμοκρασία: Από 14 έως 22 βαθμούς Κελσίου.</p>
      <h4>Θεσσαλονίκη</h4>
      <p>Καιρός: Νεφώσεις παροδικά αυξημένες με πιθανότητα ασθενών τοπικών βροχών μέχρι το μεσημέρι. Τοπικά περιορισμένη ορατότητα τις βραδινές ώρες.<br/>Άνεμοι: Από ανατολικές διευθύνεις 3 με 4 μποφόρ.<br/>Θερμοκρασία: Από 14 έως 17 βαθμούς Κελσίου.</p>
      <h4>Ο καιρός το Σαββατοκύριακο</h4>
      <p>Σύμφωνα με τον Σάκη Αρναούτογλου τις επόμενες ημέρες θα σημειωθούν βροχές και καταιγίδες σε αρκετές περιοχές της Ελλάδας. Ο έμπειρος παρουσιαστής δελτίων καιρού αναφέρει ότι η θερμοκρασία θα σημειώσει πτώση τόσο το Σάββατο, όσο και την Κυριακή.</p>
      <p>Αναλυτικότερα, στην Κεντρική Μακεδονία (Πέλλα, Πιερία, Ημαθία) θα βρέξει τις πρωινές ώρες του Σαββάτου. Από το μεσημέρι στην Κρήτη θα κάνουν την εμφάνισή του τοπικές βροχές και καταιγίδες, ενώ στην υπόλοιπη χώρα θα επικρατεί συννεφιά.</p>
      <p>Την Κυριακή, βροχοπτώσεις θα σημειωθούν στη δυτική Ελλάδα, κυρίως της μεσημβρινές ώρες, ενώ βροχές αναμένονται και στην κεντρική και βόρεια Ελλάδα κατά τις βραδυνές ώρες.</p>
      <figure>
        <iframe src="https://www.youtube.com/embed/I6i8zBcLqrM" width="640" height="360" data-service="Youtube" scrolling="no"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>