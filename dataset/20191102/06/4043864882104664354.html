<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230786/"/>
    <meta property="og:site_name" content="Українська правда"/>
    <meta property="article:published_time" content="2019-11-02T06:00:27+00:00"/>
    <meta property="og:title" content="Головні новини п'ятниці і ночі: розведення в Золотому, тортури в одеському притулку"/>
    <meta property="og:description" content="В Золотому завершилось розведення військ, поліція і ДБР відкрили справу щодо порушення прав дітей в притулку на Одещині — новини, які були актуальні 1 листопада."/>
  </head>
  <body>
    <article>
      <h1>Головні новини п'ятниці і ночі: розведення в Золотому, тортури в одеському притулку</h1>
      <address>
        <time datetime="2019-11-02T06:00:27+00:00">02 Nov 2019, 06:00</time>
      </address>
      <p>В Золотому завершилось розведення військ, поліція і ДБР відкрили справу щодо порушення прав дітей в притулку на Одещині — новини, які були актуальні 1 листопада.</p>
      <p>
        <b>Про розведення</b>
      </p>
      <p>У районі населеного пункту Золоте-4 Луганської області <a href="https://www.pravda.com.ua/news/2019/11/1/7230762/">завершилось</a> дзеркальне розведення сил та засобів.</p>
      <p>
        <b>Про розмову президентів</b>
      </p>
      <p>Федеральний суд США зобов’язав Держдеп оприлюднити деталі розмови <a href="https://www.pravda.com.ua/news/2019/11/2/7230776/">Зеленського і Трампа</a></p>
      <p>
        <b>Про одеський притулок</b>
      </p>
      <p>Поліція Одеської області та Держбюро розслідувань <a href="https://www.pravda.com.ua/news/2019/11/1/7230743/">відкрили</a> кримінальне провадження за фактами катування та інших порушень прав дітей у КЗ "Центр соціально-психологічної реабілітації дітей служби у справах дітей Одеської обласної державної адміністрації".</p>
      <p>
        <b>Про телеграм-канал "Української правди"</b>
      </p>
      <p>Щойно стало відомо, що у "Української правди" є новинний телеграм-канал "<a href="https://cutt.ly/4eyAMVj">УП. Стрічка</a>". На нього вже підписалося більше трьох тисяч людей і кількість підписників стрімко зростає.</p>
      <p>Як повідомляють наші джерела, на каналі оперативно публікують найважливіші та найцікавіші новини з України та світу. Один зі співрозмовників УП дуже радив підписатись на цей <a href="https://cutt.ly/4eyAMVj">канал</a>.</p>
      <p>
        <b>Про інші важливі новини</b>
      </p>
      <p>Президент Володимир Зеленський <a href="https://www.pravda.com.ua/news/2019/11/1/7230717/">представив</a> новопризначеного голову Тернопільської обласної державної адміністрації Ігоря Сопеля.</p>
      <p>В Петрівському 30 жовтня зафіксовано обстріли, тому розведення сил і засобів на цій ділянці 4 листопада <a href="https://www.pravda.com.ua/news/2019/11/1/7230735/">не почнеться</a>.</p>
      <p>Нардеп від "Слуги народу" Богдан Яременко, який потрапив у "секс-скандал" у Верховній Раді, <a href="https://www.pravda.com.ua/news/2019/11/1/7230765/">написав</a> заяву на складання повноважень голови комітету із закордонних справ.</p>
      <p>Генеральна прокуратура <a href="https://www.pravda.com.ua/news/2019/11/1/7230730/">відкрила</a> кримінальне провадження щодо висловлювань народного депутата "Європейської солідарності" Софії Федини на адресу Зеленського.</p>
      <p>Україна офіційно <a href="https://www.eurointegration.com.ua/news/2019/11/1/7102532/">звернулася</a> до НАТО з проханням приєднатися до Програми розширених можливостей (EOP).</p>
      <p>Терористична організація "<a href="https://www.pravda.com.ua/news/2019/11/2/7230779/">Ісламська держава</a>" зберегла свою присутність по всьому світу завдяки розгалуженим мережним структурам і осередкам.</p>
      <footer>Українська правда</footer>
    </article>
  </body>
</html>