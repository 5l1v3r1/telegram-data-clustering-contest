<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/world/gaza-olonykties-israilines-epidromes-me-treis-traymaties/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T06:29:03+00:00"/>
    <meta property="og:title" content="Γάζα : Ολονύκτιες ισραηλινές επιδρομές με 1 νεκρό και 3 τραυματίες"/>
    <meta property="og:description" content="Η ισραηλινή πολεμική αεροπορία έπληξε δεκάδες στόχους στη Λωρίδα της Γάζας σήμερα τη νύχτα, απαντώντας στις επιθέσεις με ρουκέτες από τους Παλαιστίνιους."/>
  </head>
  <body>
    <article>
      <h1>Γάζα : Ολονύκτιες ισραηλινές επιδρομές με 1 νεκρό και 3 τραυματίες</h1>
      <h2>Η ισραηλινή πολεμική αεροπορία έπληξε δεκάδες στόχους στη Λωρίδα της Γάζας σήμερα τη νύχτα, απαντώντας στις επιθέσεις με ρουκέτες από τους Παλαιστίνιους.</h2>
      <address><time datetime="2019-11-02T06:29:03+00:00">02 Nov 2019, 06:29</time> by <a rel="author">ΤοΒΗΜΑ Team</a></address>
      <p>Η ισραηλινή πολεμική αεροπορία έπληξε δεκάδες στόχους στη<a href="https://www.tovima.gr/tag/%ce%bb%cf%89%cf%81%ce%af%ce%b4%ce%b1-%cf%84%ce%b7%cf%82-%ce%b3%ce%ac%ce%b6%ce%b1%cf%82/"> Λωρίδα της Γάζας</a> σήμερα τη νύχτα, απαντώντας στις επιθέσεις με ρουκέτες που εβλήθησαν από τον παλαιστινιακό θύλακο στα νότια του εβραϊκού κράτους, ανακοινώθηκε από τις αρχές ασφαλείας.</p>
      <h3>Ενας νεκρός και τρεις τραυματίες</h3>
      <p>Σύμφωνα με πηγές του παλαιστινιακού υπουργείου Υγείας, ενας Παλαιστίνιος σκοτώθηκε και τρεις τραυματίστηκαν από τους βομβαρδισμούς. Ο ήχος από τις εκρήξεις έγινε αισθητός σε όλη την επικράτεια της Λωρίδας της Γάζας.</p>
      <p>
        <a href="https://www.in.gr/2019/11/02/greece/megara-sokaroun-oi-apokalypseis-o-drastis-filise-paidi-tou-prin-skotosei-ton-kouniado-tou/">Διαβάστε ακόμη : Μέγαρα - Ο δράστης φίλησε το παιδί του πριν σκοτώσει τον κουνιάδο του</a>
      </p>
      <p>Οι ισραηλινές επιδρομές είχαν ως στόχους εγκαταστάσεις της Χαμάς, του ισλαμιστικού κινήματος που κυβερνά τη Γάζα, όπως και συμμάχους του, πρόσθεσαν πηγές των αρχών ασφαλείας στη Γάζα.</p>
      <p>Ο ισραηλινός στρατός ανακοίνωσε πως έπληξε «τρομοκρατικούς στόχους». Οι αεροπορικές επιδρομές ήταν αντίποινα για τις ρίψεις τουλάχιστον δέκα ρουκετών από τη Λωρίδα της Γάζας, για δεύτερη συνεχόμενη νύχτα.</p>
      <h4>Ρουκέτα έπληξε κατοικία</h4>
      <p>Οι οκτώ από αυτές αναχαιτίστηκαν από το σύστημα αντιπυραυλικής άμυνας «Σιδηρούς Θόλος».</p>
      <p>Οι ρουκέτες έπεσαν στον τομέα της πόλης Σντερότ, σε κοντινή απόσταση από τη Γάζα, με μία από αυτές να πλήττει κατοικία χωρίς να προκαλέσει όμως ζημιές, ή θύματα.</p>
      <p>Πηγή: ΑΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>