<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0c5ee4a88a841b04/cash-din-emiratele-arabe-pentru-air-moldova-rise.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T06:16:04+00:00"/>
    <meta property="og:title" content="Cash din Emiratele Arabe pentru Air Moldova // RISE"/>
    <meta property="og:description" content="Acum un an, la 2 octombrie 2018, Guvernul Filip privatiza în regim de urgenţă şi în condiţii suspecte cea mai mare companie aeriană din țară – Air Moldova. Statul a încasat – doar 50 de milioane de lei. Banii ar fi ajuns în vistieria statului din valiza unui moldovean care, în ajun, aterizase la Chișinău din Dubai, cu escală în Istanbul. Cel puțin asta este una dintre versiunile analizate de anchetatori în cadrul unui dosar penal deschis pentru spălare de bani, scrie Rise Moldova.O altă versiune a provenienței banilor implică un împrumut de la Moldasig – companie de asigurare controlată o perioadă de controversatul bancher Veaceslav Platon, o firmă fondată de un cetățean al Federației Ruse, o femeie de 62 de ani care a scos banii cash de la bancă și pe fiul ei grav bolnav, decedat între timp."/>
  </head>
  <body>
    <article>
      <h1>Cash din Emiratele Arabe pentru Air Moldova // RISE</h1>
      <address><time datetime="2019-11-02T06:16:04+00:00">02 Nov 2019, 06:16</time> by <a rel="author">Jurnal.md</a></address>
      <p>
        <b>Acum un an, la 2 octombrie 2018, Guvernul Filip privatiza în regim de urgenţă şi în condiţii suspecte cea mai mare companie aeriană din țară – Air Moldova. Statul a încasat – doar 50 de milioane de lei. Banii ar fi ajuns în vistieria statului din valiza unui moldovean care, în ajun, aterizase la Chișinău din Dubai, cu escală în Istanbul. Cel puțin asta este una dintre versiunile analizate de anchetatori în cadrul unui dosar penal deschis pentru spălare de bani, scrie <a href="https://www.rise.md/articol/cash-din-emiratele-arabe-pentru-air-moldova/">Rise Moldova</a>.</b>
      </p>
      <p>
        <b>O altă versiune a provenienței banilor implică un împrumut de la Moldasig – companie de asigurare controlată o perioadă de controversatul bancher Veaceslav Platon, o firmă fondată de un cetățean al Federației Ruse, o femeie de 62 de ani care a scos banii cash de la bancă și pe fiul ei grav bolnav, decedat între timp.</b>
      </p>
      <p>Luni, 1 octombrie 2018, cu o zi înainte de semnarea contractului de privatizare a companiei Air Moldova, pe Aeroportul Internațional Chișinău aterizează un avion de pe cursa Istanbul. Unul dintre pasageri, un bărbat de 39 de ani, cară cu el în bagaj aproape 2,6 milioane de euro cash. Acesta declară vameșilor banii care, potrivit Serviciului prevenirea și combaterea spălării banilor, au fost împrumutați cu patru zile mai devreme de la Gold Craft FZE, o companie din Emiratele Arabe Unite.</p>
      <p>La rândul lor, vameşii, conform procedurii, verifică suma şi completează formularul TV-28 – document obligatoriu la introducerea valutei sau altor obiecte de preţ în ţară.</p>
      <p>Continuare pe <a href="https://www.rise.md/articol/cash-din-emiratele-arabe-pentru-air-moldova/">Rise.md</a>.</p>
    </article>
  </body>
</html>