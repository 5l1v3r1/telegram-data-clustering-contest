<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/lada-vesta-sport-cat-costa-si-ce-performante-173960.html"/>
    <meta property="og:site_name" content="Auto Bild"/>
    <meta property="article:published_time" content="2019-11-02T06:27:59+00:00"/>
    <meta property="og:title" content="Lada Vesta Sport – cât costă şi ce performanţe are modelul rusesc de performanţă"/>
    <meta property="og:description" content="Lada Vesta Sport are o greutate mai mică faţă de modelul normal, un kit exterior cu accent pe sportivitate  şi o suspensie modificată."/>
  </head>
  <body>
    <article>
      <h6 class="kicker">Surpriza rusească!</h6>
      <h1>Lada Vesta Sport – cât costă şi ce performanţe are modelul rusesc de performanţă</h1>
      <address><time datetime="2019-11-02T06:27:59+00:00">02 Nov 2019, 06:27</time> by <a rel="author">Bogdan Barliga</a></address>
      <slideshow>
        <figure>
          <img src="https://www.auto-bild.ro/wp-content/uploads/2019/11/LadaVestaSport02.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport03.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport04.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport05.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport06.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport07.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport08.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport09.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport10.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport11.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport12.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport13.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport14.jpg"/>
        </figure>
        <figure>
          <img src="https://www.auto-bild.ro/wp-content/uploads/2019/11/LadaVestaSport15.jpg"/>
        </figure>
      </slideshow>
      <p>
        <b>Cu excepţia celebrului model <a href="https://www.auto-bild.ro/stiri/5-lucruri-mai-putin-cunoscute-despre-lada-niva-si-performantele-sale-de-ce-se-numeste-astfel-si-cum-este-poreclita-127098.html">Lada Niva</a> prin Europa nu se cunosc prea multe lucruri despre autoturismele produse în Rusia. La acest lucru contribuie şi faptul că ruşii nu sunt prea interesaţi să adere la normele tot mai restrictive de poluare şi nici nu au forţa financiară să intre în competiţie cu marii producători europeni.</b>
      </p>
      <p>Dar asta nu înseamnă că nu putem găsi şi ceva interesant în gama produsă de Lada. Pe lângă modelul bazat pe Logan şi vândut în Rusia cu denumirea de Largus în ofertă apar modelele Granta, Vesta, Xray şi Niva.</p>
      <p>
        <b>
          <b>Lada Vesta Sport – cât costă şi ce performanţe are modelul rusesc de performanţă</b>
        </b>
      </p>
      <p>Spre deosebire de Dacia care nu oferă niciun model de performanţă cumpărătorii din Rusia sunt tentaţi cu o versiune de performanţă bazat pe modelul de serie Vesta.</p>
      <p>Lada Vesta Sport are o greutate mai mică faţă de modelul normal, un kit exterior cu accent pe sportivitate şi o suspensie modificată. Garda la sol este redusă cu 31 de mm şi ecartamentul a fost mărit. Se oferă standar jante pe 17 inchi cu anvelope cu profil redus, scaune sport şi volan acoperit cu piele perforată şi altele.</p>
      <p>Sub capotă avem un motor de 1,8 litri cu patru cilindri, care produce 145 CP şi 184 Nm pus la muncă prin intermediu unei cutii de viteze manuale în cinci trepte. <a href="https://www.auto-bild.ro/headline/lada-vesta-rivalul-loganului-intr-o-galerie-foto-completa-82294.html">Versiunea normală Vesta</a> este echipată cu un motor de 1,6 litri şi 106 CP.</p>
      <p>Lada Vesta Sport are tracţiune faţă şi poate accelera de la o la 100 km/h în 9.6 secunde, iar viteza maximă este de 193 km/h! Am putea zâmbi aici dacă ne gândim la performanţele unui <a href="https://www.auto-bild.ro/stiri/cat-costa-dacia-duster-versiunea-4x4-cu-motoarele-pe-benzina-de-130-cp-si-150-cp-164781.html">Duster TCe 150</a>, dar să nu uităm că Vesta Sport are un saşiu dezvoltat de <a href="https://en.wikipedia.org/wiki/Lada_Sport">divizia de motorsport Lada</a> cu prezenţe relevante în World Touring Car Championship şi ar putea să facă faţă destul de bine pe pistă.</p>
      <p>La interior avem standard sistem de climatizare, parbriz încălzit, cruise control, volan multifuncţional, scaune frontale încălzite, senzori de ploaie/lumină. Opţional se poate comanda un pachet multimedia ce include navigaţie şi o cameră video spate.</p>
      <p>Lada Vesta Sport se vinde în Rusia cu aproximativ 13.000 de euro. Oficial nu se poate comanda în România pentru că Lada nu este reprezentată direct, dar se pot plasa comenzi la vânzătorii auto care importă gama ruşilor. Practic se poate cumpăra un model Lada nou, însă pentru că nu respectă normale actuale de poluare se poate vinde doar second. Versiunea normală Lada Vesta se poate comanda la noi cu un preţ care începe de la 9800 euro fără TVA.</p>
      <p>
        <b>
          <b>Lada Vesta Sport – cum se produce</b>
        </b>
      </p>
      <p>Iată şi un clip video unde putem să vedem procesul de producţie al modelului Lada Vesta Sport într-o fabrică dedicată.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FLADA%2Fvideos%2F940910642933648%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <p>Un alt model interesant este şi <a href="https://www.auto-bild.ro/stiri/lada-vision-4x4-suv-146325.html">Lada Vision 4×4</a>. Acest concept are doar 4.2 metri lungime, ceea ce îl încadrează în clasa mică și îl face cu zece centimetri mai mic decât Duster.</p>
      <p>Pe de altă parte ne aşteptam să vedem într-o bună zi imagini cu bătrâna<a href="https://www.auto-bild.ro/tuning/tuning-pentru-lada-niva-pe-bune-164547.html"> Lada Niva trecută prin operaţii serioase de tuning?</a> Dar da: există pasionaţi care alocă fonduri generoase pentru operaţii de tuning chiar dacă e vorba de Lada Niva.</p>
      <figure>
        <img src="https://www.auto-bild.ro/wp-content/uploads/2019/05/LadaNivatuning04-1024x576.jpg"/>
      </figure>
      <p><a href="https://www.auto-bild.ro/tuning/tuning-pentru-lada-niva-pe-bune-164547.html">Vezi aici galeria foto cu Lada Niva</a>!</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/video/lada-vesta-sport-ce-performante-modelul-rusesc-174016.html"/>
        <a href="https://www.auto-bild.ro/tuning/tuning-pentru-lada-niva-pe-bune-164547.html"/>
        <a href="https://www.auto-bild.ro/stiri/coca-cola-in-rezervorul-masinii-video-155920.html"/>
      </related>
    </article>
  </body>
</html>