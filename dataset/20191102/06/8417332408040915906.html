<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/02/Hytte-totalskadd-i-brann-i-Vinje-20305375.ece"/>
    <meta property="og:site_name" content="adressa.no"/>
    <meta property="article:published_time" content="2019-11-02T06:09:16+00:00"/>
    <meta property="og:title" content="Hytte totalskadd i brann i Vinje"/>
    <meta property="og:description" content="En hytte i Vinje i Telemark ble totalskadd i en brann natt til lørdag. Brannvesenet jobber med etterslukking."/>
  </head>
  <body>
    <article>
      <h1>Hytte totalskadd i brann i Vinje</h1>
      <address><time datetime="2019-11-02T06:09:16+00:00">02 Nov 2019, 06:09</time> by <a rel="author">(NTB) NTB</a></address>
      <p>En hytte i Vinje i Telemark ble totalskadd i en brann natt til lørdag. Brannvesenet jobber med etterslukking.</p>
      <aside><a href="https://www.adressa.no/nyheter/innenriks/2019/11/02/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/02/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/02/javascript:void(0);">Del denne artikkelen på e-post</a></aside>
      <p>Brannvesenet fikk melding om brannen klokken 1.39 natt til lørdag. I underkant av to timer senere fikk brannvesenet kontroll på brannen.</p>
      <p>Like før klokken 7 lørdag morgen opplyser operasjonsleder Erik Gunnerød i Sørøst politidistrikt til NTB at brannvesenet driver med etterslukking og at de kommer til å drive med det utover formiddagen.</p>
      <p>Personene som var på rundt fire hytter i nærheten av hytta som brant, ble evakuert. De fikk vende tilbake i løpet av natta. De nærliggende hyttene måtte evakueres på grunn av fare for spredning.</p>
      <p>Hytta ble overtent og er totalskadd.</p>
      <p>Folk som var i hytta som begynte å brenne, kom seg ut på egen hånd og varslet brannvesenet.</p>
      <p>(©NTB)</p>
    </article>
  </body>
</html>