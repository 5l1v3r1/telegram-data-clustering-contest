<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/ya_vpershe_take_perezhyv_dzidzo_rozpoviv_pro_aviaprygodu_u_vidni_1682009"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T06:30:00+00:00"/>
    <meta property="og:title" content="Я вперше таке пережив: Дзідзьо розповів про авіапригоду у Відні"/>
    <meta property="og:description" content="Популярний український співак Дзідзьо зізнався, що літак, в якому він летів до України, мав несправність. Тому артист пережив небезпечну авіапригоду."/>
  </head>
  <body>
    <article>
      <h1>Я вперше таке пережив: Дзідзьо розповів про авіапригоду у Відні</h1>
      <address>
        <time datetime="2019-11-02T06:30:00+00:00">02 Nov 2019, 06:30</time>
      </address>
      <p>
        <b>Популярний український співак Дзідзьо зізнався, що літак, в якому він летів до України, мав несправність. Тому артист пережив небезпечну авіапригоду.</b>
      </p>
      <p>Про це він сам розповів на своїй сторінці в <a href="https://www.instagram.com/p/B4TA07ygv1V/?utm_source=ig_embed">Інстаграм.</a></p>
      <p>1 листопада Дзідзьо змусив переживати тисячі своїх прихильників. На офіційній інстаграм-сторінці артист зізнався, що літак, на який він придбав квиток, виявився несправним. Про це пасажири дізнались, коли вилетіли з віденського аеропорту. Тому пілот змушений був здійснити екстрене приземлення на летовищі.</p>
      <p>«Вилетів з Відня і тут через 15 хвилин пілот оголошує, що у нас проблеми з літаком. Поки кружляємо над Віднем», – з хвилюванням написав Дзідзьо. </p>
      <p>Тільки після приземлення пасажирам пояснили, що у літаку був несправний насос, який подавав паливо. Тому пілот вирішив не ризикувати та терміново повернутись на летовище. Упродовж авіапригоди Дзідзьо інформував прихильників, що відбувається, тому після повернення у Відень подякував всім за підтримку та вибачився. </p>
      <p>«Ми приземлилися у Відні. Хочу вам сказати, що ця ситуація дуже нестандартна. Вибачте, що змусив вас хвилюватися, але я вперше в житті таке пережив, не дай Боже нікому. Виявляється, у літака не працював насос, який подає паливо, і дуже дякую командиру, що він професійно спрацював і прийняв рішення повернутися назад», – проінформував Дзідзьо. </p>
      <p>Відомо, що під час інциденту ніхто не постраждав, а рейс «Відень-Київ» перенесли на ранок. За словами артиста, усіх пасажирів поселили на ніч у готелі, який розташований біля аеропорту, а для тих, хто не розуміє англійську, оголошення представників авіакомпанії переклав один із туристів. Вже зранку Дзідзьо повернувся до України та ще раз подякував прихильникам у мережі. </p>
      <p><a href="https://zik.ua/news/2019/10/23/u_kyievi_sudytymut_napadnyka_na_spivaka_dzidzo__yomu_zagrozhuie_do_pyaty_1674653">Нагадаємо</a>, у Києві судитимуть одного з чоловіків, які побили лідера гурту DZIDZIO Михайла Хому.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/22/smert_eksministra_kutovogo_spetskomisiya_rozsliduvatyme_padinnya_gelikoptera_1673521"/>
        <a href="https://zik.ua/news/2019/10/19/v_aviakatastrofi_v_kongo_zagynuv_ukrainets_foto_1671629"/>
        <a href="https://zik.ua/news/2019/10/15/aviakatastrofa_pid_lvovom_pravoohorontsi_dopytaly_troh_poterpilyh_1668423"/>
        <a href="https://zik.ua/news/2019/10/08/aviakatastrofa_an12_u_vinnytsi_poproshchalysya_iz_zagyblymy_lotchykamy_1663577"/>
      </related>
    </article>
  </body>
</html>