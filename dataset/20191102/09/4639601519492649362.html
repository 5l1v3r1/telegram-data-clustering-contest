<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/sports/superleague-taksideyei-stin-ksanthi-o-olympiakos-filokseneitai-sti-nea-smyrni-o-aris/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T09:36:36+00:00"/>
    <meta property="og:title" content="Superleague : Ταξιδεύει στην Ξάνθη ο Ολυμπιακός, φιλοξενείται στη Νέα Σμύρνη ο Άρης"/>
    <meta property="og:description" content="Με δύο παιχνίδια ανοίγει σήμερα (2/11) η αυλαία της 9ης αγωνιστικής στην Superleague καθώς η Ξάνθη υποδέχεται τον Ολυμπιακό, ενώ ο Άρης θα βρεθεί στη Νέα Σμύρνη για να αντιμετωπίσει τον Πανιώνιο"/>
  </head>
  <body>
    <article>
      <h1>Superleague : Ταξιδεύει στην Ξάνθη ο Ολυμπιακός, φιλοξενείται στη Νέα Σμύρνη ο Άρης</h1>
      <h2>Με δύο παιχνίδια ανοίγει σήμερα (2/11) η αυλαία της 9ης αγωνιστικής στην Superleague καθώς η Ξάνθη υποδέχεται τον Ολυμπιακό, ενώ ο Άρης θα βρεθεί στη Νέα Σμύρνη για να αντιμετωπίσει τον Πανιώνιο</h2>
      <address><time datetime="2019-11-02T09:36:36+00:00">02 Nov 2019, 09:36</time> by <a rel="author">ΤοΒΗΜΑ Team</a></address>
      <p>Δύο παιχνίδια περιλαμβάνει σήμερα (2/11) η 9η αγωνιστική της Superleague με τον Άρη να ταξιδεύει στην Αθήνα για να αντιμετωπίσει τον Πανιώνιο και την Ξάνθη να υποδέχεται στα «πηγάδια» τον Ολυμπιακό.</p>
      <p>Το πρώτο χρονικά παιχνίδι θα διεξαχθεί στις 19:30 (Novasports 2HD) στην Νέα Σμύρνη όπου ο Πανιώνιος θα υποδεχθεί τον Άρη και θέλει τη νίκη για να σταματήσει το σερί των τεσσάρων ηττών που έχει. Ο Νίκκι Παπαβασιλείου δεν μπορεί να υπολογίζει στον Γιάννη Μασούρα.</p>
      <p>
        <a href="https://www.in.gr/2019/11/02/economy/syntakseis-poies-allages-erxontai-stis-prosorines-epikourikes-syntakseis/">Διαβάστε ακόμη : Ποιες αλλαγές έρχονται στις προσωρινές επικουρικές συντάξεις</a>
      </p>
      <p>Από τη δική τους πλευρά οι «κίτρινοι» θέλουν να παραμείνουν στη ζώνη των πλέι-οφ και θα αναζητήσουν ακόμα ένα θετικό αποτέλεσμα με τον Μίκαελ Ένινγκ στον πάγκο. Ο Γερμανός τεχνικός είδε τον Γιώργο Δεληζήση να επιστρέφει στη δράση και να τον υπολογίζει.</p>
      <p>Στο άλλο ματς της ημέρας (20:00, ΕΡΤ Sports HD), ο πρωτοπόρος Ολυμπιακός θα ταξιδέψει στην Ξάνθη για να αντιμετωπίσει την τοπική ομάδα και αναζητά τους τρεις βαθμούς για να συγκεντρωθεί απόλυτα στον αγώνα με την Μπάγερν Μονάχου στο Μόναχο για το Champions League. Ο Πέδρο Μαρτίνς συμπεριέλαβε στην αποστολή τον Ματιέ Βαλμπουενά και μένει να δούμε αν θα τον χρησιμοποιήσει.</p>
      <p>Οι «ακρίτες» μπορεί να ηττήθηκαν την προηγούμενη αγωνιστική, αλλά παραμένουν στα ψηλά στρώματα της βαθμολογίας και θέλουν να συνεχίσουν τις καλές εμφανίσεις παίρνοντας ένα θετικό αποτέλεσμα από τους «ερυθρόλευκους».</p>
      <h3>Αναλυτικά το πρόγραμμα της σημερινής ημέρας:</h3>
      <p>Πανιώνιος-Άρης (19.30, Novasports 2HD)</p>
      <p>Ξάνθη-Ολυμπιακός (20.00, ΕΡΤ Sports HD)</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>