<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/odesa/news/v-odesi-spivrobitnika-sbu-vikrili-na-vimaganni-groshej-637191.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T09:31:20+00:00"/>
    <meta property="og:title" content="В Одесі співробітника СБУ викрили на вимаганні грошей"/>
    <meta property="og:description" content="Правоохоронці задокументували перерахування на банківську картку авансу у розмірі більш ніж 15 тисяч гривень"/>
  </head>
  <body>
    <article>
      <h1>В Одесі співробітника СБУ викрили на вимаганні грошей</h1>
      <address>
        <time datetime="2019-11-02T09:31:20+00:00">02 Nov 2019, 09:31</time>
      </address>
      <h4>Правоохоронці задокументували перерахування на банківську картку авансу у розмірі більш ніж 15 тисяч гривень</h4>
      <p>Оперативники управління внутрішньої безпеки СБУ викрили в Одесі співробітника спецслужби на вимаганні грошей.</p>
      <p>Про це повідомляє <a href="https://ssu.gov.ua/ua/news/1/category/2/view/6667#.D77S1gTj.dpbs">пресслужба</a> відомства.</p>
      <p>«Встановлено, що співробітник разом із спільником вимагали понад 35 тисяч гривень з місцевої мешканки. За цю суму зловмисники обіцяли сприяння у поверненні жінці автомобіля, вилученого працівниками поліції, та гарантували нібито невтручання правоохоронців у її підприємницьку діяльність», – йдеться у повідомленні.</p>
      <p>Зазначається, що правоохоронці задокументували перерахування на банківську картку спільника авансу у розмірі більш ніж 15 тисяч гривень.</p>
      <p>Крім того, проведено обшуки за місцем роботи та проживання фігурантів справи. Обом підозрюваним оголосили про підозру у вчиненні злочинів, передбачених статтями про шахрайство і пропозицію, обіцянку або надання неправомірної вигоди посадовій особі (ст.190, ст.369 КК України).</p>
      <p>Нагадаємо, у Києві <a href="https://glavcom.ua/news/aferist-z-bankovoji-za-15-mln-prodavav-posadu-direktora-derzhpidprijemstva-636997.html">СБУ затримала афериста, який представлявся «позаштатним помічником» вищого керівництва країни</a> і за гроші пропонував сприяти призначенню на керівні посади у правоохоронних та державних органах.</p>
      <related>
        <a href="https://glavcom.ua/country/incidents/u-harkovi-zvilnili-policeyskih-yaki-katalisya-na-vikradeniy-u-kijevi-avtivci-637173.html"/>
        <a href="https://glavcom.ua/country/criminal/u-mariupoli-zhorstoko-vbili-vlasnika-odnogo-z-restoraniv-637171.html"/>
      </related>
    </article>
  </body>
</html>