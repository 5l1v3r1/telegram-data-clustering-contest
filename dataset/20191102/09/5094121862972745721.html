<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/muze-v-chironove-ulici-srazilo-auto-neprezil-podle-policie-lezel-na-silnici-20191102.html"/>
    <meta property="og:site_name" content="Deník.cz"/>
    <meta property="article:published_time" content="2019-11-02T09:17:00+00:00"/>
    <meta property="og:title" content="Muže v Brně přejelo auto. Patrně již ležel na silnici"/>
    <meta property="og:description" content="Auto podle policie srazilo v noci na sobotu šestačtyřicetiletého muže v brněnské Chironově ulici v Novém Lískovci. Muž svým zraněním podle ČTK podlehl."/>
  </head>
  <body>
    <article>
      <h1>Muže v Brně přejelo auto. Patrně již ležel na silnici</h1>
      <address><time datetime="2019-11-02T09:17:00+00:00">02 Nov 2019, 09:17</time> by <a rel="author">Redakce</a></address>
      <p>Podle policie zatím není jasné, zda muž zemřel v důsledku dopravní nehody, nebo byla příčina jiná. „V sobotu o tři čtvrtě na tři nám oznámil projíždějící řidič, že na ulici Chironova narazil do ležící osoby. Zatím není zřejmé, zda to byla příčina úmrtí šestačtyřicetiletého muže. Okolnosti jeho úmrtí dál zjišťujeme,“ uvedl policejní mluvčí Petr Zámečník.</p>
      <figure>
        <img src="https://g.denik.cz/50/47/zelesice-pes-auto-majitel-tazeni-mestska-policie-vysetrovani_denik-150-3x2.jpg"/>
      </figure>
      <aside>
        <a href="https://brnensky.denik.cz/zlociny-a-soudy/psa-tahl-za-autem-na-lane-tyrani-vysetruji-policiste-20191101.html">Psa táhl za autem na laně. Týrání vyšetřují policisté Přečíst článek ›</a>
      </aside>
      <p>Na místo dorazili i jihomoravští záchranáři. "Muž zemřel ještě před příjezdem posádek záchranné služby, utrpěl zranění neslučitelná se životem," upřesnila mluvčí záchranářů Michaela Bothová.</p>
    </article>
  </body>
</html>