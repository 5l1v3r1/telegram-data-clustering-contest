<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-chornobili-turistichniy-bum-cogorich-zonu-chaes-vidvidali-ponad-100-tis-osib-637193.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T09:42:15+00:00"/>
    <meta property="og:title" content="У Чорнобилі туристичний бум: цьогоріч зону ЧАЕС відвідали понад 100 тис. осіб"/>
    <meta property="og:description" content="Майже 80% відвідувачів Чорнобильської зони - іноземці"/>
  </head>
  <body>
    <article>
      <h1>У Чорнобилі туристичний бум: цьогоріч зону ЧАЕС відвідали понад 100 тис. осіб</h1>
      <address>
        <time datetime="2019-11-02T09:42:15+00:00">02 Nov 2019, 09:42</time>
      </address>
      <h4>Майже 80% відвідувачів Чорнобильської зони - іноземці</h4>
      <p>Від початку 2019 року Чорнобильську зону відчуження вже відвідали 107 тис. осіб. Такий рекорд був встановлений у жовтні. Зростання ж відвідуваності почалося навесні.</p>
      <p>Фактори, які вплинули на збільшення потоку туристів, – спрощення процедури оформлення перепустки, а саме запровадження електронної перепустки, створення додаткової інфраструктури та підвищений інтерес до ЧАЕС після виходу міні-серіалу HBO «Чорнобиль». Про це <a href="https://www.facebook.com/cotiz.org.ua/?__tn__=K-R&amp;eid=ARCGDdf1ZX4HpC2YVeqfHRBGkJf-tzZyp22uUwjj4gp5nUNAgmtBl07UjVSH3ElgqVz66YNHa3Mk3yDo&amp;fref=mentions&amp;__xts__[0]=68.ARA2CX0PUQoMtywVR1TJH_S_musgiHOnmvCbfhWxSirCFMJ4QKFqXzdPbrwMVFDk7ZOpOPeNYZ9UK5bpH53s5FXZKIDfZN_cyOnPfQJR7ELao1dkZQ201126_IjCHybE_q7axsZ3aM1mWSzDcof9tfbvmYKxS6AVe50OKG7SCkzBoCqXngpH2FvIbpOoPE2QrbaggjhxCuFfEwyQxNTgn9aZzl1OM-toQIrzmAJooiZJiwPJojI0WE34JZIwTd7RN_MROXowvEoWy7xp2-M7cRyut5sJ4KtKYLenHcykD757pc1TiRR7x2jxqJ6Qz50WDKmn0Mo9G3T4wZvq736hYzs_0Q">повідомляє</a> Центр організаційно-технічного і інформаційного забезпечення УЗВ.</p>
      <p>Найбільше відвідувачів приїздять із-за кордону – майже 80%.</p>
      <p>Країни-рекордсмени:</p>
      <ul>
        <li>Велика Британія – 15738,</li>
        <li>Польща – 9378,</li>
        <li>Німеччина – 7826,</li>
        <li>США – 5580,</li>
        <li>Чехія – 4063 туристи.</li>
      </ul>
      <p>Із України загалом зону відвідали 22468 осіб.</p>
      <figure>
        <img src="https://glavcom.ua/img/forall/users/49/4937/8_50.jpg"/>
      </figure>
      <p>«Прозорі правила перетину кордону Чорнобильської зони відчуження, система «Електронний білет», злагодженість у роботі служби забезпечення відвідування та супроводу – дали можливість приймати великі потоки відвідувачів без особливих складнощів. Те, що відвідуваність зростає – наше спільне досягнення. За останні місяці ми відкрили нові маршрути, зокрема водні й повітряні, встановили інформаційні стенди на двох мовах, збільшили кількість гідів – це лише початок реалізації великої стратегії щодо розвитку зони відчуження на виконання указу Президента України про розвиток зони», –коментує помічник директора Центру організаційно-технічного і інформаційного забезпечення УЗВ Кирило Гарник.</p>
      <p>Нагадаємо, що зона відчуження цікава не тільки туристам, а й митцям. За останній час відбулося декілька подій, які привертають увагу спільноти до відновлення природи у зоні ЧАЕС.</p>
      <p>Цього року також відкрили декілька нових маршрутів.</p>
      <p>До слова, у зоні відчуження ЧАЕС <a href="https://glavcom.ua/kyiv/news/chornobilsku-zonu-mozhna-bude-vidvidati-na-povitryaniy-kuli-635802.html">для туристів хочуть організувати екскурсії на повітряних кулях</a>. Є кілька компаній, які зацікавилися цією ідеєю.</p>
      <p>Для того, щоб відвідати зону, потрібно зареєструватися та подати заявку в системі «Електронний білет» на сайті <a href="https://solaris.testmticket.in.ua/ua">https://solaris.testmticket.in.ua/ua</a></p>
      <related>
        <a href="https://glavcom.ua/kyiv/news/u-zoni-chaes-policiya-zlovila-turistiv-ekstremaliv-iz-kijeva-foto-637020.html"/>
        <a href="https://glavcom.ua/kyiv/news/u-chornobilsku-zonu-nezakonno-pronikla-grupa-rosiyan-foto-635920.html"/>
        <a href="https://glavcom.ua/kyiv/news/chornobilsku-zonu-mozhna-bude-vidvidati-na-povitryaniy-kuli-635802.html"/>
      </related>
    </article>
  </body>
</html>