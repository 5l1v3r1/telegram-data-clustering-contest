<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/chiudi-le-altre-schede-starebbe-per-tornare-su-google-chrome/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T09:13:00+00:00"/>
    <meta property="og:title" content="“Chiudi le altre schede” starebbe per tornare su Google Chrome"/>
    <meta property="og:description" content="L'opzione &quot;Chiudi le altre schede&quot;, accessibile in precedenza cliccando con il tasto destro del mouse su una scheda, starebbe per tornare su Chrome."/>
  </head>
  <body>
    <article>
      <h1>“Chiudi le altre schede” starebbe per tornare su Google Chrome</h1>
      <address><time datetime="2019-11-02T09:13:00+00:00">02 Nov 2019, 09:13</time> by <a rel="author">Jacopo Ferrante</a></address>
      <p><b>Google</b> ha deciso di <b>riaggiungere a Chrome l’opzione “Chiudi le altre schede”</b> al menu contestuale che si apre cliccando col tasto destro del mouse su una scheda. Sebbene non sia noto il motivo di questa marcia indietro, è un gradito ritorno.</p>
      <figure>
        <img src="https://www.tomshw.it/images/images/2019/02/google-chrome-17478.768x432.jpg"/>
      </figure>
      <p>Con <a href="https://www.tomshw.it/hardware/google-chrome-78/">Chrome 78</a>, Google aveva rimosso alcune delle opzioni presenti nel menu contestuale, raggiungibili comunque in altri modi. Tra queste anche la popolare opzione “Chiudi le altre schede”, insieme a “Nuova scheda”, “Riapri scheda chiusa” e “Aggiungi tutte le schede ai segnalibri.</p>
      <p>Un <a href="https://chromium-review.googlesource.com/c/chromium/src/+/1894758">nuovo commit</a> mostra che Google ci ha ripensato e ha riposizionato l’opzione “Chiudi altre schede” nel menu di scelta rapida su Chrome.</p>
      <p>Al momento non è noto in quale versione di Chrome questa funzione sarà riaggiunta, ma poiché la modifica del codice è recente non è ancora nelle build Chrome Canary. Sfortunatamente per chi usava le altre opzioni rimosse del menu contestuale, non sembra che Google le riaggiungerà a breve.</p>
      <figure>
        <img src="https://www.tomshw.it/images/images/2019/11/google-closing-tab-59957.768x432.jpg"/>
      </figure>
    </article>
  </body>
</html>