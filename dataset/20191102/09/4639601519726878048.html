<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/sports/nva-edeikse-me-to-kalimera-poios-einai-o-thanasis-antetokounmpo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T09:25:14+00:00"/>
    <meta property="og:title" content="ΝΒΑ : Έδειξε με το «καλημέρα» ποιος είναι ο Θανάσης Αντετοκούνμπο"/>
    <meta property="og:description" content="Το φανταστικό κάρφωμα που πραγματοποίησε ο Θανάσης Αντετοκούνμπο απέναντι στους Μάτζικ, ήταν το καλύτερο της βραδιάς με το ΝΒΑ να το τοποθετεί στην κορυφή του σημερινού Top 10"/>
  </head>
  <body>
    <article>
      <h1>ΝΒΑ : Έδειξε με το «καλημέρα» ποιος είναι ο Θανάσης Αντετοκούνμπο</h1>
      <h2>Το φανταστικό κάρφωμα που πραγματοποίησε ο Θανάσης Αντετοκούνμπο απέναντι στους Μάτζικ, ήταν το καλύτερο της βραδιάς με το ΝΒΑ να το τοποθετεί στην κορυφή του σημερινού Top 10</h2>
      <address><time datetime="2019-11-02T09:25:14+00:00">02 Nov 2019, 09:25</time> by <a rel="author">ΤοΒΗΜΑ Team</a></address>
      <p>Ο Θανάσης Αντετοκούνμπο πραγματοποίησε τα ξημερώματα το επίσημο ντεμπούτο του με τους Μιλγουόκι Μπακς στο ΝΒΑ, καθώς αγωνίστηκε 6,5 λεπτά στη νίκη των «ελαφιών» επί των Ορλάντο Μάτζικ.</p>
      <p>Ο Έλληνας φόργουορντ τελείωσε το ματς έχοντας 2 πόντους, 2 ριμπάουντ και 1 ασίστ με 1/2 σουτ. Το καλάθι όμως που σημείωσε ήταν τόσο εντυπωσιακό που οι άνθρωποι του ΝΒΑ το έβαλαν στην κορυφή του σημερινού Top 10.</p>
      <p>
        <a href="https://www.in.gr/2019/11/02/economy/syntakseis-poies-allages-erxontai-stis-prosorines-epikourikes-syntakseis/">Διαβάστε ακόμη : Ποιες αλλαγές έρχονται στις προσωρινές επικουρικές συντάξεις</a>
      </p>
      <p>Συγκεκριμένα, ο Θανάσης βρέθηκε απέναντι στον Τζος Μαγκέτι, τον οποίο και πέρασε έυκλολα με μια εντυπωσιακή ντρίπλα, στη συνέχεια πάτησε γερά και έκανε πόστερ τον… άμοιρο Γουές Ιγούντου που προσπάθησε να τον σταματήσει.</p>
      <p>Από τις υπόλοιπες φάσεις ξεχωρίζουν το εντυπωσιακό κάρφωμα του Άλεξ Καρούζο των Λέικερς, αλλά και τα buzzer beater που σημείωσαν οι Ντάνι Γκριν και Τζέισον Τέιτουμ.</p>
      <h3>Δείτε το Top 10 του ΝΒΑ:</h3>
      <figure>
        <iframe src="https://www.youtube.com/embed/M2HGCDCLRRs" width="640" height="360" data-service="Youtube" scrolling="no"/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>