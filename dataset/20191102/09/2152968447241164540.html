<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/akoshtete-vqrvaite/2019/11/02/mesechniiat-horoskop-za-noemvri.428218"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T09:15:00+00:00"/>
    <meta property="og:title" content="Месечният хороскоп за ноември"/>
    <meta property="og:description" content="Раците да бъдат по-смели | Dnes.bg"/>
  </head>
  <body>
    <article>
      <h1>Месечният хороскоп за ноември</h1>
      <h2>Раците да бъдат по-смели</h2>
      <address><time datetime="2019-11-02T09:15:00+00:00">02 Nov 2019, 09:15</time> by <a rel="author" href="https://www.dnes.bg/author/224" target="_blank">Михаела Лазарова</a></address>
      <p>Навлизаме в предпоследния месец от отиващата си 2019-а година. Какви промени ни очакват, ще се радваме ли на позитивни емоции и вълнуващи преживявания, ще разберем от месечната прогноза на астролога  Петя Георгиева.</p>
      <p>
        <b>Овен</b>
      </p>
      <p>Достатъчно е да се придържате към няколко простички правила през този месец и няма да имате повод за оплакване. Даже напротив, събитията ще се развиват съвсем удовлетворително. Ще разполагате с достатъчно възможности за творчески решения.</p>
      <p>Въздържайте се от контакти с личности със съмнителна репутация и от участие в каквито и да било авантюри. Тонусът ви ще е стабилен, самочувствието също и ще си помогнете много, ако подхождате към всеки нов проект или предложение с известна доза предпазливост и недоверие. Ще се наложи да блокирате опасности, които на пръв поглед може и да не забележите, а за целта трябва да сте пределно наблюдателни.</p>
      <p>Бъдете особено недоверчиви към оферти, обещаващи атрактивен финансов резултат. Преценете всички „за“ и „против“, вариантите за развитие и ако имате дори сянка от съмнение, не рискувайте. В края на месеца е възможно да получите допълнителна печалба или наследство. Заделете ги като резерв.</p>
      <p>
        <b>Телец</b>
      </p>
      <p>Няма да се наложи да преодолявате сериозни затруднения. Ще разполагате с доста възможности за разширяване на влиянието си и подобряване на жизнения стандарт, стига да сте достатъчно наблюдателни и да подбирате правилния момент за активни действия. Възползвайте се от потенциала си без излишна скромност.</p>
      <p>Ще можете да изчистите неяснотите и противоречията в съществуващите си контакти, да възстановите някои стари, позабравени делови връзки и да намерите нови съмишленици и партньори. Не сключвайте нови договори и не започвайте нови проекти в периода на ретроградното движение на Меркурий. Информация за различни перспективни дейности, в които бихте могли да се включите, ще получите от роднини, близки приятели или предишни колеги. Намерете начин да се отблагодарите, но не бързайте да участвате.</p>
      <p>В последната третина от месеца ще напреднат всички дейности, които дотогава са били в застой по някакви причини.</p>
      <p>
        <a href="https://www.az-jenata.bg/a/8-svobodno-vreme/48668-mesechen-horoskop-za-noemvri/">
          <b>Още по темата може да прочетете в Az-jenata.bg</b>
        </a>
      </p>
    </article>
  </body>
</html>