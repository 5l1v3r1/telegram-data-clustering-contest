<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/ultima-ora-o-macara-s-a-prabusit-in-centrul-bucurestiului-peste-o-masina-in-care-se-aflau-4-oameni-18532279"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T09:39:15+00:00"/>
    <meta property="og:title" content="ULTIMĂ ORĂ: O macara s-a prăbuşit în centrul Bucureştiului peste o maşină în care se aflau 4 oameni"/>
    <meta property="og:description" content="Braţul unei macarale s-a prăbuşit, sâmbătă, peste o maşină în care se aflau patru persoane, pe strada Matei Millo, din Capitală. Pompierii intervin pentru a salva un bărbat care a rămas blocat în vehicul."/>
  </head>
  <body>
    <article>
      <h1>ULTIMĂ ORĂ: O macara s-a prăbuşit în centrul Bucureştiului peste o maşină în care se aflau 4 oameni</h1>
      <address>
        <time datetime="2019-11-02T09:39:15+00:00">02 Nov 2019, 09:39</time>
      </address>
      <slideshow>
        <figure>
          <img src="https://storage0.dms.mpinteractiv.ro/media/1/1481/21449/18532279/3/whatsapp-image-2019-11-02-at-11-36-11.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21449/18532279/2/whatsapp-image-2019-11-02-at-11-18-22.jpg?width=620"/>
        </figure>
        <figure>
          <img src="https://storage0.dms.mpinteractiv.ro/media/1/1481/21449/18532279/4/whatsapp-image-2019-11-02-at-11-36-11-3.jpg?width=620"/>
        </figure>
      </slideshow>
      <p>Braţul unei macarale s-a prăbuşit, sâmbătă, peste o maşină în care se aflau patru persoane, pe strada Matei Millo, din Capitală. Pompierii intervin pentru a salva un bărbat care a rămas blocat în vehicul.</p>
      <p>Potrivit ISU Bucureşti – Ilfov, accidentul s-a produs pe strada Matei Millo, unde braţul unei macarale s-a prăbuşit peste o maşină.</p>
      <p>După evaluarea situaţiei, pompierii au stabilit că în maşină erau patru persoane, nu trei cum a fost informaţia iniţială, toate victimele fiind conştiente.</p>
      <p>„Braţul unei macarale s-a prăbuşit peste un autoturism în care se aflau patru persoane. Una este încarcerată (bărbat)”, anunţă ISU B-If.</p>
      <p>Echipe de pompieri acţionează la faţa locului şi a fost trimis în sprijin şi Detaşamentul Special de Salvatori.</p>
      <p>Macaraua prăbuşită aparţine firmei Apolodor, care lucra la un proiect de birouri dezvoltat de Forte Partners, potrivit unor declaraţii ale primarul Sectorului 1 Daniel Tudorache. Forte Partners era în discuţie să închirieze clădirea către WeWork, startupul american a cărei valoare s-a prăbuşit peste noapte.</p>
    </article>
  </body>
</html>