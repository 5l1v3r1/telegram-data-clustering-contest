<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/obshtestvo/2019/11/02/dnes-e-arhangelova-zadushnica.428290"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T09:10:00+00:00"/>
    <meta property="og:title" content="Днес е Архангелова задушница"/>
    <meta property="og:description" content="Отдаваме почит на загиналите български воини | Dnes.bg"/>
  </head>
  <body>
    <article>
      <h1>Днес е Архангелова задушница</h1>
      <h2>Отдаваме почит на загиналите български воини</h2>
      <address><time datetime="2019-11-02T09:10:00+00:00">02 Nov 2019, 09:10</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>В събота преди големия празник Архангел Михаил отбелязваме последната Голяма задушница в църковния календар – Архангелова. По този повод във всички епархии на Българската православна църква в страната ще бъде отслужена обща панихида и заупокойна молитва. На задушница по традиция посещаваме гробовете на нашите близки, почистваме ги, прекадяваме с тамян и украсяваме с цветя. На общата трапеза на гробищния парк се поставят седем различни ястия. Първата хапка се дава за „Бог да прости”.</p>
      <p>Архангелова задушница е наричана още мъжка или войнишка. На този ден Българската армия отдава почит на загиналите български воини. Ритуалът се провежда от 1924 година. Прекъснат е през 1946 година. Тогава в молитвите си се сещаме за мъжете на България, оставили костите си в Македония, по сипеите на Мека Црев и Гургулят, край Булаир, Чаталджа и Люлебургас, в равните полета на Добруджа – край Кубадин, Кочмар, Карапелит и езерото Туркоайа, в Завоя на Черна, край бреговете на Дойран и по скалите на Мокра планина и Галичица.</p>
      <p>От 11.00 ч. във Военния мавзолей-костница на Централните софийски гробища. Заупокойната служба ще отслужи Негово Преосвещенство Белоградчишкият епископ Поликарп. Панихида по повод Архангелова (мъжка) задушница ще бъде отслужена и в градовете Асеновград, Благоевград, Бургас, Варна, Карлово, Пловдив и Плевен. В ритуалите в памет на загиналите воини ще участват военнослужещи от Националната гвардейска част, Сухопътните войски, Военновъздушните и Военноморските сили и 68-а бригада „Специални сили“.</p>
      <p>В София, в 11 часа ще бъде отслужена панихида във Военния мавзолей-костница на Централните гробища. Заупокойни служби ще има още в Асеновград, Благоевград, Бургас, Варна, Карлово, Пловдив и Плевен.</p>
      <p>Във всички големи градове ще има допълнителен трансорт до гробищните паркове.</p>
      <p>В София промените са:</p>
      <p>Поделение „Трамваен транспорт“:<br/>- Разкрива се временна трамвайна линия №7А с маршрут жк. „Борово” – кв. „Орландовци”.<br/>Осигуряват се допълнителен брой коли за трамвайна линия №4 и трамвайна линия №18, която ще се обслужва от 200-местни мотриси.<br/>Поделение „Тролейбусен транспорт“:<br/>- Пускат се допълнителен брой коли по тролейбусна линия №9.<br/>„Столичен автотранспорт“ ЕАД ще осигури допълнително транспортно обслужване, както следва:<br/>Поделение АТ „Земляне“:<br/>- Ще разкрие временна автобусна линия №83-А с маршрут: от Зоопарка по маршрута на автобусна линия № 83 до бул. „Ломско шосе”, наляво по бул. „Ломско шосе”, наляво по ул. „Бели Дунав” и по ул. „Хан Кубрат” по маршрута двупосочно.<br/>- Ще разкрие временна автобусна линия №108-А с маршрут: от жк. „Люлин 5” по стария маршрут на автобусна линия №108 (в посока ул. „Бели Дунав” – от бул. „Сливница” по ул. „Адам Мицкевич”) до ул. „Бели Дунав”, надясно по ул. „Хан Кубрат”, наляво по ул. „Христо Силянов”, наляво по бул. „Ломско шосе”, наляво по ул. „Бели Дунав” и по ул. „Хан Кубрат” по маршрута двупосочно.<br/>Поделение АТ „Малашевци“ ще разкрие временни автобусни линии, както следва:<br/>- линия №18-А с маршрут: автостанция „Орландовци” – гробищен парк „Малашевски гробища” по маршрута на автобусна линия №18.<br/>- линия №79-А с маршрут: надлез „Надежда”, ул. „История Славянобългарска”, ул. „Индустриална”, ул. „Константин Стоилов”, бул. „Ген. Данаил Николаев”, бул. „Владимир Вазов”, ул. „Тодорини кукли”, ул. „Река Велека” и по бул. „Владимир Вазов” по маршрута двупосочно.<br/>- линия №86-А с маршрут: АТ „Малашевци“, ул. „Резбарска”, пл. „Сточна гара”, бул. „Сливница”, обратен завой на ул. „Опълченска” и по маршрута двупосочно.<br/>- линия №90-А с маршрут: автостанция „Изток“, бул. „Ботевградско шосе”, ул. „Александър Екзарх”, ул. „Река Велека”, ул. „Васил Кънчев” до гробищен парк „Малашевски гробища”.</p>
      <p> </p>
    </article>
  </body>
</html>