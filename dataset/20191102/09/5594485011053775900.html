<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nash-muzikant-s-gneven-komentar-za-chuzhdentsite-i-prostotiyata-blgarska_news706796.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T09:28:00+00:00"/>
    <meta property="og:title" content="Наш музикант с гневен коментар за чужденците и простотията българска"/>
    <meta property="og:description" content="Той разкрива, че имал меко казано абсурден разговор с наш сънародник в самолета, докато пътувал за Холандия"/>
  </head>
  <body>
    <article>
      <h1>Наш музикант с гневен коментар за чужденците и простотията българска</h1>
      <h2>Той разкрива, че имал меко казано абсурден разговор с наш сънародник в самолета, докато пътувал за Холандия</h2>
      <address>
        <time datetime="2019-11-02T09:28:00+00:00">02 Nov 2019, 09:28</time>
      </address>
      <p>https://blitz.bg/obshtestvo/nash-muzikant-s-gneven-komentar-za-chuzhdentsite-i-prostotiyata-blgarska_news706796.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572640491-1.jpg"/>
      </figure>
      <p><b>Един от най-талантливите ни цигулари - Веско Ешкенази написа гневен коментар на страницата си във Фейсбук по повод простотията българска и Деня на Будителите. </b><br/><br/>Той разкрива, че имал меко казано абсурден разговор с наш сънародник в самолета, докато пътувал за Холандия. <br/><br/>Ето какво пише Веско Ешкенази:<br/><br/>+Току що в самолета от София до Амстердам:<br/><br/>Пътник: Здравейте, г-н Ешкенази! Как е цигулката?(това е най-често задавания ми въпрос от непознати, последван от намигане и съучастническа усмивка).<br/><br/>Аз: Благодаря, добре е.<br/><br/>П: Към Амстердам, а?<br/><br/>Аз: Да, към Амстердам.<br/><br/>П: Как е в Амстердам? Аз...при дъщеря ми отивам на гости. И тя там живее(още по-доволна усмивка).<br/><br/>Аз: Много е хубав града. Добре е.<br/><br/>П: Само дето напоследък май с чужденците имат проблем, ама....<br/><br/>Аз: Мигам в недоумение, напълно безмълвен и лишен от дар слово. След това сядам и затягам колана на седалката си. Опитвам се да дам смисъл на току що завършилия разговор, на господина, неусетно пропуснал факта, че и аз, и дъщеря му, а и той сме чужденци там.<br/><br/>На това, че Амстердам е на първо място в света(!!!) по брой на националностите - 180, на значението на думата “толерантност” в българския език и на нашата географска ширина, към днешна дата.<br/><br/>Честит празник на Будителите отново!"</p>
    </article>
  </body>
</html>