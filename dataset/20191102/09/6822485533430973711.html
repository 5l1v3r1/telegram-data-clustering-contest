<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811024.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T09:16:00+00:00"/>
    <meta property="og:title" content="بیماری لایم چیست؟"/>
    <meta property="og:description" content="به گزارش ایسنا به نقل از مرکز کنترل و پیشگیری از امراض آمریکا، در سال جاری میلادی (۲۰۱۹) در این کشور نزدیک به ۳۰۰ هزار نفر به بیماری لایم مبتلا شدند اما این رقم می‌تواند بیش از این باشد زیرا پزشکان در تشخیص صحیح آن با مشکل مواجه هستند."/>
  </head>
  <body>
    <article>
      <h1>بیماری لایم چیست؟</h1>
      <address>
        <time datetime="2019-11-02T09:16:00+00:00">02 Nov 2019, 09:16</time>
      </address>
      <p>بیماری لایم از نوعی عفونت‌ باکتریایی است که از طریق کنه آلوده، به انسان منتقل می‌شود.</p>
      <p>به گزارش ایسنا به نقل از مرکز کنترل و پیشگیری از امراض آمریکا، در سال جاری میلادی (۲۰۱۹) در این کشور نزدیک به ۳۰۰ هزار نفر به بیماری لایم مبتلا شدند اما این رقم می‌تواند بیش از این باشد زیرا پزشکان در تشخیص صحیح آن با مشکل مواجه هستند.</p>
      <p>احساس خستگی، درد مفاصل و تپش قلب از جمله علائم بیماری لایم هستند. در برخی موارد نیز بیماران ممکن است دچار ضعف در حافظه، احساس گیجی، اضطراب و افسردگی شوند.</p>
      <p>
        <b>چرا تشخیص بیماری لایم آسان نیست؟</b>
      </p>
      <p>در فاصله سه تا ۳۰ روز پس از گزیدگی، بثورات پوستی ایجاد می‌شود. با این حال در تمامی بیماران این بثورات پوستی ظاهر نمی‌شود و به همین دلیل ممکن است عفونت برای روزها تا هفته‌ها پنهان باقی بماند.</p>
      <p>همچنین برخی از علائم بیماری لایم به علائم دیگر بیماری‌ها شباهت دارد. برای مثال این عفونت می‌تواند با نشانه‌های شبیه به آنفلوآنزا از قبیل احساس خستگی، درد عضلانی، تب و لرز ظاهر شود.</p>
      <p>به این ترتیب وجود این علائم بدون ظاهر شدن بثورات پوستی، تشخیص اولیه بیماری را دشوار می‌کند.</p>
      <p>به گزارش مدیکال دیلی، هرچند ممکن است برخی از بیماران در بدن خود تغییراتی را متوجه شوند که نشان‌دهنده مراحل اولیه بیماری لایم است. برخی افراد سردرد و درد یا گرفتگی گردن یا حساسیت به نور را تجربه می‌کنند.</p>
    </article>
  </body>
</html>