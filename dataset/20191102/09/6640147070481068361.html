<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-immortal-dettagli-blizzcon-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T09:30:00+00:00"/>
    <meta property="og:title" content="Diablo Immortal, tutti i dettagli dalla BlizzCon 2019"/>
    <meta property="og:description" content="In molti si sono chiesti dove fosse finito, ma nessuna paura: Diablo Immortal è ancora un progetto decisamente vivo e vegeto."/>
  </head>
  <body>
    <article>
      <h1>Diablo Immortal, tutti i dettagli dalla BlizzCon 2019</h1>
      <address><time datetime="2019-11-02T09:30:00+00:00">02 Nov 2019, 09:30</time> by <a rel="author">Giacomo Todeschini</a></address>
      <p>Ad attirare maggiormente l’attenzione durante la serata di apertura della <b>BlizzCon 2019</b> di ieri sera, di cui potete trovare<a href="http://www.tomshw.it/videogioco/blizzcon-2019-tutti-annunci-evento/"> qui tutti gli annunci</a>, sono stati in particolare <b>Diablo 4</b> e <b>Overwatch 2.</b> Nonostante la scena sia stata catturata dai due sopracitati titoli c’è però stato spazio anche per uno dei più controversi progetti di <b>Blizzard Entertainment</b> degli ultimi anni: <b>Diablo Immortal.</b></p>
      <p>Il titolo per mobile della celebre saga è infatti decisamente vivo e vegeto e <b>Blizzard</b> ha condiviso durante la <b>BlizzCon 2019</b> una serie di nuovi dettagli riguardo a tale prodotto. Potete trovare il video in questione comodamente qui sotto.</p>
      <p>Leggi anche: <a href="https://www.tomshw.it/videogioco/overwatch-2-oggetti-nuovo-capitolo/">Overwatch 2: gli oggetti cosmetici si potranno portare nel nuovo capitolo</a></p>
      <figure>
        <iframe src="https://www.youtube.com/embed/jPdHe1tKlsY" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2018/11/diablo-immortal-4769.768x432.jpg"/>
        </figure>
        <figure>
          <img src="https://www.tomshw.it/images/images/2018/11/diablo-immortal-4767.768x432.jpg"/>
        </figure>
      </slideshow>
      <p><b>Diablo Immortal</b> potrà essere giocato in solitaria ma darà il meglio di sé in multiplayer grazie ad una serie di eventi pensati proprio per la coperativa, come dungeon e gilde. <b>Sei saranno inoltre le classi presenti</b> all’interno del titolo e si tratta del Barbaro, del Monaco, del Mago, del Crociato, del Cacciatore di demoni ed, infine, del Necromante.</p>
      <p>I vari personaggi di <b>Diablo Immortal</b> avranno inoltre delle Ultimate e potranno modificare le proprie abilità in base ai vari oggetti leggendari. Delle banali frecce, ad esempio, grazie ad un item ben preciso potranno tramutarsi in delle decisamente più pericolose granate.</p>
      <p><b>Blizzard</b> ha inoltre dichiarato di voler supportare il titolo per molto tempo con nuove zone, dungeon ed eroi e che sta inoltre dedicando molto tempo alla questione micro-transazioni, in modo tale da non creare un titolo troppo incentrato su di esse. Queste sono le dichiarazioni del celebre publisher a riguardo: “è troppo presto per condividere ulteriori dettagli ma vogliamo fare in modo che tutti i giocatori di <b>Diablo</b> possano amare il nostro titolo e supportarlo per diversi anni. Vogliamo creare un ecosistema che accolga e diverta qualsiasi tipo di giocatore, dal più esperto a chi si immerge per la prima volta in questo mondo”.</p>
      <p>Non è stata infine purtroppo rilasciata nessuna notizia riguardo una possibile data di lancio di <b>Diablo Immortal.</b></p>
      <p>Che ne pensate di questa notizia e, soprattutto, quali sono le vostre impressioni ad oggi su <b>Diablo Immortal</b>? Che ne pensate dello sbarco della celebre saga su mobile, ci giocherete una volta disponibile? Fateci sapere che ne pensate direttamente nei commenti!</p>
      <blockquote>Diablo Immortal non fa assolutamente per voi? In attesa dell’imperdibile Diablo 4 potete recuperare il terzo capitolo della saga nella sua Eternal Collection comodamente <a href="https://toms.it/cWXNF">a questo link!</a></blockquote>
    </article>
  </body>
</html>