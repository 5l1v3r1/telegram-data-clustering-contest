<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811026.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T09:19:00+00:00"/>
    <meta property="og:title" content="آخرین خبر از پرونده هفت‌سنگان"/>
    <meta property="og:description" content="فارس نوشت: موضوع پروندۀ پیچیدۀ هفت‌سنگان موضوع تازه‌ای در قزوین نیست و این موضوع به موضوعی چالشی در استان و حتی کشور تبدیل شده است."/>
  </head>
  <body>
    <article>
      <h1>آخرین خبر از پرونده هفت‌سنگان</h1>
      <address>
        <time datetime="2019-11-02T09:19:00+00:00">02 Nov 2019, 09:19</time>
      </address>
      <p>رئیس کمیسیون اصل نود گفت: در حال حاضر، پرونده‌ای برای مجموعۀ تصرفات غیرمجاز و تجاوز به منابع طبیعی و اراضی ملی تشکیل شده و در دستور کار مجلس قرار دارد و پیش‌بینی می شود که نتیجۀ بررسی کمیسیون در صحن علنی مجلس طی هفتۀ جاری قرائت شود.</p>
      <p>فارس نوشت: موضوع پروندۀ پیچیدۀ هفت‌سنگان موضوع تازه‌ای در قزوین نیست و این موضوع به موضوعی چالشی در استان و حتی کشور تبدیل شده است.</p>
      <p>پروندۀ هفت‌سنگان قزوین از سال‌های گذشته همواره به‌عنوان تیتر مهم رسانه‌ها و دغدغۀ فعالان رسانه‌ای، اجتماعی و سیاسی استان و مطالبهٔ جدی مردم بوده است.</p>
      <p>بعد از واگذاری پروندۀ هفت‌سنگان به حوزه قضایی خارج از استان قزوین، داوود محمدی رئیس کمیسیون اصل نود مجلس شورای اسلامی از رسیدگی به‌موضوع در این کمیسیون خبر داده و عنوان کرده بود: از نظر کمیسیون اصل نود، وقوع تخلف در هفت‌سنگان قطعی است و گزارش‌ها نیز از سوی این کمیسیون به نهادهای قضایی و نظارتی مربوطه ارجاع شده است.</p>
      <p>وی همچنین از قرائت نتیجۀ بررسی کمیسیون در صحن علنی مجلس خبر داده بود، حال امروز دوماه از این موضوع و مصاحبۀ رئیس کمیسیون اصل نود در مجلس شورای اسلامی می‌گذرد.</p>
      <p>رئیس کمیسیون اصل نود در مجلس شورای اسلامی توضیحاتی را در این خصوص عنوان کرد.</p>
      <p>داود محمدی در گفتوگو با فارس اظهار کرد: در حال حاضر، پرونده‌ای برای مجموعۀ تصرفات غیرمجاز و تجاوز به منابع طبیعی و اراضی ملی تشکیل شده و در دستور کار مجلس قرار دارد و پیش‌بینی می‌شود که نتیجۀ بررسی کمیسیون در صحن علنی مجلس طی هفتۀ جاری قرائت شود.</p>
    </article>
  </body>
</html>