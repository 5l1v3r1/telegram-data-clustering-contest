<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637399/%D8%B1%D8%A7%D9%87%DA%A9%D8%A7%D8%B1-%D8%A7%D9%84%D8%B9%D8%A7%D9%85%D8%B1%DB%8C-%D8%A8%D8%B1%D8%A7%DB%8C-%D8%AD%D9%84-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T09:18:00+00:00"/>
    <meta property="og:title" content="راهکار العامری برای حل بحران عراق"/>
    <meta property="og:description" content="رئیس ائتلاف الفتح خاطر نشان کرد شکست نظام پارلمانی عراق ثابت شده و باید نظام دیگری که متناسب با وضعیت کشور باشد، شکل گیرد."/>
  </head>
  <body>
    <article>
      <h1>
        <a href="https://www.bultannews.com/fa/news/637399/%D8%B1%D8%A7%D9%87%DA%A9%D8%A7%D8%B1-%D8%A7%D9%84%D8%B9%D8%A7%D9%85%D8%B1%DB%8C-%D8%A8%D8%B1%D8%A7%DB%8C-%D8%AD%D9%84-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82">راهکار العامری برای حل بحران عراق</a>
      </h1>
      <h2>رئیس ائتلاف الفتح خاطر نشان کرد شکست نظام پارلمانی عراق ثابت شده و باید نظام دیگری که متناسب با وضعیت کشور باشد، شکل گیرد.</h2>
      <address><time datetime="2019-11-02T09:18:00+00:00">02 Nov 2019, 09:18</time> by <a rel="author">بولتن نیوز | bultannews.com</a></address>
      <p>به گزارش بولتن نیوز،<b> هادی العامری</b> در <b>بیانیه‌</b>ای اظهار داشت با احترام فراوان به تمام ابتکارهای سیاسی صادقانه و مخلصانه برای دستیابی به راهی برای حل خواسته‌های ملت <b>عراق</b> که تظاهرات کنندگان آن را بیان کرده‌اند، ما معتقدیم که راه حل واقعی در ضرورت تجدیدساختار روند سیاسی تحت سقف و چارچوب قانون اساسی از طریق تغییرات اساسی در قانون اساسی است، چرا که شکست نظام پارلمانی ثابت شده و دیگر نفعی ندارد و به همین سبب باید نظام دیگری که مناسب وضع‌مان باشد، شکل گیرد.</p>
      <p>العامری افزود دولت‌های محلی(شوراهای  استانی و استانداران) هم شکستشان اثبات شده و شوراهای استانی باید منحل شود و استاندار هم به طور مستقیم از سوی ملت انتخاب شود.</p>
      <p>تاکید حلبوسی بر پایبندی کامل به نقشه راه مرجعیت</p>
      <p>    رئیس پارلمان عراق بر پایبندی کامل به نقشه راهی که مرجعیت عالی دینی ترسیم کرده،‌تاکید کرد و گفت مرجعیت بار دیگر نشان داد که سوپاپ اطمینان عراق است.</p>
      <p>حلبوسی در بیانیه‌ای خاطر نشان کرد ما به عنوان نمایندگان مجلس به طور گسترده و مستمر برای ملت و مطالباتش به دور از فشارهای خارجی تلاش خواهیم کرد. وی بر تلاش جدی برای انجام تغییرات در قانون اساسی از طریق همکاری با نمایندگان تظاهرات کنندگان و نخبگان و دانشگاهیان تاکید کرد.</p>
      <p>حلبوسی همچنین خاطر نشان کرد مجلس نمایندگان برای تسریع در اجرای نقشه راهی که مرجعیت عالی دینی وضع کرده نشست برگزار خواهد کرد.</p>
    </article>
  </body>
</html>