<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Otnovo-zaedno-li-sa-Dilyana-Popova-i-Asen-Blatechki-910494"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T09:15:00+00:00"/>
    <meta property="og:title" content="Отново заедно ли са Диляна Попова и Асен Блатечки?"/>
    <meta property="og:description" content="Ако някой си мисли, че това, което свързва Диляна Попова и Асен Блатечки е синът им и бурна любовна ..."/>
  </head>
  <body>
    <article>
      <h1>Отново заедно ли са Диляна Попова и Асен Блатечки?</h1>
      <address>
        <time datetime="2019-11-02T09:15:00+00:00">02 Nov 2019, 09:15</time>
      </address>
      <p>Ако някой си мисли, че това, което свързва Диляна Попова и Асен Блатечки е синът им и бурна любовна история от миналото, със сигурност няма да сбърка - с тази разлика, че любовната история отново е факт.</p>
      <p>Досега нито моделката, нито актьорът коментираха обрата на връзката си публично. Вече не е и нужно да го правят, защото недвусмислено показаха всичко, което се случва в живота им. А именно - двамата отново са заедно и с удоволствие поделят грижи за сина си Борил.</p>
      <p>Наскоро даже тримата се появиха заедно, като истинско семейство, по време на премиерата на новия български филм на Ники Илиев, Богомил Грозев и Башар Рахар "Завръщане", в който участие взима и Диляна Попова.</p>
      <p>Малкият Борил, разбира се, с нетърпение очакваше да види майка си на голям екран, а баща му Асен Блатечки зорко пазеше и двамата от фенската любов. И има защо - Диляна не за първи път със зашеметяващ тоалет, разкриващ перфектната й фигура, по която със сигурност са се залепили като магнит всички околни погледи.</p>
      <p>В същото време любимият й Асен Блатечки бе точно обратното - със сива неизгладена риза, разкопчана до гърдите и доста неугледен вид. Малкият Борил пък бе много стилен с късото си детско черно сако на райета, допълва още Блиц.</p>
    </article>
  </body>
</html>