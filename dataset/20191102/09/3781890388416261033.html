<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739670"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T09:45:00+00:00"/>
    <meta property="og:title" content="'เอกนิษฐ์'ถ่อมตัว 'ผมก็แค่เด็กคนหนึ่ง'"/>
    <meta property="og:description" content="ช้างศึก เดินเครื่อง ซ้อมต่อเนื่อง 'เอกนิษฐ์' ถ่อมตัว แต่เด็กคนหนึ่ง ต้องพัฒนาต่อไป ทำใจรับแรงกดดัน"/>
  </head>
  <body>
    <article>
      <h1>'เอกนิษฐ์'ถ่อมตัว 'ผมก็แค่เด็กคนหนึ่ง'</h1>
      <address>
        <time datetime="2019-11-02T09:45:00+00:00">02 Nov 2019, 09:45</time>
      </address>
      <figure>
        <img src="https://www.dailynews.co.th/admin/upload/20191102/news_TbolZNUbFq164228_533.jpg?v=20191102178"/>
      </figure>
      <p>
        <b>ช้างศึก เดินเครื่อง ซ้อมต่อเนื่อง "เอกนิษฐ์" ถ่อมตัว แต่เด็กคนหนึ่ง ต้องพัฒนาต่อไป ทำใจรับแรงกดดัน</b>
      </p>
      <p>"ช้างศึก" ทีมฟุตบอลชาติไทย เดินหน้าเก็บตัวระยะสั้น หรือ "มินิแคมป์" โดยทีมชาติไทยชุดใหญ่ มีคิวแข่งขันฟุตบอลโลก 2022 รอบคัดเลือก โซนเอเชีย รอบ 2 กลุ่ม G นัดที่ 4-5 ไปเยือน มาเลเซีย วันที่ 14 พ.ย. และไปเยือน เวียดนาม วันที่ 19 พ.ย. อากิระ นิชิโนะ กุนซือทีมชาติไทย นำนักเตะซ้อมที่ สนามวินด์มิลล์ฟุตบอลคลับ ตั้งแต่ 31 ต.ค. และเมื่อวันที่ 2 พ.ย. ถือเป็นวันที่ 3 เปิดให้สื่อมวลชนทำข่าว 15 นาที<br/><br/>ด้าน เอกนิษฐ์ ปัญญา กองกลาง สิงห์ เชียงราย ยูไนเต็ด ที่ยิง 1 จ่าย 1 ให้ทีมชาติไทย ในเกมล่าสุดที่เปิดบ้านชนะ สหรัฐอาหรับเอมิเรตส์(ยูเออี)  2-1 กล่าวว่า การที่ได้แชมป์ไทยลีกกับ สิงห์ เชียงราย ทำให้มั่นใจ และมุ่งมั่นขึ้น ยอมรับว่ามีความกดดันบ้างครับ แต่เป็นธรรมดาครับ ที่แฟนบอลจะคาดหวัง ส่วนตัวไม่ได้คิดมากอะไรครับ<br/><br/>"ผมเป็นแค่เด็กคนหนึ่ง ที่ยังต้องพัฒนา และเรียนรู้จากรุ่นพี่ที่เก่งๆ อีกเยอะครับ จะพยายามมีสมาธิ และทำหน้าที่ของตัวเองให้ดีที่สุด” เอกนิษฐ์ กล่าว</p>
    </article>
  </body>
</html>