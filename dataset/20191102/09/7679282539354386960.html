<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-us-woman-found-dead-with-python-wrapped-around-neck-at-home-with-140-snakes-2828293.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T09:53:17+00:00"/>
    <meta property="og:title" content="घर में मिली महिला की लाश, गले में लिपटा हुआ था 8 फीट लंबा अजगर, घर में थे 140 सांप"/>
    <meta property="og:description" content="अमेरिका में इंडियाना के एक घर में बेहद चौंकाने वाली वारदात हुई। यहां एक 36 साल की महिला की लाश उसके घर से बरामद हुई है। महिला के गले में 8 फुट का विशालकाय अजगर लिपटा हुआ था। पुलिस के मुताबिक घर में..."/>
  </head>
  <body>
    <article>
      <h1>घर में मिली महिला की लाश, गले में लिपटा हुआ था 8 फीट लंबा अजगर, घर में थे 140 सांप</h1>
      <address><time datetime="2019-11-02T09:53:17+00:00">02 Nov 2019, 09:53</time> by <a rel="author">लाइव हिन्दुस्तान टीम,नई दिल्ली</a></address>
      <p>अमेरिका में इंडियाना के एक घर में बेहद चौंकाने वाली वारदात हुई। यहां एक 36 साल की महिला की लाश उसके घर से बरामद हुई है। महिला के गले में 8 फुट का विशालकाय अजगर लिपटा हुआ था। पुलिस के मुताबिक घर में करीब 140 सांप थे। पुलिस के प्रवक्ता सार्जेंट किम रिले ने बताया कि लॉरा हर्स्ट का शव उनके ऑक्सफोर्ड में बैटल ग्राउंड स्थित घर से बरामद किया गया। </p>
      <p>पुलिस ने शुक्रवार को कहा कि ऑटोप्सी रिपोर्ट्स के मुताबिक लोरा हर्स्ट की मौत दम घुटने की वजह से हुई है। अजगर ने उनके गले को बुरी तरह जकड़ लिया जिससे उनका दम घुट गया। </p>
      <p>बताया जा रहा है डॉक्टरों ने हर्स्ट में सांस लाने की काफी कोशिशें की थी लेकिन उनकी सभी वह सफल नहीं हो सके। </p>
      <p>सांपों से भरा यह घर बेंटन काउंटी व डॉन मुनसन का है। वह भी हर्स्ट के फ्लैट के साथ सटे घर में ही रहते थे। घर में मौजूद कुल सांपों में से करीब 20 खुद हर्स्ट ही लाई थी। </p>
      <p>मुनसन ने ही सबसे पहले हर्स्ट की लाश को देखा था। मुनसन ने कहा कि यह बेहद दुखद हादसा है। </p>
    </article>
  </body>
</html>