<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/02/reame-x2-pro-pre-ordini-4-novembre-677555/"/>
    <meta property="og:site_name" content="AndroidWorld"/>
    <meta property="article:published_time" content="2019-11-02T09:16:37+00:00"/>
    <meta property="og:title" content="Impazienti di mettere le mani sullo sfavillante Reame X2 Pro? Dal 4 novembre potrete pre-ordinarlo!"/>
    <meta property="og:description" content="Che Realme X2 Pro ci abbia non soltanto convinto senza riserve, ma proprio sbalordito per il suo rapporto qualità prezzo..."/>
  </head>
  <body>
    <article>
      <h1>Impazienti di mettere le mani sullo sfavillante Reame X2 Pro? Dal 4 novembre potrete pre-ordinarlo!</h1>
      <h2>Un vero e proprio top di gamma, a partire da soli 399€.</h2>
      <address><time datetime="2019-11-02T09:16:37+00:00">02 Nov 2019, 09:16</time> by <a rel="author" href="https://www.androidworld.it/author/tomdelly/" target="_blank">Edoardo Carlo Ceretti</a></address>
      <p>Che <b>Realme X2 Pro</b> ci abbia non soltanto convinto senza riserve, ma proprio sbalordito per il suo rapporto qualità prezzo d’altri tempi, risulta più che evidente dalla <a href="https://www.androidworld.it/recensioni/realme-x2-pro/">nostra recensione completa</a>, che abbiamo pubblicato da pochi giorni. E non si tratta nemmeno di un sogno proibito o riservato a pochi eletti, perché la punta di diamante di Realme<b> sta per sbarcare in Italia</b>, acquistabile da chiunque lo vorrà, sul sito ufficiale dell’azienda. Sì, ma quando esattamente?</p>
      <p>In realtà, fino a questo momento Realme non aveva ancora fissato date precise per il lancio del suo smartphone top di gamma, limitandosi ad indicare un generico<i> inizio novembre</i>. Ora però, si è finalmente sbottonata sull’apertura dei <b>pre-ordini</b> per Realme X2 Pro:<b> dalle ore 11 del 4 novembre</b> infatti, sarà possibile mettersi in prima fila per ricevere il nuovo smartphone top di gamma, all’incredibile <b>prezzo di partenza di 399€</b>.</p>
      <p>Non è chiaro quando partiranno le spedizioni vere e proprie, ma presumibilmente l’attesa non sarà molto lunga. Come accennato, l’apertura dei pre-ordini riguarda il <b>sito ufficiale di Realme</b>, ovvero l’unico canale di vendita per X2 Pro, quantomeno in questa prima fase. In futuro potrebbe rendersi disponibile anche su <b>Amazon</b>, ma al momento non abbiamo notizie più precise in merito.</p>
      <h3>
        <a href="https://www.realme.com/eu/realme-x2-pro">Realme X2 Pro | Sito ufficiale Realme EU | A partire da 399€ (pre-ordine dal 4 novembre)</a>
      </h3>
      <p>Fonte: <a href="https://twitter.com/realmeeurope/status/1189965261060952064">Realme Europe (Twitter)</a></p>
    </article>
  </body>
</html>