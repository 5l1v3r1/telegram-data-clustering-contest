<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902045/demb-l-laat-zich-uit-over-rode-duivels-gesproken-met-martinez-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T09:40:00+00:00"/>
    <meta property="og:title" content="Dembélé laat zich uit over Rode Duivels: &quot;Gesproken met Martinez&quot;"/>
    <meta property="og:description" content="Mousa Dembélé is nog altijd actief bij het Chinese Guangzhou R&amp;F. De middenvelder speelt al een tijdje niet meer bij de Rode Duivels, maar hij is nog niet officieel gestopt."/>
  </head>
  <body>
    <article>
      <h1>Dembélé laat zich uit over Rode Duivels: "Gesproken met Martinez"</h1>
      <address>
        <time datetime="2019-11-02T09:40:00+00:00">02 Nov 2019, 09:40</time>
      </address>
      <p>
        <b>Mousa Dembélé is nog altijd actief bij het Chinese Guangzhou R&amp;F. De middenvelder speelt al een tijdje niet meer bij de Rode Duivels, maar hij is nog niet officieel gestopt.</b>
      </p>
      <p>Voorlopig speelt Dembélé niet meer bij de nationale ploeg. "Ik heb daarover gesproken met Roberto Martínez. Mijn familie leeft nu in Guangzhou. België is ver weg. Op dit moment wil ik mij focussen op de Super League. Een terugkeer naar de nationale ploeg is voorlopig niet aan de orde", vertelt hij op de website van zijn club. <br/><br/>Een comeback is echter niet uitgesloten. "Geef me wat tijd om na te denken. Misschien komt er in de nabije toekomst opnieuw een gesprek met Martínez. Dan kunnen we nog altijd zien of een terugkeer mogelijk is."<br/><br/>Dembélé heeft zeker nog geen spijt van zijn avontuur in China. "De buitenwereld denkt misschien dat in China voetballen een makkie is, maar ik ben daarmee niet akkoord. Het niveau van de Super League mag er zijn, het gaat er op het veld intens aan toe. Natuurlijk is het Chinese voetbal nog in volle ontwikkeling en zijn er altijd dingen die beter kunnen. Maar ik geloof erin dat de Chinese competitie zich nog verder zal ontwikkelen."</p>
    </article>
  </body>
</html>