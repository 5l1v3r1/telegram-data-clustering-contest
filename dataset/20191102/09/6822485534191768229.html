<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811021.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T09:07:00+00:00"/>
    <meta property="og:title" content="حامد بهداد برگزیده جشنواره فیلم آنتالیا"/>
    <meta property="og:description" content="به گزارش ایسنا، مراسم اختتامیه پنجاه و ششمین جشنواره بین‌المللی فیلم آنتالیا شامگاه ۹ آبان به پایان رسید و جایزه بهترین کارگردانی و بهترین بازیگر به رضا میرکریمی و حامد بهداد برای فیلم «قصر شیرین» نماینده سینمای ایران رسید."/>
  </head>
  <body>
    <article>
      <h1>حامد بهداد برگزیده جشنواره فیلم آنتالیا</h1>
      <address>
        <time datetime="2019-11-02T09:07:00+00:00">02 Nov 2019, 09:07</time>
      </address>
      <p>در جشنواره فیلم آنتالیا جایزه بهترین کارگردان به رضا میرکریمی و بهترین بازیگر مرد برای حامد بهداد به خاطر فیلم «قصر شیرین» اهدا شد.</p>
      <p>به گزارش ایسنا، مراسم اختتامیه پنجاه و ششمین جشنواره بین‌المللی فیلم آنتالیا شامگاه ۹ آبان به پایان رسید و جایزه بهترین کارگردانی و بهترین بازیگر به رضا میرکریمی و حامد بهداد برای فیلم «قصر شیرین» نماینده سینمای ایران رسید.</p>
      <p>فیلم «قصر شیرین» به کارگردانی رضا میرکریمی و پخش بین‌المللی شرکت ایریماژ در دوازدهمین حضور بین‌المللی‌اش دو جایزه دیگر دریافت کرد و گفته می‌شود در جشنواره‌های رقابتی که تاکنون حضور داشته جایزه گرفته است.</p>
      <p>داورانی که به قضاوت ۱۰ فیلم حاضر در بخش مسابقه بین‌المللی فیلم‌های بلند پرداختند عبارتند از: وولفگانگ بکر (کارگردان آلمانی فیلم «خداحافظ، لنین!» و تهیه‌کننده بین‌المللی – رئیس هیات داوران)، جی جئون (تهیه‌کننده کره‌ای فیلم‌های چانگ دونگ لی و یکی از مدیران جشنواره بین‌المللی فیلم بوسان)، اوا پوشچینسکا (تهیه‌کننده لهستانی فیلم‌های «ایدا» و «جنگ سرد» ساخته پاول پاولیکوفسکی)، یوهانا تر استیگ (بازیگر بین‌المللی سینمای هلند) و رونار رونارسون (کارگردان جوان و سینمای ایسلند).</p>
      <figure>
        <img src="https://cdn.isna.ir/d/2019/11/02/3/61474847.jpg"/>
      </figure>
    </article>
  </body>
</html>