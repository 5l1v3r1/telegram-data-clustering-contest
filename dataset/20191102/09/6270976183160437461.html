<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/v-ukrayini-pobuduyut-odyn-z-najbilshyh-vitroparkiv-v-yevropi/"/>
    <meta property="og:site_name" content="Рубрика"/>
    <meta property="article:published_time" content="2019-11-02T09:14:23+00:00"/>
    <meta property="og:title" content="В Україні побудують один з найбільших вітропарків в Європі"/>
    <meta property="og:description" content="Норвезька компанія NBT та китайська компанія CRT підписали контракти про спільне проєктування та спорудження вітроелектростанцій “Зофія 2” та “Зофія 3” загальною потужністю 750 мегаватів, після спорудження це буде найбільший вітропарк Європи. Про це повідомляє “Інтерфакс-Україна”. Зазначається, що вітроелектростанції планують збудувати у Запорізькі області на узбережжі Азовського моря, неподалік Кирилівки. На будівництво залучать 500 мільйонів євро від експортно-імпортного […]"/>
  </head>
  <body>
    <article>
      <h1>В Україні побудують один з найбільших вітропарків в Європі</h1>
      <address><time datetime="2019-11-02T09:14:23+00:00">02 Nov 2019, 09:14</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/14-2-620x325.jpg"/>
      </figure>
      <p>
        <b>
          <b>Норвезька компанія NBT та китайська компанія CRT підписали контракти про спільне проєктування та спорудження вітроелектростанцій “Зофія 2” та “Зофія 3” загальною потужністю 750 мегаватів, після спорудження це буде найбільший вітропарк Європи.</b>
        </b>
      </p>
      <p>Про це повідомляє <a href="https://interfax.com.ua/">“Інтерфакс-Україна”.</a></p>
      <p>Зазначається, що вітроелектростанції планують збудувати у Запорізькі області на узбережжі Азовського моря, неподалік Кирилівки.</p>
      <p>На будівництво залучать 500 мільйонів євро від експортно-імпортного банку Китаю, Industrial Commercial Bank of China та China Construction Bank. Ще 250 мільйонів євро планують залучити у інших кредиторів.</p>
      <p>Загалом на реалізацію проекту планують витратити суму, еквівалентну 1% ВВП України. Енергії, яку вироблятиме ВЕС, вистачить для того, аби забезпечити електрикою 340 тисяч сімей.</p>
    </article>
  </body>
</html>