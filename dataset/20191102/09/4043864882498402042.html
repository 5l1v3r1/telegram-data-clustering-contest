<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230796/"/>
    <meta property="og:site_name" content="Українська правда"/>
    <meta property="article:published_time" content="2019-11-02T09:36:09+00:00"/>
    <meta property="og:title" content="Яременко опублікував заяву про звільнення, яку поки не подаватиме"/>
    <meta property="og:description" content="Голова комітету Верховної Ради з питань зовнішньої політики Богдан Яременко опублікував свою заяву по звільнення."/>
  </head>
  <body>
    <article>
      <h1>Яременко опублікував заяву про звільнення, яку поки не подаватиме</h1>
      <address>
        <time datetime="2019-11-02T09:36:09+00:00">02 Nov 2019, 09:36</time>
      </address>
      <p>Голова комітету Верховної Ради з питань зовнішньої політики Богдан Яременко опублікував свою заяву по звільнення.</p>
      <p><b>Джерело</b>: фото заяви, опубліковане Яременком у коментарі до власного <a href="https://m.facebook.com/story.php?story_fbid=2725624320835006&amp;id=100001623948145">посту</a>, написаного у п'ятницю</p>
      <figure>
        <img src="https://img.pravda.com/images/doc/7/b/7b47e10-yaremenko-zayava-original.jpg"/>
        <figcaption>
          <cite>Фото зі сторінки Яременка в Facebook. Клікніть для збільшення</cite>
        </figcaption>
      </figure>
      <p><b>Дослівно</b> заява: "Прошу звільнити мене за власним бажанням з посади голови комітету ВРУ з питань зовнішньої політики та міжпарламентського співробітництва".</p>
      <p><b>Деталі</b>: Заява написана на ім'я голови Верховної Ради Дмитра Разумкова. Водночас на ній не стоїть число, а вказано лише "листопада 2019 р."</p>
      <p><b>Що було раніше</b>: У п'ятницю Яременко, який потрапив у "секс-скандал" у Верховній Раді, повідомив, що <a href="https://www.pravda.com.ua/news/2019/11/1/7230765/">написав заяву</a> на складання повноважень голови комітету.</p>
      <p>Водночас він заявив, що передасть заяву голові Верховної Ради "лише коли і якщо рішення про мою відставку прийме фракція партії Слуга народу, яка мене на цю посаду і рекомендувала (орієнтовно в понеділок через тиждень)".</p>
      <p>
        <b>Передісторія: </b>
      </p>
      <ul>
        <li>У п'ятницю фракції "Голос", "Батьківщина" і "Європейська солідарність" закликали звільнити нардепа від "Слуги народу" Богдана Яременка з посади <a href="https://www.pravda.com.ua/news/2019/11/1/7230737/">глави комітету</a> з питань міжнародних зв’язків.</li>
        <li>30 жовтня журналісти сфотографували у Верховній Раді, як Яременко, під час роботи в сесійній залі, <a href="https://www.pravda.com.ua/news/2019/10/30/7230479/">домовляється</a> в мережі знайомств про зустріч за гроші.</li>
        <li>Яременко написав у Facebook, що листування сфабриковане спеціально для журналістів".</li>
        <li>Згодом він видалив запис на сторінці-Facebook і <a href="https://www.pravda.com.ua/news/2019/10/30/7230527/">попросив вибачення</a> у всіх, кому створив проблеми своїм вчинком: "від дружини і дітей до фракції і президента".</li>
      </ul>
      <footer>Українська правда</footer>
      <related>
        <a href="https://www.pravda.com.ua/columns/2019/11/2/7230790/"/>
        <a href="https://www.pravda.com.ua/news/2019/11/1/7230765/"/>
        <a href="https://www.pravda.com.ua/news/2019/11/1/7230737/"/>
      </related>
    </article>
  </body>
</html>