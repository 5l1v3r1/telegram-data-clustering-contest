<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88468"/>
    <meta property="og:site_name" content="Denník politika"/>
    <meta property="article:published_time" content="2019-11-02T09:35:01+00:00"/>
    <meta property="og:title" content="Peter Cehlárik sa vracia do NHL, Boston ho povolal z farmy v Providence"/>
    <meta property="og:description" content="2.11.2019 (Webnoviny.sk) – Slovenský hokejový útočník Peter Cehlárik je po necelom týždni späť v prvom tíme zámorskej NHL Boston Bruins. Dvadsaťštyriročný odchovanec žilinského hokeja debutoval v tejto sezóne v profilige v nedeľňajšom súboji proti New Yorku Rangers, v ktorom odohral 12:05 min a vedenie klubu vzápätí poslalo späť do farmárskeho tímu Providence Bruins v AHL. Informácie priniesol reportér Mark Divver na webe cbssports.com."/>
  </head>
  <body>
    <article>
      <h1>Peter Cehlárik sa vracia do NHL, Boston ho povolal z farmy v Providence</h1>
      <address><time datetime="2019-11-02T09:35:01+00:00">02 Nov 2019, 09:35</time> by <a rel="author">Webnoviny</a></address>
      <p>2.11.2019 (Webnoviny.sk) – Slovenský hokejový útočník Peter Cehlárik je po necelom týždni späť v prvom tíme zámorskej NHL Boston Bruins. Dvadsaťštyriročný odchovanec žilinského hokeja debutoval v tejto sezóne v profilige v nedeľňajšom súboji proti New Yorku Rangers, v ktorom odohral 12:05 min a vedenie klubu vzápätí poslalo späť do farmárskeho tímu Providence Bruins v AHL. Informácie priniesol reportér Mark Divver na webe cbssports.com.</p>
      <p>V NHL zatiaľ Cehlárik v tomto ročníku nebodoval, v AHL má v siedmich dueloch bilanciu šesť gólov a štyri asistencie. V Bostone je kapitánom tímu obranca Zdeno Chára a chytá zaň brankár Jaroslav Halák.</p>
      <p>Viac k témam: <a href="https://www.webnoviny.sk/tag/ahl/"><u>AHL</u></a>, <a href="https://www.webnoviny.sk/tag/nhl/"><u>NHL</u></a><br/>Zdroj: Webnoviny.sk – <a href="https://www.webnoviny.sk/peter-cehlarik-sa-vracia-do-nhl-boston-ho-povolal-z-farmy-v-providence/"><u>Peter Cehlárik sa vracia do NHL, Boston ho povolal z farmy v Providence</u></a> © SITA Všetky práva vyhradené.</p>
    </article>
  </body>
</html>