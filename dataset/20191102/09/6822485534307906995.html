<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811029.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T09:26:00+00:00"/>
    <meta property="og:title" content="کدام آیفون مناسب شماست؟"/>
    <meta property="og:description" content="به گزارش ایسنا، بر اساس گزارشی که در وب سایت دیجیتال ترندز آمده است، کارشناسان فعال در حوزه فناوری با بررسی و تحلیل قابلیت‌های کاربردی و مشخصات فنی موجود در مدل‌های مختلف آیفون‌های جدید، فهرست و گزارشی را تهیه و منتشر کرده اند که به کاربران و علاقمندان به خریداری گوشی های آیفون کمک و راهنمایی می کند تا کدام مدل آن را تهیه، خریداری و استفاده کنند.  "/>
  </head>
  <body>
    <article>
      <h1>کدام آیفون مناسب شماست؟</h1>
      <address>
        <time datetime="2019-11-02T09:26:00+00:00">02 Nov 2019, 09:26</time>
      </address>
      <p>به گفته کارشناسان فعال در حوزه فناوری، کاربرانی که قصد خریداری گوشی‌های آیفون را دارند، بهتر است با توجه به نیاز و بودجه خود در این مورد تصمیم گیری و انتخاب کنند.</p>
      <p>به گزارش ایسنا، بر اساس گزارشی که در وب سایت دیجیتال ترندز آمده است، کارشناسان فعال در حوزه فناوری با بررسی و تحلیل قابلیت‌های کاربردی و مشخصات فنی موجود در مدل‌های مختلف آیفون‌های جدید، فهرست و گزارشی را تهیه و منتشر کرده اند که به کاربران و علاقمندان به خریداری گوشی های آیفون کمک و راهنمایی می کند تا کدام مدل آن را تهیه، خریداری و استفاده کنند.  </p>
      <p>اپل به عنوان توسعه دهنده گوشی‌های هوشمند آیفون هر ساله در جریان برگزاری رویدادی از مدل‌های جدید گوشی‌های خود رونمایی و پرده برداری می‌کند که از جمله جدیدترین گوشی‌های آن می‌توان به آیفون ۱۱، آیفون ۱۱ پرو و آیفون ۱۱ پرو مکس اشاره کرد که در سپتامبر ۲۰۱۹ رونمایی و سپس روانه بازارهای جهانی شد.  <br/>اپل به هنگام معرفی این محصولات جدید، آیفون ۱۱ را جایگزینی برای آیفون ایکس آر نامید که از قیمت پایین تر و اندازه کوچکتری نسبت به دو مدل پرچمدار دیگر برخوردار است و درواقع، نسخه مقرون به صرفه و اقتصادی گوشی های آیفون به شمار می رود.  </p>
      <p>بر اساس گزارش وب سایت CNBC، قیمت گوشی‌های هوشمند آیفون ۱۱، آیفون ۱۱ پرو و آیفون ۱۱ پرو مکس به ترتیب ۶۹۹ دلار، ۹۹۹ دلار و ۱۰۹۹ دلار گزارش و اعلام شده است.</p>
      <p>پیشتر نیز بسیاری از کارشناسان و تحلیلگران فعال در حوزه فناوری برآورد و اعلام کرده بودند که استقبال کاربران و مشتریان در بازارهای جهانی علی الخصوص چین از گوشی مقرون به صرفه آیفون ۱۱ بسیار بیشتر از دو مدل دیگر آن خواهد بود.  </p>
      <p>حالا به تازگی کارشناسان فهرستی از مدل گوشی های جدید آیفون که در طول یکی دو سال اخیر معرفی و عرضه شده اند، منتشر کرده اند تا کاربران بتوانند بر اساس نیاز خود بهترین و مناسب ترین گوشی موجود در بازار را خریداری و استفاده کنند.  </p>
      <p><b>آیفون ۱۱</b>؛ مناسب برای اکثریت کاربران / کاربران با استفاده معمولی از موبایل</p>
      <p><b>آیفون ۱۱ پرو و آیفون پرو مکس</b>؛ مناسب برای علاقمندان به عکاسی </p>
      <p><b>آیفون ۱۱ و آیفون ۱۱ پرو مکس</b>؛ مناسب برای تاجران و صاحبان کسب و کار</p>
      <p><b>آیفون ۸ و آیفون ۱۰ (ایکس)</b>؛ مناسب برای کاربرانی که برای اولین بار آیفون می خرند</p>
    </article>
  </body>
</html>