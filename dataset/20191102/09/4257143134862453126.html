<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/02/szolariumot-fosztottak-ki-a-trukkos-tolvajok"/>
    <meta property="og:site_name" content="infostart"/>
    <meta property="article:published_time" content="2019-11-02T09:25:07+00:00"/>
    <meta property="og:title" content="Szoláriumot fosztottak ki a trükkös tolvajok"/>
    <meta property="og:description" content="A zuglói nyomozók elfogták azt a párost, amelynek a női tagja elterelte az alkalmazott figyelmét, amíg társa kilopta a pénzt az irodából."/>
  </head>
  <body>
    <article>
      <h1>Szoláriumot fosztottak ki a trükkös tolvajok</h1>
      <address><time datetime="2019-11-02T09:25:07+00:00">02 Nov 2019, 09:25</time> by <a rel="author">Infostart</a></address>
      <h3>A zuglói nyomozók elfogták azt a párost, amelynek a női tagja elterelte az alkalmazott figyelmét, amíg társa kilopta a pénzt az irodából.</h3>
      <p>Egy nő és egy férfi október 22-én délután bement egy zuglói szoláriumba, ahol a nő elterelte az alkalmazott figyelmét azzal, hogy a szolárium termékei felől érdeklődött, miközben társa a mellékhelyiséget keresve, észrevétlenül bement az irodába. A férfi közel százezer forintot lopott el, majd amikor kijött az irodából, az alkalmazott észrevette, és megpróbálta a párost feltartóztatni, de elmenekültek a helyszínről.</p>
      <p>A biztonsági kamera felvételei alapján a rendőrök azonosították a 21 éves Ö. Evelint és élettársát, a 22 éves B. Attilát, akiket a nyomozói csütörtökön reggel pesterzsébeti lakásukban elfogtak. A zuglói nyomozók a két budapesti lakost lopás vétség miatt gyanúsítottként hallgatták ki.</p>
    </article>
  </body>
</html>