<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/tudi-kitajci-zagnali-hitro-omrezje-5g.html?RSS86951878df052d90449bbf47ba338f3b"/>
    <meta property="og:site_name" content="Računalniške novice"/>
    <meta property="article:published_time" content="2019-11-02T09:11:00+00:00"/>
    <meta property="og:title" content="Tudi Kitajci zagnali hitro omrežje 5G. Kaj to pomeni za nas?"/>
    <meta property="og:description" content="Globalna uvedba mobilnega omrežja pete generacije, ki v prvi vrsti prinaša predvsem hitrejše in bolj zanesljive mobilne povezave, bo s seboj prinesla tudi prihod posebnih naprav."/>
  </head>
  <body>
    <article>
      <h1>Tudi Kitajci zagnali hitro omrežje 5G. Kaj to pomeni za nas?</h1>
      <address>
        <time datetime="2019-11-02T09:11:00+00:00">02 Nov 2019, 09:11</time>
      </address>
      <p>Globalna uvedba mobilnega omrežja pete generacije (5G), ki v prvi vrsti prinaša predvsem hitrejše in bolj zanesljive mobilne povezave, bo s seboj prinesla tudi prihod večjega števila naprav, povezanih z internetom za pametne domove. Poleg tega ima novo omrežje vsaj na papirju velik potencial za uspeh, saj naj bi teoretično ponujalo do 20 gigabajtov prenosa na sekundo. Čeprav je hitrost prenosa v praksi trenutno precej manjša, je ta še vedno dovolj visoka za predvajanje videoposnetkov na zahtevo in za ponujanje številnih novih mobilnih storitev, ki trenutno zaradi počasnega mobilnega interneta še niso na voljo.</p>
      <p>Kot kaže je mobilno omrežje 5G in s tem namenski pametnih mobilni telefoni končno dobili potreben zagon za uspeh na globalni ravni, saj so ga nedavni pričeli ponujati kar trije večji kitajski ponudniki storitev mobilne telefonije. Samo v nekaj tednih je naročnino za novo mobilno omrežje sklenilo več kot 10 milijonov uporabnikov, razlog za to pa strokovnjaki vidijo tudi v precej dostopnejših naročniških paketih. Za nakup mesečnega paketa, ki vključuje 30 gigabajtov prenosa podatkov v omrežju 5G in 500 minut brezplačnih pogovorov je namreč treba odšteti zgolj preračunanih 16 evrov. Tu so seveda na voljo tudi dražji paketi z večjo količino zakupljenega prometa in hitrostmi prenosa do enega gigabita na sekundo.</p>
      <p>Kitajski giganti na področju mobilne telefonije China Mobile, China Unicom in China Telecom dostop do hitrega mobilnega omrežja 5G trenutno ponujajo v 50 večjih kitajskih mestih. Do konca letošnjega leta pa bo širom Kitajske postavljenih okoli 140 tisoč tovrstnih baznih postaj. Zato ne preseneča podatek, da naj bi Kitajska že v teku naslednjega leta imela že okoli 110 milijonov uporabnikov mobilnega omrežja 5G.</p>
      <p>To je seveda odlična novica predvsem za proizvajalce pametnih mobilnih telefonov, ki bodo sedaj pričeli ponujati cenovno ugodne mobilne naprave s podporo novemu mobilnemu omrežju kot za stavo. Ti bodo seveda na voljo za nakup tudi nam, v poštev pa nam bodo prišli, ko se bomo nahajali na območju, ki je pokrito s hitrom mobilnim omrežjem 5G. Upajmo, da bo mobilno omrežje 5G kmalu dostopno tudi pri nas.</p>
      <figure>
        <iframe src="https://www.youtube.com/embed/GEx_d0SjvS0" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>