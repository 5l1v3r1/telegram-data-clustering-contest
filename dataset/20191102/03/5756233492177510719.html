<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619195/%D8%A2%DB%8C%D9%81%D9%88%D9%86-%DB%B1%DB%B2-%D8%A7%D8%B2-%D8%A2%DB%8C%D9%81%D9%88%D9%86-%DB%B1%DB%B1-%D8%A8%DB%8C%D8%B4%D8%AA%D8%B1-%D9%85%DB%8C%E2%80%8C%D9%81%D8%B1%D9%88%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T03:10:00+00:00"/>
    <meta property="og:title" content="آیفون ۱۲ از آیفون ۱۱ بیشتر می‌فروشد"/>
    <meta property="og:description" content="کارشناسان و تحلیلگران فعال در حوزه فناوری به تازگی برآورد و اعلام کرده‌اند که گوشی‌های آیفون ۱۲ مجهز به شبکه ۵G میزان فروش بسیار بیشتری نسبت به آیفون ۱۱ خواهند داشت."/>
  </head>
  <body>
    <article>
      <h1>آیفون ۱۲ از آیفون ۱۱ بیشتر می‌فروشد</h1>
      <address>
        <time datetime="2019-11-02T03:10:00+00:00">02 Nov 2019, 03:10</time>
      </address>
      <p>
        <i>کارشناسان و تحلیلگران فعال در حوزه فناوری به تازگی برآورد و اعلام کرده‌اند که گوشی‌های آیفون ۱۲ مجهز به شبکه ۵G میزان فروش بسیار بیشتری نسبت به آیفون ۱۱ خواهند داشت.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>در اوج رکود بازارهای جهانی فروش موبایل، نام شبکه نسل پنجم اینترنت ۵G همچون روزنه نوری بود که توانست امیدواری شرکت‌های تولیدکننده گوشی‌های هوشمند را افزایش دهد و تکانی به بازارهای راکد فروش موبایل وارد کند.</p>
      <p>کارشناسان و تحلیلگران فعال در حوزه فناوری به تازگی با انتشار گزارش‌های جدید در Nikkei Asian Review برآورد و اعلام کرده‌اند که سری دوازدهم گوشی‌های آیفون که به قابلیت پشتیبانی از شبکه نسل پنجم اینترنت همراه ۵G مجهز است، قادر خواهد بود میزان فروش بسیار بیشتر و موفقیت آمیزتری را نسبت به آیفون‌های جدید سری ۱۱ تجربه کرده و رکورد جدیدی را برای خود به ثبت برسانند.</p>
      <figure>
        <img src="https://aftabnews.ir/files/fa/news/1398/8/10/353671_664.jpg"/>
      </figure>
      <p>بر اساس گزارش وب سایت phonearena، با توجه به آنکه بسیاری از غول‌های تکنولوژی و شرکت‌های سازنده موبایل در سراسر جهان نظیر سامسونگ، ال‌جی، هواوی، لنوو، نوکیا و غیره در طول یک سال اخیر بارها از برنامه‌های خود برای ارائه و عرضه گوشی‌های هوشمند و سایر محصولات مجهز به فناوری نسل پنجم اینترنت همراه سخن گفته‌اند، به نظر می‌رسد شرکت آمریکایی اپل تنها شرکت بزرگی به شمار می‌رود که تاکنون به ارائه و عرضه گوشی مجهز به فناوری ۵G اقدام نکرده است.</p>
      <p>این کارشناسان همچنین پیش‌بینی کرده‌اند که آیفون ۱۱ قادر خواهد بود تا پایان سال جاری میلادی فروش خود را به ۷۵ میلیون دستگاه برساند. این درحالیست که به نظر می‌رسد آیفون‌های ۱۲ مجهز به قابلیت پشتیبانی از شبکه ۵G و مودم‌های اسنپ‌دراگون ایکس ۵۵، در سال آینده فروش ۸۰ میلیونی را تجربه خواهند کرد.</p>
    </article>
  </body>
</html>