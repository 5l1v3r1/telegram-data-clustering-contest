<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/u-nazemnomu-transporti-kiyeva-mozhna-bude-oplatiti-proyizd-bankivskoyu-kartoyu-abo-smartfonom-328249_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T03:19:00+00:00"/>
    <meta property="og:title" content="У наземному транспорті Києва можна буде оплатити проїзд банківською картою або смартфоном"/>
    <meta property="og:description" content="Безготівкова оплата - це зручний та безпечний для пасажирів спосіб оплати, вважають в КМДА"/>
  </head>
  <body>
    <article>
      <h1>У наземному транспорті Києва можна буде оплатити проїзд банківською картою або смартфоном</h1>
      <h2>Безготівкова оплата - це зручний та безпечний для пасажирів спосіб оплати, вважають в КМДА</h2>
      <address>
        <time datetime="2019-11-02T03:19:00+00:00">02 Nov 2019, 03:19</time>
      </address>
      <p>У листопаді в київському наземному транспорті з'явиться нова опція: <b><a href="https://zn.ua/UKRAINE/obschestvennyy-transport-v-kieve-polnostyu-perehodit-na-e-bilet-chto-nuzhno-znat-330875_.html">оплатити проїзд можна буде</a></b> за допомогою банківської карти або мобільних додатків Apple Pay і Google Pay.</p>
      <p>Про це під час брифінгу повідомив директор Департаменту інформаційно-комунікаційних технологій <a href="https://www.facebook.com/yuriy.nazarov.3?__tn__=K-R&amp;eid=ARBRXfz_eyM9GFeQY03NV5GFn7xV8SmfYNBurSOzi8-a4bY85rZEm5J0h3dXm5MxvgpiJckZkarIGYIn&amp;fref=mentions&amp;__xts__%5B0%5D=68.ARCHaYx2W47UCDby0K_fvRaFh3tDvLoZvV6bU7erFDfGCcURZopNZdEx36hVpyUBfRshMgJY_VUZAyC2KUUsECcj5qYpQTHvHEgwfDTEJaOAaeVsZ6-MUS5SkDmS1iN1sZ2sOvHiW1TJccS853DOhAtWRSG1oW9ib5x2rGxHNsnnt6pEcUHyZzYuUftqB2s8Qb37emFddvwtkNR6gubY7ssd56T43k9QPWKIkx0QgJFU16iu-FBa3z0HPPDKLXvEG1gfLD7Kb1Z98rwsBhMRxEph96bz2qQjMz6F5IaKRt0DB7GaJMTqM8OUaBlEMq4nBneTXhQ8ZD1MM6mON4zy3w">Yuriy Nazarov</a>.</p>
      <p>"В листопаді з'явиться можливість сплачувати за проїзд у наземному транспорті банківською карткою або смартфоном. Ми робимо обіг коштів у сфері пасажирських перевезень більш прозорим. Крім того, це ще один крок у розвитку cashless-напряму у Києві. А найголовніше те, що безготівкова оплата – це зручний і безпечний для пасажирів спосіб оплати", – пояснив директор Департаменту.</p>
      <p>Окрім того, для наземного транспорту планують реалізувати можливість оплати однією карткою за кількох осіб.</p>
      <p>Нагадаємо, що у 2015 році київський метрополітен став 5-м у світі, де можна оплатити проїзд безконтактною банківською карткою безпосередньо на турнікеті або за допомогою мобільних додатків Apple Pay та Google Pay.</p>
      <p>Використання електронних засобів оплати заощаджує час пасажирам, а використання е-квитка – кошти.</p>
      <p>На початку року у київському метро і наземному транспорті <a href="https://zn.ua/UKRAINE/v-kieve-zarabotal-edinyy-elektronnyy-bilet-dlya-metro-i-kommunalnogo-tarnsportu-308031_.html"><b>почав працювати єдиний електронний квиток</b> </a>для оплати проїзду. Е-квиток є спеціальною проїзною карткою, яку після покупки можна поповнювати коштами на проїзд. Його ціна 50 гривень. Для оплати проїзду пасажира досить буде піднести квиток до валідатору. Контролери, в свою чергу, матимут спеціальні прилади для перевірки е-квитка пасажира.</p>
      <p>Планується, що е-квиток запрацює на повну на всіх видах міського пасажирського транспорту з листопада 2019 року.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>