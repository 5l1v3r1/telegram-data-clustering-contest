<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544079.html/%D9%88%D8%AC%D9%88%D8%AF-%D8%A7%DB%8C%D8%B1%D8%A7%D9%86-%D8%AF%D8%B1-%D9%85%D9%86%D8%B7%D9%82%D9%87-%D9%87%DB%8C%D9%85%D9%86%D9%87-%D9%88-%D9%87%DA%98%D9%85%D9%88%D9%86%DB%8C-%D8%A2%D9%85%D8%B1%DB%8C%DA%A9%D8%A7-%D8%B1%D8%A7-%D8%B4%DA%A9%D8%B3%D8%AA%D9%87-%D8%A7%D8%B3%D8%AA--%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-13-%D8%A2%D8%A8%D8%A7%D9%86-%D8%A8%D9%87-%D8%B9%D9%86%D9%88%D8%A7%D9%86-%D9%86%D9%85%D8%A7%D8%AF-%D8%A7%D8%B3%D8%AA%DA%A9%D8%A8%D8%A7%D8%B1-%D8%B3%D8%AA%DB%8C%D8%B2%DB%8C-%D9%87%D8%B1%DA%86%D9%87-%D8%A8%D8%A7-%D8%B4%DA%A9%D9%88%D9%87%D8%AA%D8%B1-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%DA%A9%D9%86%DB%8C%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T11:44:00+00:00"/>
    <meta property="og:title" content="وجود ایران در منطقه هیمنه و هژمونی آمریکا را شکسته است/ راهپیمایی 13 آبان به عنوان نماد استکبار ستیزی هرچه با شکوهتر برگزار می کنیم"/>
    <meta property="og:description" content="رییس دانشگاه آزاد اسلامی هرمزگان گفت: وجود حکومت جمهوری اسلامی ایران در منطقه باعث شده هیمنه و هژمونی آمریکا شکسته شود و شاهد افول و زوال آمریکا و فرهنگ آمریکایی در جهان باشیم."/>
  </head>
  <body>
    <article>
      <h1>وجود ایران در منطقه هیمنه و هژمونی آمریکا را شکسته است/ راهپیمایی 13 آبان به عنوان نماد استکبار ستیزی هرچه با شکوهتر برگزار می کنیم</h1>
      <h2>رئیس دانشگاه آزاد اسلامی هرمزگان:</h2>
      <address>
        <time datetime="2019-11-02T11:44:00+00:00">02 Nov 2019, 11:44</time>
      </address>
      <p>رییس دانشگاه آزاد اسلامی هرمزگان گفت: وجود حکومت جمهوری اسلامی ایران در منطقه باعث شده هیمنه و هژمونی آمریکا شکسته شود و شاهد افول و زوال آمریکا و فرهنگ آمریکایی در جهان باشیم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ پروفسور  کامرانی، رئیس دانشگاه آزاد اسلامی هرمزگان در گفتگو با خبرنگار <a href="http://hormoz.ir/">هرمز</a> اظهار کرد: حرکت جهانی اربعین که امسال پشت سر گذاشتیم همانند روز 13 آبان نماد استکبار ستیزی ظالمان و مستکبرین امروزدنیای ما به شمار می رود که در راس آن آمریکای جنایتکار است.</p>
      <p>رئیس دانشگاه آزاد اسلامی هرمزگان تصریح کرد: در حرکت جهانی اربعین بر خلاف بایکوت خبری رسانه ای غرب و رسانه های صهیونیستی جهان این حرکت عظیم هر ساله با شکوفایی، رشد و عظمت بیشتری برگزار می شود.</p>
      <p>کامرانی افزود: اربعین دیگر از سطح مذهب ها و ادیان گذشته و به جریانی جهانی تبدیل شده به طوری که نماینده مجلس کانادا به عنوان کشوری که هم مرز آمریکا است از آن با شور و احساس عمیق و شگرف صحبت می کند و از ظلم ستیزی، آزادگی، ایثار،گذشت و وفاداری در این نهضت حسینی صحبت می کند.<br/>وی با تاکید بر اینکه باید اربعین را پاس بداریم و همه در بر پایی صحیح، پرجوش و خروش و در شان آن بکوشیم، گفت: برای اربعین باید بیشتر نوشت و مستند های بیشتری ساخت و به زبان های دیگر دنیا ترجمه کرد و نشست ها و کنفرانس های بین المللی بیشتری برگزار کرد.<br/>رئیس دانشگاه آزاد اسلامی هرمزگان عنوان کرد: پیاده روی اربعین یکی از نمادهای شکل گیری تمدن نوین اسلامی در جهان است و اتصال آن به قیام جهانی حضرت ولی عصر(عج ) خواهد بود.<br/>کامرانی تصریح کرد: مهمترین مسئله باشکوه تر و با عظمت تر شدن هر ساله پیاده روی اربعین است یعنی همان جوشش و خروش آزادگی، ایثار ، فداکاری و صبراست که نماد های آن امام حسین(ع )، حضرت ابوالفضل(ع ) و حضرت زینب(س ) است.</p>
      <p>وی با اشاره به رخدادهای روز 13 آبان اظهار کرد:13 آبان ماه، سالروز سه رویداد مهم در تاریخ انقلاب اسلامی است؛ تبعید حضرت امام به ترکیه در سال 1343 در ارتباط به اعتراض کاپیتولاسیون آمریکایی ، کشتار دانش آموزان توسط رژیم پهلوی با چراغ سبز آمریکادر سال 1357 و اما مهمترین رویدادی که در این روز اتفاق افتاد و نامگذاری روز 13 آبان به عنوان روز ملی مباره با استکبار نیز بر آن اساس صورت گرفته است، تسخیر لانه جاسوسی آمریکا توسط دانشجویان در سال 1358 بود.<br/>رئیس دانشگاه آزاد اسلامی افزود: در پشت همه این سه حادثه خباثت های آمریکا جنایتکار وجود دارد که در آن زمان به گونه ای دیگر بوده و در حال حاضر به گونه ای دیگر است.<br/>کامرانی تاکید کرد: تلاش آمریکا از ابتدای انقلاب تاکنون تسلط مجدد بر کشور ایران که از نظر ژئواکونومیک، ژئوپولتیک، ژئوکالچرال و ژئواستراتژیک دارای اهمیت بوده است.<br/>وی خاطر نشان کرد: از طرف دیگر ترس آمریکا از ایران نه به خاطر جغرافیای آن بلکه به جهت قدرت نفوذ آن در جهان و علی الخصوص غرب آسیا و منطقه خلیج فارس که مرکز ثقل اقتصادی جهان است,می باشد.</p>
      <p>رییس دانشگاه آزاد اسلامی هرمزگان بیان کرد: وجود حکومت جمهوری اسلامی ایران در منطقه باعث شده هیمنه و هژمونی آمریکا شکسته شود و شاهد افول و زوال آمریکا و فرهنگ آمریکایی در جهان باشیم.</p>
      <p>کامرانی تصریح کرد: آمریکا دیگر نمی تواند حتی هم پیمانان قدیمی و سنتی خود را متقاعد کند که با او همراهی کنند و حتی کشورهای همسایه و نزدیک او در آمریکا لاتین بر علیه او شده اند و دیگر حیاط خلوت خود در این کشورها را از دست داده اند.<br/>وی افزود: اروپا دیگر به سختی در مناقشات بین المللی با آمریکا همراهی و همکاری می کند زیرا در مقابل افکار عمومی مردم خود و جهان نمی توانند از آنها دفاع کنند و جامعه جهانی به سمت افول این قدرت و جایگزینی قدرت جدید یا قدرت های جدید در حرکت است.<br/>رئیس دانشگاه آزاد اسلامی هرمزگان اظهار کرد: از طرف دیگر، رئیس جمهور کنونی ایالت متحده آمریکا باعث شده که تمام معیار ها و ملاک هایی که در جوامع جهانی و بین المللی بر روی آن شعار می دادند مانند حقوق بشر ، دموکراسی و شاخص های انسانی و معنویت دیگر رنگ ببازد.</p>
      <p>کامرانی افزود: خروج آمریکا از تعهدات و کنوانسیون های جهانی و پشت پا زدن به پیمان های بین المللی شاهد این مدعاست.</p>
      <p>این استاد تمام دانشگاه استان تاکید کرد:بایستی 13 آبان را به عنوان نماد استکبار ستیزی هرچه با شکوهتر برگزار کنیم و از همه اقشار به خصوص دانشجویان ،دانش آموزان، استادان و فرهنگیان درخواست کرد که باشکوهتراز هر سال در این مراسم شرکت کنند.</p>
      <p>انتهای پیام/</p>
    </article>
  </body>
</html>