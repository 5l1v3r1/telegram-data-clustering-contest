<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902057/-concurrentie-moet-aan-vol-aan-de-bak-wil-het-club-brugge-van-de-titel-houden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T11:32:00+00:00"/>
    <meta property="og:title" content="Wie doet Club Brugge wat? 'Elke topclub moet zich aangesproken voelen'"/>
    <meta property="og:description" content="&quot;De vraag is niet of, maar waar wanneer Club Brugge kampioen wordt&quot;, dixit Francky Dury, trainer van Zulte Waregem. Ook volgens Peter Balette, T2 bij KAA Gent, is de landskampioen voor dit jaar al gekend."/>
  </head>
  <body>
    <article>
      <h1>Wie doet Club Brugge wat? 'Elke topclub moet zich aangesproken voelen'</h1>
      <address>
        <time datetime="2019-11-02T11:32:00+00:00">02 Nov 2019, 11:32</time>
      </address>
      <p>
        <b>"De vraag is niet of, maar waar wanneer Club Brugge kampioen wordt", dixit Francky Dury, trainer van Zulte Waregem. Ook volgens Peter Balette, T2 bij KAA Gent, is de landskampioen voor dit jaar al gekend.</b>
      </p>
      <p>Bij <b>Het Laatste Nieuws</b> vindt men het toch opmerkelijk dat iedereen zich al lijkt neer te leggen bij een titel voor Club Brugge. 'Elke andere topclub met een béétje zelfrespect mag zich aangesproken voelen door de woorden van Dury. Op 2 november, zéventien speeldagen voor de punten gehalveerd worden, zou de kampioen al gekend zijn', staat te lezen.</p>
      <aside>Lees meer<br/><a href="https://www.voetbalprimeur.be/nieuws/902048/-clement-wijzigt-elftal-van-club-brugge-op-twee-plaatsen-met-het-oog-op-psg-.html?itm_source=www.voetbalprimeur.be&amp;itm_medium=highlighted-content">De verwachte elf van Club Brugge: 'Twee basisspelers krijgen rust voor PSG'</a></aside>
      <p>'Eén dominante grootmacht - Club Brugge dat als een soort PSG op cruisecontrol de verzamelde tegenstand aan flarden rijt - en daaronder vijf subtoppers die de kruimels onder elkaar verdelen. Is dat de Jupiler Pro League waarin we anno 2019 zijn beland?', aldus de krant.</p>
      <p><b>Concurrentie op de dool</b><br/>Drie G6-clubs lijken alvast niet in aanmerking te komen. 'Van het treinwrak Anderlecht kunnen we dit seizoen niet meer verwachten. Racing Genk is op elk vlak minder dan het afgelopen mirakelseizoen. Antwerp heeft zijn kleedkamer onvoldoende op orde en staat nog in z'n kinderschoenen als titelpretendent.'</p>
      <p>Dan blijven er nog twee teams over. 'AA Gent en Standard strijden zondag wel degelijk voor een titel - die van 'best of the rest'. Blijft de vraag of er één van die twee in staat is om het ongelijk van Francky Dury te bewijzen. Indien wel: het is de tijd om op te staan. Wie bezwaar heeft, spreek nu of zwijg voor altijd.'</p>
      <aside>Lees meer<br/><a href="https://www.voetbalprimeur.be/nieuws/902038/onthuld-ingebrigtsen-kv-oostende-wilde-ex-speler-van-club-brugge-niet-.html?itm_source=www.voetbalprimeur.be&amp;itm_medium=highlighted-content">Onthuld: 'Ingebrigtsen (KV Oostende) wilde ex-speler van Club Brugge niet'</a></aside>
    </article>
  </body>
</html>