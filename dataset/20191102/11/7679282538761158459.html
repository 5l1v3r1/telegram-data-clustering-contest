<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-mamata-banerjee-wishesh-shahrukh-khan-says-my-charming-brother-2828392.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T11:08:54+00:00"/>
    <meta property="og:title" content="शाहरुख खान के बर्थडे पर ममता बनर्जी ने दी बधाई, लिखा- मेरे चार्मिंग भाई..."/>
    <meta property="og:description" content="आज बॉलीवुड के बादशाह शाहरुख खान का बर्थडे है। शाहरुख के बर्थडे पर पश्चिम बंगाल की मुख्यमंत्री ममता बनर्जी ने भी उन्हें बधाई दी है। ममता बनर्जी का ये ट्वीट सोशल मीडिया पर खूब वायरल हो रहा है क्योंकि..."/>
  </head>
  <body>
    <article>
      <h1>शाहरुख खान के बर्थडे पर ममता बनर्जी ने दी बधाई, लिखा- मेरे चार्मिंग भाई...</h1>
      <address><time datetime="2019-11-02T11:08:54+00:00">02 Nov 2019, 11:08</time> by <a rel="author">लाइव हिन्दुस्तान टीम,नई दिल्ली</a></address>
      <p>आज बॉलीवुड के बादशाह शाहरुख खान का बर्थडे है। शाहरुख के बर्थडे पर पश्चिम बंगाल की मुख्यमंत्री ममता बनर्जी ने भी उन्हें बधाई दी है। ममता बनर्जी का ये ट्वीट सोशल मीडिया पर खूब वायरल हो रहा है क्योंकि उन्होंने शाहरुख के बधाई देते हुए उन्हें अपना चार्मिंग भाई बताया है। दरअसल, ममता बनर्जी ने ट्वीट किया, 'जन्मदिन की बहुत बहुत बधाई, शाहरुख। मैं अपने प्यारे भाई के स्वास्थ्य और जीवन में उनकी सफलता की प्रार्थना करती हूं' आपको पश्चिम बंगाल के ब्रांड एम्बैसडर के रूप में पाकर हमें गर्व है' अपनी फिल्मों से हमारा मनोरंजन करते रहिए 'कोलकाता इंटरनेशनल फिल्म फेस्टिवल 2019 में आपसे भेंट होगी'।</p>
      <figure>
        <iframe data-src="https://twitter.com/MamataOfficial/status/1190335445638483968?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ममता बनर्जी ने इस ट्वीट के साथ जो फोटो शेयर की है उसमें वो शाहरुख को राखी बांधते नजर आ रही हैं। </p>
      <p>
        <b>शाहरुख खान के बर्थडे पर इमोशनल हुए करण जौहर...</b>
      </p>
      <p>करण जौहर ने शाहरुख के लिए एक इमोशनल पोस्ट डाला। करण ने लिखा, 'हैप्पी बर्थडे शाहरुख खान भाई। कुछ रिश्तों को लेकर मुझे समझ नहीं आता कि उन्हें बयां करने के लिए बेस्ट शब्द कौन से हैं, स्पेशयली वो रिश्ते जिनमें शब्दों की जरूरत भी नहीं होती है'।</p>
      <p>
        <a href="https://www.livehindustan.com/entertainment/story-happy-birthday-shah-rukh-khan-know-these-interesting-facts-about-shah-rukh-on-his-birthday-2826869.html">B'DAY SPL: जब शाहरुख खान को देखकर एक फकीर ने की थी ये बड़ी भविष्यवाणी</a>
      </p>
      <p>
        <a href="https://www.livehindustan.com/entertainment/story-happy-birthday-shah-rukh-khan-see-king-khan-house-mannat-inside-photos-2828175.html">Happy Birthday Shah Rukh Khan: किसी महल से कम नहीं है शाहरुख खान का घर, देखें अंदर की तस्वीरें</a>
      </p>
      <p>करण ने आगे लिखा, 'आपके साथ बिताया समय मेरी जिंदगी और करियर के लिए यादगार पल रहेंगे। मेरी लाइफ का हिस्सा बने रहने, मेरी मां, मेरा और अब मेरे बच्चों का हमेशा ध्यान रखने और उनके साथ रहने के लिए आपका शुक्रिया। मेरे पिता के बेस्ट फ्रेंड बनने और उम्रभर के लिए मेरे भाई बने रहने के लिए आपका बहुत धन्यवाद। मैं आपसे इतना प्यार करता हूं जिसके बारे में शायद आपको भी अंदाजा न हो।'</p>
      <figure>
        <embed-post data-src="https://www.instagram.com/p/B4Vf0J-JR05" data-service="Instagram"/>
      </figure>
    </article>
  </body>
</html>