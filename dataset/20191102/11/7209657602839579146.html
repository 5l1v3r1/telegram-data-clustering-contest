<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/imola/politica/sangiorgi-dimissioni-crozza-1.4865526"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-02T11:15:25+00:00"/>
    <meta property="og:title" content="Sangiorgi Imola, le dimissioni della sindaca finiscono nello show di Crozza"/>
    <meta property="og:description" content="Il comico in tv: “Dice che il M5s è morto, sembra la Bellanova che parla del Pd. I 5 stelle hanno già imparato dalla sinistra a massacrarsi da soli&quot;"/>
  </head>
  <body>
    <article>
      <h1>Sangiorgi Imola, le dimissioni della sindaca finiscono nello show di Crozza</h1>
      <h2>Il comico in tv: “Dice che il M5s è morto, sembra la Bellanova che parla del Pd. I 5 stelle hanno già imparato dalla sinistra a massacrarsi da soli"</h2>
      <address><time datetime="2019-11-02T11:15:25+00:00">02 Nov 2019, 11:15</time> by <a rel="author">il Resto del Carlino</a></address>
      <p>Imola, 2 novembre 2019 – Non è stato l’ormai immancabile <b>Alberto Forchielli</b> l’unico imolese protagonista, ieri sera, dello show '<b>Fratelli di Crozza', in diretta sul canale Nove</b>. Oltre all’imprenditore, del quale il comico genovese fa da tempo una divertente parodia, <b>Maurizio Crozza</b> si è soffermato infatti anche sulle <b><a href="https://www.ilrestodelcarlino.it/imola/politica/sindaco-dimissioni-1.4855430">dimissioni</a> dell’ormai ex prima cittadina Manuela Sangiorgi.</b><br/><br/>“Era il sindaco della <b>terza città italiana</b> per grandezza amministrata dai Cinque stelle e si è dimessa questa settimana dicendo che i<b>l Movimento l’ha sempre lasciata sola”,</b> ricostruisce Crozza sul palco, mentre alle sue spalle svetta una foto della <b>Sangiorgi</b> con la fascia tricolore sovrastata da un titolo del Carlino online ("<a href="https://www.ilrestodelcarlino.it/imola/politica/dimissioni-sindaco-cosa-succede-1.4855826"><b>Il Movimento 5 stelle è morto</b></a>").<br/><br/>E citando le parole della Sangiorgi (“Quando venivo in Comune era come entrare <b>nella foresta dei pugnali volanti</b>”) aggiunge: “Ci manca solo che aggiunga ‘bande armate’ e poi s<b>embra di sentire una Bellanova taglia 42 (Teresa, la ministra renziana, ndr) che parla del Pd</b>. Non sono nemmeno due mesi che i Cinque stelle sono insieme alla sinistra e <b>hanno già imparato a massacrarsi tra di loro</b>. E’ bellissimo”.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/commento/cinquestelle-1.4863767"/>
        <a href="https://www.ilrestodelcarlino.it/imola/politica/sangiorgi-dimissioni-patrizia-impresa-1.4863422"/>
        <a href="https://www.ilrestodelcarlino.it/imola/politica/sangiorgi-1.4861137"/>
        <a href="https://www.ilrestodelcarlino.it/imola/politica/dimissioni-sindaco-cosa-succede-1.4855826"/>
      </related>
    </article>
  </body>
</html>