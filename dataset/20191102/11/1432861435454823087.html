<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/cska/cska-sledi-10-igrachi-ot-3-kontinenta-1391027.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-02T11:16:00+00:00"/>
    <meta property="og:title" content="ЦСКА следи 10 играчи от 3 континента"/>
    <meta property="og:description" content="ЦСКА следи внимателно изявите на над 10 играчи от 3 континента - Европа, Южна Америка и Африка, пише Тема Спорт Част от тях ще акостират на Армията през 2020 година"/>
  </head>
  <body>
    <article>
      <h1>ЦСКА следи 10 играчи от 3 континента</h1>
      <address><time datetime="2019-11-02T11:16:00+00:00">02 Nov 2019, 11:16</time> by <a rel="author">Sportlive.bg</a></address>
      <p><b><a href="https://www.sportlive.bg/tags/1692">ЦСКА</a></b> следи внимателно изявите на над 10 играчи от 3 континента - Европа, Южна Америка и Африка, пише "Тема Спорт". Част от тях ще акостират на "Армията" през 2020 година. Очаква се "червените" да се подсилят с две или три нови попълнения по време на зимната пауза в шампионата.</p>
      <p>Много е вероятно през зимата да бъдат привлечени защитник и креативен халф. Новите попълнения обаче няма да са повече от 3 и предстоящата зимна селекция ще е много по-скромна като бройка от лятната, когато клубът подписа с близо дузина играчи.</p>
      <p>Същевременно, клубът ще се раздели с поне трима футболисти по време на зимната пауза в шампионата. В края на януари и началото на февруари отборът ще бъде на лагер в Испания за четвърта поредна година и ще изиграе контроли със силни съперници. В същото време се очаква съвсем скоро бразилецът Евандро да получи български паспорт и така ще бъде решен проблемът с играчите извън ЕС, които в момента са четирима и един трябва да отпадне от групата. <b><i><a href="https://www.sportlive.bg/bgfootball/cska/cSKA-otnovo-shte-opita-da-privleche-edin-ot-naj-perspektivnite-ni-nacionali-1389545.html">Вижте в този материал кой е набелязаният играч от Първа лига.</a></i></b></p>
      <related>
        <h4>Още по темата</h4>
        <a href="https://www.sportlive.bg/bgfootball/cska/Potvyrdeno-Dalas-vryshta-Edvin-Dzhesi-na-cSKA-tazi-zima-1390541.html"/>
        <a href="https://www.sportlive.bg/bgfootball/cska/Nastavnikyt-na-Etyr-pobesnq-sled-porazhenieto-ot-cSKA-Otrqzaha-ni-glavite-1390204.html"/>
        <a href="https://www.sportlive.bg/bgfootball/cska/Trenxoryt-na-cSKA-sled-razgroma-Naprezhenieto-beshe-golqmo-1390201.html"/>
        <a href="https://www.sportlive.bg/bgfootball/cska/Dzhareta-komentira-situaciqta-s-Dzhesi-i-Chorbadzhijski-1389936.html"/>
        <a href="https://www.sportlive.bg/bgfootball/cska/cSKA-se-razdelq-s-trima-oshte-prez-zimata-1388839.html"/>
      </related>
    </article>
  </body>
</html>