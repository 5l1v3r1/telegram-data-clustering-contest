<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811070.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T11:47:00+00:00"/>
    <meta property="og:title" content="آغاز ثبت اموال و دارایی نمایندگان مجلس از فردا"/>
    <meta property="og:description" content="احمد امیر آبادی عضو هیئت رئیسه مجلس شورای اسلامی در گفتگو با مهر، اعلام کرد: از روز یکشنبه هفته جاری رسما ثبت اموال و دارایی های مسئولان در مجلس آغاز می شود و نمایندگان باید اقدام به ثبت اموال خود در سامانه قوه قضائیه کنند."/>
  </head>
  <body>
    <article>
      <h1>آغاز ثبت اموال و دارایی نمایندگان مجلس از فردا</h1>
      <address>
        <time datetime="2019-11-02T11:47:00+00:00">02 Nov 2019, 11:47</time>
      </address>
      <p>عضو هیئت رئیسه مجلس شورای اسلامی گفت: از فردا به صورت رسمی ثبت اموال و دارایی نمایندگان در مجلس آغاز می‌شود.</p>
      <p>احمد امیر آبادی عضو هیئت رئیسه مجلس شورای اسلامی در گفتگو با مهر، اعلام کرد: از روز یکشنبه هفته جاری رسما ثبت اموال و دارایی های مسئولان در مجلس آغاز می شود و نمایندگان باید اقدام به ثبت اموال خود در سامانه قوه قضائیه کنند.</p>
      <p>وی تاکید کرد: پیش از این با قوه قضائیه جهت استقرار این سامانه در مجلس گفتگو کرده بودیم.</p>
      <p>** براساس قانون رسیدگی به دارایی مقامات، مسئولان و کارگزاران، مقامات تعیین شده در اصل یکصدو چهل و دوم (۱۴۲) قانون اساسی، فهرست دارایی‌های خود، همسر و فرزندانشان را مطابق آیین‌نامه ای که توسط قوه قضائیه ذیل این قانون تهیه و ابلاغ می شود، در ابتدا و انتهای دوره مسئولیت به رئیس قوه  قضائیه گزارش می‌دهند و قوه قضائیه نسبت به رسیدگی به اموال آنان از جهت بررسی عدم افزایش «من غیر حق»  اقدام می‌کند.</p>
      <p>پیش از این نیز تعداد زیادی از نمایندگان اعلام آمادگی کرده اند که اموال خود و خانواده شان را در این سامانه اعلام کنند.</p>
    </article>
  </body>
</html>