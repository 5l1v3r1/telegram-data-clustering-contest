<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/na-sokiryanschini-vikrili-troh-nelegalnih-migrantiv-z-susidnoyi-derzhavi-379713"/>
    <meta property="og:site_name" content="Погляд"/>
    <meta property="article:published_time" content="2019-11-02T11:57:00+00:00"/>
    <meta property="og:title" content="На Сокирянщині викрили трьох нелегальних мігрантів з сусідньої держави"/>
    <meta property="og:description" content="На Сокирянщині троє іноземців виконували сільськогосподарські роботи без відповідних документів"/>
  </head>
  <body>
    <article>
      <h1>На Сокирянщині викрили трьох нелегальних мігрантів з сусідньої держави</h1>
      <h2>Дільничні офіцери поліції викрили нелегальних мігрантів</h2>
      <address>
        <time datetime="2019-11-02T11:57:00+00:00">02 Nov 2019, 11:57</time>
      </address>
      <p>На Сокирянщині троє іноземців виконували сільськогосподарські роботи без відповідних документів.</p>
      <p>Під час проведення оперативно-профілактичного відпрацювання під умовною назвою «Мігрант» дільничні офіцери поліції виявили в селі Нова Олексіївка іноземних осіб. Чоловіки проживали в місцевого жителя та працювали на його земельній ділянці без відповідного дозволу на працевлаштування та без оформлення довідки про тимчасове проживання.</p>
      <p>Правоохоронці встановили осіб віком від 32-х до 44-х років, які є жителями судньої держави.</p>
      <p>Працівники поліції підготували обґрунтоване звернення до УДМС про примусове повернення іноземців за межі України. На правопорушників складено протоколи за статтею 203 (Порушення іноземцями та особами без громадянства правил перебування в Україні і транзитного проїзду через територію України) Кодексу України про адміністративні правопорушення.</p>
      <p>На буковинця, який дозволив іноземцям нелегально проживати та працювати? складено протокол за статтею 206 (Порушення порядку надання іноземцям та особам без громадянства житла, транспортних засобів та сприяння в наданні інших послуг) Кодексу України про адміністративні правопорушення. Про це повідомляє відділ комунікації поліції Чернівецької області.</p>
      <related>
        <h4>Схожі записи</h4>
        <a href="https://pogliad.ua/news/bukovina/protyagom-zhovtnya-na-bukovini-viyavili-ta-zatrimali-20-nelegalnih-migrantiv-362329"/>
        <a href="https://pogliad.ua/news/crime/troe-bukovinciv-za-groshi-organizuvali-nezakonniy-peretin-kordonu-inozemcyami-314078"/>
        <a href="https://pogliad.ua/news/crime/policiya-bukovini-vikrila-85-porushen-zakonodavstva-skoenih-inozemcyami-379494"/>
        <a href="https://pogliad.ua/news/crime/bukovincyu-yakiy-potroschiv-parkan-silradi-zagrozhue-do-5-rokiv-pozbavlennya-voli-378096"/>
      </related>
    </article>
  </body>
</html>