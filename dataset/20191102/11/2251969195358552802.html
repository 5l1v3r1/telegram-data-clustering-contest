<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/02/san-ginesio-vola-in-cina-con-le-bandiere-arancioni/1320448/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-02T11:43:26+00:00"/>
    <meta property="og:title" content="San Ginesio vola in Cina con le bandiere arancioni"/>
    <meta property="og:description" content="SCAMBI - Il sindaco Giuliano Ciabocco alla guida della delegazione invitata al &quot;Jiangsu International Forum on Development of Themed Towns”"/>
  </head>
  <body>
    <article>
      <h1>San Ginesio vola in Cina con le bandiere arancioni</h1>
      <h2>SCAMBI - Il sindaco Giuliano Ciabocco alla guida della delegazione invitata al "Jiangsu International Forum on Development of Themed Towns”</h2>
      <address><time datetime="2019-11-02T11:43:26+00:00">02 Nov 2019, 11:43</time> by <a rel="author">Gabriele Censi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F02%2Fsan-ginesio-vola-in-cina-con-le-bandiere-arancioni%2F1320448%2F">Condividi93</a><a href="https://twitter.com/intent/tweet?text=San+Ginesio+vola+in+Cina++con+le+bandiere+arancioni&amp;url=https%3A%2F%2Fwww.cronachemaceratesi.it%2F2019%2F11%2F02%2Fsan-ginesio-vola-in-cina-con-le-bandiere-arancioni%2F1320448%2F">Tweet</a>Email93 Condivisioni</p>
      <p> </p>
      <p><b>San Ginesio sarà tra i paesi italiani Bandiera Arancione che voleranno fra qualche ora per la Cina.</b> Il sindaco Giuliano Ciabocco nonché vicepresidente nazionale dell’associazione guiderà la delegazione composta da otto comuni Bandiera Arancione quali San Ginesio, Dolceacqua, Palena, Mercatello sul Metauro, Gradara, Lucignano, Castelnuovo Magra e Aggius. L’invito  arrivato dall’Associazione del Popolo della Provincia di Jiangsu per l’Amicizia con l’Estero è per partecipare  “Jiangsu International Forum on Development of Themed Towns”, evento denominato “Borghi caratteristici” in programma dal 4 all’8 novembre 2019.</p>
      <p>Sarà un’importantissima opportunità per rafforzare gli scambi internazionali e la cooperazione tra i paesi coinvolti considerando che i temi proposti nel convegno si concentreranno su concetti di gestione per lo sviluppo dei comuni in chiave culturale e turistica, ma non mancherà di certo la possibilità di scambiarsi esperienze e buone pratiche per incentivare la tutela e conoscenza della qualità e delle risorse paesaggistiche, artistiche e storiche dei territori. Il modello turistico dei Paesi Bandiera Arancione certificati dal Touring Club Italiano, non solo rappresenta un simbolo del made in Italy per tipicità della propria identità, ma si differenzia da altri modelli turistici grazie alla conservazione e al sostegno delle tradizioni produttive locali potenzialmente capaci di rispondere ad una domanda globale al fine di migliorare anche l’offerta internazionale.</p>
    </article>
  </body>
</html>