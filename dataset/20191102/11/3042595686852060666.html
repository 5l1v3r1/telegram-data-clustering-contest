<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/pornostjernas-sonn-gjor-modellsuksess/71761733"/>
    <meta property="og:site_name" content="Dagbladet.no"/>
    <meta property="article:published_time" content="2019-11-02T11:00:31+00:00"/>
    <meta property="og:title" content="Pornostjernas sønn gjør modellsuksess"/>
    <meta property="og:description" content="Forsikrer om at han ikke vil gå i farens fotspor."/>
  </head>
  <body>
    <article>
      <h1>Pornostjernas sønn gjør modellsuksess</h1>
      <h2>Forsikrer om at han ikke vil gå i farens fotspor.</h2>
      <address><time datetime="2019-11-02T11:00:31+00:00">02 Nov 2019, 11:00</time> by <a rel="author">Ruben Pedersen</a></address>
      <p>Pornoindustrien er enorm, og det finnes <a href="https://www.dagbladet.no/kjendis/pornostjerne-funnet-dod/71616450">tusenvis av aktive skuespillere innenfor sjangeren</a> verden over. Noen av dem blir mer berømte av andre, og noen går ned i historien med status som stjerner.</p>
      <p>Blant dem finner vi <a href="https://www.dagbladet.no/nyheter/italienere-er-stolte-over-berlusconis-sexliv/63729346">Rocco Siffredi, en italiensk 55-åring</a> som siden midten av 1980-tallet har vært å se kliss naken med hundrevis av partnere.</p>
      <figure>
        <img src="https://dbstatic.no/71762670.jpg?imageId=71762670&amp;width=1024&amp;height=615"/>
        <figcaption><b>PORNOSTJERNE:</b> Rocco Siffredi, her i kunstfilmen «Romance» fra 1999, sammen med skuespiller Caroline Trousselard. Her hadde skuespillerne sex på ekte, og det skapte overskrifter da den kom på norske kinoer. Foto: Moviestore/REX, NTB scanpix Vis mer</figcaption>
      </figure>
      <p>Det er anslått at han har vært med i hele 1300 pornofilmer totalt.</p>
      <p>Grunnen til at han i 2004 varslet sin pensjon, var barna hans. Sammen med den ungarske skuespilleren Rosa Caracciolo, som for øvrig også har spilt i flere pornofilmer, har han sønnene Lorenzo og Leonardo.</p>
      <h3>Ikke i fars fotspor</h3>
      <p>Sistnevnte er 19 år, og har på én måte fulgt i foreldrenes fotspor. Han har nemlig bestemt seg for å ha en karriere i offentligheten, som baserer seg på hans pene ytre. Han holder derimot klærne på i større grad enn foreldrene.</p>
      <p>
        <b>- Jeg tror ikke at noen av barna mine kommer til å gjøre det samme som meg. De er beskjedne gutter. De vil aldri la seg bli sett naken, har pornopappaen uttalt til det italienske magasinet <a href="https://velvetgossip.it/2019/10/28/avete-mai-visto-i-figli-di-rocco-siffredi-chi-sono-lorenzo-leonardo-foto/">Novella 2000</a>.</b>
      </p>
      <figure>
        <embed-post data-src="https://www.instagram.com/p/BypTE2fpnxx" data-service="Instagram"/>
      </figure>
      <p>Overfor det italienske magasinet Chi, gjengitt av <a href="https://www.huffingtonpost.it/2019/02/27/il-figlio-di-rocco-siffredi-quando-papa-parla-di-sesso-con-me-simbarazza-niente-porno-io-studio-ingegneria_a_23679076/">Huffington Post</a>, snakker modellen nå ut om hvordan det er å være produkt av to mennesker som har gitt livene sine til hedonistisk nytelse.</p>
      <figure>
        <embed-post data-src="https://www.instagram.com/p/B06jk7PAhzR" data-service="Instagram"/>
      </figure>
      <p>På Instagram har han over 50 000 følgere, som alle får de lettkledde og sensuelle bildene han legger ut opp i sine feeder. I sommer fikk han sitt store gjennombrudd på catwalken, da han gikk for MSGM i Firenze. Han har i tillegg stilt opp i en kampanje for samme merke - bare i undertøyet.</p>
      <p>Likevel forsikrer han overfor Chi om at han ikke har noen planer om å kaste underbuksa.</p>
      <figure>
        <embed-post data-src="https://www.instagram.com/p/Bt6aiwInaLD" data-service="Instagram"/>
      </figure>
      <p>- Om jeg noen gang har tenkt på en karriere som pornoskuespiller? Hadde du spurt meg for noen år siden, ville jeg sagt ja, sier han til magasinet.</p>
      <p>Det skulle likevel ikke bli slik for pornoarvingen. Selv om han lot seg friste som ung, blant annet av å besøke settene der hans far enten spilte inn eller regisserte pornofilmer, har han latt andre interesser utkonkurrere ønsket om å gå i farens fotspor.</p>
      <p>
        <b>- Mine lidenskaper er motorsykler og motorer. Jeg studerer for å bli maskiningeniør, som er en helt annen jobb enn pappa har, forklarer han.</b>
      </p>
      <figure>
        <embed-post data-src="https://www.instagram.com/p/B35Ao8rAw1x" data-service="Instagram"/>
      </figure>
      <p>Eldstesønnen Lorenzo har derimot bestemt seg for å gå innenfor litt av det samme som faren. Han studerer økonomi for tida, men hjelper faren på settet når han kan - som assisterende regissør.</p>
      <p>- Lorenzo hjelper meg fordi han sa at jeg hadde lagd dårlige filmer i 20 år, og at jeg ikke fungerte med ny teknologi. Så han hjelper meg, men bak kamera, har faren uttalt, ifølge <a href="https://velvetgossip.it/2019/10/28/avete-mai-visto-i-figli-di-rocco-siffredi-chi-sono-lorenzo-leonardo-foto/">Velvet Gossip</a>.</p>
      <figure>
        <img src="https://dbstatic.no/71765778.jpg?imageId=71765778&amp;x=0&amp;y=0&amp;cropw=99.844236760125&amp;croph=93.561786085151&amp;width=641&amp;height=902"/>
        <figcaption><b>MERITTERT:</b> Rocco har spilt i hele 1300 pornofilmer opp gjennom åra. Den meritten har ikke sønnene noen planer om å utfordre. Foto: NTB scanpix Vis mer</figcaption>
      </figure>
      <h3>Feiltakelse</h3>
      <p>Selv om han har valgt en annen vei, kommer han liksom aldri unna det faktum at hans foreldres nakne og svette kropper har vært sett av tusenvis av mennesker verden over.</p>
      <p>De to sønnene oppdaget faktisk foreldrenes tidligere karriere ved et uhell. I 1996 spilte Rosa Caracciolo og Siffredi i en porno-parodi av «Tarzan», en VHS sønnene oppdaget som barn.</p>
      <p>De tenkte at det muligens var en tegnefilm, og satte kassetten inn i spilleren. Det tok ikke lang tid før de oppdaget at det dreide seg om noe helt annet.</p>
      <p>Leonardo forklarer til Chi at faren fort kan utbrodere om sin tidligere karriere under middagsselskap hvor sønnene er til stede.</p>
      <figure>
        <embed-post data-src="https://www.instagram.com/p/Bv888D3BFIr" data-service="Instagram"/>
      </figure>
      <p>Da de to guttene var yngre, visste alle på skolen hvilken familie de kom fra, noe de også fikk høre stadig vekk. Den gang prøvde de å le med, slik at ertingen skulle avta.</p>
      <p>
        <b>I dag er de stolte av hvor de kommer fra, selv om de altså beholder klærne på.</b>
      </p>
    </article>
  </body>
</html>