<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/del-PNB-Aitor-Esteban-TVE_0_2336766491.html"/>
    <meta property="og:site_name" content="Ara.cat"/>
    <meta property="article:published_time" content="2019-11-02T11:39:38+00:00"/>
    <meta property="og:title" content="El portaveu del PNB, Aitor Esteban, nega la salutació al de Vox després del debat a TVE"/>
    <meta property="og:description" content="El polític basc va esquivar l'encaixada de mà d'Iván Espinosa de los Monteros en acabar el programa"/>
  </head>
  <body>
    <article>
      <h1>El portaveu del PNB, Aitor Esteban, nega la salutació al de Vox després del debat a TVE</h1>
      <h2>El polític basc va esquivar l'encaixada de mà d'Iván Espinosa de los Monteros en acabar el programa</h2>
      <address>
        <time datetime="2019-11-02T11:39:38+00:00">02 Nov 2019, 11:39</time>
      </address>
      <p>El portaveu del Partit Nacionalista Basc (PNB), Aitor Esteban, va negar ahir la salutació al de Vox, Iván Espinosa de los Monteros, en acabar el primer debat electoral entre els portaveus de cara a les eleccions generals del 10-N. Durant el programa, el dirigent de Vox va qualificar el partit basc de "racistes i xenòfobs". Quan va finalitzar el debat, Espinosa de los Monteros va dirigir-se als seus oponents per saludar-nos, però Esteban va esquivar l'encaixada de mans.</p>
      <p>El PNB ha defensat la reacció del seu portaveu a través de les xarxes socials. "No és una qüestió d'educació, sinó de principis i dignitat. Els bascos i les basques no donem la mà a franquistes", argumenta la formació en una piulada, en la qual també recorda que el portaveu de l'extrema dreta havia dit "racista i xenòfob" al PNB durant el debat.</p>
      <figure>
        <iframe data-src="https://twitter.com/eajpnv/status/1190421352043483138?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>La candidata del PNB per Biscaia al Congrés Josune Gorospe ha assegurat aquest dissabte que el seu partit no serà " obstacle " per a la governabilitat de l'Estat, i ha apuntat que estan disposats a parlar amb tothom , menys " amb franquistes " . A més, ha emplaçat a resoldre la qüestió territorial " amb valentia i discreció ", des del diàleg, i ha exigit el traspàs de transferències a Euskadi perquè l'"incompliment " de l'Estatut suposa " un clar exercici d'arrogància de l'Estat" .</p>
      <p>En un debat de Ràdio Euskadi , recollit per Europa Press, Gorospe ha considerat que l'estabilitat institucional " és un valor en si mateix" i , per això, sempre apel·len " a la necessària estabilitat perquè Euskadi vagi avançant ", tant en les institucions que  governen com en les que no ho fan.</p>
    </article>
  </body>
</html>