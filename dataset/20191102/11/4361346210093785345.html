<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/daridozni-tanitja-mentoraltjat-bereczki-zoltan/185715"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T11:00:00+00:00"/>
    <meta property="og:title" content="Dáridózni tanítja mentoráltját Bereczki Zoltán"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Dáridózni tanítja mentoráltját Bereczki Zoltán</mark>
      </h1>
      <address><time datetime="2019-11-02T11:00:00+00:00">02 Nov 2019, 11:00</time> by <a rel="author">L. P.</a></address>
      <p>
        <b>Testhezálló produkciót visz a színpadra Farkas Lajos, a Sztárban sztár leszek! versenyzője vasárnap este. Lalinak ezúttal könnyebbséget jelent, hogy legalább a koregráfiával nem lesz gondja. </b>
        <b>Testhezálló produkciót visz a színpadra Farkas Lajos, a Sztárban sztár leszek! versenyzője vasárnap este. Lalinak ezúttal könnyebbséget jelent, hogy legalább a koregráfiával nem lesz gondja.</b>
      </p>
      <p>Lagzi Lajcsi legendás Dáridó dalát kapta feladatként a Sztárban sztár le­szek! előző adásában Farkas Lajos számára. A fiatal tehetség szívesen megismerkedett volna személyesen is a mulatós zene atyjával.</p>
      <figure>
        <img src="http://media.borsonline.hu/cikk/20/191257/gallery-picture/645w/2011482_bereczki-zoltan-021-vi.jpg"/>
        <figcaption>A mentor szerint fontos, hogy a versenyzők minden műfajban otthon érezzék magukat © Végh István</figcaption>
      </figure>
      <p>– Én megkerestem és be is jelöltem Facebookon Lajcsit, de szerintem nem vette észre, mert nem igazolt vissza – meséli lapunknak Lali, akinek így mentora, Bereczki Zoli volt a segítségére. – Nekem csak azért okozott nehézséget a feladat, mert nem hallgatom Lajcsi dalait, de az­óta beleástam ma­gam a munkásságába – magyarázza a színész-énekes. – Azt kértem Lalitól, hogy mindennap énekelje fel nekem a dalt, és küldje el hangfájlban. A hangzásban vannak nehézségei, de a színpadi megjelenése tökéletes lesz.</p>
      <p>Lali felnéz Lajcsira, és reméli, hogy nemcsak mozgásában, hanem hangban is sikerül majd megidéznie a színpadon.</p>
      <figure>
        <img src="http://media.borsonline.hu/cikk/20/191257/gallery-picture/645w/2011486_darido-porthu-2.jpg"/>
        <figcaption>Lajcsi műfajt teremtett, a Sztárban sztár leszek! versenyzője azonban nemcsak ezért tiszteli, hanem mert sok kollégájának segített © port.hu</figcaption>
      </figure>
      <p>– Azt gondolom, hogy Lajcsi rengeteg előadónak segített ebben a műfajban. Felkínált egy lépcsőfokot, amelyen el lehet indulni – folytatta Lali, aki szerint a legnagyobb előnye, hogy a testalkatuk lényegében egyforma. – A testalkatunkból adódóan, már eleve könnyebb dolgom van, és szerencsére a színpadi mozgása is ugyanolyan szegényes, mint az enyém: ő sem egy energiabomba – nevet Lali.</p>
      <figure>
        <img src="http://media.borsonline.hu/cikk/20/191257/gallery-picture/645w/2011484_farkas-sandor-lajos-tv2.jpg"/>
        <figcaption>Farkas Lajos ugyanolyan mackós alkat, mint Lajcsi © tv2</figcaption>
      </figure>
      <p>Bereczki Zoltán szerint a műsornak épp az a lényege, hogy az előadó olyan műfajokban is megmerítkezhet, amelyek nem igazán állnak közel hozzá.</p>
      <p>– Annak idején egy Rolling Stones-számot kellett előadnom, ami nem volt egyszerű feladat, de megcsináltam. Szerintem pont ez a jó benne, hogy minden műfajba belekóstol az ember, és megtanulhatja – mondta Bereczki.</p>
      <p>Galambos Lajos nemcsak Lali, a Bors megkeresésére sem reagált.</p>
    </article>
  </body>
</html>