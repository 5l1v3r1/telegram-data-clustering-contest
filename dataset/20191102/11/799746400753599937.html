<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/2/7102556/"/>
    <meta property="og:site_name" content="Європейська правда"/>
    <meta property="article:published_time" content="2019-11-02T11:28:34+00:00"/>
    <meta property="og:title" content="Німецьке місто Дрезден оголосило &quot;нацистську надзвичайну ситуацію&quot;"/>
    <meta property="og:description" content="Дрезден, столиця федеральної землі Саксонії, здавна розглядався як бастіон крайніх правих сил і є батьківщиною антиісламського руху “Пегіда”."/>
  </head>
  <body>
    <article>
      <h1>Німецьке місто Дрезден оголосило "нацистську надзвичайну ситуацію"</h1>
      <address>
        <time datetime="2019-11-02T11:28:34+00:00">02 Nov 2019, 11:28</time>
      </address>
      <p>Німецьке місто Дрезден на сході країни оголосило "нацистську надзвичайну ситуацію", заявивши, що має серйозну проблему з крайньо правими силами.</p>
      <p>Про це повідомляє "Європейська правда" із посиланням на<a href="https://www.bbc.com/"> ВВС</a>.</p>
      <p>Дрезден, столиця федеральної землі Саксонії, здавна розглядався як бастіон крайніх правих сил і є батьківщиною антиісламського руху "Пегіда".</p>
      <p>Радники міста ухвалили резолюцію, в якій сказано, що потрібно зробити більше для вирішення цього питання.</p>
      <p>"Nazinotstand" означає - подібно кліматичній надзвичайній ситуації - що у нас є серйозна проблема. Існує відкрита загроза демократичному суспільству ", - заявив місцевий радник Макс Ашенбах, який запропонував затвердити таке рішення.</p>
      <p>Ашенбах, який представляє ліву сатиричну політичну партію Die Partei, заявив, що вважає за необхідне вжити заходів, оскільки політики не роблять достатньо, щоб "чітко позиціонуватись" проти крайніх правих.</p>
      <p>Резолюція визнає, що "крайньо праві екстремістські позиції та дії ... відбуваються все частіше" і закликає місто допомагати жертвам насильства з боку ультраправих, захищати меншини та зміцнювати демократію.</p>
      <p>Резолюція була схвалена 39 голосами проти 29, а серед тих, хто проголосував проти були представники правлячої в Німеччині партії ХДС.</p>
      <p>Саксонія також довгий час була оплотом крайньо правої Національно-демократичної партії Німеччини (NPD), а згодом і крайньо правої партії "Альтернатива для Німеччини" (AfD).</p>
      <p>На  парламентських виборах у вересні підтримка AfD зросла майже на 10% у порівнянні з 2014 роком.</p>
      <p>У Дрездені також був заснований антиісламський рух "Пегіда" (Патріотичні європейці проти ісламізації Заходу) і він продовжує проводити різні акції.</p>
    </article>
  </body>
</html>