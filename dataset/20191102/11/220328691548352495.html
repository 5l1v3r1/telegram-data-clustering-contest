<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/leydi-gaga-se-zavrshcha-v-kinoto-405636.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T11:24:29+00:00"/>
    <meta property="og:title" content="Лейди Гага се завръща в киното"/>
    <meta property="og:description" content="Тя е обвинената в убийство Патриция Гучи в новия филм на Ридли Скот"/>
  </head>
  <body>
    <article>
      <h1>Лейди Гага се завръща в киното</h1>
      <address><time datetime="2019-11-02T11:24:29+00:00">02 Nov 2019, 11:24</time> by <a rel="author">Агенция Стандарт</a></address>
      <p>Лейди Гага се  завръща в киното - но вместо в откровено романтичен филм, тя ще се появи в истинска кримка. Пеещата актриса е в една от главните роли в най-новия филм на Ридли Скот - за модната династия Гучи.  Историята отвежда към убийството на внука на основателя на фешън клана. Лейдито е Патриция Реджани, бившата съпруга на Маурицио Гучи, която  е осъдена за участие в подготовката на престъплението – разстрела на наследника на империята пред офиса му през 1995-а. Тя излежава 18 години затвор и е освободена през 2016-а. Филъмт е базиран на книгата „Къщата на Гучи: сензаницонна история за убийство, лудост, обаянието и алчността“ от Сара Гей Фордън. Да влезе в кожата на Патриция Гучи ще е първият голям кино ангажимент на Лейди Гага след „Роди се звезда“. Да припомним, че тя беше номинирана за „Оскар“ за своята Али в мелодрамата с Брадли Купър , но спечели статуетката за песента Shallow. Засега не е ясно кога последният проект на Ридли Скот ще има премиера, но е сигурно, че ще разбие боксофиса.          </p>
    </article>
  </body>
</html>