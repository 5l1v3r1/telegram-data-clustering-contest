<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/0aec97a368484857/noua-copii-au-fost-ucisi-de-explozia-unei-mine-in-afganistan-8-000-de-victime-civili-din-ianuarie-pana-in-septembrie.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T11:58:16+00:00"/>
    <meta property="og:title" content="Nouă copii au fost ucişi de explozia unei mine în Afganistan; 8.000 de victime civili din ianuarie până în septembrie"/>
    <meta property="og:description" content="Nouă copii afgani au fost ucişi sâmbătă când o mină a explodat în timp ce se duceau la şcoală, a anunţat Poliţia, acestea fiind ultimele victime dintr-un lung şir de civili care şi-au pierdut viaţa în război, conform Reuters, citat de News.ro"/>
  </head>
  <body>
    <article>
      <h1>Nouă copii au fost ucişi de explozia unei mine în Afganistan; 8.000 de victime civili din ianuarie până în septembrie</h1>
      <address><time datetime="2019-11-02T11:58:16+00:00">02 Nov 2019, 11:58</time> by <a rel="author">Jurnal.md</a></address>
      <p>
        <b>Nouă copii afgani au fost ucişi sâmbătă când o mină a explodat în timp ce se duceau la şcoală, a anunţat Poliţia, acestea fiind ultimele victime dintr-un lung şir de civili care şi-au pierdut viaţa în război, conform Reuters, citat de News.ro</b>
      </p>
      <p>Explozia a avut loc în nordul privinciei Takhar. Sâmbăta e zi de şcoală în Afganistan.</p>
      <p>"Această zonă se află sub controlul talibanilor şi de atunci forţele de securitate au lansat atacuri pentru a-i alunga. Talibanii au pus mine anti-personal", a spus pentru Reuters Khalil Asir, un purtător de cuvânt al Poliţiei locale.</p>
      <p>"Din nefericire, astăzi, una dintre aceste mine a explodat şi a ucis nouă copii de şcoală primară", a spus el.</p>
      <p>Copiii, cu vârste între 9 şi 12 ani, inclusiv patru din "familie de talibani", a precizat Asir.</p>
      <p>Un purtător de cuvânt al talibanilor, care susţin că luptă pentru alungarea trupelor străine şi să înlăture de la putere guvernul sprijinit de Statele Unite, nu a făcut niciun comentariu.</p>
      <p>Numărul de civili ucişi a ajuns la un nivel record în acest an, în ciuda discuţiilor dintre Statele Unite şi insurgenţii talibani de a ajunge la încetarea conflictului.</p>
      <p>Au fost răniţi sau uciţi 4.313 de civili între lunile iulie şi septembrie, o creştere de 42 de procente faţă de aceeaşi perioadă a anului trecut, conform misiunii ONU în Afganistan.</p>
      <p>Este vorba despre 1.000 de morţi, cea mai sângeroasă perioadă de când ONU a început să adune date din Afganistan, în 2009.</p>
      <p>În primele nouă luni ale anului, în total au fost 8.000 de victime civili.</p>
    </article>
  </body>
</html>