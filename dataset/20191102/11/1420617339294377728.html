<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/ultime-notizie/torvaianica-va-in-pensione-lo-storico-maresciallo-dei-carabinieri-pippo-bisignani.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-02T11:04:44+00:00"/>
    <meta property="og:title" content="Torvaianica, va in pensione lo ‘storico’ Comandante dei carabinieri Pippo Bisignani"/>
    <meta property="og:description" content="Dopo 19 anni al comando della Stazione dei Carabinieri di Torvaianica, il Luogotenente C.S. CC Pippo Bisignani ieri ha indossato per l’ultima volta la divisa: da oggi, infatti, è andato in pensione. Bisignani, 61 anni, ha comandato la Stazione Carabinieri di Torvaianica dal novembre 2000 al 31 ottobre 2019, è nato a Castroreale Terme (Messina) ed ha 61 […]"/>
  </head>
  <body>
    <article>
      <h1>Torvaianica, va in pensione lo ‘storico’ Comandante dei carabinieri Pippo Bisignani</h1>
      <address><time datetime="2019-11-02T11:04:44+00:00">02 Nov 2019, 11:04</time> by <a rel="author" href="https://www.ilcorrieredellacitta.com/author/direttore" target="_blank">Direttore</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Dopo 19 anni al comando della Stazione dei Carabinieri di Torvaianica, il Luogotenente C.S. CC<b> Pippo Bisignani</b> ieri ha indossato per l’ultima volta la divisa: da oggi, infatti, è andato in pensione.</p>
      <p>Bisignani, 61 anni, ha comandato la Stazione Carabinieri di Torvaianica dal novembre 2000 al 31 ottobre 2019, è nato a Castroreale Terme (Messina) ed ha 61 anni.</p>
      <p>Prima ancora di giungere a Torvaianica era stato Comandante del Nucleo Operativo e Radiomobile della Compagnia di Pomezia.</p>
      <p>Si è arruolato nel 1978 frequentando il biennio della Scuola Sottufficiali di Velletri e Firenze.</p>
      <p>Durante la sua lunga carriera avuto incarichi di prestigio. Infatti, durante i suoi 42 anni di servizio effettivo nell’Arma dei Carabinieri, è stato per circa 10 anni all’INTERPOL di Roma, dapprima nella sezione “Recupero Opere d’Arte”, coadiuvando le indagini all’estero con il Comando Carabinieri Tutela Patrimonio Artistico recuperando opere d’arte di immenso valore, trafugate in Italia e trasportate all’estero per essere poi vendute nel cosiddetto “mercato nero”.</p>
      <p>Sempre all’INTERPOL è stato poi assegnato alla Sezione “CATTURANDI”, coadiuvando i Reparti Territoriali dei Carabinieri, dislocati su tutto il territorio nazionale, nella ricerca di pericolosissime persone condannate all’ergastolo per efferati delitti, rifugiatesi all’estero.</p>
      <p>In tale contesto ha personalmente estradato dalla Germania gli autori dell’omicidio del Giudice Livatino e dagli Stati Uniti d’America l’autore dell’omicidio dell’Avvocato Ambrosoli.</p>
      <p>Grazie alla sua conoscenze delle procedure internazionali ha svolto per 4 anni servizio presso l’Ambasciata d’Italia in Egitto ed un anno presso la Polizia Internazionale Interforze in Tirana (Albania), ricevendo la relativa “medaglia commemorativa”.</p>
      <p>La Stazione di Torvaianica attualmente è comandata dal Luogotenente Alberto Ferraiuolo, in attesa di decisioni superiori.</p>
      <p>Da parte della redazione auguri a Pippo Bisignani per il traguardo raggiunto.</p>
      <p> </p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/estrazioni-lotto-superenalotto-e-10elotto-sabato-2-novembre-ottobre-2019-i-numeri-vincenti-jackpot-oltre-25-milioni-di-euro.html"/>
        <a href="https://www.ilcorrieredellacitta.com/ultime-notizie/198025.html"/>
        <a href="https://www.ilcorrieredellacitta.com/news/roma-a-secco-arriva-lo-sciopero-di-48-ore-dei-benzinai-ecco-quando.html"/>
        <a href="https://www.ilcorrieredellacitta.com/news/million-day-2-novembre-2019-i-numeri-vincenti-estratti-oggi.html"/>
        <a href="https://www.ilcorrieredellacitta.com/news/sport/zaniolo-e-poi-veretut-piegano-il-napoli-di-mister-ancelotti.html"/>
        <a href="https://www.ilcorrieredellacitta.com/ultime-notizie/nettuno-maxi-rissa-alla-stazione-2-ventenni-massacrati-di-botte-da-7-ragazzi.html"/>
      </related>
    </article>
  </body>
</html>