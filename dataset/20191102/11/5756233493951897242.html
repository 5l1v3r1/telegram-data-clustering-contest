<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619400/%D8%AD%D9%85%D9%84%D9%87-%D8%AC%D9%86%DA%AF%D9%86%D8%AF%D9%87%E2%80%8C%D9%87%D8%A7%DB%8C-%D9%81%D8%B1%D8%A7%D9%86%D8%B3%D9%88%DB%8C-%D8%A8%D9%87-%D9%BE%D9%86%D8%A7%D9%87%DA%AF%D8%A7%D9%87%E2%80%8C%D9%87%D8%A7%DB%8C-%D8%AF%D8%A7%D8%B9%D8%B4-%D8%AF%D8%B1-%D8%B9%D8%B1%D8%A7%D9%82"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T11:23:00+00:00"/>
    <meta property="og:title" content="حمله جنگنده‌های فرانسوی به پناهگاه‌های داعش در عراق"/>
    <meta property="og:description" content="وزیر دفاع فرانسه از حمله جنگنده‌های رافال کشورش به پناهگاه‌های داعش در شمال شرق عراق خبر داد."/>
  </head>
  <body>
    <article>
      <h1>حمله جنگنده‌های فرانسوی به پناهگاه‌های داعش در عراق</h1>
      <address>
        <time datetime="2019-11-02T11:23:00+00:00">02 Nov 2019, 11:23</time>
      </address>
      <p>
        <i>وزیر دفاع فرانسه از حمله جنگنده‌های رافال کشورش به پناهگاه‌های داعش در شمال شرق عراق خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> فلورانس پارلی، وزیر دفاع فرانسه با انتشار پیامی در صفحه اختصاصی خود در توییتر اعلام کرد که جنگنده‌های این کشور جمعه تعدادی از پناهگاه‌ها و تونل‌های داعش در شمال شرق عراق را هدف قرار دادند.</p>
      <p>به گزارش فرانس۲۴، وی در واکنش به خروج نیروهای آمریکا از شمال سوریه نیز گفت: موضع و اراده فرانسه برای مقابله با تروریسم ثابت بوده و تغییر نکرده است و پاریس به مقابله با تکفیری‌ها در منطقه ادامه می‌دهد.</p>
      <p>در همین راستا، ستاد کل ارتش فرانسه نیز با صدور بیانیه‌ای اعلام کرد که گروهی از جنگنده‌های رافال این کشور با هماهنگی با ائتلاف بین‌المللی و پس از عملیات شناسایی، پناهگاه‌های داعش در شمال شرق عراق را هدف قرار دادند.</p>
      <p>در این بیانیه آمده است: هدف از این عملیات انهدام تونل‌هایی بود که داعش از آنها به عنوان پایگاه‌های پشتیبانی استفاده می‌کرد. هدف دیگر این حمله کاهش قابلیت‌های لجستیکی و نظامی آن در این منطقه بود.</p>
    </article>
  </body>
</html>