<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/modena/cronaca/rapina-a22-1.4865537"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-02T11:34:24+00:00"/>
    <meta property="og:title" content="Rapina A22, fermati i portavalori. Il tesoro trovato a Reggio Emilia"/>
    <meta property="og:description" content="Erano pronti a fuggire in Germania. Denunciato anche il nipote dell'autista, idraulico reggiano, che ha indicato dove era il bottino"/>
  </head>
  <body>
    <article>
      <h1>Rapina A22, fermati i portavalori. Il tesoro trovato a Reggio Emilia</h1>
      <h2>Erano pronti a fuggire in Germania. Denunciato anche il nipote dell'autista, idraulico reggiano, che ha indicato dove era il bottino</h2>
      <address><time datetime="2019-11-02T11:34:24+00:00">02 Nov 2019, 11:34</time> by <a rel="author">il Resto del Carlino</a></address>
      <figure>
        <video src="https://vr-media.storage.googleapis.com/video/cre_80/encoded/1959ef9a-5d43-47c3-92d7-debe0ce41dfa.mp4"/>
        <figcaption>Rapina in A22, il questore spiega le indagini. Il video&amp;pub_custom_params=department=modena</figcaption>
      </figure>
      <p>Modena, 2 novembre 2019 – Come si sospettava sin dal primo momento, sarebbero stati <b>i due addetti al trasporto</b>, con la complicità del nipote di uno dei due, a <a href="https://www.ilrestodelcarlino.it/modena/cronaca/rapina-record-sulla-a22-tanti-interrogativi-1.4865392"><b>fingere di essere stati rapinati</b></a>, trafugando in questo modo preziosi per <a href="https://www.ilrestodelcarlino.it/modena/cronaca/rapina-portavalori-a22-carpi-milioni-1.4863526"><b>dieci milioni di euro</b></a>, tra orologi, contanti e gioielli. Questo hanno stabilito le indagini della squadra mobile in merito alla, a questo punto, alla finta rapina che i due avevano denunciato essere avvenuta la notte tra mercoledì e giovedì sulla A22, poco prima del casello di Carpi, ai danni di un portavalori che stavano guidando.</p>
      <p>I due sono stati sottoposti a fermo, dato che, a quanto pare, erano <b>pronti a fuggire in Germania</b>, mentre il nipote, <b>un idraulico di Reggio Emilia</b>, è stato denunciato, quest'ultimo si è dimostrato particolarmente collaborativo con le forze dell'ordine, indicando agli agenti <b>dove trovare l'ingente bottino</b>, ossia in un garage di via Goito a Reggio Emilia.</p>
      <p>Sottoposti in queste ore ad interrogatorio, i due fermati sono un napoletano del 1984 residente in Germania e un crotonese del 1957 sempre residente in Germania. Mentre il nipote, parente del crotonese, è del 1975. A permettere agli investigatori di chiudere il cerchio in meno di 48 ore è stata <b>un'immagine </b>di un varco autostradale in cui è emersa l'immagine del furgone <b>guidato dal nipote</b>, poi l'accertamento sull'identità ha condotto alla parentela con una delle due guardie giurate che lavoravano proprio per la ditta che trasportava i valori.</p>
      <p>"C'erano incongruenze tra le loro dichiarazioni e le prime immagini che abbiamo raccolto, spiega il Questore di Modena <b><a href="https://www.ilrestodelcarlino.it/modena/cronaca/video/rapina-a22-1.4865694">Maurizio Agricola (video)</a></b>, sottolineando come in appena 48 anni il caso sia stato risolto.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.ilrestodelcarlino.it/modena/cronaca/video/rapina-a22-1.4865694"/>
        <a href="https://www.ilrestodelcarlino.it/modena/cronaca/rapina-portavalori-a22-carpi-milioni-1.4863526"/>
        <a href="https://www.ilrestodelcarlino.it/modena/cronaca/rapina-record-sulla-a22-tanti-interrogativi-1.4865392"/>
      </related>
    </article>
  </body>
</html>