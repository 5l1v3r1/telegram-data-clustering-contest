<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76140-Indicke-hlavne-mesto-zatvorilo-skoly-Kvoli-smogu-sa-neda-dychat-uroven-znecistenia-je-9krat-vyssia-nez-je-bezpecne-pre-cloveka"/>
    <meta property="og:site_name" content="REFRESHER"/>
    <meta property="article:published_time" content="2019-11-02T11:40:00+00:00"/>
    <meta property="og:title" content="Indické hlavné mesto zatvorilo školy: Kvôli smogu sa nedá dýchať, úroveň znečistenia je 9-krát vyššia, než je bezpečné pre človeka"/>
    <meta property="og:description" content="Naí Dillí je zahalené smogom, pamiatky sotva vidieť cez hustý prach."/>
  </head>
  <body>
    <article>
      <h1>Indické hlavné mesto zatvorilo školy: Kvôli smogu sa nedá dýchať, úroveň znečistenia je 9-krát vyššia, než je bezpečné pre človeka</h1>
      <address><time datetime="2019-11-02T11:40:00+00:00">02 Nov 2019, 11:40</time> by <a rel="author">Timea Krauszová</a></address>
      <p>
        <b>Naí Dillí je zahalené smogom, pamiatky sotva vidieť cez hustý prach.</b>
      </p>
      <p>Panel expertov vyhlásil stav núdze v Naí Dillí po tom, čo pri poslednom meraní znečistenia vzduchu <b>namerali deväťkrát vyššie hodnoty, než aké odporúča Svetová zdravotnícka organizácia.</b> Až do 5. novembra sa tak brány škôl zatvorili, od 4. do 15. novembra obmedzujú aj pohyb súkromných áut. O krízovej situácii v Indii píše <a href="https://www.france24.com/en/20191101-toxic-smog-forces-new-delhi-schools-to-close"><b>France 24</b></a>.</p>
      <h3>Toxický smog nateraz riešia maskami</h3>
      <p>Panel expertov, ktorý určil indický najvyšší súd, <b>zakázal akúkoľvek stavbu</b> počas najbližších dní, aby tým regulovali prach vo vzduchu. Najhoršie je na tom krajina práve v období okolo prvého novembra, kedy oslavujú hindský sviatok a zároveň sa ešte pália polia v okolitých štátoch.</p>
      <p>Pri aktuálnej úrovni znečistenia sa odporúča <b>vôbec nevychádzať von</b>, podľa <a href="https://www.france24.com/en/20191101-toxic-smog-forces-new-delhi-schools-to-close"><b>France 24</b></a> rozdávajú zadarmo viac ako 5 miliónov masiek na tvár. Niektorí obyvatelia hlavného mesta začali masky nosiť sami od seba, prípadne na odporúčanie lekára.</p>
      <related>
        <a href="https://refresher.sk/67544-Za-kilo-odpadu-dostanu-bezdomovci-vydatne-najest-Kaviaren-v-Indii-bojuje-proti-chudobe-aj-znecisteniu"/>
      </related>
      <p>Ďalším krokom je <b>obmedzenie dopravnej premávky</b>. V rôzne dni budú mať povolené vyjsť na cesty len autá s párnou či nepárnou ŠPZ-kou, pričom podľa<a href="https://www.france24.com/en/20191101-toxic-smog-forces-new-delhi-schools-to-close"><b> France 24</b></a> sa im v roku 2016 podarilo týmto krokom znížiť znečistenie o 13 %.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/55664-Za-pouzivanie-jednorazoveho-plastu-mozes-skoncit-vo-vazeni-V-Bombaji-ta-nove-nariadenie-vie-pripravit-aj-o-slusne-peniaze"/>
        <a href="https://refresher.sk/53907-Dychat-znecistene-ovzdusie-je-rovnako-skodlive-ako-fajcenie-cigariet-Kolko-by-ste-ich-vyfajcili-v-Bratislave"/>
        <a href="https://refresher.sk/55456-Muza-v-Indii-takmer-zaskrtil-pyton-pri-tom-ako-pozoval-dedincanom-na-selfie-Hada-mali-ochranari-odchytit"/>
        <a href="https://refresher.sk/54910-Slovenski-vedci-vynasli-plast-vytvoreny-z-fritovacieho-oleja-O-ekologicky-vynalez-sa-postarali-experti-z-STU"/>
        <a href="https://refresher.sk/54840-Vsetko-predal-kupil-si-bicykel-a-kvoli-laske-presiel-9500-kilometrov-z-Indie-do-Svedska-So-svojou-vyvolenou-sa-lubia-uz-40-rokov"/>
        <a href="https://refresher.sk/55029-Plastove-tasky-zamoruju-svet-Len-9-z-nich-je-recyklovanych"/>
        <a href="https://refresher.sk/76136-Rusko-zaviedlo-vlastny-suverenny-internet-Vznikne-tak-akasi-digitalna-zelezna-opona-ktora-ma-udajne-chranit-obcanov"/>
        <a href="https://refresher.sk/70668-KVIZ-Ako-dobre-poznas-Bratislavu"/>
      </related>
    </article>
  </body>
</html>