<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-dnipro-1-zorya-lugans-kyj-klub-zavdast-gospodaryam-chergovoyi-porazky/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-02T11:51:00+00:00"/>
    <meta property="og:title" content="Прогноз і ставка. «Дніпро-1» – «Зоря»: луганський клуб завдасть господарям чергової поразки"/>
    <meta property="og:description" content="На «Дніпро-Арені» переможець минулої першості Першої ліги прийматиме «Зорю». Господарі поля потрапили у «чорну» смугу, програвши серед тижня вже п’ятий офіційний матч поспіль. «Мужики» здобули перемоги у двох останніх турах, але завершили свої виступи у Кубку України. У них досить-таки непогані шанси занести у свій актив три залікових бали."/>
  </head>
  <body>
    <article>
      <h1>Прогноз і ставка. «Дніпро-1» – «Зоря»: луганський клуб завдасть господарям чергової поразки</h1>
      <address><time datetime="2019-11-02T11:51:00+00:00">02 Nov 2019, 11:51</time> by <a rel="author">Анатолій Плохотнюк</a></address>
      <p>На «Дніпро-Арені» переможець минулої першості Першої ліги прийматиме «Зорю». Господарі поля потрапили у «чорну» смугу, програвши серед тижня вже п’ятий офіційний матч поспіль. «Мужики» здобули перемоги у двох останніх турах, але завершили свої виступи у Кубку України. У них досить-таки непогані шанси занести у свій актив три залікових бали.</p>
      <p>
        <b>14:00, 03 лис 2019</b>
      </p>
      <h3>«Дніпро-1»</h3>
      <p>У 9-10-му турах «чорно-жовті» прогнозовано зазнали поразок у протистояннях із київським «Динамо» та «Шахтарем». Далі була міжнародна пауза і перемога над «Олександрією» у контрольному матчі. Але серія невдач «Дніпра-1» продовжилась й після двох тижнів тренувань та відновлення сил. Останні два виїзні матчі було програли із різницею у один гол «Маріуполю» та «Олімпіку».</p>
      <p>прикро й те, що обидва вирішальні голи було пропущено після 80-ї хвилини зустрічей.</p>
      <p>Події на початку матчу із донецьким клубом у Києві розвивалися з калейдоскопічною швидкістю. Вже на третій хвилині Євген Пасіч пробив головою та влучив у бокову стійку. Через хвилину гості свій шанс не змарнували, відкривши рахунок. Не встигла секундна стрілка зробити й десяти обертів, як Тейшейра скористався скидкою надзвичайно активного Пасіча й вразив верхній кут воріт. На 68-й хвилині другу жовту картку отримав Сафронов, а господарі поля реалізували стандартне положення, вийшовши уперед. Не пройшло й хвилини, як помилку допустив Кринський, а Назаренко відправив м’яч у порожні ворота. Але у «Олімпіка» на полі був Балашов, який знову зі штрафного віддав другу гольову передачу. Вантух забив переможний гол у надзвичайно цікавому двобої.</p>
      <p>Хлопці Дмитра Михайленка у Дніпрі грають безкомпромісно, здобувши три перемоги та програвши стільком же опонентам.</p>
      <p>У середу «Дніпро-1» програв 1:2 «Інгульцю» у виїзному матчі 1/8 фіналу національного кубку.</p>
      <h3>«Зоря»</h3>
      <p>Минулими вихідними «чорно-білі» виграли другий поспіль матч у чемпіонаті, декласувавши «Ворсклу» із рахунком 4:0. Вже у першій половині зустрічі Русін та Юрченко з пенальті «поховали надії» полтавців на нічию. На початку другого тайму був вилучений Баєнко, а забити ще було тільки справою часу. Кабаєв скористався передачею Лєднєва, а згодом останній до двох асистів додав ще й результативний удар.</p>
      <p>У мід-уїк «Зоря» із «Олександрією» зіграли 120 хвилин у кубковому матчі 1/8 фіналу Кубку України. Лєднєв відкрив рахунок у першому таймі, господарі зрівняли рахунок за чверть години до закінчення основного часу зустрічі. У серії пенальті свої удари не реалізували Кочергін та Кабаєв, в той час як у «Олександрії» схибив тільки Мірошніченко.</p>
      <p>«Мужики» виграли чотири з шести гостьових матчів. Програли тільки «Шахтарю», ще у одній зустрічі не змогли здобути перемогу над «Львовом», який грав у чисельній меншості з 37-ї хвилини.</p>
      <p>Єдину особисту зустріч у своїй історії команди зіграли у другому турі цього чемпіонату. Гості відкрили рахунок у компенсований до першого тайму час, Кочергін зрівняв рахунок за двадцять хвилин до фінального свистка.</p>
      <p>Гадаю, що серія поразок «Дніпра-1» продовжиться до шести матчів. Очікую на перемогу «Зорі» із рахунком 1:0 або 2:1, але не здивуюся й більшій перевазі підопічних Віктора Скрипника.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/bordo-nant-prognoz-i-stavka-vadyma-skichka/"/>
        <a href="https://bookmaker-ratings.com.ua/tips/milan-latsio-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/fiorentyna-parma-prognoz-i-stavka-yuriya-shevchenka/"/>
      </related>
    </article>
  </body>
</html>