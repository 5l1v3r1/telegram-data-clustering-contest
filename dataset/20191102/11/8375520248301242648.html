<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/dodon-pobachiv-gotovnist-rf-vivesti-viyska-iz-pridnistrovya--637211.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T11:29:01+00:00"/>
    <meta property="og:title" content="Додон побачив готовність РФ вивести війська із Придністров’я"/>
    <meta property="og:description" content="Москва висловила готовність продовжити діалог із Кишиневом про вивезення боєприпасів, які зберігаються біля села Кобасна"/>
  </head>
  <body>
    <article>
      <h1>Додон побачив готовність РФ вивести війська із Придністров’я</h1>
      <address>
        <time datetime="2019-11-02T11:29:01+00:00">02 Nov 2019, 11:29</time>
      </address>
      <h4>Москва висловила готовність продовжити діалог із Кишиневом про вивезення боєприпасів, які зберігаються біля села Кобасна</h4>
      <p>Президент Молдови Ігор Додон заявив, що Росія зробила «перший крок» для виведення військ із Придністров’я.</p>
      <p>Про це він <a href="https://www.radiosvoboda.org/a/news-moldova-rosija-prydnistovja/30249453.html">сказав</a> в інтерв’ю Радіо Свобода 1 листопада.</p>
      <p>Додон нагадав, що раніше цього року Москва висловила готовність продовжити діалог із Кишиневом про вивезення та знешкодження боєприпасів, які зберігаються біля села Кобасна.</p>
      <p>Він додав, що не може говорити про реальну присутність російської армії в Трансністрії. Натомість заявив, що там перебуває «кілька сотень солдатів, що охороняють якісь старі снаряди», які негайно необхідно ліквідувати.</p>
      <p>Саме наявність боєприпасів біля Кобасної Росія називає однією з причин перебування близько 1400 військових у Придністров’ї. Москва чинить супротив чисельним закликам забрати звідти своїх солдатів.</p>
      <p>Міністерство закордонних справ і європейської інтеграції Молдови висловило свою незгоду з виступом президента Ігоря Додона в ООН, якій <a href="https://glavcom.ua/world/observe/mzs-moldovi-rozkritikuvalo-vistup-prezidenta-dodona-v-oon-628448.html">не наполіг на виведенні з території невизнаного Придністров'я російських військ.</a></p>
      <p>Переважно російськомовний регіон Придністров’я оголосив про свою незалежність від Молдови в 1990 році. Нетривала війна велася між молдавськими військами і сепаратистами Придністров’я 1992-93 роках, тоді кілька сотень людей загинули з обох сторін.</p>
      <p>У Придністров’ї в радянські часи базувалася 14-а армія СРСР, а потім Збройних сил Росії. Після війни Кишинів втратив контроль над цим регіоном. У тій війні на боці сепаратистів взяли участь окремі бійці й цілі підрозділи й частини російської армії зі своїм озброєнням і бойовою технікою. Самопроголошеної «незалежності» Придністров’я не визнав ніхто у світі.</p>
      <related>
        <a href="https://glavcom.ua/world/observe/mzs-moldovi-rozkritikuvalo-vistup-prezidenta-dodona-v-oon-628448.html"/>
        <a href="https://glavcom.ua/world/observe/kradizhka-milyarda-siloviki-obshukali-budinok-eksprezidenta-moldovi-628419.html"/>
        <a href="https://glavcom.ua/news/rozkradannya-1-mlrd-dvoh-deputatok-parlamentu-moldovi-vidpravili-vid-domashniy-aresht-626236.html"/>
      </related>
    </article>
  </body>
</html>