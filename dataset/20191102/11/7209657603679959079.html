<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/ravenna/cronaca/bagnacavallo-famiglia-intossicata-monossido-1.4865608"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-02T11:58:01+00:00"/>
    <meta property="og:title" content="Bagnacavallo, famiglia intossicata dal monossido. Gravi madre e bimbo"/>
    <meta property="og:description" content="Al centro iperbarico dell'ospedale di Ravenna sono state portate cinque persone"/>
  </head>
  <body>
    <article>
      <h1>Bagnacavallo, famiglia intossicata dal monossido. Gravi madre e bimbo</h1>
      <h2>Al centro iperbarico dell'ospedale di Ravenna sono state portate cinque persone</h2>
      <address><time datetime="2019-11-02T11:58:01+00:00">02 Nov 2019, 11:58</time> by <a rel="author">il Resto del Carlino</a></address>
      <p>Bagnacavallo (Ravenna), 2 novembre 2019 - <b>Una famiglia</b> di origine marocchina composta da<b> cinque persone</b> - padre, madre e tre bimbi - è rimasta<b> intossicata dal monossido di carbonio</b> la scorsa notte nell'<b>appartamento di Bagnacavallo</b> dove vive. L'<b>allarme è scattato verso le 23.30</b> grazie alla visita di un parente. Sul posto, oltre agli operatori del <b>118</b>, sono intervenuti <b>vigili del fuoco </b>e <b>carabinieri</b>.</p>
      <p>I cinque sono stati tutti <b>portati al centro iperbarico dell'ospedale di Ravenna</b>: la <b>madre e il figlio più piccolo</b>, di un anno e mezzo, con un codice di <b>massima gravità</b>. Si sospetta che il monossido possa essersi sprigionato da un <b>braciere acceso</b> per riscaldare le stanze.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>