<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hmetro.com.my/utama/2019/11/513186/memalukan"/>
    <meta property="og:site_name" content="HM Online"/>
    <meta property="article:published_time" content="2019-11-02T11:45:03+00:00"/>
    <meta property="og:title" content="Memalukan..."/>
    <meta property="og:description" content="POLIS menerima laporan daripada Bahagian Keselamatan Litar Antarabangsa Sepang (SIC) berhubung kes kecurian dilaporkan berlaku ketika perlumbaan kejohanan MotoGP yang dijadualkan berlangsung esok."/>
  </head>
  <body>
    <article>
      <h1>Memalukan...</h1>
      <address><time datetime="2019-11-02T11:45:03+00:00">02 Nov 2019, 11:45</time> by <a rel="author">Siti A’isyah Sukaimi</a></address>
      <p>POLIS menerima laporan daripada Bahagian Keselamatan Litar Antarabangsa Sepang (SIC) berhubung kes kecurian dilaporkan berlaku ketika perlumbaan kejohanan MotoGP yang dijadualkan berlangsung esok.</p>
      <p>Ketua Polis Daerah Lapangan Terbang Antarabangsa Kuala Lumpur (KLIA), Asisten Komisioner Zulkifli Adamshah ketika dihubungi mengesahkan perkara berkenaan.</p>
      <p>“Memang ada satu laporan polis yang dibuat oleh Bahagian Keselamatan SIC tapi tak dinyatakan secara terperinci barang yang hilang,” katanya kepada Harian Metro, hari ini.</p>
      <p>Semalam sebuah portal melaporkan, kem pasukan perlumbaan Angel Nieto dimasuki pencuri.</p>
      <p>Portal berkenaan memetik laporan daripada laman web Lalasport, komponen yang dicuri termasuk set lengkap penyerap hentak, angkup dan cakera brek, komputer riba, alat bengkel dan pemanas tayar.</p>
      <p>Pengurus pasukan Angel Nieto, Gino Borsoi dipetik berkata, spring untuk fork dan penyerap hentak belakang turut dicuri.</p>
      <p>Selain itu, beliau juga dipetik berkata, komponen untuk jentera Moto2 tidak dicuri, cuma beberapa alatan spesifik seperti alatan untuk membuka roda dan skru pengikat cakera brek motosikal biasa.</p>
      <related>
        <h4>Berita Berkaitan</h4>
        <a href="https://www.hmetro.com.my/arena/2019/11/513239/arif-soal-jentera-razlan"/>
        <a href="https://www.hmetro.com.my/utama/2019/11/513447/buruk-imej-malaysia"/>
        <a href="https://www.hmetro.com.my/arena/2019/11/513333/lega-dapat-terus-beraksi"/>
        <a href="https://www.hmetro.com.my/arena/2019/11/513823/temui-petunjuk-baru"/>
        <a href="https://www.hmetro.com.my/node/186536"/>
        <a href="https://www.hmetro.com.my/arena/2019/11/513330/wazi-rasa-ada-unsur-sabotaj"/>
        <a href="https://www.hmetro.com.my/node/167189"/>
        <a href="https://www.hmetro.com.my/node/132880"/>
      </related>
    </article>
  </body>
</html>