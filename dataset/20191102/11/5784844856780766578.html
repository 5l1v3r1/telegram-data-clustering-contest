<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/to-je-najmanjsa-kamra-na-svetu.html?RSSbf5455e25458da6eabcbe4cfc3af5e58"/>
    <meta property="og:site_name" content="Računalniške novice"/>
    <meta property="article:published_time" content="2019-11-02T11:10:00+00:00"/>
    <meta property="og:title" content="To je najmanjša kamera na svetu"/>
    <meta property="og:description" content="Ameriškemu podjetju OmniVision je nedavno uspelo nekaj, kar je še pred kratkim veljalo za nemogoče. Njihovi inženirji so namreč pripravili endoskopsko kamero."/>
  </head>
  <body>
    <article>
      <h1>To je najmanjša kamera na svetu</h1>
      <address>
        <time datetime="2019-11-02T11:10:00+00:00">02 Nov 2019, 11:10</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/311019_omnivision2.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/311019_omnivision1.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/311019_omnivision.jpg"/>
        </figure>
        <figcaption>Najmanjša kamera na svetu OmniVision OV6948 meri zgolj 0,575 x 0,575 x 0,232 milimetrov.</figcaption>
      </slideshow>
      <p>Ameriškemu podjetju OmniVision je nedavno uspelo nekaj, kar je še pred kratkim veljalo za nemogoče. Njihovi inženirji so namreč pripravili endoskopsko kamero, ki je komajda večja od zrna peska. Najmanjša kamera na svetu OmniVision OV6948 namreč meri zgolj 0,575 x 0,575 x 0,232 milimetrov in je opremljena s slikovnim tipalo ločljivosti 40 tisoč slikovnih točk. Novost nudi ločljivost 200 x 200 slikovnih točk ter nudi hitrost zajema slik do 30 sličic na sekundo s 120 stopinjskim vidnim kotom.</p>
      <p>Ker ločljivost 200 x 200 slikovnih točk povsem zadošča za medicinske raziskave, bodo kamero OmniVision OV6948 kmalu pričeli uporabljati za endoskopijo. Tu gre za metodo, kjer zdravniki oziroma specializirani kirurgi s pomočjo kamere pregledujejo površino organov. Novost je namreč opremljena s tehnologijo OmniBSI, ki omogoča prikaz slik tudi v primeru zelo slabe osvetlitve. Zaradi izjemno nizkih stroškov izdelave naj bi bila novost povsem primerna celo za enkratno uporabo.</p>
      <p>Kamero OmniVision OV6948 bi morda lahko uporabili celo v avtomobilski industriji. Novost bi lahko koristili tako za vzvratno vožnjo in parkiranje kot bočna ogledala. S tem bi seveda pripomogli k boljši aerodinamičnosti avtomobila in manjši porabi goriva. Ali se bo to dejansko zgodilo, pa je vsaj trenutno težko napovedati.</p>
      <figure>
        <iframe src="https://www.youtube.com/embed/H7bP7hVDrzI" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.ovt.com/">OmniVision</a></footer>
    </article>
  </body>
</html>