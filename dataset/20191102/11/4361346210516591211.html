<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/ne-hagyja-otthon-az-esernyojet-a-jovo-heten-ha-jot-akar-maganak/185745"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T11:15:00+00:00"/>
    <meta property="og:title" content="Ne hagyja otthon az esernyőjét a jövő héten, ha jót akar magának!"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Ne hagyja otthon az esernyőjét a jövő héten, ha jót akar magának!</mark>
      </h1>
      <address><time datetime="2019-11-02T11:15:00+00:00">02 Nov 2019, 11:15</time> by <a rel="author">Bors</a></address>
      <p>A napot nem igen fogjuk látni a jövő héten. Borongós esős időre kell számítani, ne hagyja otthon az esernyőjét!</p>
      <p><b>Hétfőn</b> reggel egy csapadékzóna érkezik az ország felé nyugatról, ami az esti órákra már át is vonul kelet felé. Emiatt sokfelé kell esőre, záporokra számítani. Akár tíz milliméter csapadék is hullhat a Dunántúlon és az északi területeken. Délelőtt még élénk, erős szél is fúj majd, ami délutánra alábbhagy. A nagy mennyiségű csapadék miatt kissé lehűl az idő tegnaphoz képest, 13 fok valószínű.</p>
      <figure>
        <img src="http://media.borsonline.hu/cikk/20/191289/big-lead/650x360/2012516_rain-791893-960-720.jpg"/>
        <figcaption>Az esernyő kötelező kellék lesz a jövő hét elején - de még a gumicsizma sem számít nagy mellényúlásnak © Pixabay</figcaption>
      </figure>
      <p><b>Kedden</b> kevesebb lesz az eső és a hőmérséklet is emelkedik, az ország egyes részein akár 17 fokig is felkúsznak a hőmérők higanyszálai. A szeles idő marad. A hét hátralévő felében mindennap eleredhet az eső, záporokra kell számítani.</p>
      <p><b>Szerdán</b> egy hidegfront érkezik felénk, ami az arra érzékenyek napját megkeseríti. Csak egy-két helyen melegszik fel a levegő majd tíz fok fölé, és ez az idő marad egészen jövő hétig.</p>
    </article>
  </body>
</html>