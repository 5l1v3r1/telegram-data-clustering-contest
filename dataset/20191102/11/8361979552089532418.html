<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protesti-v-gonkonzi-policiya-zastosuvala-vodometi-i-slozoginniy-gaz-50051262.html"/>
    <meta property="og:site_name" content="НВ"/>
    <meta property="article:published_time" content="2019-11-02T11:56:00+00:00"/>
    <meta property="og:title" content="У Гонконзі поновилися протести: поліція застосувала водомети і сльозогінний газ"/>
    <meta property="og:description" content="У суботу, 2 листопада, поліція Гонконгу застосувала водомети і сльозогінний газ проти колони протестувальників."/>
  </head>
  <body>
    <article>
      <h1>У Гонконзі поновилися протести: поліція застосувала водомети і сльозогінний газ</h1>
      <h2>У суботу, 2 листопада, поліція Гонконгу застосувала водомети і сльозогінний газ проти колони протестувальників.</h2>
      <address>
        <time datetime="2019-11-02T11:56:00+00:00">02 Nov 2019, 11:56</time>
      </address>
      <p>Як повідомляє <a href="https://www.reuters.com/article/us-hongkong-protests/hong-kong-police-fire-tear-gas-in-feverish-start-to-22nd-weekend-of-protests-idUSKBN1XC03J?il=0">Reuters</a>, учасники акції зібралися в центрі міста.</p>
      <p>Активісти в масках і з парасольками рухалися в напрямку парку Вікторії, співаючи британський і американський національні гімни і закликаючи світову спільноту допомогти в захисті автономії Гонконгу.</p>
      <p>Масові протести в Гонконзі почалися після розгляду поправок до закону про екстрадицію правопорушників за запитом Пекіна в материковий Китай.</p>
      <p>Демонстранти виступають проти видачі ймовірних правопорушників і злочинців владі КНР, де деяким може загрожувати страта.</p>
      <p>Нинішні акції протесту стали наймасовішими в Гонконзі з часу передачі цієї колишньої британської колонії Китаю в 1997 році. За даними спостерігачів, максимальна кількість протестувальників досягала 1,7 млн. осіб.</p>
      <p>Уряд Китаю звинувачує протестувальників у насильстві, вандалізмі та «тероризмі».</p>
      <p>25 серпня <a href="https://nv.ua/ukr/world/countries/protesti-v-gonkonzi-policiya-vpershe-zastosuvala-zbroyu-proti-protestuvalnikiv-50039211.html">поліція Гонконгу вперше застосувала зброю</a> проти учасників масових протестів у місті.</p>
      <p>Також <a href="https://nv.ua/ukr/world/countries/protesti-u-gonkonzi-policiya-zastosuvala-vodometi-50039196.html">поліція вперше з часу початку масових протестів використовувала водомети проти протестувальників.</a></p>
    </article>
  </body>
</html>