<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/cep-numaranizi-sakin-vermeyin-2216438"/>
    <meta property="og:site_name" content="Posta"/>
    <meta property="article:published_time" content="2019-11-02T11:46:24+00:00"/>
    <meta property="og:title" content="Cep numaranızı sakın vermeyin!"/>
    <meta property="og:description" content="Son yıllarda nereden alışveriş yaparsak yapalım mutlaka cep telefonu numaramız isteniyor. Sonra da telefonlarımıza gelen mesajlarla baş edememeye başlıyoruz. Peki bunun çözümü yok mu? İşte yapmanız gerekenler..."/>
  </head>
  <body>
    <article>
      <h1>Cep numaranızı sakın vermeyin!</h1>
      <address>
        <time datetime="2019-11-02T11:46:24+00:00">02 Nov 2019, 11:46</time>
      </address>
      <h3>Son yıllarda nereden alışveriş yaparsak yapalım mutlaka cep telefonu numaramız isteniyor. Sonra da telefonlarımıza gelen mesajlarla baş edememeye başlıyoruz. Peki bunun çözümü yok mu? İşte yapmanız gerekenler...</h3>
      <p>
        <b>
          <u>Önder Yılmaz / Milliyet</u>
        </b>
      </p>
      <p>
        <b>
          <i>Kişisel Verileri Koruma Kurumu Başkanı Bilir, mağazalarda fatura kesilirken ad soyad ve adres bilgilerinin verilmesi gerektiğini, <a href="https://www.posta.com.tr/haberler/telefon">telefon</a> numarasının işlenmesi gereken zorunlu veri olmadığını açıkladı.</i>
        </b>
      </p>
      <p><b>TBMM’</b>de milletvekilleri, mağazalar başta olmak üzere alış-veriş yapılan yerler cep telefonlarına, e-mail, e-posta adreslerine çok sayıda mesaj geldiğini belirterek, “Mesaj bombardımanına maruz kalıyoruz. Önlem için ne yaptınız?” diye şikâyetçi oldu. K<b>işisel Verileri Koruma Kurumu (KVKK) Başkanı Prof. Dr. Faruk Bilir</b> ise milletvekillerinin şikâyet ve taleplerine özetle şu karşılığı verdi:</p>
      <h3>KOMİSYON VE RAPOR:</h3>
      <p>Mesajlarla ilgili herhangi bir anket çalışması yok ama biz özel bir komisyon kurduk. Ticaret Bakanlığı, <a href="https://www.posta.com.tr/haberler/btk">BTK</a> ile birlikte bir rapor da hazırladık. Kurula başvurulduğu zaman gereği yapılıyor.</p>
      <h3>TELEFON İSTEYEMEZLER:</h3>
      <p><a href="https://www.posta.com.tr/haberler/alisveris">Alışveriş</a> mağazalarının işlemesi gereken veriler belli. Adını, soyadını ve adres bilgilerini işleyebilirler. Eğer elektronik fatura söz konusuysa, T.C. kimlik numaramızı da işleyebilirler, bunun dışında bütün işlenen veriler bizim açık rızamıza bağlı.</p>
      <figure>
        <img src="https://i.pstimaj.com/img/75/640x0/5dbd6c7166a97c15f7098fd4"/>
      </figure>
      <h3>MAĞAZALAR YANILTIYOR:</h3>
      <p>Veri işlemeye telefon numarasıyla başlıyorlar ve burada bir yanıltma söz konusu. Çünkü bir alışveriş için, fatura için telefon bilgisi işlenmesi gereken zorunlu bir veri değil. Onun bizi aydınlatması gerekiyor. Bize şunu söylemesi gerekiyor: Bu kişisel verilerimizi hangi amaçla işlediğini, bunu üçüncü kişilerle yurt içinde, yurt dışında aktarıp aktarmadığını, bunun yöntem ve hukuki sebebini yani adımızı soyadımızı sözleşmesel bir ilişkiden dolayı, alışveriş ilişkisinden dolayı işlediğini, bunları bize beyan etmesi gerekiyor. Bizim ona hiçbir şey sormamıza gerek yok.</p>
      <p>
        <b>
          <i>Taşeron mesajcı tepkisi</i>
        </b>
      </p>
      <h3>BİR SORUN VAR:</h3>
      <p>Burada, temel bir sorun var. Türkiye’de üç tane büyük GSM şirketi var, bunlarla biz yazışıyoruz ama bir de taşeron nitelendirmesinde olan STH’ler (<b>Sabit Telefon Hizmeti</b>) var. Üç büyük GSM şirketinin altında da BTK tarafından yetkilendirilen kısa adıyla STH’ler, bu mesajların gönderilmesi sorun... Sizin adınıza mesaj gönderiliyor. Biz sorduğumuz zaman bu mesajdan sizin haberiniz olmuyor ama sizin adınıza mesaj gitmiş olabiliyor. BTK’nin yetkilendirdikleriyle ilgili burada hiçbir sorun yok. Ama onların kendi aralarında bir veri paylaşımı söz konusu maalesef, orada da bunlara ulaşılamıyor.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yargitaydan-iscilere-sevindiren-tazminat-2216421">
          <img src="https://i.pstimaj.com/img/100/180x95/5dbd4d4966a97c15f7098fb8"/>
        </a>
      </figure>
      <p>
        <a href="https://www.posta.com.tr/yargitaydan-iscilere-sevindiren-tazminat-2216421">1 Yargıtay'dan işçilere sevindiren tazminat</a>
      </p>
      <figure>
        <a href="https://www.posta.com.tr/erdal-besikcioglu-sanatci-hep-actir-asla-doymaz-doyunca-tuccar-olur-2216374">
          <img src="https://i.pstimaj.com/img/100/180x95/5dbc915866a97cf0b16e1bd3"/>
        </a>
      </figure>
      <p>
        <a href="https://www.posta.com.tr/erdal-besikcioglu-sanatci-hep-actir-asla-doymaz-doyunca-tuccar-olur-2216374">2 Erdal Beşikçioğlu: Sanatçı hep açtır asla doymaz, doyu...</a>
      </p>
      <figure>
        <a href="https://www.posta.com.tr/murat-gezer-gece-turlarina-hiz-verdi-2216436">
          <img src="https://i.pstimaj.com/img/100/180x95/5dbd671eae298b62f641b456"/>
        </a>
      </figure>
      <p>
        <a href="https://www.posta.com.tr/murat-gezer-gece-turlarina-hiz-verdi-2216436">3 Murat Gezer gece turlarına hız verdi</a>
      </p>
      <figure>
        <a href="https://www.posta.com.tr/bakan-soylu-acikladi-yakalanan-deaslilari-ulkelerine-gonderecegiz-2216435">
          <img src="https://i.pstimaj.com/img/100/180x95/5dbd64dcae298b62f641b452"/>
        </a>
      </figure>
      <p>
        <a href="https://www.posta.com.tr/bakan-soylu-acikladi-yakalanan-deaslilari-ulkelerine-gonderecegiz-2216435">4 Bakan Soylu açıkladı: Yakalanan DEAŞ'lıları ülkelerine...</a>
      </p>
      <figure>
        <a href="https://www.posta.com.tr/reynmenden-ailesine-son-model-araba-2216431">
          <img src="https://i.pstimaj.com/img/100/180x95/5dbd644eae298b634e32b95c"/>
        </a>
      </figure>
      <p>
        <a href="https://www.posta.com.tr/reynmenden-ailesine-son-model-araba-2216431">5 Reynmen'den ailesine son model araba!</a>
      </p>
      <figure>
        <a href="https://www.posta.com.tr/yokten-devlet-universiteleri-icin-ayni-unvanli-kadro-duzenlemesi-2216434">
          <img src="https://i.pstimaj.com/img/100/180x95/5dbd640cae298b634fafee05"/>
        </a>
      </figure>
      <p>
        <a href="https://www.posta.com.tr/yokten-devlet-universiteleri-icin-ayni-unvanli-kadro-duzenlemesi-2216434">6 YÖK'ten devlet üniversiteleri için "aynı unvanlı kadro...</a>
      </p>
      <figure>
        <a href="https://www.posta.com.tr/14-bin-716-yeni-fahri-trafik-mufettisi-geliyor-2216432">
          <img src="https://i.pstimaj.com/img/100/180x95/5dbd635266a97c15f7098fc6"/>
        </a>
      </figure>
      <p>
        <a href="https://www.posta.com.tr/14-bin-716-yeni-fahri-trafik-mufettisi-geliyor-2216432">7 14 bin 716 yeni fahri trafik müfettişi geliyor</a>
      </p>
      <figure>
        <a href="https://www.posta.com.tr/5-feto-suphelisi-yakalandi-2216430">
          <img src="https://i.pstimaj.com/img/100/180x95/5dbd620d66a97c15f7098fc4"/>
        </a>
      </figure>
      <p>
        <a href="https://www.posta.com.tr/5-feto-suphelisi-yakalandi-2216430">8 5 FETÖ şüphelisi yakalandı</a>
      </p>
      <figure>
        <a href="https://www.posta.com.tr/sarkici-emrahin-dukkani-davalik-oldu-2216429">
          <img src="https://i.pstimaj.com/img/100/180x95/5dbd5d1bae298b62f56fbb61"/>
        </a>
      </figure>
      <p>
        <a href="https://www.posta.com.tr/sarkici-emrahin-dukkani-davalik-oldu-2216429">9 Şarkıcı Emrah'ın dükkanı davalık oldu</a>
      </p>
      <figure>
        <a href="https://www.posta.com.tr/ebru-polat-kadir-inanir-oz-amcam-olabilir-2216427">
          <img src="https://i.pstimaj.com/img/100/180x95/5dbd5a12ae298b634fafee01"/>
        </a>
      </figure>
      <p>
        <a href="https://www.posta.com.tr/ebru-polat-kadir-inanir-oz-amcam-olabilir-2216427">10 Ebru Polat: Kadir İnanır öz amcam olabilir</a>
      </p>
    </article>
  </body>
</html>