<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425010/sth-rodo-exei-prosklhthei-o-yfypoyrgos-metaforwn-giannhs-kefalogiannhs"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-02T11:15:01+00:00"/>
    <meta property="og:title" content="Στη Ρόδο έχει προσκληθεί ο υφυπουργός Μεταφορών Γιάννης Κεφαλογιάννης"/>
    <meta property="og:description" content="Στο νησί της Ρόδου αναμένεται να βρεθεί εκτός απροόπτου την ερχόμενη Παρασκευή 8 Νοεμβρίου, ο υφυπουργός μεταφορών κος Γιάννης Κεφαλογιάννης, ο οποίος θα παραστεί στο προγραμματισμένο συνέδριο των ιδιοκτητών ταξί που έχει προγραμματιστεί για το νησί μας."/>
  </head>
  <body>
    <article>
      <h1>Στη Ρόδο έχει προσκληθεί ο υφυπουργός Μεταφορών Γιάννης Κεφαλογιάννης</h1>
      <h2>Στο πλαίσιο συνεδρίου που διοργανώνουν οι ιδιοκτήτες ΤΑΧΙ</h2>
      <address>
        <time datetime="2019-11-02T11:15:01+00:00">02 Nov 2019, 11:15</time>
      </address>
      <p>
        <b>Στο νησί της Ρόδου αναμένεται να βρεθεί εκτός απροόπτου την ερχόμενη Παρασκευή 8 Νοεμβρίου, ο υφυπουργός μεταφορών κος Γιάννης Κεφαλογιάννης, ο οποίος θα παραστεί στο προγραμματισμένο συνέδριο των ιδιοκτητών ταξί που έχει προγραμματιστεί για το νησί μας.</b>
      </p>
      <p>Όπως δήλωσε χθες μιλώντας στη «ΡΟΔΙΑΚΗ» ο πρόεδρος του συνδέσμου Ρόδου κος Θεοδόσης Καστανίδης, οι εργασίες του συνεδρίου αυτού θα είναι ιδιαίτερα σημαντικές καθώς θα ληφθούν σημαντικές αποφάσεις για μια σειρά ζητήματα και καθημερινά προβλήματα που αντιμετωπίζει ο κλάδος.</p>
      <p>Ο ίδιος, τόνισε ότι οι εργασίες του συνεδρίου θα διαρκέσουν από τις 8 έως και τις 11 Νοεμβρίου και ότι ανάμεσα στα θέματα που θα κυριαρχήσουν θα είναι και η χρόνια διεκδίκηση του κλάδου για να επιτραπεί το πολυθέσιο ταξί στο νησί της Ρόδου, έτσι ώστε να εξυπηρετούνται με τον καλύτερο τρόπο οι χιλιάδες επιβάτες τουρίστες κάθε χρόνο.</p>
    </article>
  </body>
</html>