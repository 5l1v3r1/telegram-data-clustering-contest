<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/cakarli-araclara-ilk-ceza-yeni-duzenleme-uygulamaya-koyuldu-888623"/>
    <meta property="og:site_name" content="Onedio"/>
    <meta property="article:published_time" content="2019-11-02T11:19:20+00:00"/>
    <meta property="og:title" content="Çakarlı Araç Denetiminde İlk Gün Bilançosu: 63 Sürücüye 126 Bin Lira Ceza"/>
    <meta property="og:description" content="İçişleri Bakanlığı'nın talimatıyla, otomobillerdeki izinsiz sesli ve ışıklı donanımlar olan çakarların yasaklanmasına ilişkin ilk uygulama yapıldı. Ar..."/>
  </head>
  <body>
    <article>
      <h1>Çakarlı Araç Denetiminde İlk Gün Bilançosu: 63 Sürücüye 126 Bin Lira Ceza</h1>
      <address><time datetime="2019-11-02T11:19:20+00:00">02 Nov 2019, 11:19</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4>İçişleri Bakanlığı'nın talimatıyla, otomobillerdeki izinsiz sesli ve ışıklı donanımlar olan çakarların yasaklanmasına ilişkin ilk uygulama yapıldı. Araçlarında çakar olan sürücülere 2004 lira, emniyet şeridini izinsiz kullananlara ise 1002 lira ceza kesildi. </h4>
      <h3>İstanbul polisi, FSM girişi başta olmak üzere birçok noktada uygulama yaptı</h3>
      <figure>
        <img src="https://img-s2.onedio.com/id-5dbd57cecffff85958939d3b/rev-0/w-500/s-88dbe7f4e7f0df54bb6fa5d019b96280d2b70f81.jpg"/>
        <figcaption><a href="http://www.hurriyet.com.tr/gundem/cakara-ilk-ceza-41364910"><b>Hürriyet'ten Fırat Alkaç ve Damla Güler'in haberine</b></a> göre, araçlarda çakar yasağına ilişkin uygulama <a href="https://onedio.com/etiket/istanbul/501c48f7cc161f8ec13422a8">İstanbul</a>'da başlatıldı.</figcaption>
      </figure>
      <h3>İzinsiz çakar kullanımına 2 bin 4 lira, emniyet şeridi ihlaline bin 2 lira ceza</h3>
      <figure>
        <img src="https://img-s2.onedio.com/id-5d887ef271f4ff5d296bf7b5/rev-0/w-500/s-17360f9d20b54b05683d48a52544ed42db569a08.jpg"/>
        <figcaption>Yetkisiz çakar kullanımının önüne geçmek için yapılan uygulamada birçok sürücüye ceza kesilirken, özellikle 'koruma ile görevli korunan araçların' ceza alması dikkat çekti. <br/>Çakar sistemi bulunduranlara 2 bin 4 lira, emniyet şeridi ihlali yapanlara ise bin 2 lira olmak üzere 63 sürücüye toplam 126 bin 252 lira para cezası kesildi.<br/>Çakar sistemlerini söktüren veya aktifleşmeyen bu araçlara emniyet şeridini kullandığı için para cezası kesildi. Yönetmeliğe göre koruma görevi ile korunan araçların tepe lambası, koruma polisi ve korunan kişinin bulunması gerekiyor.</figcaption>
      </figure>
      <h3>'Bulundurması' ceza için yeterli</h3>
      <figure>
        <img src="https://img-s2.onedio.com/id-5bd2ae5f6654afa6104cef01/rev-0/w-500/s-67d3c6fca132a45c2963ac1cc48e1bd66d337093.jpg"/>
        <figcaption>Lüks makam aracı ile emniyet şeridini kullanırken ceza alan isimler arasında Murat Sancak da yer aldı. Sancak'ın aracını kullandığını belirten şoför, araçta çakar olmamasına rağmen emniyet şeridini kullanmaktan ceza aldı.<br/>Aracında çakar sistemi olan ancak aktifleştirmeyen Ertan Kara da ceza aldı. Kara, çakar sistemi bulundurmaktan 2 bin 4 lira, emniyet şeridini kullanmaktan ise bin 2 lira ceza aldı.</figcaption>
      </figure>
      <h3>Uygulama naklen takip edildi</h3>
      <figure>
        <img src="https://img-s2.onedio.com/id-5dbd5e3daedb8bb35bab8a5f/rev-0/w-500/s-e0ae8d26434984aee82dd06a1c7325b91960fe7e.jpg"/>
        <figcaption>Uygulamalar, <a href="https://onedio.com/etiket/polis/578bf06ee4ad23697ca1a0b3">polis</a> merkezinden naklen takip edildi ve araçların plakaları tespit edildi. <br/>İkitelli Basın Ekspres Yolu üzerinde de denetim yapan ekipler çakarlı araçları durdurdu. Durdurulan araçlar içerisinde <a href="https://onedio.com/etiket/turkiye-buyuk-millet-meclisi/50189644cc161f8ec1342174">TBMM</a>’ye ait koruma aracı ve İçişleri Bakanlığı’na ait koruma araçları da vardı. Ancak bu iki araç yönetmelikte olduğu için ceza kesilmedi.</figcaption>
      </figure>
    </article>
  </body>
</html>