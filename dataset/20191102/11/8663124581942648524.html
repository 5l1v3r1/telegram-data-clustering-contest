<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-oleksandriya-mariupol-vtoma-mozhe-zavadyty-zhovto-chornym-zdobuty-peremogu/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-02T11:41:00+00:00"/>
    <meta property="og:title" content="Прогноз і ставка. «Олександрія» – «Маріуполь»: втома може завадити «жовто-чорним» здобути перемогу"/>
    <meta property="og:description" content="У неділю в рамках 13-го туру УПЛ відбудеться матч сусідів по турнірній таблиці. У Олександрії господарі поля намагатимуться у другому поспіль матчі порадувати глядачів, що прийдуть підтримати команду на КСК «Ніка». Напружений графік «Олександрії» вкупі з якісною грою «Маріуполя» у жовтні обіцяють нам запеклу боротьбу у цій зустрічі."/>
  </head>
  <body>
    <article>
      <h1>Прогноз і ставка. «Олександрія» – «Маріуполь»: втома може завадити «жовто-чорним» здобути перемогу</h1>
      <address><time datetime="2019-11-02T11:41:00+00:00">02 Nov 2019, 11:41</time> by <a rel="author">Анатолій Плохотнюк</a></address>
      <p>У неділю в рамках 13-го туру УПЛ відбудеться матч сусідів по турнірній таблиці. У Олександрії господарі поля намагатимуться у другому поспіль матчі порадувати глядачів, що прийдуть підтримати команду на КСК «Ніка». Напружений графік «Олександрії» вкупі з якісною грою «Маріуполя» у жовтні обіцяють нам запеклу боротьбу у цій зустрічі.</p>
      <p>
        <b>14:00, 03 лис 2019</b>
      </p>
      <h3>«Олександрія»</h3>
      <p>Три останніх матчі сьогоднішні господарі поля закінчили нічиїми, але усі ці результати були із «солодким присмаком». Спочатку «Олександрія» зуміла вистояти у Франції проти «Сент-Етьєна» у матчі третього туру групового етапу Ліги Європи. Через кілька днів у Харкові клубу з Кіровоградської області вдалося вперше у поточному чемпіонаті відібрати очки у «Шахтаря». А вже у середу основний та додатковий час матчу 1/8 фіналу Кубку України із «Зорею» не виявив переможця, а у серії післяматчевих пенальті перемогли «жовто-чорні».</p>
      <p>Повернемося до останнього матчу чемпіонату. Звичайно ж, завоювати заліковий бал із одноосібним лідером чемпіонату вдалося, у чергу, завдяки самовідданій грі Паньківа на останньому рубежі. Голкіпер збірної України «зловив кураж» і завадив усім спробам господарів поля вразити його ворота. Слід зазначити, що й гості не відсиджувалися у захисті та іноді досить небезпечно контратакували. Мали шанси «засмутити» Пятова Шастал, Довгий та Задерака, але й голкіпер «гірників» був у той день бездоганним.</p>
      <p>У турнірній таблиці домашніх матчів «Олександрія» займає друге місце із чотирма перемогами та двома поразками у шести турах. Програли «Шахтарю» та «Десні», а усі команди з нижньої шістки переграли, щоразу забиваючи по два гола.</p>
      <h3>«Маріуполь»</h3>
      <p>Підопічні Олександра Бабича не програють вже у п’яти матчах, вигравши чотири з них. Команда зуміла піднятися на шосту позицію в чемпіонаті, перемігши у останньому турі «Колос», та вийшла до чвертьфіналу національного кубку. У останньому матчі донецький «Олімпік» був переможений із мінімальним рахунком 1:0, а переможний гол із пенальті на п’ятій хвилині компенсованого часу провів Чурко.</p>
      <p>Слід зазначити, що у попередньому турі, незважаючи на переконливий рахунок 2:0, «азовці» могли й не здобути перемогу, якби не Гальчук. Євген кілька разів рятував свою команду ще за нічийного рахунку та наприкінці матчу. Самі ж господарі забили по голу у кінцівках кожного з таймів – результативними ударами відзначились Кирюханцев та Топалов.</p>
      <p>З шести матчів на виїзді «Маріуполь» виграв один (у «Львова»), три зіграв унічию та двічі програв («Колосу» та «Шахтарю»).</p>
      <p>Починаючи з 2017-го року сьогоднішні суперники зустрічалися сім разів. Команди здобули по дві домашні перемоги та три зустрічі завершили нічиїми. У другому турі поточного сезону більшу частину матчу на табло горіли нулі, а фінальний свисток зафіксував перемогу «Маріуполя» із рахунком 2:1.</p>
      <p>Мені здається, що втома, яка накопичилася у господарів поля, може стати на заваді їх перемозі. До виснажливих матчів у чемпіонаті та Лізі Європи слід додати 120 хвилин кубкового двобою із луганським клубом. У підсумку обираю перемогу «Олександрії» в 1 гол або нічию за 1,78.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/milan-latsio-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/fiorentyna-parma-prognoz-i-stavka-yuriya-shevchenka/"/>
        <a href="https://bookmaker-ratings.com.ua/tips/lechche-sassuolo-prognoz-i-stavka-yuriya-shevchenka/"/>
      </related>
    </article>
  </body>
</html>