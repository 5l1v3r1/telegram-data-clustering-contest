<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739681"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T11:30:00+00:00"/>
    <meta property="og:title" content="'เอิร์ธ'แฉต่อ!บอกชุดที่เข้าพิธีแต่ง'เปา' ไม่ใช่ร้านที่สั่งตัด!"/>
    <meta property="og:description" content="“เอิร์ธ”แฉต่อแจงชุดเข้าพิธีแต่ง”เปา” พร้อมชวนแฟนคลับเดาชุดเจ้าสาวในงานโบสถ์ ว่าจะใช้ห้องเสื้อของใคร"/>
  </head>
  <body>
    <article>
      <h1>'เอิร์ธ'แฉต่อ!บอกชุดที่เข้าพิธีแต่ง'เปา' ไม่ใช่ร้านที่สั่งตัด!</h1>
      <address>
        <time datetime="2019-11-02T11:30:00+00:00">02 Nov 2019, 11:30</time>
      </address>
      <p>
        <b>“เอิร์ธ”แฉต่อแจงชุดเข้าพิธีแต่ง”เปา” พร้อมชวนแฟนคลับเดาชุดเจ้าสาวในงานโบสถ์ ว่าจะใช้ห้องเสื้อของใคร</b>
      </p>
      <p>ดูท่าจะเป็นดราม่าบานปลายแน่ๆ หลังเมื่อช่วงเช้าก่อนเข้าพิธีแต่งงานในวันนี้(2 พ.ย.)หนุ่ม 'เอิร์ธ' ลูกชายหัวแก้วหัวแหวนของ 'ซูโม่กิ๊ก' พิธีกรคนดังออกมาโพสต์เฟซบุ๊กส่วนตัวระบุว่าร้านที่สั่งตัดชุดแต่งงานยังไม่ได้เอาชุดมาให้เลยทั้งๆที่จะเริ่มงานในอีก 2 ชั่วโมงข้างหน้าแล้ว<br/><br/>งานนี้พอหนุ่มเอิร์ธโพสต์ข้อความลงไป ก็มีชาวเน็ตมากดไลค์พร้อมส่งอีโมติคอนตกใจกับเรื่องดังกล่าวอย่างมาก ต่อมาหลังงานแต่งงานผ่านพ้นไปได้ด้วยดี หนุ่มเอิร์ธก็ได้มาโพสต์อัพเดทเรื่องนี้อีกครั้ง โดยหนุ่มเอิร์ธเล่าว่า "อัพเดทครับ...สรุปคือวันนี้สูทเจ้าบ่าวที่ผมสั่งตัดไปก็ยังไม่โผล่มาให้เห็น ...งานแต่งงานในวันนี้ผ่านไปได้ด้วยดี เรื่องเสื้อผ้าผมและเปาตกลงไปเช่าห้องเสื้อของ Xxxxxx ชุดแต่งงาน ชุดไทย ชุดดีสวยงามออกมาสง่ามากครับ ต้องขอขอบคุณห้องเสื้อที่มีความเป็นมืออาชีพและสามารถแก้ปัญหาไม่มีชุดด้วยเวลาอันน้อยนิด</p>
      <figure>
        <img src="https://www.dailynews.co.th/admin/upload/20191102/news_OdgULeccTs174501_533.jpg?v=20191103057?v=8618"/>
      </figure>
      <p>ขอขอบคุณเป็นพิเศษ พี่ๆทีมรันคิวและ MC พี่โบว์ พี่ก้อย และทีมงานที่มาช่วยให้งานราบรื่นมากครับ ถ้าไม่ได้พี่ๆคงจะติดขัดไปซะทุกสิ่ง  ไม่ใช่หน้าที่ของพี่แต่พี่ก็เมตตาเข้ามาช่วยเหลือ  ขอบคุณครับ ส่วนชุดเจ้าสาวในงานโบสถ์ที่จะถึงนี้ คอยติดตามกันต่อไปว่าเราจะใช้ห้องเสื้อของใคร เพราะจนถึงปัจจุบันที่สั่งตัดไปก็ยังไม่เห็น Xxxxxxแต่ทุกอย่างมีทางออก"  พอหนุ่มเอิร์ธลงรูปไปก็มีแฟนๆเข้ามากดไลค์ให้มากมาย รวมถึงคุณพ่อซูโม่กิ๊กก็ได้มาคอมเมนต์เป็นอีโมติคอนรูปปรบมือให้ด้วย<br/><br/>ขอขอบคุณภาพประกอบจากเฟซบุ๊ก Karn Kitcharoen<br/> </p>
    </article>
  </body>
</html>