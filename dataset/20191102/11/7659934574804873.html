<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973056/irakta-halk-sokaklarda-polisle-g%C3%B6stericiler-aras%C4%B1nda-%C3%A7at%C4%B1%C5%9Fma"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T11:45:00+00:00"/>
    <meta property="og:title" content="Irak'ta halk sokaklarda: Polisle göstericiler arasında çatışma"/>
    <meta property="og:description" content="Irak’ta hükümet karşıtı gösteriler ve oturma eylemleri bügün de devam etti. Yolsuzluğun otadan kaldırılmasının yanı sıra işsizliğe çözüm bulunmasını da talep eden bazı göstericiler ülkenin güneyindeki Basra’da yolları kapattı. AFP’ye konuşan güvenlik"/>
  </head>
  <body>
    <article>
      <h1>Irak'ta halk sokaklarda: Polisle göstericiler arasında çatışma</h1>
      <address>
        <time datetime="2019-11-02T11:45:00+00:00">02 Nov 2019, 11:45</time>
      </address>
      <p>Irak’ta hükümet karşıtı gösteriler ve oturma eylemleri bügün de devam etti. Yolsuzluğun otadan kaldırılmasının yanı sıra işsizliğe çözüm bulunmasını da talep eden bazı göstericiler ülkenin güneyindeki Basra’da yolları kapattı.<br/><br/>AFP’ye konuşan güvenlik kaynakları, binlerce göstericinin Umm Kasr Limanı’na giden tüm yolları kapattığını aktardı.<br/><br/>Basra yakınlarındaki Umm Kasr Limanı'nın protestocular tarafından kapatılması ile geçen çarşamba gününde bu yana liman operasyonları tamamen durma noktasına geldi.<br/><br/>Umm Kasr Limanı, Irak’ın bitkisel yağ ve şeker nakliyesini temin ettiği ana merkezlerden biri konumunda.<br/><br/>Mal taşıyan kamyonlar, limanın kapatılması nedeniyle tesise giriş ve çıkış yapamıyor. Konu ile ilgili açıklama yapan bir yetkili, bazı uluslararası nakliye hatlarının durduğu bilgisini verdi.<br/><br/>Bugünkü gösterilerde protestocular ile güvenlik güçleri arasında çatışmalar yaşandı. Güvenlik ve sağlık kaynakları, güvenlik güçleri ve göstericiler arasında çıkan çatışmalar sebebi ile en az 30 kişinin yaralandığını bildird.<br/><br/>Göstericiler, yaygın yolsuzluk ve ekonomik sıkıntının neden olduğunu düşündüğü kesimlerin güç paylaşımına dayalı sistemine son verilmesini talep ediyor.<br/><br/>Iraklı göstericiler bugün ayrıca Mecnun Petrol Sahası'na giden yolları da kapatarak çalışanlarının işlerine gitmesini engelledi. Ancak kaynaklar durumdan dolayı herhangi bir etkilenme yaşanmadığını bildirdi.<br/><br/><b>Yargı Konseyi Başkanı Irak’ta</b><br/><br/>Irak Yüksek Yargı Konseyi'nden yapılan açıklamada Konsey Başkanı’nın İran veya başka bir yere ziyaret gerçekleştirdiği yönündeki iddialar reddedildi. Yüksek Yargı Konseyi Başkanı’nın ülke içerisinde yaşanan olaylar sırasında Bağdat’ta bulunduğu ve Konsey çalışmalarını takip ettiği vurgulandı. Irak haber ajansı (INA) tarafından aktarılan bilgilere göre Yüksek Yargı Konseyi Başkanı’nın özellikle Merkez Bankası’nın yolsuzlukla mücadele çalışmalarını takip ettiği belirtildi.<br/><br/>Açıklamada, bu tarz haberlerin yayılması ile bir kampanya başlatıldığı uyarısında bulunuldu. Bazı internet sitelerinde yayınlanan görüntülerde Yüksek Yargı Konseyi Başkanı’nın daha önce düzenlediği Kuveyt, Türkiye, Ürdün ve Suudi Arabistan ziyaretlerinin yeni gerçekleştirilmiş gibi aksettirildiği kaydedildi.<br/><br/><b>Ölü ve yaralılar var</b><br/><br/>Irak’ın güneyindeki Nasıriye şehrindeki Zikar’da bugün yüzlerce kişi yeniden sokağa döküldü. El-Arabia’ya konuşan aktivistlerden Raad Salim, talepleri yerine gelinceye dek meydanlardan ayrılmayacaklarını söyledi.<br/><br/>Irak’ın başkenti Bağdat’ta dünden bu yana devam eden protesto gösterilerinde zaman zaman göstericiler ve güvenlik güçleri arasında çatışmalar yaşandı. Bu sabah saatlerinde Tahrir Meydanı’nda toplanan kalabalığa güvenlik güçleri tarafından müdahale edildi.<br/><br/>Reuters haber ajansına göre İnsan Hakları Yüksek Komiserliği tarafından yapılan açıklamada başından göz yaşartıcı bomba ile isabet alan bir kadının öldüğü, 155 kişinin de yaralandığı aktarıldı. Dün gece boyunca yaşanan olaylarda da 5 kişinin öldüğü bilgisi verildi.</p>
    </article>
  </body>
</html>