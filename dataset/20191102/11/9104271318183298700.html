<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/polizia-recupera-unopera-darte-rubata-in-una-chiesa-di-candelo"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-02T11:08:36+00:00"/>
    <meta property="og:title" content="Polizia recupera un’opera d’arte rubata in una chiesa di Candelo"/>
    <meta property="og:description" content="L'opera era già stata messa in vendita in un negozio. Denunciato un 50enne"/>
  </head>
  <body>
    <article>
      <h1>Polizia recupera un’opera d’arte rubata in una chiesa di Candelo</h1>
      <h2>L'opera era già stata messa in vendita in un negozio. Denunciato un 50enne</h2>
      <address>
        <time datetime="2019-11-02T11:08:36+00:00">02 Nov 2019, 11:08</time>
      </address>
      <h3>Polizia recupera un’opera d’arte rubata in una chiesa di Candelo</h3>
      <p>Nell’ambito di un servizio finalizzato alla prevenzione dei reati predatori in genere, personale della Squadra Mobile della Questura di Biella veniva a conoscenza di un furto di un’opera d’arte, consistente in una formella in legno con altorilievo, raffigurante la “V^ Stazione della via Crucis”, perpetrato all’interno di una chiesa di Candelo. Le immediate indagini avviate negli ambienti dediti al traffico di oggetti di “Arte Sacra” e di “Opere d’Arte” portavano gli investigatori a rintracciare l’oggetto , nel frattempo posto in vendita presso un’attività commerciale di<br/>Biella.  Gli accertamenti sulla refurtiva rinvenuta permettevano di indentificare nel cinquantenne biellese D.D., (soggetto già noto alle forze di polizia), il responsabile della ricettazione dell’opera d’arte sacra di provenienza furtiva, pertanto, denunciato in stato di libertà. In attesa della successiva restituzione alla chiesa da cui è stata sottratta, l’opera, di notevole valore religioso oltre che materiale, è stata sequestrata.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/chiama-18-volte-112-ne-rifiuta-sempre-lintervento"/>
        <a href="https://laprovinciadibiella.it/cronaca/droga-due-minorenni-denunciato-un-nigeriano"/>
        <a href="https://laprovinciadibiella.it/cronaca/minaccia-il-vicino-con-una-carabina-durante-una-lite-denunciato"/>
      </related>
    </article>
  </body>
</html>