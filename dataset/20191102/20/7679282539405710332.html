<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-in-united-states-president-donald-trump-announced-new-caretaker-home-security-chief-2829138.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T20:48:05+00:00"/>
    <meta property="og:title" content="अमेरिका: राष्ट्रपति डोनाल्ड ट्रंप ने नए कार्यवाहक गृह सुरक्षा प्रमुख की घोषणा की"/>
    <meta property="og:description" content="अमेरिका के राष्ट्रपति डोनाल्ड ट्रंप ने शुक्रवार को घोषणा की कि वरिष्ठ अधिकारी चाड वुल्फ देश के नए कार्यवाहक गृह सुरक्षा प्रमुख होंगे। यह पद अवैध प्रवासियों के खिलाफ ट्रंप की मुहिम के केंद्र में रहा..."/>
  </head>
  <body>
    <article>
      <h1>अमेरिका: राष्ट्रपति डोनाल्ड ट्रंप ने नए कार्यवाहक गृह सुरक्षा प्रमुख की घोषणा की</h1>
      <address><time datetime="2019-11-02T20:48:05+00:00">02 Nov 2019, 20:48</time> by <a rel="author">एजेंसी ,वाशिंगटन।</a></address>
      <p>अमेरिका के राष्ट्रपति डोनाल्ड ट्रंप ने शुक्रवार को घोषणा की कि वरिष्ठ अधिकारी चाड वुल्फ देश के नए कार्यवाहक गृह सुरक्षा प्रमुख होंगे। यह पद अवैध प्रवासियों के खिलाफ ट्रंप की मुहिम के केंद्र में रहा है।</p>
      <p>वुल्फ के इस पद पर नियुक्त होने की अफवाह के बारे में पूछे जाने पर ट्रंप ने बताया कि फिलहाल वह इस पद पर कार्यवाहक के रूप में कार्य करेंगे, आगे देखते हैं क्या होता है। हमारे पास काफी अच्छे लोग हैं। ट्रंप ने तीन सप्ताह पहले अपने मौजूदा कार्यवाहक सचिव केविन मैकएलीनन के इस्तीफे की घोषणा की थी, जो उनके प्रशासन को छोड़ने वाले शीर्ष अधिकारियों की लंबी सूची में नया नाम है।</p>
      <p>व्हाइट हाउस के प्रवक्ता होगन गिडली ने कहा कि जैसा राष्ट्रपति ने बताया कि केविन मैकएलीनन ने शानदार काम किया है। वेटरंस डे के बाद वह इस पद पर नहीं रहेंगे और उनके जाने के बाद चाड वुल्फ अंतरिम कार्यवाहक सचिव होंगे।</p>
    </article>
  </body>
</html>