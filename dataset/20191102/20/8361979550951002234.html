<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/kyiv/perevirka-kmda-z-porushennyami-novini-ukrajini-50051296.html"/>
    <meta property="og:site_name" content="НВ"/>
    <meta property="article:published_time" content="2019-11-02T20:17:00+00:00"/>
    <meta property="og:title" content="Кабмін провів перевірку КМДА з порушеннями — радник Кличка"/>
    <meta property="og:description" content="Комісія Кабінету міністрів, яка перевіряла виконавчу дисципліну у Київській міській держадміністрації, закінчила аудит з порушенням закону."/>
  </head>
  <body>
    <article>
      <h1>Кабмін провів перевірку КМДА з порушеннями — радник Кличка</h1>
      <h2>Комісія Кабінету міністрів, яка перевіряла виконавчу дисципліну у Київській міській держадміністрації, закінчила аудит з порушенням закону.</h2>
      <address>
        <time datetime="2019-11-02T20:17:00+00:00">02 Nov 2019, 20:17</time>
      </address>
      <p>Про це <a href="https://www.facebook.com/Volodymyr.Jr.Bondarenko/posts/2793224804072968">заявив </a>радник мера Києва Володимир Бондаренко у Facebook</p>
      <p>«Комісія уряду, що перевіряла виконавчу дисципліну у КМДА, нарешті закінчила роботу. На превеликий жаль — порушенням закону. О 19:30 1 листопада хотіли надати на ознайомлення висновок із 880 сторінок і хотіли б отримати підпис. Аврал і турборежим? Скоріше — звична практика. Практика поза законом. Бо мали дати можливість ознайомитися з талмудом в робочий час і до 1 листопада», — заявив Бондаренко.</p>
      <p>Радник Кличка зазначив, що у КМДА надали всі документи, за якими звернулися в рамках перевірки та ознайомляться з висновками у перший робочий день — 4 листопада.</p>
      <p>Раніше народний депутат від Слуги народу <a href="https://nv.ua/ukr/kyiv/tkachenko-zaklikav-goncharuka-provesti-audit-roboti-klichka-novini-kiyeva-50043060.html">Олександр Ткаченко закликав прем'єрміністра Олексія Гончарука провести аудит</a> діяльності мера Києва Віталія Кличка та владних структур столиці.</p>
      <p>Потім мер Києва <a href="https://nv.ua/ukr/kyiv/klichko-iniciyuvav-audit-kmda-ta-kp-novini-kiyeva-50043082.html">Віталій Кличко звернувся до Державної аудиторської служби</a> для проведення фінансового аудиту діяльності структур КМДА, комунальних підприємств та інших підрозділів.</p>
      <p>Читайте також:</p>
      <ul>
        <li>
          <a href="https://nv.ua/ukr/sport/boxing/volodimir-klichko-povernennya-na-ring-novini-boksu-50050746.html">Щоб побити рекорд. Володимир Кличко заявив про можливість повернення на ринг</a>
        </li>
        <li>
          <a href="https://nv.ua/ukr/ukraine/politics/klichko-ta-bogdan-mer-napisav-zayavu-v-policiyu-novini-ukrajini-50051132.html">Кличко написав на Богдана заяву в поліцію через «самоуправство» — ЗМІ</a>
        </li>
      </ul>
    </article>
  </body>
</html>