<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/segna-sempre-lu-kaku-rsquo-inter-ribalta-bologna-all-rsquo-ultimo-217967.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-02T20:14:56+00:00"/>
    <meta property="og:title" content="Lukaku show, l’inter ribalta il bologna all’ultimo respiro. ma gli emiliani contestano l’arbitro"/>
    <meta property="og:description" content="E SEGNA SEMPRE LU...KAKU! L’INTER RIBALTA IL BOLOGNA ALL’ULTIMO RESPIRO. GLI EMILIANI CONTESTANO L’ARBITRO PER IL RIGORE FISCHIATO AI NERAZZURRI A UNA MANCIATA DI SECONDI DALLA FINE, IL DS ROSSOBLU' WALTER SABATINI: &quot;LAUTARO TRATTIENE LA GAMBA E FA UN TUFFETTO. C'ERA FALLO SU PALACIO. ABBIAMO PERSO UNA PARTITA CHE NON DOVEVAMO PERDERE&quot; – PER LUKAKU 9 RETI IN 11 PARTITE"/>
  </head>
  <body>
    <article>
      <h1>Lukaku show, l’inter ribalta il bologna all’ultimo respiro. ma gli emiliani contestano l’arbitro</h1>
      <address>
        <time datetime="2019-11-02T20:14:56+00:00">02 Nov 2019, 20:14</time>
      </address>
      <p>
        <b>E SEGNA SEMPRE LU...KAKU! L’INTER RIBALTA IL BOLOGNA ALL’ULTIMO RESPIRO. GLI EMILIANI CONTESTANO L’ARBITRO PER IL RIGORE FISCHIATO AI NERAZZURRI A UNA MANCIATA DI SECONDI DALLA FINE, IL DS ROSSOBLU' WALTER SABATINI: "LAUTARO TRATTIENE LA GAMBA E FA UN TUFFETTO. C'ERA FALLO SU PALACIO. ABBIAMO PERSO UNA PARTITA CHE NON DOVEVAMO PERDERE" – PER LUKAKU 9 RETI IN 11 PARTITE</b>
      </p>
      <hr/>
      <p>
        <b>Da <a href="http://www.gazzetta.it/">gazzetta.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254392/1232830.htm">
          <img src="https://cdn-static.dagospia.com/img/foto/11-2019/bologna-inter-1232830.jpg"/>
        </a>
        <figcaption>bologna inter</figcaption>
      </figure>
      <p>L’Inter passa all’ultimo respiro, ma meritatamente. Succede tutto nella ripresa: avanti i rossoblù con Soriano, pareggio di Lukaku al 75’ e ancora il belga su rigore a pochi secondi dalla fine. Nel Bologna, resta in panchina inizialmente Medel: in avanti ci sono Orsolini, Soriano e Sansone a ridosso di Palacio. Inter con Lazaro dal primo minuto, mentre dietro resta a risposo Godin e giocano Skriniar, De Vrij e Bastoni. Iniziano bene i padroni di casa: botta da fuori di Sansone e Handanovic respinge a fatica. Poi, Skorupski è miracoloso sul diagonale ravvicinato di Lautaro, quindi Lautaro sfrutta un rilancio disastroso di Skorupski e serve Lukaku: il sinistro del belga e deviato in angolo da Bani. Il portiere rossoblù e infine bravissimo a deviare il sinistro sempre di Lukaku. Nel frattempo, un paio di reti nerazzurre giustamente vanificate dall’intervento del guardalinee Passeri: in fuorigioco Lautaro; cross dal fondo di Lazaro (poi segna Lukaku) con palla già uscita.</p>
      <figure>
        <a href="https://www.dagospia.com/mediagallery/Dago_fotogallery-254392/1232832.htm">
          <img src="https://cdn-static.dagospia.com/img/foto/11-2019/lukaku-9-1232832.jpg"/>
        </a>
        <figcaption>lukaku 9</figcaption>
      </figure>
      <p>Il gol del Bologna arriva al 14’ del secondo tempo: tiro dal limite di Soriano, De Vrij la tocca e Handanovic non riesce a rimediare. Ci mette un po’ l’Inter a riorganizzarsi ma al minuto 75’ Lukaku trova il pareggio sotto misura dopo l’ennesima paratona di Skorupski. L’Inter chiude meglio a una manciata di secondi dalla fine trova il rigore per un fallo su Lautaro: trasforma Lukaku.</p>
      <p>
        <b>SABATINI</b>
      </p>
      <p>
        <b>Da gianlucadimarzio.com</b>
      </p>
      <figure>
        <a href="https://www.dagospia.com/mediagallery/Dago_fotogallery-254392/818919.htm">
          <img src="https://cdn-static.dagospia.com/img/foto/07-2016/sabatini-818919.jpg"/>
        </a>
        <figcaption>SABATINI</figcaption>
      </figure>
      <p>Il Bologna perde 1-2 contro l'Inter al Dall'Ara: decisivo il rigore realizzato da Lukaku al 92'. Dopo la partita, il direttore sportivo rossoblù Walter Sabatini ha parlato ai microfoni di Sky Sport: "Abbiamo perso una partita che non dovevamo perdere. A due minuti dalla fine c'era un fallo su Palacio. Il calcio di rigore su Lautaro, che ha acquisito scaltrezza da veterano, io non l'ho visto. Questo su Palacio è fallo dal limite, che ci porta alla fine della partita. Lautaro trattiene la gamba e fa un tuffetto". Sabatini ha poi continuato: "Non siamo una squadra di teatranti, siamo una squadra seria. Palacio è un professionista esemplare, non si mette a fare sceneggiate in campo. Apprezzo molto Conte, ma ha delegittimato il nostro gol. E' un'azione che il Bologna ha portato avanti con armonia".</p>
      <figure>
        <a href="https://www.dagospia.com/mediagallery/Dago_fotogallery-254392/866093.htm">
          <img src="https://cdn-static.dagospia.com/img/foto/01-2017/sabatini-866093.jpg"/>
        </a>
        <figcaption>SABATINI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254392/1232831.htm">
          <img src="https://cdn-static.dagospia.com/img/foto/11-2019/lukaku-4-1232831.jpg"/>
        </a>
        <figcaption>lukaku 4</figcaption>
      </figure>
    </article>
  </body>
</html>