<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/video-novinarka-in-voditeljica-v-hudi-stiski-pri-javljanju-v-zivo-izvedela-novico-245279"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T20:21:00+00:00"/>
    <meta property="og:title" content="VIDEO: Novinarka in voditeljica v hudi stiski, pri javljanju v živo izvedela novico"/>
    <meta property="og:description" content="»Imam ogromno vprašanj, na katera nimam odgovorov. Prihodnji teden grem na dodatni pregled, da bi potrdili diagnozo in izvedeli več o tumorju, s katerim se soočam,« je v solzah pri javljanju v ž..."/>
  </head>
  <body>
    <article>
      <h1>VIDEO: Novinarka in voditeljica v hudi stiski, pri javljanju v živo izvedela novico</h1>
      <h2>Dejansko so ji ob javljanju v program v živo povedali diagnozo. </h2>
      <address><time datetime="2019-11-02T20:21:00+00:00">02 Nov 2019, 20:21</time> by <a rel="author">Ma. M.</a></address>
      <p>»Imam ogromno vprašanj, na katera nimam odgovorov. Prihodnji teden grem na dodatni pregled, da bi potrdili diagnozo in izvedeli več o tumorju, s katerim se soočam,« je v solzah pri javljanju v živo povedala novinarka in voditeljica <b>Ali Mayer</b> (41).<br/><br/>Novinarka televizije KFOR iz Oklahome je bila na še enem izmed mnogih vklopov v živo v oddajo, a njeno življenje se je v trenutku spremenilo. Oglašala se je iz lokalne bolnišnice in poročala o pomembnosti mamografije za ženske. Sama se je dala preveriti in doživela šok. Povedali so ji, da ima raka dojke.<br/><br/>Novinarka je navkljub temu oddelala svoje delo pred kamero in razkrila diagnozo, ki jo je izvedela nekaj minut prej.</p>
      <figure>
        <iframe src="https://www.youtube.com/embed/uG1KptO7hZE" width="640" height="360" data-service="Youtube" scrolling="no"/>
      </figure>
    </article>
  </body>
</html>