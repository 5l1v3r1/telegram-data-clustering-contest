<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/30-godini-po-kasno-spomen-za-protestnoto-shestvie-na-ekoglasnost.html"/>
    <meta property="og:site_name" content="bTV Новините"/>
    <meta property="article:published_time" content="2019-11-02T20:25:00+00:00"/>
    <meta property="og:title" content="30 години по-късно: Спомен за протестното шествие на &quot;Екогласност&quot;"/>
    <meta property="og:description" content="Хората, които организираха митинга, се събраха, за да си спомнят за трети ноември 1989 г."/>
  </head>
  <body>
    <article>
      <h1>30 години по-късно: Спомен за протестното шествие на "Екогласност"</h1>
      <h2>Хората, които организираха митинга, се събраха, за да си спомнят за трети ноември 1989 г.</h2>
      <address><time datetime="2019-11-02T20:25:00+00:00">02 Nov 2019, 20:25</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/02/3noemvri_1572719786-1.mp4"/>
      </figure>
      <p>Утре, 3-и ноември освен ден за избори, е и бележита, макар и не много известна дата. На този ден преди 30 години се проведе първият голям митинг за демокрация - още преди началото на промените у нас.</p>
      <p>Преди трийсет години Христофор Събев, който е завършил атомна физика и след това духовната академия, за първи път се появи на митинга на трети ноември.<br/><br/>Трийсет години по-късно хората, които организираха митинга на "Екогласност", се събраха, за да си спомнят за трети ноември 1989 година.<br/><br/>"Екогласност" искаше спиране на проектите „Рила” и „Места”, застрашаващи околната среда. Шествието беше екологичен и политически протест.</p>
      <p>Дончо Папазов, мореплавателят, участва в протестното шествие. Доктор Петър Берон, също. По-слаб и не така побелял. Но Петър Слабаков и други вече не са между живите.<br/><br/>Все още може да видите живи хората, участвали в протеста, който с право вече е исторически. През 89-та той изпревари с няколко дни свалянето на Тодор Живков от власт.</p>
    </article>
  </body>
</html>