<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739732"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T20:39:00+00:00"/>
    <meta property="og:title" content="&quot;โซลชา&quot;เซ็งผีแดงปิดบัญชีไม่คม"/>
    <meta property="og:description" content="'โอเล กุนนาร์ โซลชา' กุนซือ ผีแดง บ่นอุบลูกทีมปิดบัญชีไม่คม หลังบุกไปโดน 'บอร์นมัธ' เชือดดิ้น 1-0"/>
  </head>
  <body>
    <article>
      <h1>"โซลชา"เซ็งผีแดงปิดบัญชีไม่คม</h1>
      <address>
        <time datetime="2019-11-02T20:39:00+00:00">02 Nov 2019, 20:39</time>
      </address>
      <p>
        <b>"โอเล กุนนาร์ โซลชา" กุนซือ ผีแดง บ่นอุบลูกทีมปิดบัญชีไม่คม หลังบุกไปโดน "บอร์นมัธ" เชือดดิ้น 1-0</b>
      </p>
      <p>โอเล กุนนาร์ โซลชา ผู้จัดการทีม แมนเชสเตอร์ ยูไนเต็ด ยอมรับ "ผีแดง" ยังขาดคุณภาพในการจบสกอร์ หลังบุกไปพ่าย บอร์นมัธ หวุดหวิด 0-1 ในเกมพรีเมียร์ลีก อังกฤษ ที่สนามวิทาลิตี สเตเดี้ยม เมื่อวันเสาร์ที่ผ่านมา<br/><br/>เกมนี้ แมนฯ ยูไนเต็ด เริ่มต้นได้ดี และมีโอกาสลุ้นประตูมากกว่า บอร์นมัธ ในช่วง 15-20 นาทีแรก แต่ไม่สามารถซัดประตูเบิกร่องได้ ก่อนที่ "เดอะ เชอร์รีส์" จะตั้งเกมได้ และกลายเป็นฝ่ายได้ประตูชัยจากฝีเท้าของ โจชัว คิง อดีตดาวเตะของ เรด เดวิลส์ ในช่วงทดเวลาบาดเจ็บในครึ่งแรก<br/><br/>"หลายครั้งเรายังขาดคุณภาพหน้าปากประตู ผมคิดว่าเราเริ่มต้นได้ดี และถ่างพวกเขาออกมาได้จากการเล่นริมเส้นของ แดน เจมส์ แต่เรากลับไม่สามารถทำประตูแรกที่มีความสำคัญมากๆ ได้ จากนั้นหลังผ่านไป 15 หรือ 20 นาที บอร์นมัธก็กลับเข้ามาสู่เกมได้"<br/><br/>"มันกลายเป็นเกมที่ 50/50 และคุณก็รู้ได้เลยว่า ใครได้ประตูแรกก่อนน่าจะชนะแน่นอน จากนั้นพวกเขาก็ได้ความมหัศจรรย์ของจอช (โจชัว คิง) การมาเล่นที่นี่เป็นเรื่องยากเสมอ และไม่ใช่เกมที่จะมีการยิงประตูถล่มทลายเพราะทั้ง 2 ทีมต่างมีเกมรับที่ดี" โซลชา กล่าว<br/><br/><b>ภาพ gettyimages</b><br/><br/><br/> </p>
    </article>
  </body>
</html>