<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Boiko-Borisov-s-ivunredno-suobshtenie-sled-skandala-s-Makron-910618"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T20:50:00+00:00"/>
    <meta property="og:title" content="Бойко Борисов с ивънредно съобщение след скандала с Макрон"/>
    <meta property="og:description" content="Френският президент Еманюел Макрон се е свързал с Бойко Борисов по повод на скандалното му изказване..."/>
  </head>
  <body>
    <article>
      <h1>Бойко Борисов с ивънредно съобщение след скандала с Макрон</h1>
      <address>
        <time datetime="2019-11-02T20:50:00+00:00">02 Nov 2019, 20:50</time>
      </address>
      <p>Френският президент Еманюел Макрон се е свързал с Бойко Борисов по повод на скандалното му изказване, че "предпочита мигранти от Африка пред български банди". Това съобщи премиерът на България на страницата си във Фейсбук.</p>
      <p>Ето какво написа той:</p>
      <p>"Френският президент Emmanuel Macron се свърза с мен, за да ме увери, че изтеклата информация за изречени от него думи в интервю, не отговарят на истината. Той ме увери, че никога не е критикувал българските граждани, работници или институции. Президентът Макрон препотвърди подкрепата си към България. Като премиер на България няма да позволя никой да обижда нашия народ и се надявам да не се стига до такива ситуации занапред."</p>
      <p>Изявлението на френския президент вчера предизвика гневна реакция у нас.</p>
      <p>"Това изказване е обидно за българската общност там, те са възмутени", заяви външният ни министър Екатерина Захариева и допълни, че общността ни е добре интегрирана и в никакъв случай не счита, че създава особени проблеми.</p>
      <p>По-рано днес от външно министерство съобщиха, че Захариева е наредила на посланика ни в Париж Ангел Чолаков да връчи протестна нота във френското външно министерство, припомня Блиц. Френският посланик у нас г-жа Флоранс Робин е извикана в понеделник в МВнР за обяснения, съобщиха от МВнР.</p>
    </article>
  </body>
</html>