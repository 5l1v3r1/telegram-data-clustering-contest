<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188061/Zes-mensen-in-de-cel-na-stelen-van-luiers-en-medicijnen-in-Gorinchem"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-02T20:48:43+00:00"/>
    <meta property="og:title" content="Zes mensen in de cel na stelen van luiers en medicijnen in Gorinchem"/>
    <meta property="og:description" content="De politie heeft zaterdagmiddag zes mensen zonder vaste verblijfplaats in de cel gezet. De verdachten hadden uit een winkel in Gorinchem luiers meegenomen zonder te betalen. Ook hadden ze volgens de politie geprobeerd medicijnen te stelen."/>
  </head>
  <body>
    <article>
      <h1>Zes mensen in de cel na stelen van luiers en medicijnen in Gorinchem</h1>
      <address>
        <time datetime="2019-11-02T20:48:43+00:00">02 Nov 2019, 20:48</time>
      </address>
      <h4>De politie heeft zaterdagmiddag zes mensen zonder vaste verblijfplaats in de cel gezet. De verdachten hadden uit een winkel in Gorinchem luiers meegenomen zonder te betalen. Ook hadden ze volgens de politie geprobeerd medicijnen te stelen.</h4>
      <p>Rond 16:00 uur kreeg de politie een melding van een winkeldiefstal in winkelcentrum Hoog Dalem.</p>
      <p>Twee verdachten werden ter plaatse aangehouden. Een weg gerende derde werd op aanwijzing van een getuige even verderop in een bushokje gepakt.</p>
      <p>Nog twee verdachten zijn via een buurt-app opgespoord. De zesde verdachte lag in de kofferbak van de auto van de verdachten.</p>
      <p>De opgepakte verdachten zijn tussen de 20 en de 48. Ze zijn naar het cellencomplex in Dordrecht gebracht.</p>
    </article>
  </body>
</html>