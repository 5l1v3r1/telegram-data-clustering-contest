<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/crime/news/father-arrested-killing-2-month-old-child"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-02T20:49:00+00:00"/>
    <meta property="og:title" content="രണ്ട് മാസം പ്രായമുള്ള കുഞ്ഞിനെ മദ്യലഹരിയില്‍  അടിച്ചുകൊന്നു; പിതാവ് അറസ്റ്റില്‍"/>
    <meta property="og:description" content="ചെന്നൈ: ചെന്നൈയില്‍ കുടുംബ വഴക്കിനെ തുടര്‍ന്ന്‍ രണ്ടുമാസം പ്രായമുള്ള മകളെ മദ്യലഹരിയില്‍ പിതാവ് അടിച്ചുകൊന്നു. രാജമാത എന്ന പിഞ്ചുകുഞ്ഞാണ് കൊല്ലപ്പെട്ടത്. സംഭവത്തില്‍ പിതാവ് എം. എല്ലപ്പനെ (27) എം.ജി.ആര്‍ നഗര്‍ പോലീസ് അറസ്റ്റു ചെയ്തു...."/>
  </head>
  <body>
    <article>
      <h1>രണ്ട് മാസം പ്രായമുള്ള കുഞ്ഞിനെ മദ്യലഹരിയില്‍  അടിച്ചുകൊന്നു; പിതാവ് അറസ്റ്റില്‍</h1>
      <address><time datetime="2019-11-02T20:49:00+00:00">02 Nov 2019, 20:49</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ചെന്നൈ: ചെന്നൈയില്‍ കുടുംബ വഴക്കിനെ തുടര്‍ന്ന്‍ രണ്ടുമാസം പ്രായമുള്ള മകളെ മദ്യലഹരിയില്‍ പിതാവ് അടിച്ചുകൊന്നു. രാജമാത എന്ന പിഞ്ചുകുഞ്ഞാണ് കൊല്ലപ്പെട്ടത്. സംഭവത്തില്‍ പിതാവ് എം. എല്ലപ്പനെ (27) എം.ജി.ആര്‍ നഗര്‍ പോലീസ് അറസ്റ്റു ചെയ്തു.</p>
      <p>രണ്ടു വര്‍ഷം മുന്‍പ് ദുര്‍ഗ ആദ്യഭര്‍ത്താവ് അറമുഖനുമായുള്ള വിവാഹബന്ധം വേര്‍പ്പെടുത്തി എല്ലപ്പനെ വിവാഹം കഴിച്ചിരുന്നു. ആദ്യബന്ധത്തില്‍ ദുര്‍ഗയ്ക്ക് രണ്ട് മക്കളുണ്ട്. എല്ലപ്പനും ദുര്‍ഗയും തമ്മില്‍ നിരന്തരമായി വഴക്കിടാറുള്ളതായി ബന്ധുക്കള്‍ പോലീസിനോട് പറഞ്ഞു. </p>
      <p>കഴിഞ്ഞദിവസം ഇരുവരും ചേര്‍ന്ന് മദ്യപിക്കുകയും തുടര്‍ന്ന് മദ്യലഹരിയില്‍ വാക്കുതര്‍ക്കത്തില്‍ ഏര്‍പ്പെടുകയും ചെയ്തു. തുടര്‍ന്ന് ഭാര്യയോട് കോപിച്ച എല്ലപ്പന്‍ ഉറങ്ങിക്കിടന്ന കുഞ്ഞിനെ എടുത്ത് ചുമരില്‍ അടിച്ചു. ഗുരുതരമായ പരിക്കേറ്റ കുഞ്ഞിനെ ദുര്‍ഗ ഉടന്‍ ആശുപത്രിയിലെത്തിച്ചെങ്കിലും ജീവന്‍ രക്ഷിക്കാനായില്ല. </p>
      <p>സംഭവത്തില്‍ വിശദമായ അന്വേഷണം ആരംഭിച്ചതായി പോലീസ് അറിയിച്ചു.</p>
    </article>
  </body>
</html>