<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88525"/>
    <meta property="og:site_name" content="Denník politika"/>
    <meta property="article:published_time" content="2019-11-02T20:35:08+00:00"/>
    <meta property="og:title" content="Tatran Prešov si pripísal druhé víťazstvo v Lige majstrov, Rabotnik porazil aj v odvete"/>
    <meta property="og:description" content="2.11.2019 (Webnoviny.sk) – Hádzanári Tatrana Prešov si pripísali na konto druhé víťazstvo v skupinovej fáze Ligy majstrov mužov 2019/2020. Zverenci trénera Slavka Golužu uspeli proti HC Eurofarm Rabotnik Bitola zo Severného Macedónska aj druhýkrát. Po výhre 24:23 na palubovke súpera zvíťazili aj v sobotňajšej odvete v Tatran handball aréne v rámci 6. kola, tentoraz 31:29 (15:14), čím úspešne začali odvetnú časť."/>
  </head>
  <body>
    <article>
      <h1>Tatran Prešov si pripísal druhé víťazstvo v Lige majstrov, Rabotnik porazil aj v odvete</h1>
      <address><time datetime="2019-11-02T20:35:08+00:00">02 Nov 2019, 20:35</time> by <a rel="author">Webnoviny</a></address>
      <p>2.11.2019 (Webnoviny.sk) – Hádzanári Tatrana Prešov si pripísali na konto druhé víťazstvo v skupinovej fáze Ligy majstrov mužov 2019/2020. Zverenci trénera Slavka Golužu uspeli proti HC Eurofarm Rabotnik Bitola zo Severného Macedónska aj druhýkrát. Po výhre 24:23 na palubovke súpera zvíťazili aj v sobotňajšej odvete v Tatran handball aréne v rámci 6. kola, tentoraz 31:29 (15:14), čím úspešne začali odvetnú časť.</p>
      <p>Prešovčania sa v tabuľke odpútali z posledného miesta, preskočili nielen Bitolu, ale aj fínsky Cocks a so 4 bodmi figurujú na 4. mieste.</p>
      <p>Šarišanov čaká v Lige majstrov ďalšie stretnutie na budúcu sobotu 9. novembra, keď od 16.00 h nastúpia na pôde španielskeho tímu Bidasoa Irun, ktorý je lídrom skupiny.</p>
      <h3>Liga majstrov 2019/2020</h3>
      <p>C-skupina – 6. kolo – sobota</p>
      <p>
        <b>IK Sävehof (Švéd.) – Bidasoa Irun (Šp.) 24:33 (9:20)</b>
        <br/>
        <b>Sporting CP Lisabon (Portug.) – Cocks (Fín.) 38:29 (23:15)</b>
      </p>
      <p>
        <b>Tatran Prešov (SR) – HC Eurofarm Rabotnik Bitola (Sev. Mac.) 31:29 (15:14)</b>
      </p>
      <p><b>Zostava a góly Tatrana</b>: Čupryna, Cvitkovič – Rábek 10, Djerič 1, Lapajne 5, D. Krok, Muňoz Cabezón 3, L. Urban 6, Hozman, Vučko 1, M. Straňovský 1, Fodorean, Michalka 1, Grzentič, Carapkin 1, Afanou-Gatine 2<br/><b>Najviac gólov za Rabotnik</b>: Ostrouško 8<br/><b>pok. hody</b>: 4/4 – 1/1, <b>vylúčení</b>: 3 – 5, <b>rozhodovali</b>: Šniurevičius a Grigalonis (obaja Lit.), 1124 divákov</p>
      <p>Prešovčania mali vydarený vstup, v 7. min vyhrávali 4:1, ale po prvej štvrťhodine hry bolo po náskoku. Hostia vyrovnali na 7:7 a v 19. min viedli už oni 11:9, neskôr 13:11. Následne prišla trojgólová šnúra Tatrana, vďaka ktorej získal mierny polčasový náskok.</p>
      <p>Po zmene strán boli vo vedení hráči slovenského šampióna. Rabotniku sa však podarilo vyrovnať (23:23) a pred záverečnou štvrťhodinou bolo všetko otvorené. Šarišania trojgólovou šnúrou unikli na 26:23, ale hostia záver zdramatizovali.</p>
      <p>V 57. min bolo už len 29:28 pre domácich, ktorí vzápätí zvýšili na 30:28. Vtedy i predtým ich podržal aj brankár Cvitkovič, ktorý bol spolu s kanonierom Rábekom najväčšou oporou svojho tímu. Rabotnik skorigoval na 29:30, ale víťaznú poistku pridal Djerič.</p>
      <p><b>Tabuľka C-skupiny:</b><br/>1. Irun 6 5 1 0 187:144 11<br/>2. Sävehof 6 4 0 2 159:168 8<br/>3. Sporting Lisabon 6 3 1 2 177:166 7<br/><i><b>4. Prešov 6 2 0 4 152:166 4</b></i><br/>5. Cocks 6 2 0 4 157:183 4<br/>6. Rabotnik Bitola 6 1 0 5 161:166 2</p>
      <p>Viac k témam: <a href="https://www.webnoviny.sk/tag/liga-majstrov-v-hadzanej/"><u>Liga majstrov v hádzanej</u></a><br/>Zdroj: Webnoviny.sk – <a href="https://www.webnoviny.sk/tatran-presov-si-pripisal-druhe-vitazstvo-v-lige-majstrov-rabotnik-porazil-aj-v-odvete/"><u>Tatran Prešov si pripísal druhé víťazstvo v Lige majstrov, Rabotnik porazil aj v odvete</u></a> © SITA Všetky práva vyhradené.</p>
    </article>
  </body>
</html>