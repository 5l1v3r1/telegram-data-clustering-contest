<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637594/%D8%AA%D9%84%DA%AF%D8%B1%D8%A7%D9%85-%DA%A9%DB%8C%D9%81-%D9%BE%D9%88%D9%84-%D8%B1%D9%85%D8%B2%D8%A7%D8%B1%D8%B2-%DA%AF%D8%B1%D9%85-%D8%B1%D8%A7-%D9%85%D9%86%D8%AA%D8%B4%D8%B1-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T20:03:00+00:00"/>
    <meta property="og:title" content="تلگرام کیف پول رمزارز گرم را منتشر کرد"/>
    <meta property="og:description" content="علی رغم مخالفت سازمان بورس و اوراق بهادار امریکا با رمزارز گرم، تلگرام نسخه آزمایشی کیف پول آن را منتشر کرد."/>
  </head>
  <body>
    <article>
      <h1>
        <a href="https://www.bultannews.com/fa/news/637594/%D8%AA%D9%84%DA%AF%D8%B1%D8%A7%D9%85-%DA%A9%DB%8C%D9%81-%D9%BE%D9%88%D9%84-%D8%B1%D9%85%D8%B2%D8%A7%D8%B1%D8%B2-%DA%AF%D8%B1%D9%85-%D8%B1%D8%A7-%D9%85%D9%86%D8%AA%D8%B4%D8%B1-%DA%A9%D8%B1%D8%AF">تلگرام کیف پول رمزارز گرم را منتشر کرد</a>
      </h1>
      <h2>علی رغم مخالفت سازمان بورس و اوراق بهادار امریکا با رمزارز گرم، تلگرام نسخه آزمایشی کیف پول آن را منتشر کرد.</h2>
      <address><time datetime="2019-11-02T20:03:00+00:00">02 Nov 2019, 20:03</time> by <a rel="author">بولتن نیوز | bultannews.com</a></address>
      <p><b>گروه IT: تلگرام</b> که از یک<b> پیام رسان</b> به <b>استارتاپی در حوزه بلاکچین</b> تبدیل شده، مصمم است<b> رمزارز گرم</b> را به راهی برای تبادلات مالی بین کاربران تبدیل کند. هرچند ماه گذشته سازمان بورس و اوراق بهادار آمریکا هرگونه فعالیت رمزارز گرم در بازار این کشور را ممنوع کرد اما تلگرام<b> کیف پول ویژه </b>این توکن را ارائه کرده است.   <br/>به گزارش بولتن نیوز به نقل از دیجیاتو، کاربران با مراجعه به سایت رسمی<b> TON</b> می توانند نسخه های <b>ویندوز</b>، <b>لینوکس</b> و <b>MacOS</b> کیف پول گرم را دانلود کرده و کلیدهایشان را هم از طریق <b>پلتفرم آزمایشی</b> (testnet) شبکه باز تلگرام (TON) دریافت کنند. پس از نصب ۲۴ کلمه ویژه بازیابی کلید خصوصی و دسترسی به کیف نمایش داده می شود که<b> Seed</b> نام دارد و کاربر باید آنها را بر اساس ترتیبی که دارند ذخیره کند. بعد از این انتخاب رمز عبور، کیف پول گرم آماده استفاده است و پیامی با این مضمون به کاربر نمایش داده می شود:<br/><br/>    حالا کیف پولی دارید که بدون دخالت واسطه یا بانک و تنها توسط خودتان <b>کنترل</b> می شود.  </p>
      <figure>
        <img src="https://www.bultannews.com/files/fa/news/1398/8/11/1190665_575.jpg"/>
      </figure>
      <p>این کمپانی قبلا تاکید کرده بود که مسئولیت مدیریت و <b>حفظ امنیت اطلاعات هویتی</b> بر عهده خود کاربر قرار دارد و در صورت مفقودی آنها امکان بازیابی این اطلاعات توسط تلگرام وجود ندارد، در نتیجه دسترسی فرد به کیف پول برای همیشه از بین می رود.<br/><br/>کاربران برای آزمایش کیف می توانند آدرس والت را در بات ویژه<b> TestTonBot</b> وارد کرده و تقاضای خود برای دریافت ۵ تا ۲۰ واحد رمزارز گرم را ثبت کنند. این تراکنش آزمایشی تنها یک دقیقه طول کشیده و سپس رمزارزها به کیف متقاضی ارسال می شوند.<br/><br/>تراکنش های آزمایشی را می توان در جستجوگر پلتفرم آزمایشی با جزییاتی نظیر زمان، مقدار، آدرس کیف <b>TestTonBot</b> و آخرین تراکنش ثبت شده مشاهده کرد.<br/><br/>تلگرام دو ماه قبل بستر تست شبکه TON و <b>نرم افزار مدیریت نود</b> آن را راه اندازی کرد. آنطور که تسترهای این سیستم گفته اند، سرعت تراکنش در شبکه بلاکچین تلگرام فوق العاده بالاست.</p>
    </article>
  </body>
</html>