<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637598/%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D9%BE%D9%84-%D8%A7%D8%B2-%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%AD%D8%B0%D9%81-%D8%AA%D8%B9%D8%B1%D9%81%D9%87-%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T20:12:00+00:00"/>
    <meta property="og:title" content="درخواست اپل از دونالد ترامپ برای حذف تعرفه ها"/>
    <meta property="og:description" content="از تاریخ 1 سپتامبر روی برخی محصولات اپل تعرفه 15 درصدی اعمال شده است. حال اپل از دونالد ترامپ درخواست کرده این تعرفه ها را لغو کند."/>
  </head>
  <body>
    <article>
      <h1>
        <a href="https://www.bultannews.com/fa/news/637598/%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D9%BE%D9%84-%D8%A7%D8%B2-%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D8%A8%D8%B1%D8%A7%DB%8C-%D8%AD%D8%B0%D9%81-%D8%AA%D8%B9%D8%B1%D9%81%D9%87-%D9%87%D8%A7">درخواست اپل از دونالد ترامپ برای حذف تعرفه ها</a>
      </h1>
      <h2>از تاریخ 1 سپتامبر روی برخی محصولات اپل تعرفه 15 درصدی اعمال شده است. حال اپل از دونالد ترامپ درخواست کرده این تعرفه ها را لغو کند.</h2>
      <address><time datetime="2019-11-02T20:12:00+00:00">02 Nov 2019, 20:12</time> by <a rel="author">بولتن نیوز | bultannews.com</a></address>
      <p><b>گروه IT:</b> بر اساس گزارشی جدید،<b> اپل</b> از رئیس جمهور آمریکا، <b>دونالد ترامپ</b> خواستار<b> حذف تعرفه اعمال شده</b> روی محصولات خود مانند<b> اپل واچ</b> شده است. از تاریخ<b> 1 سپتامبر</b> روی برخی محصولات این برند<b> تعرفه 15 درصدی</b> اعمال می شود. این گزارش که از سوی <b>بلومبرگ</b> منتشر شده، به این موضوع اشاره می کند که اپل درخواستی را در روز پنجشنبه آماده کرده که در آن، خواهان لغو تعرفه 15 درصدی از <b>11 محصول</b> یا<b> قطعه</b> شده است.   <br/>به گزارش بولتن نیوز به نقل از کلیک، در این گزارش به این موضوع اشاره شده که اپل به دنبال حذف تعرفه 15 درصدی محصولات دیگری مانند <b>هوم پاد</b>،<b> اسپیکر بی سیم Beats Pill Plus</b>، <b>ایرپاد</b> و <b>ایربادهای بی سیم بیتس</b> است. از سایر محصولات می توان به <b>قاب باتری هوشمند آیفون</b>، <b>قاب شارژ ایرپاد</b>، <b>PowerBeats</b>، <b>اجزای حافظه مک پرو</b> و <b>باتری برای آیفون و مک بوک</b> اشاره کرد.<br/><br/>در حال حاضر اپل در رابطه با این درخواست خود اظهارنظری نکرده است. در گذشته اپل خواهان لغو تعرفه <b>مک پرو جدید</b> در ماه ژوئیه شده بود، اما ترامپ در شبکه های اجتماعی به این موضوع اشاره کرد که اپل باید آن را در <b>ایالات متحده آمریکا</b> تولید کند. اپل با انجام این کار، مانع از اعمال تعرفه روی این محصول گران قیمت خود شد. پس از این اقدام، تعرفه ها روی اپل واچ و ایرپاد اعمال شدند.  </p>
      <figure>
        <img src="https://www.bultannews.com/files/fa/news/1398/8/11/1190676_607.jpg"/>
      </figure>
      <p>در حال حاضر این تعرفه ها روی قیمت محصولات اپل تاثیری نداشته اند. در ماه ژوئن اپل اعلام کرد که این تعرفه ها روی عملکرد مالی اپل <b>تاثیر منفی</b> خواهد گذاشت و میزان تاثیر مالی این شرکت روی اقتصاد ایالات متحده آمریکا را کاهش می دهد. باید دید این بار ترامپ چه واکنشی در برابر درخواست اپل از خود نشان می دهد.</p>
    </article>
  </body>
</html>