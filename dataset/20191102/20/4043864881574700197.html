<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230831/"/>
    <meta property="og:site_name" content="Українська правда"/>
    <meta property="article:published_time" content="2019-11-02T20:51:06+00:00"/>
    <meta property="og:title" content="Через вибух авто у Сирії загинули 13 людей"/>
    <meta property="og:description" content="В результаті вибуху бомби у прикордонному місті Ет-Телль-ель-Абьяд на північному сході Сирії, який контролюється Туреччиною, загинули щонайменше 13 осіб, не менше 20 отримали поранення."/>
  </head>
  <body>
    <article>
      <h1>Через вибух авто у Сирії загинули 13 людей</h1>
      <address>
        <time datetime="2019-11-02T20:51:06+00:00">02 Nov 2019, 20:51</time>
      </address>
      <p>В результаті вибуху бомби у прикордонному місті Ет-Телль-ель-Абьяд на північному сході Сирії, який контролюється Туреччиною, загинули щонайменше 13 осіб, не менше 20 отримали поранення.</p>
      <p><b>Джерело:</b> <a href="https://news.yahoo.com/least-13-dead-car-bomb-syrian-border-town-181921996.html">AFP</a>, <a href="https://www.bbc.com/news/world-middle-east-50275543">ВВС</a>, <a href="https://www.ukrinform.ua/rubric-world/2810809-na-kontroluvanij-tureccinou-teritorii-sirii-vibuhnulo-avto-13-zagiblih-e-poraneni.html">Укрінформ</a></p>
      <p><b>Деталі:</b> За заявою Міністерства оборони Туреччини, жертвами вибуху стали мирні мешканці. Влада Туреччини звинувачує в атаці курдських бойовиків.</p>
      <p>У Сирійському центрі моніторингу за дотриманням прав людини заявили, що в результаті вибуху загинули 14 осіб - протурецькі бойовики та цивільні особи.</p>
      <p>Вибух стався попри перемир'я, укладене минулого тижня: турецькі війська та підтримувані Туреччиною бойовики минулого місяця взяли під контроль Тал Абяд та інші прикордонні міста від курдських сил, після того як американські війська, що підтримували курдів - вийшли.</p>
      <p>Разом з тим у місті Камишли на північному сході Сирії тисячі сирійських курдів вийшли на акцію протесту під гаслами "Ні турецької окупації" проти "турецького вторгнення". </p>
      <related>
        <a href="https://www.pravda.com.ua/news/2019/11/2/7230780/"/>
        <a href="https://www.pravda.com.ua/news/2019/11/1/7230719/"/>
        <a href="https://www.pravda.com.ua/news/2019/11/1/7230666/"/>
      </related>
    </article>
  </body>
</html>