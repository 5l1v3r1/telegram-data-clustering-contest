<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/02/novyna/polityka/dubnevych-zayavyv-pro-namir-oskarzhyty-zapobizhnyj-zaxid"/>
    <meta property="og:site_name" content="Слово і Діло"/>
    <meta property="article:published_time" content="2019-11-02T20:30:01+00:00"/>
    <meta property="og:title" content="Дубневич заявив про намір оскаржити запобіжний захід"/>
    <meta property="og:description" content="Дубневич, якого підозрюють у заволодінні державними коштами на суму понад 93 млн грн, заявив, що збирається подавати апеляційну скаргу на рішення суду."/>
  </head>
  <body>
    <article>
      <h1>Дубневич заявив про намір оскаржити запобіжний захід</h1>
      <address>
        <time datetime="2019-11-02T20:30:01+00:00">02 Nov 2019, 20:30</time>
      </address>
      <p>
        <b><a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu">Народний депутат Ярослав Дубневич</a>, якого підозрюють у заволодінні державними коштами на суму понад 93 млн грн, заявив, що збирається подавати апеляційну скаргу на рішення суду.</b>
      </p>
      <p>Про це він сказав, відповідаючи на питання журналістів, чи буде він подавати апеляцію на рішення суду.</p>
      <p>Раніше народний депутат Ярослав <a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu">Дубневич прокоментував рішення суду</a> щодо запобіжного заходу у вигляді застави в 100 мільйонів гривень.</p>
      <related>
        <a href="https://www.slovoidilo.ua/2019/10/31/kolonka/oleh-novykov/polityka/sprava-dubnevycha-vse-vidomo-sohodni"/>
      </related>
      <p>У Дубневича буде 5 днів для внесення застави. У разі невнесення САП і НАБУ можуть звертатися про зміну запобіжного заходу.</p>
      <p>Сторона звинувачення вимагала обрати Дубневичу запобіжний захід у вигляді 60 днів арешту з альтернативою внесення застави в розмірі понад 93 мільйонів гривень. Прокурори стверджували, що перебуваючи на волі нардеп може ховатися від слідства або впливати на свідків.</p>
      <p>Адвокати Дубневича, зі свого боку, просили суд дозволити взяти нардепа на поруки.</p>
      <p>Нагадаємо, в п'ятницю, 1 листопада, в Києві почався суд у справі народного депутата Дубневича. Прокурори наполягали на застосуванні щодо нардепа запобіжного заходу у вигляді тримання під вартою з альтернативою внесення застави. Пізніше було оголошено перерву до 11:30 суботи, 2 листопада.</p>
      <p>Як відомо, 31 жовтня <a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu">Верховна рада схвалила подання генерального прокурора Руслана Рябошапки</a> для народного депутата Дубневича. Після цього, генпрокурор вручив Дубневичу підозру в залі парламенту. Депутата підозрюють у злочинах, передбачених ч. 5 ст. 191 КК України (привласнення, розтрата майна або заволодіння ним шляхом зловживання службовим становищем).</p>
      <related>
        <h4>Читайте також</h4>
        <a href="https://www.slovoidilo.ua/2019/11/02/novyna/polityka/dubnevych-prokomentuvav-rishennya-sudu-shhodo-zapobizhnoho-zaxodu"/>
        <a href="https://www.slovoidilo.ua/2019/11/02/novyna/pravo/sud-obrav-zapobizhnyj-zaxid-dubnevychu"/>
        <a href="https://www.slovoidilo.ua/2019/10/31/pogljad/polityka/stari-ta-novi-spravy-hpu-chomu-sxvalyly-aresht-dubnevycha-ta-xto-zoni-ryzyku"/>
        <a href="https://www.slovoidilo.ua/2019/10/31/novyna/polityka/dubnevychu-vruchyly-pidozru"/>
      </related>
    </article>
  </body>
</html>