<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811191.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T20:40:00+00:00"/>
    <meta property="og:title" content="بانک‌ها به بخش‌های اقتصادی چقدر وام دادند؟ / جدول"/>
    <meta property="og:description" content="به گزارش الف، تسهیلات پرداختی بانک‌ها طی ۶ ماهه سال ۱۳۹۸ به بخش‌های اقتصادی مبلغ ۳۸۲۱.۴ هزار میلیارد ریال است که در مقایسه با دوره مشابه سال قبل مبلغ ۷۸۹.۳ هزار میلیارد ریال (معادل ۲۶.۰ درصد) افزایش داشته است."/>
  </head>
  <body>
    <article>
      <h1>بانک‌ها به بخش‌های اقتصادی چقدر وام دادند؟ / جدول</h1>
      <address>
        <time datetime="2019-11-02T20:40:00+00:00">02 Nov 2019, 20:40</time>
      </address>
      <p>تسهیلات پرداختی بانک‌ها طی ۶ ماهه سال ۱۳۹۸ به بخش‌های اقتصادی مبلغ ۳۸۲۱.۴ هزار میلیارد ریال است که در مقایسه با دوره مشابه سال قبل مبلغ معادل ۲۶.۰ درصد افزایش داشته است.</p>
      <p>به گزارش الف، تسهیلات پرداختی بانک‌ها طی ۶ ماهه سال ۱۳۹۸ به بخش‌های اقتصادی مبلغ ۳۸۲۱.۴ هزار میلیارد ریال است که در مقایسه با دوره مشابه سال قبل مبلغ ۷۸۹.۳ هزار میلیارد ریال (معادل ۲۶.۰ درصد) افزایش داشته است.</p>
      <p>جدول ۱ بیانگر هدف از دریافت تسهیلات پرداختی در بخش‌های اقتصادی طی ۶ ماهه سال ۱۳۹۸ است. سهم تسهیلات پرداختی در قالب سرمایه در گردش در تمام بخش‌های اقتصادی طی ۶ ماهه سال جاری مبلغ ۲۱۱۱.۷ هزار میلیارد ریال معادل ۵۵.۳ درصد کل تسهیلات پرداختی است که در مقایسه با دوره مشابه سال قبل مبلغ ۲۵۰.۵ هزار میلیارد ریال معادل ۱۳.۵ درصد افزایش داشته است. سهم تسهیلات پرداختی بابت تأمین سرمایه در گردش بخش صنعت و معدن در ۶ ماهه سال جاری معادل ۸۶۲.۰ هزار میلیارد ریال بوده است که حاکی از تخصیص ۴۰.۸ درصد از منابع تخصیص یافته به سرمایه درگردش تمام بخش‌های اقتصادی (مبلغ ۲۱۱۱.۷ هزار میلیارد ریال) است.</p>
      <figure>
        <img src="https://static3.donya-e-eqtesad.com/servev2/jB5MazIIrHMQ/aztreVakjSU,/13980811000755_Test_NewPhotoFree.jpg"/>
      </figure>
      <p>ملاحظه می‌شود از ۱۱۸۳.۶ هزارمیلیارد ریال تسهیلات پرداختی در بخش صنعت و معدن معادل ۷۲.۸ درصد آن (مبلغ ۸۶۲.۰ هزار میلیارد ریال) در تأمین سرمایه در گردش پرداخت شده است که بیانگر توجه و اولویت‌دهی به تأمین منابع برای این بخش توسط بانک‌ها در سال جاری است.</p>
      <p>در جدول شماره ۲ مشاهده می‌شود تعداد ۲۰۸۰۸۴ فقره تسهیلات به بخش صنعت و معدن با میانگین پرداختی هر فقره ۵.۷ میلیارد ریال پرداخت شده است. درضمن در بخش خدمات تعداد ۱۷۴۵۷۶۶ فقره تسهیلات با میانگین پرداخت هر فقره ۰.۸ میلیارد ریال پرداخت شده است.    </p>
      <figure>
        <img src="https://static2.donya-e-eqtesad.com/servev2/4YXSXoYH1TvG/aztreVakjSU,/13980811000756_Test_NewPhotoFree.jpg"/>
      </figure>
      <p>همچنان باید در تداوم مسیر جاری ملاحظات مربوط به کنترل تورم را نیز در نظر گرفت و همواره مراقب قدرت گرفتن پتانسیل تورمی ناشی از فشار تقاضای کل در اقتصاد نیز بود. بر این اساس ضروری است به افزایش توان مالی بانک‌ها از طریق افزایش سرمایه و بهبود کفایت سرمایه بانک‌ها، کاهش تسهیلات غیرجاری و بازگرداندن آنها به مسیر صحیح اعتباردهی بانک‌ها، افزایش بهره‌وری بانک‌ها در تامین سرمایه در گردش تولیدی، پرهیز از فشارهای مضاعف بر دارایی بانک‌ها و ترغیب بنگاه‌های تولیدی به سمت بازار سرمایه به عنوان یک ابزار مهم درتامین مالی طرح‌های اقتصادی (ایجادی) توجه ویژه‌ای کرد. </p>
    </article>
  </body>
</html>