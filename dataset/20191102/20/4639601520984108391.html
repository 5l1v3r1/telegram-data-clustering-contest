<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/sports/kollise-sta-pigadia-o-olympiakos-0-0-me-ksanthi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T20:28:56+00:00"/>
    <meta property="og:title" content="Κόλλησε στα Πηγάδια ο Ολυμπιακός, 0-0 με Ξάνθη"/>
    <meta property="og:description" content="Για τρίτη σερί σεζόν ο Ολυμπιακός αφήνει στην Ξάνθη δύο βαθμούς - Πρώτο ματς από τον Ιούλη που δεν σκοράρουν οι Πειραιώτες."/>
  </head>
  <body>
    <article>
      <h1>Κόλλησε στα Πηγάδια ο Ολυμπιακός, 0-0 με Ξάνθη</h1>
      <h2>Για τρίτη σερί σεζόν ο Ολυμπιακός αφήνει στην Ξάνθη δύο βαθμούς – Πρώτο ματς από τον Ιούλη που δεν σκοράρουν οι Πειραιώτες.</h2>
      <address><time datetime="2019-11-02T20:28:56+00:00">02 Nov 2019, 20:28</time> by <a rel="author">ΤοΒΗΜΑ Team</a></address>
      <p>Είχε 14 τελικές. Είχε τον απόλυτο έλεγχο. Είχε «κατασκηνώσει» και στο αμυντικό τρίτο της Ξάνθης.</p>
      <p>Τίποτε από όλα αυτά όμως δεν έδωσε στον Ολυμπιακό εκείνο το γκολ που θα του επέτρεπε να φύγει νικητής από τα Πηγάδια (0-0).</p>
      <p>
        <a href="https://www.in.gr/2019/11/02/greece/poies-perioxes-tis-attikis-kindyneyoun-perissotero-apo-katastrofikes-plimmyres/">Διαβάστε ακόμη : Ποιες περιοχές της Αττικής κινδυνεύουν περισσότερο από καταστροφικές πλημμύρες</a>
      </p>
      <p>Και κάπως έτσι; Αν ο ΠΑΟΚ νικήσει αύριο τον Παναθηναϊκό, τον πιάνει στην κορυφή.</p>
      <p>Ναι, οι Ερυθρόλευκοι αν και ανηφόρισαν υποψιασμένοι, δεν το «έσπασαν» το μπλόκο των Ακριτών. Και δεν τα κατάφεραν διότι ελάχιστες φορές κατάφεραν την καταφανέστατη υπεροχή τους να τη μετατρέψουν σε «σοβαρές προϋποθέσεις» για γκολ.</p>
      <p>Ξεκίνησαν πιέζοντας ψηλά και έκλεψαν μπόλικες μπάλες. Ούτε όμως μέσω του transition, ούτε κυρίως στο «set» παιχνίδι με τους γηπεδούχους τακτοποιημένους πίσω από τη μπάλα, είχαν τις σωστές επιλογές.</p>
      <p>Πάντα κάτι έλειπε. Ένα σωστό κοντρόλ, μια κάθετη πάσα. Αναπόφευκτα λοιπόν το παιχνίδι μεταφέρθηκε στα πλάγια. Και εκεί γιορτάστηκε της… αγίας-σέντρας.</p>
      <p>Περισσότερα από 40 γεμίσματα. Με τον Αμπάντ όμως σε καλό, σταθερό βράδυ ούτε αυτή η συνθήκη δημιούργησε απειλές ανάλογες με την εικόνα του ματς.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>