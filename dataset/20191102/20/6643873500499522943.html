<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/4qlWO6/krik-sier-ja-til-at-homofile-og-samboere-kan-vaere-ledere"/>
    <meta property="og:site_name" content="Bergens Tidende"/>
    <meta property="article:published_time" content="2019-11-02T20:15:59+00:00"/>
    <meta property="og:title" content="KRIK sier ja til at homofile og samboere kan være ledere"/>
    <meta property="og:description" content="Den kristne ungdomsorganisasjonen KRIK vedtok lørdag kveld at samboere og homofilt samboende kan være frivillige ledere på organisasjonens leirer, melder Dagen."/>
  </head>
  <body>
    <article>
      <h1>KRIK sier ja til at homofile og samboere kan være ledere</h1>
      <h2>Den kristne ungdomsorganisasjonen KRIK vedtok lørdag kveld at samboere og homofilt samboende kan være frivillige ledere på organisasjonens leirer, melder Dagen.</h2>
      <address><time datetime="2019-11-02T20:15:59+00:00">02 Nov 2019, 20:15</time> by <a rel="author">NTB</a></address>
      <p>288 delegater stemte for, mens 150 stemte imot.</p>
      <p>Saken har vært det store spørsmålet på organisasjonens generalforsamling i Porsgrunn, ifølge <a href="https://www.dagen.no/Nyheter/2019-11-02/KRIK-sier-ja-til-at-samboere-og-homofilt-samboende-kan-v%C3%A6re-ledere-815510.html">avisen</a>.</p>
      <p>Bakteppet er at det på et ekstraordinært landsstyremøte i august ble fattet et vedtak om å løfte opp ekteskapet mellom mann og kvinne, men samtidig åpne for at samlivsform ikke skal være avgjørende for om man kan være leirleder i KRIK.</p>
      <p>Vedtaket har skapt reaksjoner, og i forkant av generalforsamlingen var det fremmet forslag om å reversere vedtaket, som imidlertid ble stående.</p>
      <related>
        <h4>Les også</h4>
        <a href="https://www.bt.no/innenriks/i/3J7bAX/helseminister-hoeie-kraftig-ut-mot-homohets"/>
        <a href="https://www.bt.no/btmeninger/leder/i/GG8b8J/homofile-treng-ikkje-hjelp-til-omvending"/>
        <a href="https://www.bt.no/btmeninger/kommentar/i/jdr9nz/laer-deg-homsesex-vebjoern-selbekk"/>
        <a href="https://www.bt.no/btmeninger/debatt/i/kJBJ4v/laere-meg-homsesex-nei-takk"/>
      </related>
    </article>
  </body>
</html>