<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-34/cruzime-extrema-porci-vii-aruncati-in-zid-cu-50-kilometri-la-ora-pentru-teste-ale-centurilor-de-siguranta-152524.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-02T20:05:00+00:00"/>
    <meta property="og:title" content="Cruzime extremă. Porci vii aruncaţi în zid cu 50 kilometri la oră pentru teste ale centurilor de siguranţă"/>
    <meta property="og:description" content="Mai multe ONG-uri internaţionale au acuzat cercetătorii chinezi că au folosit porci vii în teste de impact a unor autovehicule cu diferite obstacole pentru a verifica eficienţa centurilor de siguranţă pentru copii. În urma testelor animalele grav rănite au suferit hemoragii interne, fracturi şi vătămări ale plămânilor, splinei şi ficatului. Experţii în domeniu spun că acest gen de experimente este nejustificate în condiţiile în care testele nu produc rezultate mai concludente decât cele cu manechine."/>
  </head>
  <body>
    <article>
      <h1>Cruzime extremă. Porci vii aruncaţi în zid cu 50 kilometri la oră pentru teste ale centurilor de siguranţă</h1>
      <address><time datetime="2019-11-02T20:05:00+00:00">02 Nov 2019, 20:05</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://cdn.ebihoreanul.ro/static/gallery_big/teste_pe_porci.jpg"/>
        <figcaption>FOTO Qiaolin Wang, Hongyi Xiang, Sishu Guan, International Journal of Crashworthiness Citeste mai mult: adev.ro/q0b1y5</figcaption>
      </figure>
      <p>
        <b>Mai multe ONG-uri internaţionale au acuzat cercetătorii chinezi că au folosit porci vii în teste de impact a unor autovehicule cu diferite obstacole pentru a verifica eficienţa centurilor de siguranţă pentru copii.</b>
      </p>
      <p>
        <b>Teste pe porci vii</b>
      </p>
      <p>Potrivit The Independent, şapte porci au fost legaţi în centuri de siguranţă de sănii şi aruncaţi într-un zid.</p>
      <p>Cercetătorii chinezi şi-au motivat gestul barbar prin faptul că animelele prinse în centură sunt de o înălţime şi structură anatomică similară unui copil de şase ani.</p>
      <p>În urma testelor, animalele grav rănite au suferit hemoragii interne, fracturi şi vătămări ale plămânilor, splinei şi ficatului.</p>
      <p>Publicaţia britanică a mai arătat că înainte testelor porcii au fost lăsaţi fără hrană 24 de ore iar fără apă timp de 6 ore.</p>
      <p>
        <b>Mai bine manechine</b>
      </p>
      <p>Reprezentanţii organizaţiei pentru drepturile animalelor People for the Ethical Treathment of Animals (PETA) au condamnat experienţele ca fiind barbare.</p>
      <p>Cercetătorii au fost acuzaţi că pentru a măsura forţa impactului cercetătorii le-au administrat porcilor un anestezic şi le-au electrozi în abdomen.</p>
      <p>Experţi britanici citaţi de The Independent au declarat că, deşi acceptă testele pe animale, nu pot fi de acord cu astfel de experimente. Aceştia au calificat testele ca nejustificate în condiţiile în care nu sunt cu nimic mai concludente decât cele cu manechine folosite în alte ţări.</p>
    </article>
  </body>
</html>