<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230798/"/>
    <meta property="og:site_name" content="Українська правда"/>
    <meta property="article:published_time" content="2019-11-02T10:21:00+00:00"/>
    <meta property="og:title" content="Вибори у Британії: Джонсон виключив співпрацю з партією &quot;Brexit&quot;"/>
    <meta property="og:description" content="Лідер Консервативної партії Борис Джонсон відкинув пропозицію главу партії “Brexit” Найджела Фараджа утворити блок для участі у дострокових виборах під назвою “Leave alliance” “(Альянс за вихід”)."/>
  </head>
  <body>
    <article>
      <h1>Вибори у Британії: Джонсон виключив співпрацю з партією "Brexit"</h1>
      <address>
        <time datetime="2019-11-02T10:21:00+00:00">02 Nov 2019, 10:21</time>
      </address>
      <p>Лідер Консервативної партії Борис Джонсон відкинув <a href="https://www.eurointegration.com.ua/news/2019/11/1/7102534/">пропозицію</a><b><a href="https://www.eurointegration.com.ua/news/2019/11/1/7102534/"> </a></b>главу партії "Brexit" Найджела Фараджа утворити блок для участі у дострокових виборах під назвою "Leave alliance" "(Альянс за вихід").</p>
      <p>Як повідомляє <a href="https://www.eurointegration.com.ua/news/2019/11/2/7102553/">"Європейська правда"</a>, про це Джонсон сказав в інтерв’ю <a href="https://news.sky.com/">"Sky News"</a>.</p>
      <p>"Я виключав пакт з будь-ким, тому що не вважаю, що робити це розумно. Ми пишаємось нашими переконаннями, ми пишаємось нашим консерватизмом "Єдина нація", - сказав Джонсон.</p>
      <p>Фарадж напередодні заявив, що утримається від виставлення кандидата на кожне місце у парламенті Британії, якщо прем'єр-міністр відмовиться від угоди про вихід з ЄС та приєднається до нього в "пакті про ненапад".</p>
      <p>Але Джонсон наполягає, що він не збирається домовлятися з жодним лідером партії до виборів 12 грудня.</p>
      <p>"Єдиним ймовірним наслідком голосування за них (інших партійних лідерів), а не за нас як консерваторів, є те, що ви робите більш імовірним, що ви отримаєте Джеремі Корбіна і лейбористів і хаотичне сузір'я інших партій", - сказав він.</p>
      <p>У Британії на 12 грудня призначені <a href="https://www.eurointegration.com.ua/news/2019/10/31/7102467/">дострокові парламентські вибори</a><b>. </b>Їх призначили після того, як у парламенті <a href="https://www.eurointegration.com.ua/news/2019/11/1/7102512/">не вдалося затвердити</a> угоду про Brexit і країна знову не змогла вийти з ЄС.</p>
      <p>
        <i>
          <b>Читайте також – <a href="https://www.eurointegration.com.ua/articles/2019/10/31/7102449/">"Вибори замість Brexit: чи здатний новий парламент вивести Британію з ЄС"</a></b>
        </i>
      </p>
    </article>
  </body>
</html>