<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/02/attacco-terroristico-mali-54-morti/"/>
    <meta property="og:site_name" content="Il Post"/>
    <meta property="article:published_time" content="2019-11-02T10:42:32+00:00"/>
    <meta property="og:title" content="Nel nordest del Mali sono stati uccisi 53 soldati e un civile in un attacco terroristico"/>
    <meta property="og:description" content="Il governo del Mali ha detto che venerdì c'è stato un attacco terroristico contro una postazione militare a Indelimane, nel nordest del paese, in cui sono stati uccisi 53 soldati e un civile. Nessun gruppo ha rivendicato l'attacco e per ora l'esercito maliano non ha dato altre informazioni al riguardo. Il Mali è"/>
  </head>
  <body>
    <article>
      <h1>Nel nordest del Mali sono stati uccisi 53 soldati e un civile in un attacco terroristico</h1>
      <address>
        <time datetime="2019-11-02T10:42:32+00:00">02 Nov 2019, 10:42</time>
      </address>
      <p>Il governo del Mali ha detto che venerdì <a href="https://www.bbc.com/news/world-africa-50273312">c’è stato un attacco terroristico</a> contro una postazione militare a Indelimane, nel nordest del paese, in cui sono stati uccisi 53 soldati e un civile. Nessun gruppo ha rivendicato l’attacco e per ora l’esercito maliano non ha dato altre informazioni al riguardo.</p>
      <p>Il Mali è colpito dalle violenze di miliziani islamisti dal 2012, quando alcuni gruppi radicali presero il controllo del nord del paese. Con l’aiuto della Francia, l’esercito maliano è riuscito a recuperare il territorio perso, ma gli attacchi terroristici non sono terminati. Quello di venerdì è stato uno degli attacchi più gravi compiuti nel paese nell’ultimo decennio.</p>
    </article>
  </body>
</html>