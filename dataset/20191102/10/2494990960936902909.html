<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iltempo.it/cronache/2019/11/02/news/a13-autostrada-incidente-oggi-morti-neonata-1233925/"/>
    <meta property="og:site_name" content="Il Tempo"/>
    <meta property="article:published_time" content="2019-11-02T10:02:00+00:00"/>
    <meta property="og:title" content="Schianto camper-pullman: famiglia distrutta sull'A13"/>
    <meta property="og:description" content="Una famiglia intera distrutta sulla'A13. Sono padre, madre e figlia di 5 mesi le tre vittime dello schianto mortale avvenuto la scorsa notte in autostrada, nel Bolognese intorno a mezzanotte e me"/>
  </head>
  <body>
    <article>
      <h6 class="kicker">INCIDENTE MORTALE</h6>
      <h1>Schianto camper-pullman: famiglia distrutta sull'A13</h1>
      <address>
        <time datetime="2019-11-02T10:02:00+00:00">02 Nov 2019, 10:02</time>
      </address>
      <p>Una famiglia intera distrutta sull'A13. Sono padre, madre e figlia di 5 mesi le tre vittime dello schianto mortale avvenuto la scorsa notte in autostrada, nel Bolognese intorno a mezzanotte e mezza. Era una famiglia della provincia di Vicenza - i genitori di 32 e 29 anni con la neonata - che viaggiava su un camper e stava probabilmente tornando verso casa. Il mezzo è stato tamponato da un'utilitaria e, dopo aver urtato il newjersey, si è ribaltato in mezzo alla carreggiata dove è stato nuovamente tamponato da un pullman che stava sopraggiungendo tra Bologna Interporto e Altedo, in direzione Padova. Altre quattro persone sono rimaste ferite nell'incidente. Sul luogo dell'incidente sono intervenuti i soccorsi sanitari e meccanici, le pattuglie della polizia stradale ed il personale della Direzione 3° Tronco di Bologna di Autostrade per l'Italia. </p>
    </article>
  </body>
</html>