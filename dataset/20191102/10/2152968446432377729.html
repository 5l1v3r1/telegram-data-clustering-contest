<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/02/otide-si-rykovoditeliat-na-zagorche-venelin-krystev.428289"/>
    <meta property="og:site_name" content="Dnes.bg"/>
    <meta property="article:published_time" content="2019-11-02T10:00:00+00:00"/>
    <meta property="og:title" content="Отиде си ръководителят на &quot;Загорче&quot; Венелин Кръстев"/>
    <meta property="og:description" content="40 години той стои зад успехите на ансамбъла | Dnes.bg"/>
  </head>
  <body>
    <article>
      <h1>Отиде си ръководителят на "Загорче" Венелин Кръстев</h1>
      <h2>40 години той стои зад успехите на ансамбъла</h2>
      <address><time datetime="2019-11-02T10:00:00+00:00">02 Nov 2019, 10:00</time> by <a rel="author" href="https://www.dnes.bg/author/291" target="_blank">Нели Христова</a></address>
      <p>На Деня на народните будители, след кртако боледуване си отиде Венелин Кръстев - дългогодишен художествен ръководител на ансамбъл "Загорче".</p>
      <p>Той бе душата на детската формация, който ръководи в продължение на 40 години. През това време "Загорче" се превръща в един от водещите ансамбли в страната. Десетилетия наред "Загорче“ прославя красотата и очарованието на българския фолклор в цяла Европа - над 1700 концерта и почти 50 турнета са осъществени през този период. Повече от две хиляди над деца остават завинаги запленени от магията на българските народни песни и танци.</p>
      <p>"Такъв беше Венелин Кръстев! Вихрен, чувствен, самобитен талант, респектиращ авторитет, искрен приятел, достоен пример за поколенията!", спомнят си за него от ансамбъла.</p>
      <p>Поклонението ще бъде на 3 ноември, неделя, от 11 часа в залата на Ансамбъл "Загорче".</p>
    </article>
  </body>
</html>