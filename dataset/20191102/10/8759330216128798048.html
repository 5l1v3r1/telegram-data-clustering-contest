<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902046/-geen-kompany-en-sandler-bij-anderlecht-chadli-mogelijk-wel-fit-voor-cercle-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T10:03:00+00:00"/>
    <meta property="og:title" content="'Geen Kompany en Sandler bij Anderlecht, Chadli mogelijk wel fit voor Cercle'"/>
    <meta property="og:description" content="RSC Anderlecht zag de voorbije dagen hoe de ziekenboeg steeds voller liep. Voor Nacer Chadli lijkt een terugkeer er stilaan aan te komen. Anderlecht stelt namelijk alles in het werk om hem fit te krijgen voor komend weekend."/>
  </head>
  <body>
    <article>
      <h1>'Geen Kompany en Sandler bij Anderlecht, Chadli mogelijk wel fit voor Cercle'</h1>
      <address>
        <time datetime="2019-11-02T10:03:00+00:00">02 Nov 2019, 10:03</time>
      </address>
      <p>
        <b>RSC Anderlecht zag de voorbije dagen hoe de ziekenboeg steeds voller liep. Voor Nacer Chadli lijkt een terugkeer er stilaan aan te komen. Anderlecht stelt namelijk alles in het werk om hem fit te krijgen voor komend weekend.</b>
      </p>
      <p>Zondag ontvangt Anderlecht hekkensluiter Cercle Brugge. De Brusselaars verwachten een stevige Brugse muur, waardoor de creativiteit van Chadli welgekomen is. Volgens <b><i>Het Laatste Nieuws</i></b> heeft Anderlecht er goede hoop op dat de Rode Duivel effectief speelklaar zal zijn voor de komst van Cercle.</p>
      <aside>Lees meer<br/><a href="https://www.voetbalprimeur.be/nieuws/902033/anthuenis-verwacht-nog-veel-van-anderlecht-alleen-de-titel-wordt-moeilijk-.html?itm_source=www.voetbalprimeur.be&amp;itm_medium=highlighted-content">Anthuenis verwacht nog veel van Anderlecht: "Alleen de titel wordt moeilijk"</a></aside>
      <p>Anderlecht-trainer <a href="https://www.voetbalprimeur.be/nieuws/901934/vercauteren-hoopt-op-comeback-tegen-cercle-brugge-nog-niet-zeker-.html">Frank Vercauteren kondigde na de wedstrijd tegen KAA Gent al aan dat er wellicht één speler terugkeert uit blessure.</a> Dat moet dan over Chadli gaan, aldus de krant. Anderlecht mag hopen op zijn terugkeer, want met vijf doelpunten en vier assists was de Rode Duivel al bijzonder belangrijk.</p>
      <p>Voor Philippe Sandler en Vincent Kompany komt de wedstrijd tegen Cercle Brugge nog te vroeg. Adrien Trebel, die pas geopereerd werd aan de knie, staat nog een drietal weken aan de kant. Hij wordt pas na de volgende interlandbreak speelklaar verwacht.</p>
      <aside>Lees meer<br/><a href="https://www.voetbalprimeur.be/nieuws/902041/anderlecht-heeft-een-piepjonge-ploeg-maar-breekt-zijn-record-niet.html?itm_source=www.voetbalprimeur.be&amp;itm_medium=highlighted-content">Anderlecht heeft een piepjonge ploeg, maar breekt zijn record niet</a></aside>
    </article>
  </body>
</html>