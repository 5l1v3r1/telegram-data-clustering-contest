<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/liban-zabojca-pracownicy-brytyjskiej-ambasady-rebeki-dykes-skazany-na-kare-smierci,982313.html"/>
    <meta property="og:site_name" content="TVN24"/>
    <meta property="article:published_time" content="2019-11-02T10:21:12+00:00"/>
    <meta property="og:title" content="Zabił pracownicę brytyjskiej ambasady w Libanie. Skazany na karę śmierci"/>
    <meta property="og:description" content="Sąd w Libanie skazał w piątek taksówkarza na karę śmierci za zabójstwo Rebeki Dykes w grudniu 2017 roku. Kobieta była zatrudniona w brytyjskiej ambasadzie w Bejrucie."/>
  </head>
  <body>
    <article>
      <h1>Zabił pracownicę brytyjskiej ambasady w Libanie. Skazany na karę śmierci</h1>
      <address><time datetime="2019-11-02T10:21:12+00:00">02 Nov 2019, 10:21</time> by <a rel="author">asty/tr</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/e4f7f340-3a3b-40d4-9c97-ad37a301f183-480p.mp4"/>
          <figcaption>Zabójca pracownicy brytyjskiej ambasady Rebeki Dykes skazany...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b3bbccd6c008e727785cb81b1aa08ac5/8a03424a-166a-4aea-aef6-e384775e4c3c-480p.mp4"/>
          <figcaption>Zabójstwo pracownicy ambasady Wielkiej Brytanii</figcaption>
        </figure>
        <figcaption>Zabójca pracownicy brytyjskiej ambasady Rebeki Dykes skazany na karę śmierci<cite>Foto: Reuters | Video: Reuters</cite></figcaption>
      </slideshow>
      <h3>Sąd w Libanie skazał w piątek taksówkarza na karę śmierci za zabójstwo Rebeki Dykes w grudniu 2017 roku. Kobieta była zatrudniona w brytyjskiej ambasadzie w Bejrucie.</h3>
      <p>Skazany Tariq Houshieh, obywatel Libanu, przyznał się do zgwałcenia i uduszenia brytyjki Rebeki Dykes, która w chwili śmierci miała 30 lat.</p>
      <related>
        <a href="https://www.tvn24.pl/wiadomosci-ze-swiata,2/brytyjska-dyplomatka-znaleziona-martwa-media-aresztowany-taksowkarz,799368.html"/>
      </related>
      <p>- Oskarżony Tariq Houshieh usłyszał dzisiaj wyrok kary śmierci za zabójstwo pracownicy brytyjskiej ambasady Rebeki Dykes. Skazany ma prawo do apelacji – przekazał libański prawnik Antoine Hanna Nehme.</p>
      <h3>Kara śmierci może być zamieniona na dożywocie</h3>
      <p>Brytyjskie media informują, że <a href="https://www.tvn24.pl/liban-brytyjska-dyplomatka-rebecca-dykes-znaleziona-martwa,799368,s.html">Dykes zamówiła kurs Uberem, wracając z przyjęcia u znajomych w Bejrucie. Zwłoki kobiety znaleziono 16 grudnia 2017 roku przy autostradzie</a>, na północ od stolicy.</p>
      <p>Możliwe, że kara śmierci wymierzona mordercy Brytyjki zostanie zamieniona na dożywocie - zwracają uwagę media.</p>
      <p>Sędziowie w Libanie regularnie zasądzają karę śmierci za dokonanie morderstwa, jednak w kraju obowiązuje nieoficjalne moratorium i od 2004 roku nie przeprowadzono żadnej egzekucji - twierdzi organizacja praw człowieka Human Rights Watch, cytowana przez agencję Reutera.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/v/b3bbccd6c008e727785cb81b1aa08ac5/8a03424a-166a-4aea-aef6-e384775e4c3c/S/019.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Zabójstwo pracownicy ambasady Wielkiej Brytanii<cite>Wideo: Reuters</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/ministrowie-beda-wybierani-na-podstawie-kompetencji-a-nie-politycznej-lojalnosci,982103.html"/>
        <a href="https://www.tvn24.pl/wiadomosci-ze-swiata,2/czas-abysmy-przezyli-wielki-szok-premier-libanu-oglasza-dymisje-rzadu,981428.html"/>
        <a href="https://www.tvn24.pl/wiadomosci-ze-swiata,2/ktos-chce-wywolac-w-libanie-wojne-domowa,980582.html"/>
        <a href="https://www.tvn24.pl/wiadomosci-ze-swiata,2/jestesmy-glodni-banki-wciaz-zamkniete-w-libanie-wrze,980171.html"/>
        <a href="https://www.tvn24.pl/wiadomosci-ze-swiata,2/protesty-wystraszyly-dziecko-zaspiewali-mu-baby-shark,979742.html"/>
      </related>
    </article>
  </body>
</html>