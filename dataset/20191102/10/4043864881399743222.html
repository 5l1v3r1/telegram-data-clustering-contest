<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/2/7230799/"/>
    <meta property="og:site_name" content="Українська правда"/>
    <meta property="article:published_time" content="2019-11-02T10:42:00+00:00"/>
    <meta property="og:title" content="&quot;Слуга народу&quot; обіцяє зробити все можливе для безпеки журналістів"/>
    <meta property="og:description" content="У партії “Слуга народу” обіцяють зробити все можливе, щоб журналісти в Україні почувалися в безпеці."/>
  </head>
  <body>
    <article>
      <h1>"Слуга народу" обіцяє зробити все можливе для безпеки журналістів</h1>
      <address>
        <time datetime="2019-11-02T10:42:00+00:00">02 Nov 2019, 10:42</time>
      </address>
      <p>У партії "Слуга народу" обіцяють зробити все можливе, щоб журналісти в Україні почувалися в безпеці.</p>
      <p><b>Джерело</b>: <a href="https://www.facebook.com/sluganarodu.official/photos/a.605890223250314/707165599789442/?type=3&amp;theater">Заява </a>партії до міжнародного дня припинення безкарності за злочини проти журналістів.</p>
      <p><b>Дослівно</b>: "Ми зробимо все можливе, аби журналісти, які живуть і працюють в Україні, почували себе в безпеці та дійсно були четвертою владою, що допомагає робити країну кращою".</p>
      <p><b>Деталі</b>: У партії нагадали, що резолюцію про відзначення 2 листопада міжнародного дня припинення безкарності за злочини проти журналістів було ухвалено в 2013 році Генеральною Асамблеєю ООН. Дату обрано на знак вшанування пам’яті двох убитих французьких журналістів.</p>
      <p>Резолюція ООН засуджує всі акти насилля проти працівників ЗМІ та закликає весь цивілізований світ попереджати злочини й притягувати винних до відповідальності.</p>
      <p><b>Передісторія</b>:</p>
      <ul>
        <li>31 жовтня народний депутат від "Слуги народу" Богдан Яременко у Верховній Раді нагадав журналістам, які опублікували його особисте листування з повіями, про <a href="https://www.pravda.com.ua/news/2019/10/31/7230624/">кримінальну відповідальність</a>.</li>
        <li>У серпні глава Офісу президента Андрій Богдан <a href="https://www.pravda.com.ua/news/2019/08/3/7222700/">заявляв</a>, що команда президента спілкується із суспільством "без посередників і без журналістів".</li>
      </ul>
      <footer>Українська правда</footer>
    </article>
  </body>
</html>