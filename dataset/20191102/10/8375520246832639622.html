<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/criminal/na-donbasi-gromadyanin-turechchini-verbuvav-ukrajinok-u-zakordonni-bordeli-637204.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-02T10:44:26+00:00"/>
    <meta property="og:title" content="На Донбасі громадянин Туреччини вербував українок у закордонні борделі"/>
    <meta property="og:description" content="Громадянин Туреччини спокушав молодих українок обіцянками про високий заробіток за кордоном"/>
  </head>
  <body>
    <article>
      <h1>На Донбасі громадянин Туреччини вербував українок у закордонні борделі</h1>
      <address>
        <time datetime="2019-11-02T10:44:26+00:00">02 Nov 2019, 10:44</time>
      </address>
      <h4>Громадянин Туреччини спокушав молодих українок обіцянками про високий заробіток за кордоном</h4>
      <p>У районі операції Об’єднаних сил Оперативні підрозділи Держприкордонслужби затримали громадянина Туреччини, який вербував українок, що опинилися у скруті, у закордонні борделі.</p>
      <p>45-річний громадянин Туреччини знаходив дівчат та жінок, які перебували в складному матеріальному становищі, через соціальні мережі він переконував їх на працевлаштування в сексіндустрію в одній з країн Західної Європи. Про це <a href="https://dpsu.gov.ua/ua/news/Ukrainok-u-skruti-gromadyanin-Turechchini-pidbivav-na-zarobitki-v-zakordonni-bordeli/">повідомляє</a> пресслужба Держприкордонслужби України.</p>
      <p>Вербувальника зупинили на одному з блокпостів співробітники оперативних підрозділів Донецько-Луганського регіонального управління ДПСУ у взаємодії зі співробітниками поліції в Донецькій області. Іноземець після пошуку нових жертв повертався з м. Маріуполь. Він саме перевозив двох громадянок України, яких збирався вивезти за кордон для їх подальшої сексуальної експлуатації в країнах Європейського союзу. </p>
      <p>За даним фактом розпочато кримінальне провадження за ч.2 ст. 149 КК України  (Торгівля людьми або інша незаконна угода щодо людини), в рамках якого правоохоронці задокументували декілька фактів вербування громадянок України.</p>
      <p>Іноземцю повідомлено про підозру у вчиненні кримінального правопорушення, слідство триває.</p>
      <related>
        <a href="https://glavcom.ua/kyiv/news/u-kijevi-vikrito-bordel-zamaskovaniy-pid-masazhniy-salon-video-636423.html"/>
        <a href="https://glavcom.ua/news/noviy-glava-nacpoliciji-rozpoviv-pro-legalizaciyu-zbroji-narkotikiv-i-prostituciyu--630658.html"/>
        <a href="https://glavcom.ua/country/criminal/prikordonniki-zatrimali-belgiycya-yakiy-zbiravsya-prodati-troh-ukrajinok-610512.html"/>
      </related>
    </article>
  </body>
</html>