<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811052.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T10:38:00+00:00"/>
    <meta property="og:title" content="راهکار العامری برای حل بحران عراق"/>
    <meta property="og:description" content="به گزارش تسنیم، الفرات گزارش داد هادی العامری در بیانیه‌ای اظهار داشت: با احترام فراوان به تمام ابتکارهای سیاسی صادقانه و مخلصانه برای دستیابی به راهی برای حل خواسته‌های ملت عراق که تظاهرات کنندگان آن را بیان کرده‌اند، ما معتقدیم که راه‌حل واقعی در ضرورت تجدیدساختار روند سیاسی تحت سقف و چارچوب قانون اساسی از طریق تغییرات اساسی در قانون اساسی است، چرا که شکست نظام پارلمانی ثابت شده و دیگر نفعی ندارد و به همین سبب باید نظام دیگری که مناسب وضع‌مان باشد، شکل گیرد."/>
  </head>
  <body>
    <article>
      <h1>راهکار العامری برای حل بحران عراق</h1>
      <address>
        <time datetime="2019-11-02T10:38:00+00:00">02 Nov 2019, 10:38</time>
      </address>
      <p>رئیس ائتلاف الفتح خاطرنشان کرد شکست نظام پارلمانی عراق ثابت شده و باید نظام دیگری که متناسب با وضعیت کشورمان باشد، شکل گیرد.</p>
      <p>به گزارش تسنیم، الفرات گزارش داد هادی العامری در بیانیه‌ای اظهار داشت: با احترام فراوان به تمام ابتکارهای سیاسی صادقانه و مخلصانه برای دستیابی به راهی برای حل خواسته‌های ملت عراق که تظاهرات کنندگان آن را بیان کرده‌اند، ما معتقدیم که راه‌حل واقعی در ضرورت تجدیدساختار روند سیاسی تحت سقف و چارچوب قانون اساسی از طریق تغییرات اساسی در قانون اساسی است، چرا که شکست نظام پارلمانی ثابت شده و دیگر نفعی ندارد و به همین سبب باید نظام دیگری که مناسب وضع‌مان باشد، شکل گیرد.</p>
      <p>العامری افزود دولت‌های محلی (شوراهای  استانی و استانداران) هم شکستشان اثبات شده و شوراهای استانی باید منحل شود و استاندار هم به‌طور مستقیم از سوی ملت انتخاب شود.</p>
      <p>
        <b>تأکید حلبوسی بر پایبندی کامل به نقشه راه مرجعیت</b>
      </p>
      <p>رئیس پارلمان عراق بر پایبندی کامل به نقشه راهی که مرجعیت عالی دینی ترسیم کرده،‌ تأکید کرد و گفت مرجعیت بار دیگر نشان داد که سوپاپ اطمینان عراق است.</p>
      <p>حلبوسی در بیانیه‌ای خاطرنشان کرد: ما به‌عنوان نمایندگان مجلس به‌طور گسترده و مستمر برای ملت و مطالباتش به‌دور از فشارهای خارجی تلاش خواهیم کرد.</p>
      <p>وی بر تلاش جدی برای انجام تغییرات در قانون اساسی از طریق همکاری با نمایندگان تظاهرات کنندگان و نخبگان و دانشگاهیان تأکید کرد.</p>
      <p>حلبوسی همچنین خاطرنشان کرد مجلس نمایندگان برای تسریع در اجرای نقشه راهی که مرجعیت عالی دینی وضع کرده نشست برگزار خواهد کرد.</p>
    </article>
  </body>
</html>