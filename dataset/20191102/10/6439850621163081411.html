<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458123/%E0%A6%AE%E0%A6%BE%E0%A6%B2%E0%A6%BF%E0%A6%A4%E0%A7%87-%E0%A6%9C%E0%A6%99%E0%A7%8D%E0%A6%97%E0%A6%BF-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A6%85%E0%A6%A8%E0%A7%8D%E0%A6%A4%E0%A6%A4-%E0%A7%A9%E0%A7%AB-%E0%A6%B8%E0%A7%87%E0%A6%A8%E0%A6%BE-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-02T10:42:00+00:00"/>
    <meta property="og:title" content="মালিতে জঙ্গি হামলায় অন্তত ৩৫ সেনা নিহত"/>
    <meta property="og:description" content="অনলাইন ডেস্ক ॥ পশ্চিম আফ্রিকার দেশ মালিতে জঙ্গি হামলায় অন্তত ৩৫ সেনা নিহত হয়েছে বলে কর্মকর্তারা জানিয়েছেন। শুক্রবার মালির উত্তরাঞ্চলের একটি সেনা অবস্থানে এ হামলা হয় বলে জানিয়েছে বিবিসি। নিহতের সংখ্যা আরও বাড়তে পারে বলেও আশঙ্কা করা হচ্ছে। সেপ্টেম্বরের শেষে মালির কেন্দ্রে দুটি সামরিক ঘাঁটিতে সমন্বিত হামলা চালিয়ে ..."/>
  </head>
  <body>
    <article>
      <h1>মালিতে জঙ্গি হামলায় অন্তত ৩৫ সেনা নিহত</h1>
      <address>
        <time datetime="2019-11-02T10:42:00+00:00">02 Nov 2019, 10:42</time>
      </address>
      <figure>
        <img src="http://www.dailyjanakantha.com/files/201911/1572694899_03.jpg"/>
      </figure>
      <p>অনলাইন ডেস্ক ॥ পশ্চিম আফ্রিকার দেশ মালিতে জঙ্গি হামলায় অন্তত ৩৫ সেনা নিহত হয়েছে বলে কর্মকর্তারা জানিয়েছেন।</p>
      <p>শুক্রবার মালির উত্তরাঞ্চলের একটি সেনা অবস্থানে এ হামলা হয় বলে জানিয়েছে বিবিসি।</p>
      <p>নিহতের সংখ্যা আরও বাড়তে পারে বলেও আশঙ্কা করা হচ্ছে।</p>
      <p>সেপ্টেম্বরের শেষে মালির কেন্দ্রে দুটি সামরিক ঘাঁটিতে সমন্বিত হামলা চালিয়ে জঙ্গিরা আরও ৩৮ জনকে হত্যা করেছিল। ওই হামলার রেশ কাটতে না কাটতেই এবার উত্তরাঞ্চলে এ হামলা হল।</p>
      <p>পশ্চিম আফ্রিকার এ দেশটিতে মধ্যপ্রাচ্যভিত্তিক জঙ্গিসংগঠন আল কায়েদা ও ইসলামিক স্টেটের শক্ত ঘাঁটি আছে। এসব ঘাঁটি থেকেই মূলত সাহেল নামে পরিচিত উপকূলীয় অঞ্চল বিশেষ করে নাইজার ও বুরকিনা ফাসোর কিছু অংশে জঙ্গিরা তাদের কার্যক্রম পরিচালনা করে আসছে।</p>
      <p>শুক্রবারের হামলায় মালির সশস্ত্র বাহিনীর অন্তত ৩৫ জন নিহত হয়েছে বলে ফেইসবুক পেইজে দেওয়া পোস্টে জানিয়েছে দেশটির সেনাবাহিনী।</p>
      <p>সেপ্টেম্বরের হামলায় দেশটির সরকার জঙ্গিদের কাছে ওই দুটি সেনাঘাঁটির নিয়ন্ত্রণ হারিয়েছিল। মালিতে ফরাসী সেনা ও আন্তর্জাতিক বাহিনীর উপস্থিতি সত্ত্বেও সাম্প্রতিক মাসগুলোতে জঙ্গি গোষ্ঠীগুলোর তৎপরতা বেড়েছে।</p>
    </article>
  </body>
</html>