<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739661"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T10:30:00+00:00"/>
    <meta property="og:title" content="แฉรุ่นพี่ม.ดังเชียงใหม่รับน้องโหด ไม้หน้าสามฟาดขาหัก"/>
    <meta property="og:description" content="ผู้ปกครองแฉยับ รุ่นพี่มหาวิทยาลัยดังเชียงใหม่ รับน้องโหด โดนก้านกล้วยและไม้หน้าสามห่อผ้าฟาดจนขาหัก แถมถูกซ่อมทุกอาทิตย์ ชาวเน็ตยุเอาผิดรุ่นพี่อย่าเอาไว้"/>
  </head>
  <body>
    <article>
      <h1>แฉรุ่นพี่ม.ดังเชียงใหม่รับน้องโหด ไม้หน้าสามฟาดขาหัก</h1>
      <address>
        <time datetime="2019-11-02T10:30:00+00:00">02 Nov 2019, 10:30</time>
      </address>
      <p>
        <b>ผู้ปกครองแฉยับ รุ่นพี่มหาวิทยาลัยดังเชียงใหม่ รับน้องโหด โดนก้านกล้วยและไม้หน้าสามห่อผ้าฟาดจนขาหัก แถมถูกซ่อมทุกอาทิตย์ ชาวเน็ตยุเอาผิดรุ่นพี่อย่าเอาไว้</b>
      </p>
      <p>ยังคงกลายเป็นกิจกรรมในรั้วมหาวิทยาลัย ที่ถูกหยิบยกขึ้นมาพูดอย่างไม่จบไม่สิ้น ถึงความหฤโหดของบรรดารุ่นพี่ที่จัดกิจกรรม”รับน้องโหด”จนเกิดความรุนแรงถึงแก่ชีวิตในแต่ละปี และไม่สามารถเอาผิดขั้นรุนแรงกับรุ่นที่ที่กระทำการทารุณกรรมรุ่นน้องได้ รวมถึงแม้ว่าที่ผ่านมา จะมีหลายมหาวิทยาลัยสั่งให้หยุดการใช้ความรุนแรง กับรุ่นน้อง  แต่ความรุนแรงมีให้เห็นทุกปี และคนเสียใจไม่ใช่ใครที่ไหนนั่นคือครอบครัว ญาติพี่น้องที่ต้องสูญเสียบุตรหลานอันเป็นที่รักนั่นเอง<br/><br/>ล่าสุดเมื่อวันที่ 2 พ.ย.ได้เกิดเหตุการณ์ความรุนแรงในมหาวิทยาลัยขึ้นอีก เมื่อแฟนเพจเฟซบุ๊ก  รับน้องสร้างสรรค์ระดับโคตรมหากาฬ ได้เผยแพร่แชทข้อความไลน์จากผู้ปกครอง ที่มีหลานชายศึกษาอยู่ มหาวิทยาลัยชื่อดังแห่งหนึ่ง ใน จ.เชียงใหม่ พร้อมภาพรอยแผลขนาดใหญ่ที่ปรากฎบริเวณแผ่นหลัง โดยเจ้าของข้อความได้ระบุว่า หลานชาย ตนถูกซ้อมทุกอาทิตย์ แถมยังมีคนถูกรับน้องจนขาหัก จากการโดนก้านกล้วย และไม้หน้าสามห่อผ้าฟาด แม้จะหมดฤดูการรับน้องไปแล้ว แต่ยังคงถูกเรียกไปซ่อมทุกสัปดาห์</p>
      <figure>
        <img src="https://www.dailynews.co.th/admin/upload/20191102/news_qUkGhvaYqP160205_533.jpg?v=20191103093?v=6787"/>
      </figure>
      <p>ทั้งนี้ หลังจากมีการโพสต์ข้อความดังกล่าวออกไป ได้มีชาวโลกออนไลน์ที่เคยเรียนอยู่มหาวิทยาลัยดังกล่าว ได้ออกมาแฉว่า มหาวิทยาลัยแห่งนี้รับน้องแบบสร้างสรรค์โคตรมหากาฬ และเป็นแบบนี้มานานแล้ว ต้องระวังด้วย เพราะขนาดนักข่าวที่เข้าไปทำข่าวมีสิทธิ์ถูกซ้อมสูง อย่างไรก็ตามได้มีรุ่นพี่ที่จบไปแล้ว ได้ออกมาระบุว่า ตนเองเคยเรียนที่มหาวิทยาลัยดังกล่าว ซึ่งการรับน้องรวมจะมีความปลอดภัยมีอาจารย์ดูแลอย่างใกล้ชิด แต่เรื่องแบบนี้จะเกิดขึ้นเฉพาะบางสาขา ซึ่งไม่เกี่ยวกับการรับน้องรวม ซึ่งเห็นด้วยกับการตามหาคนผิดมารับผิดชอบ</p>
      <figure>
        <img src="https://www.dailynews.co.th/admin/upload/20191102/news_qIdAlOJDKg160206_533.jpg?v=20191103093?v=6680"/>
      </figure>
      <p>ขอบคุณภาพและข้อความจากเพจ รับน้องสร้างสรรค์ระดับโคตรมหากาฬ</p>
    </article>
  </body>
</html>