<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/makgregor-zaplatit-shtraf-za-napad-na-vidviduvachiv-pabu-328256_.html"/>
    <meta property="og:site_name" content="DT.ua"/>
    <meta property="article:published_time" content="2019-11-02T10:28:00+00:00"/>
    <meta property="og:title" content="Макгрегор заплатить штраф за напад на відвідувачів пабу"/>
    <meta property="og:description" content="Ірландський боєць відбувся фінансовим покаранням."/>
  </head>
  <body>
    <article>
      <h1>Макгрегор заплатить штраф за напад на відвідувачів пабу</h1>
      <h2>Ірландський боєць відбувся фінансовим покаранням.</h2>
      <address>
        <time datetime="2019-11-02T10:28:00+00:00">02 Nov 2019, 10:28</time>
      </address>
      <p>Колишній чемпіон UFC <b><a href="https://dt.ua/SPORT/makgregor-vpershe-vidvidav-ukrayinu-vse-scho-potribno-znati-pro-vizit-irlandcya-v-kiyiv-327201_.html">Конор Макгрегор</a></b> оштрафований на тисячу доларів за напад на відвідувача пабу в Дубліні, повідомляє Daily Mail.</p>
      <p>Інцидент стався у квітні, коли спортсмен увійшов в один з барів і посварився з відвідувачем, який відмовився пити віскі власного бренду бійця. Макгрегор завдав удар літній людині та покинув заклад.</p>
      <p>Макгрегор визнав себе винним, а потерпілий прийняв вибачення і не став виступати в суді.</p>
      <p>Нагадаємо, ірландець в останньому своєму бою восени минулого року поступився у четвертому раунді задушливим прийомом Хабібу Нурмагомедову. Після поєдинку за межами октагона зав'язалася величезна бійка.</p>
      <p>Пізніше Нурмагомедова відсторонили від боїв на 9 місяців і оштрафували на 500 тисяч доларів. Макгрегор отримав дискваліфікацію на 6 місяців і був оштрафований на 50 тисяч доларів.</p>
      <p>Раніше повідомлялося про те, що <b><a href="https://dt.ua/SPORT/makgregor-vpershe-vidvidav-ukrayinu-vse-scho-potribno-znati-pro-vizit-irlandcya-v-kiyiv-327201_.html">Макгрегор відвідав Київ</a></b>.</p>
      <footer>За матеріалами: <a href="https://dt.ua/go/aHR0cDovL3d3dy5kYWlseW1haWwuY28udWsv">Daily Mail</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>