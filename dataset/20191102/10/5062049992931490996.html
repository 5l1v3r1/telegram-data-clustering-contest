<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10608--denni-menu-2-11-2019-pliskova-v-semifinale-turnaje-mistryn-neuspela-ve-hre-bude-jeste-strycova"/>
    <meta property="og:site_name" content="Tenisový svět"/>
    <meta property="article:published_time" content="2019-11-02T10:00:00+00:00"/>
    <meta property="og:title" content="Denní menu, 2.11.2019: Plíšková v semifinále Turnaje mistryň neuspěla. Ve hře bude ještě Strýcová"/>
    <meta property="og:description" content="Vrcholící Turnaj mistryň je hlavním bodem sobotního programu. Karolína Plíšková v semifinále dvouhry padla s Ashleigh Bartyovou. Ve čtyřhře se v semifinále představí Barbora Strýcová se Su-wej Sie. Jiří Veselý si také zahraje o finále v německém Eckentalu, kde bude plnit roli výrazného favorita."/>
  </head>
  <body>
    <article>
      <h1>Denní menu, 2.11.2019: Plíšková v semifinále Turnaje mistryň neuspěla. Ve hře bude ještě Strýcová</h1>
      <address>
        <time datetime="2019-11-02T10:00:00+00:00">02 Nov 2019, 10:00</time>
      </address>
      <p>
        <b>Vrcholící Turnaj mistryň je hlavním bodem sobotního programu. Karolína Plíšková v semifinále dvouhry padla s Ashleigh Bartyovou. Ve čtyřhře se v semifinále představí Barbora Strýcová se Su-wej Sie. Jiří Veselý si také zahraje o finále v německém Eckentalu, kde bude plnit roli výrazného favorita.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">13:00</td>
          <td><b>ČTVEŘICE ČECHŮ BOJOVALA O FINÁLE:</b> Halový turnaj v Opavě se vyvíjí pro české tenisty nejlepším možným způsobem. Ryze česká semifinále zvládli osmý nasazený David Poljak a také Petr Nouza. Zatímco Poljak porazil v dobré formě hrajícího Staňka, Nouza eliminoval šance Pospíšila na returnu a zahraje si o svůj premiérový singlový titul.<br/>Více se turnaji věnujeme v <a href="https://www.tenisovysvet.cz/article/detail/../detail/10606--opava-indoor-open-domaci-hraci-vladnou-opave-o-finale-si-zahraji-ctyri">samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">15:50</td>
          <td><b>PLÍŠKOVÁ SE DO FINÁLE NEPODÍVÁ. ŠANCI MÁ JEŠTĚ STRÝCOVÁ: </b>Karolína Plíšková na Turnaji mistryň neúspěšně usilovala o postup do finále, když nevyužila vedení o set a prohrála bitvu proti světové jedničce Ashleigh Bartyové. Ve čtyřhře si o finále zahrají Barbora Strýcová a Su-wej Sie proti Anně-Leně Grönefeldové a Demi Schuursové.<br/>Více se turnaji věnujeme v<a href="https://www.tenisovysvet.cz/article/detail/../detail/10607--turnaj-mistryn-pliskovou-ceka-svetova-jednicka-o-finale-bojuje-i-strycova"> samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">15:30</td>
          <td><b>VESELÝ FAVORITEM V BOJI O FINÁLE: </b>Jiří Veselý si zahraje v této sezoně už své čtvrté semifinále. Do prvního letošního finále se pokusí postoupit v německém Eckentalu, kde bude výrazným favoritem utkání s Rusem Jevgenijem Karlovským, jemuž patří pozice až ve třetí světové stovce. – <i>Jevgenij Karlovskij (RUS, 263.) x Jiří Veselý (119.), vzájemná bilance 0:0</i></td>
        </tr>
      </table>
      <h3>Češi v akci</h3>
      <p><b>Vrbenský finále nevybojoval</b><br/>Nasazená jednička Michael Vrbenský (438.) končí v Antalyi před branami finále. V souboji s francouzskou divokou kartou Jonathanem Eyssericem (827.) prohrál po dvou a půl hodinách boje 6:2, 3:6, 4:6. Po vyhrané první sadě se českému tenistovi nepovedlo na svůj výkon navázat a od druhého dějství spíš doháněl ztráty brejků. Ve třetím setu se mu dvakrát povedlo manko odmazat, v koncovce však už recept na Eysserica nenašel.</p>
      <p><b>Nosková se do finále nepodívá</b><br/>Teprve čtrnáctiletá Linda Nosková se tento týden představila na turnaji v Lousadě, kde se probojovala až do semifinále. O titul si ovšem nezahraje. V souboji s druhou nasazenou Ioanou Loredanou Roscaovou (392.) prohrála ve dvou setech 3:6, 2:6.</p>
      <h4>ATP/WTA</h4>
      <p><b>Turnaj mistryň, Šen-čen (ženy, CHN, 14 000 000 USD, tvrdý povrch, hala)</b><br/><u>Semifinále dvouhry</u><br/><b>Ashleigh Bartyová (AUS, 1.)</b> – KAROLÍNA PLÍŠKOVÁ (2.) 4:6, 6:2, 6:3</p>
      <p><u>Semifinále čtyřhry</u><br/>16:00 Grönefeldová (GER), Schuursová (NED) – Sie (TPE), STRÝCOVÁ</p>
      <h4>Challengery</h4>
      <p><b>Challenger Eckental (muži, GER, 46 600 EUR, koberec)</b><br/><u>Semifinále dvouhry</u><br/>15:30 Jevgenij Karlovskij (RUS, 263.) – JIŘÍ VESELÝ (119.) 6:4x</p>
      <h4>ITF World Tennis Tour</h4>
      <p><b>Opava Indoor Open 2019 (muži, CZE, 15 000 USD, koberec)</b><br/><u>Semifinále dvouhry</u><br/>JAROSLAV POSPÍŠIL (730.) – <b>PETR NOUZA (564.)</b> 1:6, 4:6<br/>ROBIN STANĚK (769.) – <b>DAVID POLJAK (515.)</b> 3:6, 4:6</p>
      <p><u>Finále čtyřhry</u><br/>KOPŘIVA, POSPÍŠIL – <b>Lootsma (NED), NOUZA</b> 3:6, 6:7(3)</p>
      <p><b>Lousada Indoor Open (ženy, POR, 15 000 USD, tvrdý povrch – hala)</b><br/><u>Semifinále dvouhry</u><br/>LINDA NOSKOVÁ (-) – <b>Ioana Loredana Roscaová (ROU, 392.)</b> 3:6, 2:6</p>
      <p><b>GD Tennis Cup Series, Antalya (muži, TUR, 15 000 USD, antuka)</b><br/><u>Semifinále dvouhry</u><br/>MICHAEL VRBENSKÝ (438.) – <b>Jonathan Eysseric (FRA, 827.)</b> 6:2, 3:6, 4:6</p>
      <footer>Jan Vojkůvka, Marek Bartošík, foto: Twitter: WTA</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10601--denni-menu-1-11-2019-pliskovou-uspela-v-souboji-s-halepovou-vesely-je-v-semifinale"/>
        <a href="https://www.tenisovysvet.cz/article/detail/10594--denni-menu-31-10-2019-kvitova-prohrala-v-sen-cenu-i-potreti-vesely-je-ve-ctvrtfinale"/>
        <a href="https://www.tenisovysvet.cz/article/detail/10587--denni-menu-30-10-2019-pliskova-si-udrzela-sanci-na-semifinale-kolar-odvratil-mecboly-a-postupuje"/>
      </related>
    </article>
  </body>
</html>