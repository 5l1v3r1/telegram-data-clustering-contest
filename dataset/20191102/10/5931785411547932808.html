<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/matijasevic-najavio-razgovore-i-povratak-jovica-u-reprezentaciju/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T10:54:13+00:00"/>
    <meta property="og:title" content="Matijašević najavio razgovore i povratak Jovića u reprezentaciju"/>
    <meta property="og:description" content="Sukob između selektora Srbije Ljubiše Tumbakovića i fudbalera Real Madrida Luke Jovića glavna je tema vezana za naš nacionalni tim u poslednjih nekoliko nedelja. Jasno je da je neophodno da dođe do kompromisa zbog dobrobiti tima, što je u razgovoru za Informer potencirao i sportski direktor reprezentativnih selekcija Vladimir Matijašević. – Treba preći preko nekih […]"/>
  </head>
  <body>
    <article>
      <h1>Matijašević najavio razgovore i povratak Jovića u reprezentaciju</h1>
      <address><time datetime="2019-11-02T10:54:13+00:00">02 Nov 2019, 10:54</time> by <a rel="author">Milos</a></address>
      <p>Sukob između selektora Srbije Ljubiše Tumbakovića i fudbalera Real Madrida Luke Jovića glavna je tema vezana za naš nacionalni tim u poslednjih nekoliko nedelja.</p>
      <p>Jasno je da je neophodno da dođe do kompromisa zbog dobrobiti tima, što je u razgovoru za Informer potencirao i sportski direktor reprezentativnih selekcija Vladimir Matijašević.</p>
      <p>– <b>Treba preći preko nekih stvari za dobrobit srpskog fudbala. Bilo je šta je bilo, trebalo bi zaboraviti nesuglasice. Ne treba da se diže fama. Jović je počeo da igra za Real Madrid, dao je gol, davaće ih još i normalno je da bude u reprezentaciji. Na Tumbakoviću je da odluči hoće li Jovića vratiti već za novembarske mečeve sa Luksemburgom i Ukrajinom ili kasnije. Luka je rekao da će se uvek odazvati pozivu i to je lepo. Razgovaraćemo svi između sebe. Ne znam da li su pričali selektor i Luka, znam da do petka nisu. Ali biće vremena, ljudi smo. Budite sigurni, svi gledamo dobrobit reprezentacije. Ne treba da budemo sujetni, pronaći ćemo zajednički jezik. Ali, moraju da se poštuju neka pravila. To se ne odnosi samo na igrače, već i na nas u Savezu</b>, rekao je Matijašević za Informer.</p>
      <p>Matijašević je naglasio da je Jović budućnost nacionalnog tima, ali da se ne meša u izbor selektora.</p>
      <p>– <b>Naravno da niko ne želi aferu i siguran sam da se to neće desiti. Svaki igrač koji želi da igra za reprezentaciju treba da se ponaša kao reprezentativac. Mislim da će sve to proći kako treba. Luka je budućnost reprezentacije, a da li će sada biti na spisku za novembar ili na nekom drugom, odluka je na selektoru. U Tumbakovićev rad se ne mešam</b>, dodao je sportski direktor FSS.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/01/jovic-o-reprezentaciji-ne-ljutim-se-ni-na-koga/"/>
        <a href="https://www.sportskacentrala.com/2019/10/31/grujic-o-tumbakovicu-i-reprezentaciji-jedna-stvar-mi-nije-jasna/"/>
        <a href="https://www.sportskacentrala.com/2019/10/30/konacno-luka-jovic-video/"/>
        <a href="https://www.sportskacentrala.com/2019/10/28/tumbakovic-jos-jednom-o-jovicu-kiterijumi-profesionalnog-fudbalera-se-znaju/"/>
        <a href="https://www.sportskacentrala.com/2019/10/24/orlovi-napredovali-na-fifa-rang-listi/"/>
        <a href="https://www.sportskacentrala.com/2019/10/23/jovic-u-januaru-napusta-real/"/>
        <a href="https://www.sportskacentrala.com/2019/10/21/uefa-bez-milosti-nova-kazna-za-srbiju/"/>
        <a href="https://www.sportskacentrala.com/2019/10/20/luka-je-bio-nevidljiv/"/>
        <a href="https://www.sportskacentrala.com/2019/10/19/oglasio-se-i-zidan-u-vezi-sa-lukom-jovicem/"/>
      </related>
    </article>
  </body>
</html>