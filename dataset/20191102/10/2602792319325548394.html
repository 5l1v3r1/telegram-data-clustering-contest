<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/tvarinnicztvo-hersonshhini-oderzhalo-30-mln-grn-dotaczij/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-02T10:11:00+00:00"/>
    <meta property="og:title" content="Тваринництво Херсонщини одержало 30 млн грн дотацій"/>
    <meta property="og:description" content="Тваринникам Херсонській області в 2019 році нараховано 30,7 млн грн дотацій за різними програмами державної підтримки. Про це йдеться в повідомленні Департ"/>
  </head>
  <body>
    <article>
      <h1>Тваринництво Херсонщини одержало 30 млн грн дотацій</h1>
      <address>
        <time datetime="2019-11-02T10:11:00+00:00">02 Nov 2019, 10:11</time>
      </address>
      <figure>
        <img src="https://infoindustria.com.ua/wp-content/uploads/2019/11/kormovye-dobavki-dlya-zhivotnyh-2.jpg"/>
      </figure>
      <p>
        <b>Тваринникам Херсонській області в 2019 році нараховано 30,7 млн грн дотацій за різними програмами державної підтримки. Про це йдеться в повідомленні Департаменту агропромислового розвитку Херсонської облдержадміністрацій.</b>
      </p>
      <p>З них за програмами було виплачено:</p>
      <p>9,4 млн грн – за державною програмою на утримання корів молочного, молочно-м’ясного та м’ясного напряму продуктивності. Дотації отримали 12 підприємств-юридичних осіб області на 5609 голів корів;<br/>21,3 млн грн – за програмою дотування вирощування молодняка ВРХ в приватних господарствах. Ці кошти отримали понад 8 тис фізичних осіб за утримання 17800 голів телят у віці до 13 місяців. Для порівняння: за аналогічний період минулого року за цією програмою нараховано 6,5 млн грн за 9,6 тис голів.<br/>«Дія програми дотацій на молодняк для фізичних осіб ще триває, прийом документів здійснюється до 1 грудня 2019 року. Щоб отримати дотацію необхідно зібрати мінімальний пакет документів і звернутися в органи місцевого самоврядування: сільських або селищних рад», – уточнюють в департаменті.</p>
      <p>ІЦ УАК</p>
      <p>
        <b>Інфоіндустрія</b>
      </p>
    </article>
  </body>
</html>