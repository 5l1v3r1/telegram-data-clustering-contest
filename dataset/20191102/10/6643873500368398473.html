<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/e8Rqwl/tre-funnet-doede-etter-helikopterulykke-i-japanhavet"/>
    <meta property="og:site_name" content="Bergens Tidende"/>
    <meta property="article:published_time" content="2019-11-02T10:21:17+00:00"/>
    <meta property="og:title" content="Tre funnet døde etter helikopterulykke i Japanhavet"/>
    <meta property="og:description" content="Tre personer er funnet døde etter en helikopterulykke ved en bestridt øygruppe mellom Japan og Sør-Korea. Helikopteret er av samme type som i Turøy-ulykken."/>
  </head>
  <body>
    <article>
      <h1>Tre funnet døde etter helikopterulykke i Japanhavet</h1>
      <h2>Tre personer er funnet døde etter en helikopterulykke ved en bestridt øygruppe mellom Japan og Sør-Korea. Helikopteret er av samme type som i Turøy-ulykken.</h2>
      <address><time datetime="2019-11-02T10:21:17+00:00">02 Nov 2019, 10:21</time> by <a rel="author">NTB</a></address>
      <p>Helikopteret var på et oppdrag for å fly en skadd fisker til sykehus da det styrtet ved Liancourt-øyene torsdag. Lørdag ble tre funnet omkommet, men fortsatt er fire andre savnet.</p>
      <p>– Vi vil gjøre vårt beste for å bringe de savnede til sine familier, sier en representant for kystvakten.</p>
      <p>De sju om bord på helikopteret var fem redningsmannskaper, fiskeren og en sivil person.</p>
      <p>Helikopteret er av typen H225, samme modell som krasjet på Turøy i 2016, ifølge nyhetsbyrået <a href="https://www.reuters.com/article/us-southkorea-crash/south-korea-searches-for-survivors-of-helicopter-crash-off-disputed-islands-idUSKBN1XA2T9">Reuters</a>. Da omkom tolv menn og én kvinne da et Super Puma-helikopter styrtet etter at rotoren løsnet.</p>
      <p>Liancourt-øyene i Japanhavet er en ubebodd øygruppe som kontrolleres av Sør Korea, men som Japan også gjør krav på. Koreanerne kaller den Dodko, mens Japan har døpt den Takeshima.</p>
      <related>
        <h4>Les også</h4>
        <a href="https://www.bt.no/nyheter/lokalt/i/Pb696/dette-er-historien-om-hvordan-man-overlever-en-helikopterstyrt-mot-a"/>
        <a href="https://www.bt.no/innenriks/i/8mv8dr/helikopterstyrt-under-festival-i-alta"/>
        <a href="https://www.bt.no/nyheter/lokalt/i/xR6GdR/skimiljoeet-i-roeldal-er-preget-av-helikopterstyrten"/>
        <a href="https://www.bt.no/nyheter/lokalt/i/4pL9q/saa-skiftet-varsellysene-farge-helikopteret-styrtet"/>
      </related>
      <ol>
        <li>
          <a href="https://www.bt.no/tag/Flyulykker">Flyulykker</a>
        </li>
        <li>
          <a href="https://www.bt.no/tag/helikopter">helikopter</a>
        </li>
        <li>
          <a href="https://www.bt.no/tag/Japan">Japan</a>
        </li>
        <li>
          <a href="https://www.bt.no/tag/S%C3%B8r-Korea">Sør-Korea</a>
        </li>
        <li>
          <a href="https://www.bt.no/tag/Fly">Fly</a>
        </li>
      </ol>
    </article>
  </body>
</html>