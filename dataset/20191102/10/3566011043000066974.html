<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1543997.html/%D9%87%D8%B2%DB%8C%D9%86%D9%87-366-%D9%85%DB%8C%D9%84%DB%8C%D8%A7%D8%B1%D8%AF-%D8%B1%DB%8C%D8%A7%D9%84%DB%8C-%D8%AF%D8%B1-%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%BE%D8%AF%D8%A7%D9%81%D9%86%D8%AF-%D8%BA%DB%8C%D8%B1%D8%B9%D8%A7%D9%85%D9%84-%D8%AF%D8%B1-%D9%85%D8%A7%D8%B2%D9%86%D8%AF%D8%B1%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T10:22:00+00:00"/>
    <meta property="og:title" content="هزینه 366 میلیارد ریالی در پروژه‌های پدافند غیرعامل در مازندران"/>
    <meta property="og:description" content="مدیرکل پدافند غیرعامل استانداری مازندران گفت: استان در اجرای پروژه‌های پدافند غیرعامل 366 میلیارد ریال هزینه کرده است به‌طوری که در هر شهرستان یک پروژه را داشته‌ایم."/>
  </head>
  <body>
    <article>
      <h1>هزینه 366 میلیارد ریالی در پروژه‌های پدافند غیرعامل در مازندران</h1>
      <h2>مدیرکل پدافند غیرعامل استانداری مازندران اعلام کرد</h2>
      <address>
        <time datetime="2019-11-02T10:22:00+00:00">02 Nov 2019, 10:22</time>
      </address>
      <p>مدیرکل پدافند غیرعامل استانداری مازندران گفت: استان در اجرای پروژه‌های پدافند غیرعامل 366 میلیارد ریال هزینه کرده است به‌طوری که در هر شهرستان یک پروژه را داشته‌ایم.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حسین منفردی در گفت و گو با خبرنگار <a href="http://www.bloghnews.com/">بلاغ</a>، با بیان اینکه ضروری‌ترین کار در زندگی امروز رعایت اصول پدافند غیرعامل است اظهار کرد: پدافند غیرعامل به دنبال آموزش مهارت‌هایی در حوزه فردی و اجتماعی است که بتوانیم در هر شرایط ممکن به ویژه در شرایط اضطراری به درستی انجام و به سلامتی از آن گذر کنیم. <br/><br/>وی سابقه پدافند غیرعامل را بعد از جنگ جهانی دوم دانست و افزود: اما با نگاه به زندگی ائمه اطهار و روایات و احادیث شاهد رعایت یا تاکید بر پدافند غیرعامل هستیم. <br/><br/>مدیرکل پدافند غیرعامل استان با بیان اینکه مازندران رتبه نخست جذب اعتبارات در اجرای پروژه‌های پدافند غیرعامل را در کشور دارد گفت:استان مازندران در اجرای پروژه‌های پدافند غیرعامل 366 میلیارد ریال هزینه کرده است به‌طوری که در هر شهرستان یک پروژه را داشته‌ایم. <br/><br/>منفردی همچنین خاطرنشان کرد:استان مازندران در بکارگیری جوانان و بهره‌گیری از سازمان‌های مردم‌نهاد نیز در کشور رتبه نخست را دارد. <br/><br/>وی با بیان اینکه سند 40 ساله پدافند غیرعامل استان مازندران برای اولین بار در کشور در هفت محور تدوین شده است گفت:اداره کل پدافند غیرعامل برنامه 40 ساله آینده را بر اساس بیانیه مقام معظم رهبری تدوین کرده است.  <br/><br/>مدیرکل پدافند غیرعامل بااشاره به اینکه اولین برنامه این اداره در استان بر فرهنگ و آموزش تأکید دارد اظهار کرد: در این راستا 456 دوره آموزشی بیش از 115 نفر با مفاهیم این پدافند آشنا شدند. <br/><br/>منفردی از تدوین طرح جامع پدافند غیرعامل در استان و اجرای آن در شهرستان‌ها و روستاها در آینده نزدیک خبر داد.<br/><br/>انتهای پیام/</p>
    </article>
  </body>
</html>