<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/2/7102555/"/>
    <meta property="og:site_name" content="Європейська правда"/>
    <meta property="article:published_time" content="2019-11-02T10:31:33+00:00"/>
    <meta property="og:title" content="Мальта конфіскувала контейнери з грошима для лівійського генерала, які друкували росіяни"/>
    <meta property="og:description" content="Влада Мальти конфіскувала велику партію неофіційних лівійських банкнот, які, як вважають, призначалися генералу Халіфу Хафтару, армія якого веде наступ для зміщення підтримуваного ООН уряду в Тріполі."/>
  </head>
  <body>
    <article>
      <h1>Мальта конфіскувала контейнери з грошима для лівійського генерала, які друкували росіяни</h1>
      <address>
        <time datetime="2019-11-02T10:31:33+00:00">02 Nov 2019, 10:31</time>
      </address>
      <p>Влада Мальти конфіскувала велику партію неофіційних лівійських банкнот, які, як вважають, призначалися генералу Халіфу Хафтару, армія якого веде наступ для зміщення підтримуваного ООН уряду в Тріполі.</p>
      <p>Про це повідомляє "Європейська правда" з посиланням на <a href="https://www.theguardian.com/">The Guardian</a>.</p>
      <p>Служба безпеки Мальти підтвердила, що два контейнери по 56 кубічних метрів, заповнені недавно введеною валютою, були виявлені в кінці вересня, коли корабель зайшов в один з портів острова.</p>
      <p>Вважається, що гроші надійшли від монетного двору, який належить росіянам, і який друкував гроші для невизнаного лівійського уряду, що базується в східному місті Байда. Стверджується, що гроші могли бути використані для розпалювання війни в Тріполі.</p>
      <p>Лівія була охоплена громадянською війною між сходом і заходом країни, яка привела до створення конкуруючих інститутів, включаючи уряди, центральні банки і збройні сили.</p>
      <p>Хафтар бомбить столицю Лівії Тріполі з квітня, намагаючись змістити уряд національної згоди. Мальта визнає уряд в Тріполі на чолі з Фаєзом аль-Сарраджем.</p>
      <p>Хоча Росія заявляє про свою нейтральність щодо Лівії, Москва дозволила східному уряду надрукувати мільярди лівійських динарів в Росії, деякі з яких були використані для фінансування армії Хафтара і її військових дій. Хафтар також відвідав Москву і отримав вогнепальну зброю.</p>
      <p>Визнаний центральний банк в Тріполі досі не оголосив російські друковані банкноти незаконними, тому неясно, в рамках яких санкцій було здійснено арешт грошей.</p>
    </article>
  </body>
</html>