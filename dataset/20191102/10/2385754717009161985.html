<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/all-other-sports/basketball/595378/vazo-55-i-60-pontous-kai-theoreitai-fysiologiko-tous-vazei-allos-kai"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T10:13:00+00:00"/>
    <meta property="og:title" content="«Βάζω 55 ή 60 πόντους και θεωρείται φυσιολογικό, τους βάζει άλλος και...»"/>
    <meta property="og:description" content="Προέρχεται από 59άρα στο τρίτο πιο παραγωγικό παιχνίδι στην ιστορία χωρίς παράταση (Ουίζαρντς–Ρόκετς 158-159), ενώ τρέχει το δεύτερο μεγαλύτερο σερί με..."/>
  </head>
  <body>
    <article>
      <h1>«Βάζω 55 ή 60 πόντους και θεωρείται φυσιολογικό, τους βάζει άλλος και...»</h1>
      <address><time datetime="2019-11-02T10:13:00+00:00">02 Nov 2019, 10:13</time> by <a rel="author">Sigmalivesports</a></address>
      <p>Προέρχεται από 59άρα στο τρίτο πιο παραγωγικό παιχνίδι στην ιστορία χωρίς παράταση (Ουίζαρντς–Ρόκετς 158-159), ενώ τρέχει το δεύτερο μεγαλύτερο σερί με τουλάχιστον μία 50άρα σε καθεμία από τις τελευταίες έξι χρονιές (10 ο Ουίλτ Τσέιμπερλεϊν από το 1959 μέχρι το 1969). Πλέον φαντάζει αναμενόμενο. Θα προτιμούσε να μην το(ν) παίρνουν ως δεδομένο.<br/> <br/>Ο Τζέιμς Χάρντεν μίλησε για την αντιμετώπιση που τυγχάνει βάσει επιτευγμάτων κι ενίσχυσε την άποψή του με αυτή που τυγχάνει κι ο συμπαίκτης του και στους Ρόκετς πια, ο Ράσελ Ουέστμπρουκ, ο παίκτης με το δεύτερο μεγαλύτερο αριθμό triple-doubles (140) πίσω από τον Όσκαρ Ρόμπερτσον (181).<br/> <br/>“Νομίζω πως μόνο με εμένα και τον Ρας συμβαίνει. Αν ο Ρας κάνει triple-double, θεωρείται φυσιολογικό. Αν βάλω 55 ή 60 πόντους, θεωρείται φυσιολογικό. Αν το κάνει άλλος, αν έχει career-high, αρχίζετε τα ‘Ω, Θεέ μου!’. Αλλά δε με νοιάζει. Προσπαθώ απλώς να κερδίσω παιχνίδια. Αν αυτό χρειάζεται για να κερδίσουμε, triple-double αυτός και 50-60 πόντους εγώ, αυτό θα συνεχίσουμε να κάνουμε” σχολίασε.<br/> <br/><b>Πηγή: eurohoops.net</b></p>
    </article>
  </body>
</html>