<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mobileworld.it/2019/11/02/tiscali-mobile-novembre-2019-rimodulazioni-mms-240110/"/>
    <meta property="og:site_name" content="MobileWorld"/>
    <meta property="article:published_time" content="2019-11-02T10:20:38+00:00"/>
    <meta property="og:title" content="Tiscali Mobile: con l’inizio di novembre scattano le rimodulazioni e cala il sipario sugli MMS"/>
    <meta property="og:description" content="Non si tratta di fulmini a ciel sereno, dato che Tiscali Mobile aveva già da tempo annunciato le novità, ma non per questo non faranno discutere: con l'ini"/>
  </head>
  <body>
    <article>
      <h1>Tiscali Mobile: con l’inizio di novembre scattano le rimodulazioni e cala il sipario sugli MMS</h1>
      <address><time datetime="2019-11-02T10:20:38+00:00">02 Nov 2019, 10:20</time> by <a rel="author" href="https://www.mobileworld.it/author/tomdelly/" target="_blank">Edoardo Carlo Ceretti</a></address>
      <p>Non si tratta di fulmini a ciel sereno, dato che <a href="https://www.mobileworld.it/tag/tiscali-mobile/">Tiscali Mobile</a> aveva già da tempo annunciato le novità, ma non per questo non faranno discutere: con l’inizio di <b>novembre</b> infatti, diventano effettive le <a href="https://www.mobileworld.it/2019/10/18/tiscali-mobile-rimodulazioni-4g-238217/">rimodulazioni</a> che colpiranno diversi clienti dell’operatore virtuale, oltre a <a href="https://www.mobileworld.it/2019/10/20/tiscali-mobile-addio-mms-238436/">calare definitivamente il sipario sugli MMS</a>.</p>
      <p>A partire dal prossimo rinnovo infatti, i clienti titolari delle offerte<b> Smart 30</b> e <b>Mobile Start</b> troveranno una sgradita sorpresa. Il costo mensile delle offerte <b>aumenterà</b> infatti rispettivamente di <b>1€ e 1,49€</b>, con solo l’ultima che riceverà in cambio un aumento delle soglie (i minuti passano a 100 e si aggiungono anche 10 SMS).</p>
      <p>Per quanto riguarda gli MMS invece, Tiscali Mobile aveva già iniziato ad avvisare i suoi clienti che, dal 1° novembre, non sarebbe stato <b>più possibile inviarli e riceverli</b>. Una dipartita che passerà inosservata per la stragrande maggioranza degli utenti. Infine, sempre a novembre potrebbe arrivare una novità in grado di risollevare le sorti di queste notizie non proprio felici: il <b>supporto alle reti 4G</b>. Speriamo che l’annuncio ufficiale possa arrivare <b>presto</b>.</p>
      <p>Via: <a href="https://www.mvnonews.com/2019/11/01/tiscali-mobile-da-oggi-addio-agli-mms-e-diventano-effettive-le-rimodulazioni/">MVNO News</a></p>
    </article>
  </body>
</html>