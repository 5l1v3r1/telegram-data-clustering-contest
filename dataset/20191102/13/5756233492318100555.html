<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619416/%D8%A8%D8%B1%D8%A7%DB%8C-%D8%AF%D8%AE%D8%AA%D8%B1-%D8%B3%D9%81%DB%8C%D8%B1-%D8%A7%DB%8C%D8%B1%D8%A7%D9%86-%D8%AF%D8%B1-%D8%B1%D9%88%D8%B3%DB%8C%D9%87-%DA%86%D9%87-%D8%A7%D8%AA%D9%81%D8%A7%D9%82%DB%8C-%D8%A7%D9%81%D8%AA%D8%A7%D8%AF%D9%87-%D8%A7%D8%B3%D8%AA-%D8%B3%D9%86%D8%A7%DB%8C%DB%8C-%D9%85%D8%A7-%D9%87%D9%85-%D9%86%D9%85%DB%8C%E2%80%8C%D8%AF%D8%A7%D9%86%DB%8C%D9%85"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T13:03:00+00:00"/>
    <meta property="og:title" content="برای دختر سفیر ایران در روسیه چه اتفاقی افتاده است؟/ سنایی: ما هم نمی‌دانیم"/>
    <meta property="og:description" content="سفیر ایران در روسیه، با اشاره به برخی از سوالات مطرح شده در مورد علت فوت دخترش (عارفه سنایی) اظهار کرد: می دانم در ذهن بسیاری از شما از سر مهر و همدردی این سوال هست که برای عارفه چه اتفاقی افتاده است. این سوال برای ما نیز هست و به جز گزارش اول حادثه که در اطلاعیه سفارت اعلام شد، ما نیز هنوز نمی دانیم چه گذشته، دقیقا چه حادثه ای رخ داده و علت آن چه بوده است. در هر حال تسلیم مشیت الهی هستیم."/>
  </head>
  <body>
    <article>
      <h1>برای دختر سفیر ایران در روسیه چه اتفاقی افتاده است؟/ سنایی: ما هم نمی‌دانیم</h1>
      <address>
        <time datetime="2019-11-02T13:03:00+00:00">02 Nov 2019, 13:03</time>
      </address>
      <p>
        <i>سفیر ایران در روسیه، با اشاره به برخی از سوالات مطرح شده در مورد علت فوت دخترش (عارفه سنایی) اظهار کرد: می دانم در ذهن بسیاری از شما از سر مهر و همدردی این سوال هست که برای عارفه چه اتفاقی افتاده است. این سوال برای ما نیز هست و به جز گزارش اول حادثه که در اطلاعیه سفارت اعلام شد، ما نیز هنوز نمی دانیم چه گذشته، دقیقا چه حادثه ای رخ داده و علت آن چه بوده است. در هر حال تسلیم مشیت الهی هستیم.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مهدی سنایی در صفحه اینستاگرام خود در این ارتباط نوشت: "قرة العین من آن میوه دل یادش باد، که چه آسان بشد و کار مرا مشکل کرد!</p>
      <p>عارفه با استعداد، بی آلایش، آرام و اهل مطالعه و دانش آموخته هنر و معماری بود. علاقه به سیاست نداشت، حافظ و اشعارش را دوست داشت و در کارها و پروژه‌هایش پروانه حضور داشت. چند سال پیش بیمار و مدتی بستری شد و این سال‌ها با دکترش در تهران در ارتباط بود. تابستان امسال فارغ التحصیل شد و در حال جستجو و انتخاب کار از طریق اینترنت بود. اهل گفتگو بود و شب قبل حادثه نیز مانند بسیاری وقت‌ها نزدیک به یک ساعت صحبت کردیم. از جمله، سوال کرد آیا تعلق خاطر بیش از اندازه اش به حافظ خوب است یا نه؟</p>
      <figure>
        <img src="https://aftabnews.ir/files/fa/news/1398/8/11/354249_391.jpg"/>
      </figure>
      <p>میدانم در ذهن بسیاری از شما از سر مهر و همدردی این سوال هست که برای عارفه چه اتفاقی افتاده است. این سوال برای ما نیز هست و به جز گزارش اول حادثه که در اطلاعیه سفارت اعلام شد، ما نیز هنوز نمی دانیم چه گذشته، دقیقا چه حادثه ای رخ داده و علت آن چه بوده است. در هر حال تسلیم مشیت الهی هستیم. برایش آرامش در نزد پروردگار می‌خواهیم و از همه شما دوستان دور و نزدیک و مردم مهربانی که با ما در این اندوه شریک شدید صمیمانه سپاسگزارم."</p>
      <figure>
        <img src="https://aftabnews.ir/files/fa/news/1398/8/11/354248_696.jpg"/>
      </figure>
    </article>
  </body>
</html>