<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811109.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T13:42:00+00:00"/>
    <meta property="og:title" content="کانون تربیت اسلامی به مناسبت ۱۳ آبان :مقاومت در برابر زورگویی ها واجب است"/>
    <meta property="og:description" content=" به گزارش الف در این بیانیه آمده است: بی شک یکی از بزرگترین مصادیق ایام الله 13 آبان است که در آن سه رویداد مهم تاریخی اتفاق افتاده و ثبت و ضبط گردیده است و آثار خیانت و جنایت امریکا و دست خبیث انگلیس در هر سه مورد مشهود است و به حق این روز، روز مبارزه با استکبار نام نهاده شده است. "/>
  </head>
  <body>
    <article>
      <h1>کانون تربیت اسلامی به مناسبت ۱۳ آبان :مقاومت در برابر زورگویی ها واجب است</h1>
      <address>
        <time datetime="2019-11-02T13:42:00+00:00">02 Nov 2019, 13:42</time>
      </address>
      <p>کانون تربیت اسلامی طی بیانیه‌ای اعلام کرد: پیام های ساختارشکنانه تضعیف امنیت کشور و تایید خواسته آمریکا است.                                                                                                                                                                                                                                                                          </p>
      <p> به گزارش الف در این بیانیه آمده است: بی شک یکی از بزرگترین مصادیق ایام الله 13 آبان است که در آن سه رویداد مهم تاریخی اتفاق افتاده و ثبت و ضبط گردیده است و آثار خیانت و جنایت امریکا و دست خبیث انگلیس در هر سه مورد مشهود است و به حق این روز، روز مبارزه با استکبار نام نهاده شده است. </p>
      <p>اتفاقات ماه های اخیر و پیروزی های مهم محور مقاومت ثابت کرد که دشمنان ایران عزیز و انقلاب اسلامی و در رأس أن ها آمریکای پلید و صهیونیسم کودک کش،  زبانی جز زبان زور نمی فهمند و بر پیروان راستین فرزندان روح الله و مقام معظم رهبری، مقاومت در برابر زورگویی ها فرض است. </p>
      <p>با  نگاهی کلی بر توطئه های آمریکا در چهل سال گذشته، میتوان به دو واقعیت مهم دست یافت: </p>
      <p>1- علیرغم آنکه استکبار جهانی تمام توان و همپیمانان خویش را علیه انقلاب اسلامی و ملت ایران به کار گرفته ، سرانجام این مبارزه به نفع ایران تمام شده چندان که اکنون ایران به عنوانی قدرتی برتر در منطقه و با حضوری تاثیرگذار در عرصه جهانی شناخته می شود. </p>
      <p>2- واقعیت دوم آن است که نظام سرمایه داری جهانی بر اساس شرارت ذاتی و خوی تمامیت طلبانه خود، هرگز دست از توطئه علیه ملت های مظلوم و استقلال طلب برنخواهد داشت و پی در پی  با طراحی های جدید برای براندازی حکومت های مستقل و سرکوب جریان مقاومت در منطقه، از هیچ اقدام ضد انسانی فروگذار نخواهد کرد و لذا لحظه ای نباید از شبیخون آنان غافل شد. <br/> <br/>اکنون با موفقیت های ملت سوریه, عراق ، لبنان و یمن و سرنگونی پهپاد آمریکایی و حمله به تاسیسات آرامکو و موارد متعدد دیگر، برتری جریان مقاومت در نبرد سخت علیه آمریکا به اثبات رسیده است. </p>
      <p>آخرین برنامه دشمن راه اندازی جنگ نرم و ایجاد اغتشاش و ناامنی در کشورهای مقاومت، با دستاویز قراردادن مشکلات معیشتی و به حق مردم است و تلاش می کند آرامش عراق و لبنان را از بین ببرد که البته با عنایات الهی این توطئه نیز با بصیرت مردم و هوشیاری سیاستمداران دلسوز و رسوا شدن سیاستمداران خائن خنثی خواهد شد. </p>
      <p>در کشور ما نیز طی سال های گذشته، آمریکا از طرفی با اعمال سخت ترین تحریم ها و از طرف دیگر با ایجاد تحریکات و اغتشاشات، برای سلب ثبات و امنیت در جامعه، کوشش کرد و خوشبختانه بصیرت مردم این فتنه را خنثی ساخت. </p>
      <p>توطئه پیچیده و خطرناک دیگر آمریکا، تاثیرگذاری بر محاسبات دولتمردان کشورها و القای غیرمستقیم دیدگاه ها و تحلیل های خود به آنان است، متاسفانه در کشور ما نیز علیرغم تجربه تلخ برجام، همچنان گاهی شاهد بازی برخی سیاسیون در زمین دشمن هستیم. خصوصا در آستانه انتخابات! در واقع برخی پیام های ساختارشکنانه ، دانسته یا ندانسته نتیجه ای جز تایید خواسته دشمن و تضعیف امنیت کشور در پی ندارد و در حقیقت بازی خوردگان یا فریبکارانی که در محله شهدا، دژخیم را فرشته بنامند و از مردم بخواهند که در  همه پرسی «جنگ و صلح» از در دوستی با شیطان بزرگ درآیند، نه تنها فردای تاریخ که همین امروز در محکمه بصیرت ایرانیان محکوم و رسوا شده اند.  </p>
      <p>اینک سالروز 13 آبان فرصت مناسبی است برای دانش آموزان عزیز و امیدهای آینده انقلاب تا با مرور اوراق تاریخ چهل سال گذشته، بصیرت خویش را برای برداشتن گام دوم ارتقا بخشند و از وزارت آموزش و پرورش نیز انتظار می رود که در جهت افزایش هوشیاری سیاسی آینده سازان کشور، برنامه های لازم را تدارک ببیند و از جمله زمینه بهره مندی آنان از اسناد لانه جاسوسی را فراهم سازد.  </p>
      <p>امسال نیز همچون سال های گذشته جامعه فرهیخته و آگاه فرهنگیان و دانش آموزان عزیز با حضور پرشور خود در مراسم دشمن شکن سیزدهم آبان ، پیشتازی و روشن بینی سیاسی خویش را به نمایش خواهند گذاشت.</p>
      <p>کانون تربیت اسلامی 11/8/98</p>
    </article>
  </body>
</html>