<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/prezident-finlyandiji-pro-shchastya-finiv-novini-svitu-50050865.html"/>
    <meta property="og:site_name" content="НВ"/>
    <meta property="article:published_time" content="2019-11-02T13:42:00+00:00"/>
    <meta property="og:title" content="Наша модель дуже дорого коштує. Президент Фінляндії розкрив НВ секрет щастя співгромадян"/>
    <meta property="og:description" content="Президент Фінляндії Саулі Нііністьо дав інтерв'ю журналу НВ, у якому відповів на запитання про можливість використати в Україні скандинавську модель суспільного добробуту."/>
  </head>
  <body>
    <article>
      <h1>Наша модель дуже дорого коштує. Президент Фінляндії розкрив НВ секрет щастя співгромадян</h1>
      <h2>Президент Фінляндії Саулі Нііністьо дав інтерв'ю журналу НВ, у якому відповів на запитання про можливість використати в Україні скандинавську модель суспільного добробуту.</h2>
      <address>
        <time datetime="2019-11-02T13:42:00+00:00">02 Nov 2019, 13:42</time>
      </address>
      <p>«Я б не поспішав роздавати поради іншим, тому що у кожної країни своя унікальна ситуація», — зазначив насамперед Нііністьо.</p>
      <p>Водночас він пояснив, що фінська модель добробуту ґрунтується на неписаному договорі між державою і суспільством.</p>
      <p>«Цей договір передбачає, що фінські громадяни мають зобов’язання докладати всіх зусиль для того, щоб все суспільство багатшало. Але при цьому не вимагати занадто багато взамін, — розповів Нііністьо. — Звичайно, якщо хтось не може самостійно про себе подбати, існують гарантії того, що про таких людей подбає держава. Так що ключове тут — довіра».</p>
      <p>Крім всіх цих неписаних правил у Фінляндії існує пласт законодавства, спрямований на гармонізацію суспільного життя і її розвитку, нагадав президент країни.</p>
      <p>«Секрет фінського щастя простий і складний водночас. Громадяни повинні виконувати свої зобов’язання стосовно інших, стосовно своїх родин. Причому робити це якісно, а не для галочки. Але, мушу сказати, наша модель суспільного устрою дуже дорого коштує в грошовому відношенні», — резюмував Нііністьо.</p>
      <p>
        <b>
          <i>Читайте повну версію інтерв'ю у свіжому номері журналу НВ — № 40 від 31 жовтня 2019 року.</i>
        </b>
      </p>
    </article>
  </body>
</html>