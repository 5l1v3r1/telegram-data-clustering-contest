<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/dodon-stverdzhuye-shho-rosiya-gotova-vyvesty-vijska/"/>
    <meta property="og:site_name" content="Рубрика"/>
    <meta property="article:published_time" content="2019-11-02T13:14:42+00:00"/>
    <meta property="og:title" content="Додон стверджує, що Росія готова вивести війська"/>
    <meta property="og:description" content="“Перший крок” для виведення військ із Придністров’я Росія зробила. Цьогоріч Москва заявила, що готова продовжити діалог із Кишиневом про вивезення та знешкодження боєприпасів, які зберігаються біля села Кобасна, розповів президент Молдови Ігор Додон в інтерв’ю Радіо Свобода. Політик наголосив, що не може говорити про реальну присутність російської армії в Трансністрії. За його словами, там перебуває “кілька сотень солдатів, […]"/>
  </head>
  <body>
    <article>
      <h1>Додон стверджує, що Росія готова вивести війська</h1>
      <address><time datetime="2019-11-02T13:14:42+00:00">02 Nov 2019, 13:14</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2018/09/picture2_prezident-moldovy_337544_p0-620x420.jpg"/>
      </figure>
      <p>
        <b>
          <b>“Перший крок” для виведення військ із Придністров’я Росія зробила.</b>
        </b>
      </p>
      <p>Цьогоріч Москва заявила, що готова продовжити діалог із Кишиневом про вивезення та знешкодження боєприпасів, які зберігаються біля села Кобасна, розповів президент Молдови <b>Ігор Додон</b> в інтерв’ю <a href="https://www.radiosvoboda.org/a/news-moldova-rosija-prydnistovja/30249453.html">Радіо Свобода.</a></p>
      <p>Політик наголосив, що не може говорити про реальну присутність російської армії в Трансністрії. За його словами, там перебуває “кілька сотень солдатів, що охороняють якісь старі снаряди”, які негайно необхідно ліквідувати.</p>
      <p>Російські боєприпаси біля Кобасної Додон називає однією з причин перебування близько 1 400 військових у Придністров’ї. Саме тому Москва не забирає звідти своїх військових, попри численні заклики.</p>
      <related>
        <h4>Читайте також</h4>
        <a href="https://rubryka.com/article/uroky-prydnistrovya-dlya-donbasu/"/>
      </related>
      <p>Найбільш російськомовний регіон Придністров’я оголосив про свою незалежність від Молдови в 1990 році. Коротка війна велася між молдавськими військами і сепаратистами Придністров’я 1992-93 роках, тоді кілька сотень людей загинули з обох сторін.</p>
      <p>У Придністров’ї в радянські часи базувалася 14-а армія СРСР, а потім Збройних сил Росії. Після війни Кишинів втратив контроль над цим регіоном. У тій війні на боці сепаратистів взяли участь окремі бійці й цілі підрозділи й частини російської армії зі своїм озброєнням і бойовою технікою. Самопроголошеної “незалежності” Придністров’я не визнав ніхто у світі.</p>
    </article>
  </body>
</html>