<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/dragoceno-violino-pozabil-na-vlaku-238292"/>
    <meta property="og:site_name" content="Slovenske novice"/>
    <meta property="article:published_time" content="2019-11-02T13:58:00+00:00"/>
    <meta property="og:title" content="Dragoceno violino pozabil na vlaku"/>
    <meta property="og:description" content="Stephen Morris si nikoli ne bo odpustil, da je tako neodgovorno ravnal z dragocenim glasbilom, kljub temu pa še vedno upa, da se mu bo nasmehnila sreča in ga bo dobri najditelj vendarle poklical. ..."/>
  </head>
  <body>
    <article>
      <h1>Dragoceno violino pozabil na vlaku</h1>
      <h2>Pogrešano je Tecchlerjevo godalo iz leta 1709. Stephen Morris upa na poštenost najditelja.</h2>
      <address><time datetime="2019-11-02T13:58:00+00:00">02 Nov 2019, 13:58</time> by <a rel="author">E. B.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/14/1518382.jpg"/>
          <figcaption>Violina se med igranjem zlije v eno z glasbenikom.</figcaption>
        </figure>
        <figure>
          <img src="https://www.slovenskenovice.si/images/slike/2019/10/14/1518381.jpg"/>
          <figcaption>Dragoceni kos je nastal v zgodnjem 18. stoletju.</figcaption>
        </figure>
      </slideshow>
      <p><b>Stephen Morris </b>si nikoli ne bo odpustil, da je tako neodgovorno ravnal z dragocenim glasbilom, kljub temu pa še vedno upa, da se mu bo nasmehnila sreča in ga bo dobri najditelj vendarle poklical.</p>
      <figure>
        <img src="https://www.slovenskenovice.si/images/slike/2019/10/14/1518381.jpg"/>
        <figcaption>Dragoceni kos je nastal v zgodnjem 18. stoletju.</figcaption>
      </figure>
      <p>Ugledni violinist je zadnji koncert odigral z ženinim inštrumentom, in čeprav se seveda nihče v občinstvu ni pritoževal, se je Morris veselil, da se bo v Kraljevi filharmoniji izkazal še bolje.<br/> </p>
      <h3>Ustvarja tudi glasbo za film</h3>
      <p>A to ni mogoče brez 300.000 evrov vredne violine, ki jo je nesrečnik nerodno pozabil na vlaku, zdaj pa živi v strahu, da jo bo najditelj prodal za drobiž in bo glasbilo izginilo za vedno. Gre za enega od le nekaj primerkov violine, ki jo je izdelal mojster <b>David Tecchler </b>1709., Morris, ki je z inštrumentom posnel glasbo za Gospodarja prstanov in Jamesa Bonda, sodeloval je tudi z legendama <b>Davidom Bowiejem </b>in <b>Steviejem Wonderjem</b>, pa z nadomestki preprosto ne zna pričarati tako dih jemajoče melodije.</p>
      <blockquote>Trenutno si izposoja ženino violino.</blockquote>
      <p>Violino zdaj išče tudi metropolitanska policija, glasbeni virtuoz pa javnosti sporoča, da je izgubil pomemben delček zgodovine, od katerega je odvisna njegova nadaljnja kariera pa še kariera katerega drugega mojstra: Morris se je namreč nameraval čez nekaj let upokojiti, Tecchlerjevo umetnino pa podariti najbolj nadarjenemu nasledniku.<br/><br/>»Nisem se imel za njenega lastnika, ampak za skrbnika. Takšna violina je dragocena dediščina, ki jo je treba predati naprej. Dobra violina je kakor del roke, v glasbi je preprosto del tebe,« je pojasnil glasbenik, ki bolj kot kdaj prej upa na poštenost ljudi.</p>
      <blockquote>300 tisoč evrov je vredno pogrešano glasbilo.</blockquote>
      <p>David Tecchler se je rodil leta 1666 na Bavarskem, ko je bil star okoli 20 let, pa je odpotoval v Rim in se izuril v izdelavi godalnih inštrumentov. Poleg violin so bili cenjeni še njegovi kontrabasi in violončela. </p>
    </article>
  </body>
</html>