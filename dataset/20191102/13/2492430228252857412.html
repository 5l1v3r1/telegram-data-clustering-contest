<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188049/Kruising-Spijkenisse-ochtend-dicht-vanwege-reconstructie-ongeluk"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-02T13:49:13+00:00"/>
    <meta property="og:title" content="Kruising Spijkenisse ochtend dicht vanwege reconstructie ongeluk"/>
    <meta property="og:description" content="De politie sluit zondagochtend een kruising in Spijkenisse af vanwege een reconstructie van een ongeluk. Het gaat om het kruispunt Heemraadlaan/Schenkelweg, laat de politie weten. De sluiting duurt van 07:00 uur tot 12:00 uur."/>
  </head>
  <body>
    <article>
      <h1>Kruising Spijkenisse ochtend dicht vanwege reconstructie ongeluk</h1>
      <address>
        <time datetime="2019-11-02T13:49:13+00:00">02 Nov 2019, 13:49</time>
      </address>
      <h4>De politie sluit zondagochtend een kruising in Spijkenisse af vanwege een reconstructie van een ongeluk. Het gaat om het kruispunt Heemraadlaan/Schenkelweg, laat de politie weten. De sluiting duurt van 07:00 uur tot 12:00 uur.</h4>
      <p>Op het kruispunt zijn het afgelopen jaar meerdere ongelukken gebeurd. Bij het onderzoek van zondagochtend reconstrueert de politie een ongeluk van 7 juli. Daarbij kwamen destijds twee auto's frontaal met elkaar in botsing. Twee mensen raakten gewond.</p>
      <p>EÃ©n van de gewonde, een 23-jarige Spijkenisser, werd toen aangehouden omdat hij onder invloed was van drugs. Ook zijn broer, een 26-jarige man uit Spijkenisse, werd aangehouden omdat hij onder invloed van drugs was. Hij reed in zijn auto achter zijn broer aan en zag het ongeluk gebeuren.</p>
      <related>
        <a href="http://www.rijnmond.nl/nieuws/183726/Politie-pakt-broers-op-na-aanrijding-in-Spijkenisse"/>
      </related>
      <p>Ook de fietspaden rond de kruising zijn tussen 07:00 uur en 12:00 uur dicht. Wat met de reconstructie van het ongeluk precies bekeken moet worden is niet bekend.</p>
    </article>
  </body>
</html>