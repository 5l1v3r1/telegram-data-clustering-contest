<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/mylovanov-zayavyv-shho-ternopilskij-oblasti-potribna-strategiya-ekonomichnogo-rozvytku/"/>
    <meta property="og:site_name" content="Рубрика"/>
    <meta property="article:published_time" content="2019-11-02T13:56:27+00:00"/>
    <meta property="og:title" content="Милованов заявив, що Тернопільській області потрібна стратегія економічного розвитку"/>
    <meta property="og:description" content="Міністр економіки Тимофій Милованов заявив, що Тернопільській області потрібна стратегія економічного розвитку. Про це він сказав за результатами вчорашньої поїздки. “Вчора я був у Тернопільській області. На нараді з Президентом Зеленським. В.о очільника області пояснював Президенту чому область «пасе задніх». Був призначений новий голова ОДА. Дійсно, Тернопільска область: – одна з найбідніших в Україні – […]"/>
  </head>
  <body>
    <article>
      <h1>Милованов заявив, що Тернопільській області потрібна стратегія економічного розвитку</h1>
      <address><time datetime="2019-11-02T13:56:27+00:00">02 Nov 2019, 13:56</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/10/Mylovanov-bryfing-620x360.jpg"/>
      </figure>
      <p>
        <b>
          <b>Міністр економіки Тимофій Милованов заявив, що Тернопільській області потрібна стратегія економічного розвитку.</b>
        </b>
      </p>
      <p>Про це він <a href="https://www.facebook.com/permalink.php?story_fbid=1503936559775521&amp;id=100004775745586">сказав</a> за результатами вчорашньої поїздки.</p>
      <p>“Вчора я був у Тернопільській області. На нараді з Президентом Зеленським. В.о очільника області пояснював Президенту чому область «пасе задніх». Був призначений новий голова ОДА. Дійсно, Тернопільска область:</p>
      <related>
        <h4>Читайте також</h4>
        <a href="https://rubryka.com/2019/11/01/zelenskyj-u-ternopoli-posvaryvsya-z-aktyvistamy/"/>
      </related>
      <p>– одна з найбідніших в Україні – рівні середньої заробітної плати та валового регіонального продукту на одну особу одні з найнижчих в Україні;<br/>– середня заробітна плата – у січні-вересні 2019 року (8 047 грн.) була майже на 22% нижче ніж у середньому по Україні;<br/>– економічне зростання в 2016-18 роках було трохи повільніше ніж в цілому по Україні – якщо за цей період реальний ВВП в Україні зріс на 8.4%, то в Тернопільській області – на 6.1%;<br/>– так найповільніше зростало в цей період і будівництво. Хоча в цьому році будівництво зростає швидше – на 29% за перші 9 місяців (по Україні загалом – на 20.5%)”, – каже він.</p>
      <related>
        <h4>Читайте також</h4>
        <a href="https://rubryka.com/2019/11/01/zelenskyj-pryznachyv-golovu-chernigivskoyi-oda-shho-pro-nogo-vidomo/"/>
      </related>
      <p>Милованов підкреслив, що Україні потрібна стратегія економічного розвитку області.</p>
      <p>“Нам потрібна стратегія економічного розвитку області. Ми плануємо провести аудит наявних проектів інвестицій та фінансової допомоги від міжнародних партнерів. Там є багато дешевих грошей, які не використовуються. Ми перефокусуємо ці гроші на інвестиції та розвиток у Тернопільскій області. Ми також проведемо аналіз робочих місць та безробіття в області. На основі результатів, ми спрямуємо фінансування на навчання найбільш важливих професій. Це дозволить людям знайти роботу і отримати більше зарплати, а бізнесу заповнити вакансії”, – зазначає міністр.</p>
      <p>Раніше <a href="https://rubryka.com/2019/10/31/mylovanov-za-roky-nezalezhnosti-z-derzhvlasnosti-vkraly-polovynu-silgospzemel/">Милованов заявив, що за роки незалежності з держвласності вкрали половину сільгоспземель</a>.</p>
      <p>Нагадаємо, <a href="https://rubryka.com/2019/11/01/zelenskyj-predstavyv-novogo-golovu-ternopilskoyi-oda/">1 листопада Зеленський представив новопризначеного голову Тернопільської обласної державної адміністрації Ігоря Сопеля.</a></p>
    </article>
  </body>
</html>