<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/2/7102559/"/>
    <meta property="og:site_name" content="Європейська правда"/>
    <meta property="article:published_time" content="2019-11-02T13:56:38+00:00"/>
    <meta property="og:title" content="Болгарія висловить протест Франції через висловлювання Макрона про нелегалів"/>
    <meta property="og:description" content="Міністр закордонних справ Болгарії Катерина Захарієва доручила внести ноту протесту в МЗС Франції в зв’язку з висловлюванням президента Еммануеля Макрона з приводу мігрантів."/>
  </head>
  <body>
    <article>
      <h1>Болгарія висловить протест Франції через висловлювання Макрона про нелегалів</h1>
      <address>
        <time datetime="2019-11-02T13:56:38+00:00">02 Nov 2019, 13:56</time>
      </address>
      <p>Міністр закордонних справ Болгарії Катерина Захарієва доручила внести ноту протесту в МЗС Франції в зв'язку з висловлюванням президента Еммануеля Макрона з приводу мігрантів.</p>
      <p>Про це повідомляє "Європейська правда" з посиланням на <a href="https://bgnesagency.com/">БГНЕС.</a></p>
      <p>МЗС Болгарії також викликало на понеділок посла Франції в Софії Флоранс Робін для пояснень щодо "українських і болгарських банд", про які Макрон говорив в інтерв'ю газеті Valeurs Actuelles.</p>
      <p>Раніше Міністерство закордонних справ України також <b><a href="https://www.eurointegration.com.ua/news/2019/11/1/7102549/">запросило посла Франції</a></b> для надання пояснень з приводу висловлювань Макрона.</p>
      <p>Як повідомлялося, президент Франції Еммануель Макрон, говорячи в інтерв’ю консервативному правому щотижневику Valeurs Actuelles про проблему незаконної міграції, <a href="https://www.eurointegration.com.ua/news/2019/11/1/7102520/"><b>згадав про українських нелегалів.</b></a></p>
      <p>"Я волів би, щоб приїжджали люди з Гвінеї чи Кот-д’Івуару, приїжджали легально, щоб робили цю роботу, аніж болгарським чи українським нелегальним каналам", - сказав президент Франції.</p>
    </article>
  </body>
</html>