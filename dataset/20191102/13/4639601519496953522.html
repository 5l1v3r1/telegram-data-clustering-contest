<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/02/finance/thomas-cook-eksagorastike-enanti-127-ekat-apo-kineziko-omilo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-02T13:58:20+00:00"/>
    <meta property="og:title" content="Thomas Cook : Εξαγοράστηκε έναντι 12,7 εκατ. από κινεζικό όμιλο"/>
    <meta property="og:description" content="Έναντι τιμήματος 12,7 εκατ. ευρώ ολοκληρώθηκε η εξαγορά του σήματος της Thomas Cook, από τη Fosun Tourism"/>
  </head>
  <body>
    <article>
      <h1>Thomas Cook : Εξαγοράστηκε έναντι 12,7 εκατ. από κινεζικό όμιλο</h1>
      <h2>Έναντι τιμήματος 12,7 εκατ. ευρώ ολοκληρώθηκε η εξαγορά του σήματος της Thomas Cook, από τη Fosun Tourism</h2>
      <address><time datetime="2019-11-02T13:58:20+00:00">02 Nov 2019, 13:58</time> by <a rel="author">ΤοΒΗΜΑ Team</a></address>
      <p>Έναντι τιμήματος 12,7 εκατ. ευρώ ολοκληρώθηκε η εξαγορά του σήματος της <a href="https://www.tovima.gr/tag/thomas-cook/">Thomas Cook</a>, από τη Fosun Tourism.</p>
      <p>Όπως τονίζεται σε σχετική ανακοίνωση η εξαγορά ολοκληρώθηκε συμπεριλαμβανομένων των λογισμικών, των ονομάτων domain, των λογαριασμών κοινωνικών δικτύων και όλων των αδειών που σχετίζονται με το brand. Παράλληλα, η συμφωνία αφορά και τα brands των ξενοδοχειακών αλυσίδων Casa Cook και Cook’s Club.</p>
      <p>
        <a href="https://www.in.gr/2019/11/03/economy/pleonasma-merisma-kai-anadromika-erxontai-ta-xristougenna/">Διαβάστε ακόμη : Πλεόνασμα - Μέρισμα και αναδρομικά έρχονται τα Χριστούγεννα</a>
      </p>
      <p>Με ιστορία 178 ετών, το brand Thomas Cook είναι συνώνυμο με την παγκόσμια τουριστική βιομηχανία και ένα από τις πιο γνωστά τουριστικά brands στον κόσμο.</p>
      <p>Το Casa Cook είναι ένα βραβευμένο brand boutique ξενοδοχείων που δίνει έμφαση στο design, στο υψηλής ποιότητας φαγητό και στην ευεξία των πελατών του.</p>
      <p>Το Cook’s Club αποτελεί μια πρωτοπόρα αλυσίδα beach hotels, που σχεδιάστηκε για τη νέα γενιά ταξιδιωτών που αποζητούν διασκέδαση, ζωντανές διακοπές σε ξενοδοχεία που έχουν σύγχρονο και κομψό σχεδιασμό.</p>
      <h3>Ανάπτυξη του κινεζικού τουρισμού</h3>
      <p>«Η εξαγορά του παγκόσμιου εμπορικού σήματος της Thomas Cook θα επιτρέψει στην Fosun Tourism να επεκτείνει τις τουριστικές της δραστηριότητες της αξιοποιώντας την ισχυρή δυναμική ανάπτυξης του κινεζικού εξερχόμενου τουρισμού, καθώς και την ισχυρή αναγνωρισιμότητα της επωνυμίας και της Thomas Cook.</p>
      <p>Επίσης, η διαχείριση των brands Casa Cook και Cook’s Club, θα εμπλουτίσει περαιτέρω την προσφορά επιλογών διαμονής για τουριστικούς προορισμούς από τον Όμιλο, παρέχοντας στους πελάτες της Fosun ποιοτική εμπειρία διακοπών σε ολόκληρο τον κόσμο», τόνισε σχετικά ο πρόεδρος της Fosun Tourism, Qian Jiannong.</p>
      <h3>Ποια είναι η Fosun Tourism</h3>
      <p>Η Fosun Tourism είναι ένας από τους κορυφαίους ολοκληρωμένους τουριστικούς ομίλους στον κόσμο και ο μεγαλύτερος όμιλος στα θέρετρα αναψυχής βάση εσόδων 2018, σύμφωνα με την έκθεση Frost &amp; Sullivan.</p>
      <p>Οι κύριες δραστηριότητες του Ομίλου είναι (i) θέρετρα, τα οποία λειτουργεί μέσω του Club Med SAS και του Club Med Joyview. (ii) τουριστικούς προορισμούς, τους οποίους αναπτύσσει, λειτουργεί και διαχειρίζεται, συμπεριλαμβανομένης του Atlantis Sanya, του τουριστικού προορισμού στον κόλπο Haitang, στην εθνική ακτή της Sanya της επαρχίας Χαϊνάν.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>