<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/3-rayoni-zamist-11-obgovorili-imovirniy-variant-podilu-cherniveckoyi-oblasti-379715"/>
    <meta property="og:site_name" content="Погляд"/>
    <meta property="article:published_time" content="2019-11-02T13:11:00+00:00"/>
    <meta property="og:title" content="3 райони замість 11: обговорили імовірний варіант поділу Чернівецької області"/>
    <meta property="og:description" content="1 листопада 2019 року в Чернівецькій облдержадміністрації експерти, представники районів, депутати обговорили варіанти удосконаленого адміністративно-територіального устрою районного рівня Чернівецької області"/>
  </head>
  <body>
    <article>
      <h1>3 райони замість 11: обговорили імовірний варіант поділу Чернівецької області</h1>
      <h2>В обговоренні взяли участь експерти, представники районів, депутати</h2>
      <address>
        <time datetime="2019-11-02T13:11:00+00:00">02 Nov 2019, 13:11</time>
      </address>
      <p>1 листопада 2019 року в Чернівецькій облдержадміністрації експерти, представники районів, депутати обговорили варіанти удосконаленого адміністративно-територіального устрою районного рівня Чернівецької області.</p>
      <p>Проект нового районного поділу Чернівецької області, який запропонували експерти, враховує такі критерії, як чисельність населення, загальну площу території, адміністративний центр та критерії його визначення, кадрову, інфраструктурну та фінансову спроможність органів місцевого самоврядування та місцевих органів виконавчої влади здійснювати визначені законом повноваження у повному обсязі.</p>
      <p>Загалом новий районний поділ має на меті упорядкувати систему органів влади – як виконавчої, так і місцевого самоврядування – на відповідній території для ефективного забезпечення ними відповідного просторового соціально-економічного розвитку. Це сприятиме якісному, доступному наданню жителям публічних послуг, визначених законодавством.</p>
      <p>Після обговорення пропозицій нового районного поділу, підготовлених в рамках проекту, який реалізовує Центр політико-правових реформ за участі експертів Громадської мережі публічного права та адміністрації UPLAN за підтримки Посольства Великої Британії в Україні, узагальнений варіант удосконалення субрегіонального рівня в Україні буде скерований до Міністерства розвитку громад та територій України.</p>
      <p>Експертна думка буде враховуватися під час підготовки проекту Закону України щодо адміністративно-територіального устрою України, розроблення та прийняття якого заплановані на ІV квартал 2019 – І квартал 2020 року. Про це йдеться на офіційному сайті Чернівецької ОДА.</p>
      <related>
        <h4>Схожі записи</h4>
        <a href="https://pogliad.ua/news/bukovina/scho-dumayut-golovi-silrad-na-bukovini-pro-administrativnu-reformu-155076"/>
        <a href="https://pogliad.ua/news/chernivtsi/chernivecku-oblast-rozformuyut-silradi-obednayut-155080"/>
        <a href="https://pogliad.ua/news/bukovina/yak-zrobiti-turizm-uspishnim-govorili-u-storozhinci-378889"/>
        <a href="https://pogliad.ua/news/ukraine/posadi-golovnokomanduvacha-zsu-i-nachalnika-genshtabu-rozdilyat-do-kincya-roku-376814"/>
      </related>
    </article>
  </body>
</html>