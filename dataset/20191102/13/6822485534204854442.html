<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811103.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T13:29:00+00:00"/>
    <meta property="og:title" content="قطع همکاری امیر علی‌اکبری با UFC"/>
    <meta property="og:description" content="به گزارش ایسنا، منابع خبری وابسته به UFC (بزرگترین سازمان برگزار کننده مبارزات رزمی-ترکیبی) دلیل این اتفاق را تحریم های آمریکا بر ضد ایران و مسائل مالی مربوط به آن اعلام کرده‌اند و چون UFC  زیر نظر کمیسیون ورزشی ایالات متحده آمریکا است ظاهرا مشمول قانون ظالمانه تحریم‌های آمریکا علیه ایران شده و نمی‌تواند ویزای کار بگیرد و همین باعث به وجود آمدن چنین مشکلی برای علی اکبری شده است."/>
  </head>
  <body>
    <article>
      <h1>قطع همکاری امیر علی‌اکبری با UFC</h1>
      <address>
        <time datetime="2019-11-02T13:29:00+00:00">02 Nov 2019, 13:29</time>
      </address>
      <p>امیر علی اکبری مبارز سنگین وزن ایرانی ورزش ام ام ای ، با سازمان UFC قطع همکاری کرد.</p>
      <p>به گزارش ایسنا، منابع خبری وابسته به UFC (بزرگترین سازمان برگزار کننده مبارزات رزمی-ترکیبی) دلیل این اتفاق را تحریم های آمریکا بر ضد ایران و مسائل مالی مربوط به آن اعلام کرده‌اند و چون UFC  زیر نظر کمیسیون ورزشی ایالات متحده آمریکا است ظاهرا مشمول قانون ظالمانه تحریم‌های آمریکا علیه ایران شده و نمی‌تواند ویزای کار بگیرد و همین باعث به وجود آمدن چنین مشکلی برای علی اکبری شده است.</p>
      <p>جف نویتزکی یکی از خبرنگاران وابسته به این سازمان در توییتر خود مدعی شده که امیر در صورت برد هیچ امکانی برای دریافت پاداش و سهم پیروزی و انتقال این پول به داخل ایران ندارد و همین مساله مهمترین عامل جدایی مبارز ایرانی بود. البته این در حالی است که هنوز هیچ منبع رسمی از UFC واکنشی نسبت به دلیل قطع همکاری با علی‌اکبری واکنشی نشان نداده است.</p>
      <p>مسئولین این سازمان هم مدعی شدند که علی اکبری در اوکتاگون مبارزه نخواهد کرد و به عنوان یک ورزشکار آزاد می تواند با سایر سازمان های برگزار کننده مسابقات MMA قراردادی جدید ثبت کند.</p>
      <p>علی اکبری 31 ساله تا به حال 10 برد در مبارزات رزمی ترکیبی (MMA) کسب کرده و تنها شکست او نیز برابر میرکو فیلیپوویچ (ملقب به کرو کاپ) بوده است.</p>
      <p>پیش از این اعلام شده بود که علی‌اکبری به دلیل شکایت سازمان روسی ACA ، اجازه نبرد در UFC را نداشت اما این بار دلیل این اتفاق تحریم های چندجانبه دولت ایالات متحده آمریکا و مسائل ناشی از آن اعلام شده است، تصمیمی که بی شک در روزها و ماه های آینده حواشی و بحث های زیادی را به همراه خواهد داشت.</p>
      <p>امیر علی اکبری در گفتگویی خبر قطع همکاری‌اش با UFC را تائید کرد.</p>
    </article>
  </body>
</html>