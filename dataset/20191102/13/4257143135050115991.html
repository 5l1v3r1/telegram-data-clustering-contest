<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/02/vegzetes-bukas-a-motorversenyen"/>
    <meta property="og:site_name" content="infostart"/>
    <meta property="article:published_time" content="2019-11-02T13:03:00+00:00"/>
    <meta property="og:title" content="Végzetes bukás a motorversenyen"/>
    <meta property="og:description" content="Versenybalesetben elhunyt egy indonéz motoros a Forma-1-es pályájáról ismert malajziai Szepangban."/>
  </head>
  <body>
    <article>
      <h1>Végzetes bukás a motorversenyen</h1>
      <address><time datetime="2019-11-02T13:03:00+00:00">02 Nov 2019, 13:03</time> by <a rel="author">Infostart / MTI</a></address>
      <h3>Versenybalesetben elhunyt egy indonéz motoros a Forma-1-es pályájáról ismert malajziai Szepangban.</h3>
      <p>A győzelemre esélyesek között emlegetett húszéves Afridza Munandar az Ázsiai Tehetségek Kupája elnevezésű szombati viadalon ütközött egy japán versenyzővel. A bukás számára végzetesnek bizonyult: bár helikopterrel azonnal az egyik Kuala Lumpur-i kórházba szállították, olyan súlyos sérüléseket szenvedett, hogy életét már nem tudták megmenteni.</p>
      <p>A tragikus eset miatt a versenyt nem folytatták.</p>
    </article>
  </body>
</html>