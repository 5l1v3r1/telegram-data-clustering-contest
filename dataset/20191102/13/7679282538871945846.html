<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-india-vs-bangladesh-ind-vs-ban-team-india-expected-playing-xi-against-bangladesh-at-arun-jaitley-stadium-2828621.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-02T13:18:29+00:00"/>
    <meta property="og:title" content="INDvsBAN:बांग्लादेश के खिलाफ कुछ ऐसी हो सकती है भारत की प्लेइंग XI"/>
    <meta property="og:description" content="भारत और बांग्लादेश के बीच तीन मैचों की टी-20 सीरीज का पहला मैच रविवार को यहां के अरुण जेटली स्टेडियम में खेला जाएगा। इस मैच में भारत की ओर से कप्तानी का जिम्मा सलामी बल्लेबाज रोहित शर्मा संभाल रहे..."/>
  </head>
  <body>
    <article>
      <h1>INDvsBAN:बांग्लादेश के खिलाफ कुछ ऐसी हो सकती है भारत की प्लेइंग XI</h1>
      <address><time datetime="2019-11-02T13:18:29+00:00">02 Nov 2019, 13:18</time> by <a rel="author">लाइव हिन्दुस्तान टीम,नई दिल्ली</a></address>
      <p>भारत और बांग्लादेश के बीच तीन मैचों की टी-20 सीरीज का पहला मैच रविवार को यहां के अरुण जेटली स्टेडियम में खेला जाएगा। इस मैच में भारत की ओर से कप्तानी का जिम्मा सलामी बल्लेबाज रोहित शर्मा संभाल रहे हैं। विराट कोहली को इस सीरीज में आराम दिया गया है। दिल्ली में होने वाले इस मैच से पहले शहर की हवा की गुणवत्ता अपने सबसे खतरनाक स्तर पर पहुंच गई है। </p>
      <p>पिछले सप्ताह से लगातार दिल्ली की हवा दिन-प्रतिदिन प्रदूषित होती जा रही है जिसने मैच के ऊपर संशय खड़ा कर दिया था। स्टेडियम में धुंध देखी गई थी जिसके कारण बांग्लादेश के खिलाड़ी अभ्यास के समय चेहरे पर मास्क पहने हुए नजर आए थे। लेकिन टीम इंडिया के कप्तान रोहित शर्मा को स्मोक या प्रदूषण को लेकर कोई समस्या नहीं है। आइए नजर डालते हैं इस मैच में भारत किस संभावित प्लेइंग इलेवन के साथ नजर आ सकता है।</p>
      <p>
        <b>
          <a href="https://www.livehindustan.com/cricket/story-bangladesh-captain-mahmudullah-says-shakib-al-hasan-will-be-welcomed-when-return-after-ban-2828485.html">बांग्लादेश के कप्तान महमूदुल्लाह बोले, शाकिब की वापसी में किया जाएगा शानदार स्वागत</a>
        </b>
      </p>
      <p>भारतीय ओपनर के तौर पर टीम में रोहित शर्मा और शिखर धवन होंगे। वहीं तीसरे स्थान पर विराट कोहली की गैरमौजूदगी में लोकेश राहुल को टीम में जगह दी जा सकती है। उनके बल्ले से विजय हजारे ट्रॉॅफी में जमकर रन बरसे थे। चौथे नंबर पर श्रेयस अय्यर जबकि पांचवें नंबर पर रिषभ पंत हो सकते हैं। इसके बाद टीम में ऑलराउंडर कृणाल पांड्या, शिवम दूबे और वाशिंगटन सुंदर को जगह दी जा सकती है।  </p>
      <p>प्लेइंग इलेवन में युजवेंद्र चहल को भी शामिल किया जा सकता है जबकि तेज गेंदबाज के तौर पर दीपक चहर व खलील अहमद को मौका मिल सकता है। कृणाल पांड्या व वाशिंगटन सुंदर टीम में दूसरे और तीसरे स्पिनर की भूमिका निभा सकते हैं जबकि शिवम दूबे तीसरे तेज गेंदबाज के तौर पर इस्तेमाल किए जा सकते हैं।</p>
      <p>
        <b>
          <a href="https://www.livehindustan.com/cricket/story-ind-vs-ban-india-vs-bangladesh-first-t20i-live-streaming-when-and-where-to-watch-live-telecast-on-tv-and-online-2828432.html">INDvBAN,1st T20:कब-कहां-कैसे देखें मैच की लाइव स्ट्रीमिंग और टेलीकास्ट</a>
        </b>
      </p>
      <p>
        <b>बांग्लादेश के खिलाफ पहले टी 20 मैच के लिए टीम इंडिया की संभावित प्लेइंग इलेवन-</b>
      </p>
      <p>रोहित शर्मा (कप्तान), शिखर धवन, केएल राहुल, श्रेयस अय्यर, रिषभ पंत, कृणाल पांड्या, शिवम दूबे, वाशिंगटन सुंदर, खलील अहमद, दीपक चाहर, युजवेंद्र चहल।</p>
    </article>
  </body>
</html>