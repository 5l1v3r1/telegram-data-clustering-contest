<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/ciekawostki-michalki,5/suknia-lady-gagi-na-aukcji-wystawila-ja-pokojowka,982360.html"/>
    <meta property="og:site_name" content="TVN24"/>
    <meta property="article:published_time" content="2019-11-02T13:40:21+00:00"/>
    <meta property="og:title" content="Suknia Lady Gagi wystawiona na aukcję przez pokojówkę"/>
    <meta property="og:description" content="Suknia Lady Gagi, którą miała na sobie podczas gali rozdania Złotych Globów, trafiła na aukcję. Wystawiła ją pokojówka, która znalazła suknię w pokoju hotelowym w Beverly Hills, w którym gościła pi..."/>
  </head>
  <body>
    <article>
      <h1>Suknia Lady Gagi wystawiona na aukcję przez pokojówkę</h1>
      <address><time datetime="2019-11-02T13:40:21+00:00">02 Nov 2019, 13:40</time> by <a rel="author">js/tr/kwoj</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/0fae0ecc-caf8-4584-9ca8-b1e2c76ee89c-480p.mp4"/>
        <figcaption>Lady Gaga pojawiła się w sukni Valentino na ceremonii wręczenia Złotych Globów<cite>Foto: MIKE NELSON/EPA/PAP | Video: Cable News Network Inc. All rights reserved 2019</cite></figcaption>
      </figure>
      <h3>Suknia Lady Gagi, którą miała na sobie podczas gali rozdania Złotych Globów, trafiła na aukcję. Wystawiła ją pokojówka, która znalazła suknię w pokoju hotelowym w Beverly Hills, w którym gościła piosenkarka.</h3>
      <related>
        <a href="https://www.tvn24.pl/kultura-styl,8/pominieta-lady-gaga-nagrodzona-banalna-biografia-i-inne-zaskoczenia-zlotych-globow,898056.html"/>
      </related>
      <p>Lady Gaga w styczniu pojawiła się na gali rozdania Złotych Globów w sukni haute couture domu mody Valentino. Odebrała statuetkę w kategorii "najlepsza piosenka" za przebój "Shallow" z filmu "Narodziny gwiazdy".</p>
      <p>Suknię w pokoju hotelu, w którym odbyła się ceremonia, znalazła pracująca tam pokojówka.</p>
      <p>Kobieta twierdzi, że dzień po gali oddała suknię do działu rzeczy znalezionych. Leżała tam do września. W związku z tym, że nikt się po nią nie zgłosił, zgodnie z regułami panującymi w hotelu suknia trafiła w ręce znalazcy.</p>
      <h3>Trafiła na aukcję</h3>
      <p>Pokojówka postanowiła wystawić ją na aukcję. Suknia trafiła do oferty domu aukcyjnego Nate D. Sanders Auctions i została wyceniona na 8 tysięcy dolarów. Do sukni pokojówka dołączyła list, w którym wytłumaczyła, w jaki sposób weszła w jej posiadanie.</p>
      <p>Według dyrektora domu aukcyjnego suknia może zostać sprzedana za nawet 40 tysięcy dolarów.</p>
      <related>
        <h4>Dowiedz się więcej...</h4>
        <a href="https://www.tvn24.pl/kultura-styl,8/kicz-na-rozowym-dywanie-rozebrana-lady-gaga-i-swiecacy-kopciuszek-met-gala-2019,933412.html"/>
        <a href="https://www.tvn24.pl/ciekawostki-michalki,5/lady-gaga-i-bradley-cooper-pokonali-rywali-najciekawsze-wideo-tygodnia-w-tvn24-pl,905785.html"/>
        <a href="https://www.tvn24.pl/oscary-2019,176,m/przeboj-shallow-pierwszy-raz-na-zywo-lady-gaga-i-bradley-cooper-zachwycili-fanow,904766.html"/>
      </related>
    </article>
  </body>
</html>