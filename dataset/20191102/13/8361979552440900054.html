<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/rozvedennya-sil-v-zolotomu-koli-skasuyut-rezhim-obmezhen-novini-ukrajini-50051268.html"/>
    <meta property="og:site_name" content="НВ"/>
    <meta property="article:published_time" content="2019-11-02T13:02:00+00:00"/>
    <meta property="og:title" content="Режим обмежень на переміщення в районі Золотого скасують 3 листопада — штаб ООС"/>
    <meta property="og:description" content="У неділю, 3 листопада, режим обмежень на переміщення в районі розведення в Золотому на Донбасі скасують, повідомив командир оперативно-тактичного угруповання Північ генерал Олег Мікац."/>
  </head>
  <body>
    <article>
      <h1>Режим обмежень на переміщення в районі Золотого скасують 3 листопада — штаб ООС</h1>
      <h2>У неділю, 3 листопада, режим обмежень на переміщення в районі розведення в Золотому на Донбасі скасують, повідомив командир оперативно-тактичного угруповання Північ генерал Олег Мікац.</h2>
      <address>
        <time datetime="2019-11-02T13:02:00+00:00">02 Nov 2019, 13:02</time>
      </address>
      <p>«Починаючи з завтрашнього дня тут можна буде вільно переміщатися — відповідно всі заходи виконувати, які необхідно — як для місцевого населення, волонтерів, журналістів та інших», — сказав він на брифінгу, пише <a href="https://interfax.com.ua/">Інтерфакс-Україна</a>.</p>
      <p>За словами генерала. в цьому районі режим тиші тримається 12 днів.</p>
      <p>Відзначається, що в 12.00 почнеться розмінування території в зоні розведення і демонтаж фортифікаційних споруд, «які будуть заявлені». Надалі заплановано відкрити в цьому районі автомобільно-пішохідний КПВВ.</p>
      <p>Нагадаємо, штаб Операції Об'єднаних сил <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">підтвердив заяву глави МЗС України Вадима Пристайка про початок розведення сил</a> в Луганській області.</p>
      <p>У свою чергу добровольці, які знаходяться в селищі та виступають проти виведення ЗСУ, <a href="https://nv.ua/ukr/ukraine/politics/bileckiy-zvernuvsya-do-zelenskogo-50050090.html">попередили, що не підуть звідти</a>, навіть якщо президент Володимир Зеленський вирішить їх «викинути».</p>
      <p>З 28 жовтня <a href="https://nv.ua/ukr/ukraine/events/u-zoni-oos-vveli-rezhim-zhovtiy-novini-ukrajini-50050674.html">в зоні ООС ввели режим</a> «ж<a href="https://nv.ua/ukr/ukraine/events/u-zoni-oos-vveli-rezhim-zhovtiy-novini-ukrajini-50050674.html">овтий</a>», який дає військовослужбовцям і правоохоронним органам особливі повноваження.</p>
      <p>Згідно з ним, перебування і переміщення осіб в зазначеному районі може здійснюватися тільки при наявності документів, що засвідчують особу.</p>
      <p>У разі їх відсутності, громадяни можуть бути затримані до з’ясування особи.</p>
    </article>
  </body>
</html>