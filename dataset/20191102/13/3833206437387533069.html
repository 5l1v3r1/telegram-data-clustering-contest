<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Eto-kakvo-kaza-pred-suda-bulgarinut-ubil-bebeto-si-910539"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-02T13:40:00+00:00"/>
    <meta property="og:title" content="Ето какво каза пред съда българинът, убил бебето си!"/>
    <meta property="og:description" content="Българинът, наръгал и убил 3-седмичният си син в Англия и след това опитал се да убие и майката на д..."/>
  </head>
  <body>
    <article>
      <h1>Ето какво каза пред съда българинът, убил бебето си!</h1>
      <address>
        <time datetime="2019-11-02T13:40:00+00:00">02 Nov 2019, 13:40</time>
      </address>
      <p>Българинът, наръгал и убил 3-седмичният си син в Англия и след това опитал се да убие и майката на детето, се призна за виновен.</p>
      <p>Припомняме, че 27-годишният Денис Бейтула нападна с нож сина си Андрей Стефан и майка му Андреа на 2 октомври тази година.</p>
      <p>Малчуганът бе незабавно откаран към болница, но въпреки усилията на лекарите, почина няколко дни след това. 21-годишната майка на детето също бе сериозно ранена, но медиците успяха да я измъкнат от примката на смъртта.</p>
      <p>Бейтула не изрази почти никаква емоция в съда, след като призна, че именно той е извършител на престъплението. </p>
      <p>По ужасяваща ирония на съдбата, минути преди кървавите събития, майката на детето публикува статус във Facebook, който гласи:</p>
      <p>"<i>Помолих Господ да ми изпрати мъж, който винаги ще ме обича. Той ме дари със син</i>“.</p>
      <p>Пред съда в Нюкасъл, българинът направи пълни самопризнания за извършеното от него престъпно деяние почти без лицето му да трепне. Той ще бъде съден по съкратеното производство на 19 декември. Дотогава остава в ареста, допълва още "Блиц".</p>
    </article>
  </body>
</html>