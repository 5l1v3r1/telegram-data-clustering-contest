<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1973131/ingiliz-polisi-kamyondaki-cesetlerin-tamam%C4%B1-vietnaml%C4%B1-g%C3%B6%C3%A7menlere-ait"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-02T13:15:00+00:00"/>
    <meta property="og:title" content="İngiliz polisi: Kamyondaki cesetlerin tamamı Vietnamlı göçmenlere ait"/>
    <meta property="og:description" content="İngiliz polisi tarafından dün yapılan açıklamada geçtiğimiz hafta Essex bölgesinde bir kamyonda bulunan 39 cesedin tamamının Vietnamlı mültecilere ait olduğu bildirildi. Essex polis şefi yardımcısı Tim Smith, Twitter hesabından yaptığı açıklamada, “K"/>
  </head>
  <body>
    <article>
      <h1>İngiliz polisi: Kamyondaki cesetlerin tamamı Vietnamlı göçmenlere ait</h1>
      <address>
        <time datetime="2019-11-02T13:15:00+00:00">02 Nov 2019, 13:15</time>
      </address>
      <p>İngiliz polisi tarafından dün yapılan açıklamada geçtiğimiz hafta Essex bölgesinde bir kamyonda bulunan 39 cesedin tamamının Vietnamlı mültecilere ait olduğu bildirildi.<br/><br/>Essex polis şefi yardımcısı Tim Smith, Twitter hesabından yaptığı açıklamada, “Kurbanların Vietnamlı olduklarını tespit ettik. Vietnam hükümeti ile iletişim halindeyiz. Vietnam ve Birleşik Krallık'taki birkaç aile ile doğrudan temas içerisindeyiz. Bazı mağdurların ailelerini tanımladığımızı düşünüyoruz” ifadelerini kullandı.<br/><br/>Polis, 23 Ekim tarihinde gece saatlerinde Essex’te bulunan Waterglade sanayi sitesi bölgesinden bir ihbar almıştı.<br/><br/>İhbarın ardından bölgeye ulaşan polis, bir kamyonun arkasında 39 kişinin cansız bedenini bulmuştu. İlk belirlemelerde cesetlerden birisinin ismi henüz açıklanmayan bir çocuğa ait olduğu ifade edilmişti.<br/><br/>Olayın ardından kamyon sürücüsü olan Kuzey İrlandalı 25 yaşındaki bir kişi gözaltına alınmıştı.<br/><br/>Essex polisinden yapılan açıklamada 39 cesetle ilgili sorgulamaların devam ettiği belirtildi.</p>
    </article>
  </body>
</html>