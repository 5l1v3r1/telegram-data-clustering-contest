<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/hristo-stoichkov-pita-koj-shte-vzeme-zlatnata-topka-video.html"/>
    <meta property="og:site_name" content="bTV Новините"/>
    <meta property="article:published_time" content="2019-11-02T13:04:00+00:00"/>
    <meta property="og:title" content="Христо Стоичков пита: Кой ще вземе &quot;Златната топка&quot;? (ВИДЕО)"/>
    <meta property="og:description" content="Легендата на българския футбол разпуска с голф и задава въпроси"/>
  </head>
  <body>
    <article>
      <h1>Христо Стоичков пита: Кой ще вземе "Златната топка"? (ВИДЕО)</h1>
      <h2>Легендата на българския футбол разпуска с голф и задава въпроси</h2>
      <address>
        <time datetime="2019-11-02T13:04:00+00:00">02 Nov 2019, 13:04</time>
      </address>
      <p>Един въпрос измъчва легендарния Христо Стоичков. И той не е "Как да си почива пълноценно под слънцето на Маями?".</p>
      <p>Камата оползотворява свободното си време с голямата си страст - голфа, но не спира да мисли и за футбол!</p>
      <p>"Ще поиграя малко голф, ще си почивам. И докато си почивам се питам: "Кой ще спечели "Златната топка"?". Очаквам вашите отговори! Важно е, защото тази година са номинирани големи футболисти. Прегръдки за всички!", говори Стоичков в кратко видео в профила си в "Инстаграм".</p>
      <figure>
        <embed-post data-src="https://www.instagram.com/p/B4SgVmMlj0Q" data-service="Instagram"/>
      </figure>
      <p>Самият той е носител на най-престижната индивидуална награда във футбола за 1994 г., а наскоро направи турне в България, за да може многобройните му фенове <a href="https://btvnovinite.bg/sport/stoichkov-pokaza-zlatnata-topka-v-sofija-video.html">да се насладят на красивия трофей</a>.</p>
      <p>Победителят в тазгодишната анкета на изданието "Франс футбол" ще стане ясен на 2 декември. Преди седмица бяха обявени 50-те номинирани за най-добър футболист през 2019 г. Сред тях са "обичайните заподозрени" Кристиано Роналдо и Лионел Меси, както и цели 7 играчи на победителя в Шампионската лига "Ливърпул".</p>
      <p>В коментарите под видеото на Стоичков феновете ясно показват, че стискат палци на Лионел Меси. Звездата на "Барселона" вече спечели един индивидуален трофей за представянето си - <a href="https://btvnovinite.bg/sport/izbraha-lionel-mesi-za-1-na-2019-g.html">този на УЕФА</a>.</p>
    </article>
  </body>
</html>