<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/bunugyek/2019/11/02/mintarab-lett-a-vardai-rembol"/>
    <meta property="og:site_name" content="infostart"/>
    <meta property="article:published_time" content="2019-11-02T13:40:00+00:00"/>
    <meta property="og:title" content="Mintarab lett a várdai rémből"/>
    <meta property="og:description" content="Az életfiogytiglanira ítélt férfi testvére gyorsan elköltötte a kártérítésként kapott pénzt."/>
  </head>
  <body>
    <article>
      <h1>Mintarab lett a várdai rémből</h1>
      <address><time datetime="2019-11-02T13:40:00+00:00">02 Nov 2019, 13:40</time> by <a rel="author">Infostart</a></address>
      <h3>Az életfiogytiglanira ítélt férfi testvére gyorsan elköltötte a kártérítésként kapott pénzt.</h3>
      <p>P. Ferenc 2007 nyarán három embert ölt meg Somogyban. A férfit másfél évvel később tényleges életfogytiglani büntetésre ítélték.</p>
      <p>A szegedi Csillag börtönben tölti büntetését, ahol nincs vele gond. A <a href="http://www.borsonline.hu/aktualis/vardai-rem-testvere-eltapsolta-a-kriptas-gyilkos-millioit/185698">Bors</a> úgy tudja, a férfi kukászsákokat csomagol.</p>
      <p>A lap emlékeztet arra, hogy P. Ferenc az első gyilkosság, egy 85 éves nő kegyetlen megölése után a szomszéd falu, Várda temetőjének egyik kriptájában bújt el, ahol a koporsók mellett egy hónapig húzta meg magát. A kripta Szász Endre festőművész kastélyához tartozott. Miután továbbállt, a volt munkaadójánál egy hátsó épületben rejtőzködött. Itt végül felismerték, ám ekkor újra ölt: egy 66 éves nőt és egy 70 éves férfit is halálra vert.</p>
      <p>A nem megfelelő börtönkörülmények miatt a férfi beperelte az államot, s úgy tudni, több millió forinttal kártalanították. A pénz féltestvéréhez került, aki gyorsan felélte azt, főleg a kocsmában elköltve.</p>
      <p>
        <i>Nyitókép: ismeretlen</i>
      </p>
    </article>
  </body>
</html>