<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gears-saga-orme-quinto-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T13:06:00+00:00"/>
    <meta property="og:title" content="Gears, la saga continuerà sulle orme del quinto capitolo"/>
    <meta property="og:description" content="La celebre saga di Gears continuerà sulla strada tracciata dal quinto capitolo della serie, focalizzandosi sulla libertà data al giocatore."/>
  </head>
  <body>
    <article>
      <h1>Gears, la saga continuerà sulle orme del quinto capitolo</h1>
      <address><time datetime="2019-11-02T13:06:00+00:00">02 Nov 2019, 13:06</time> by <a rel="author">Giacomo Todeschini</a></address>
      <p><b>Gears 5</b> è sicuramente uno dei migliori titoli di quest’ultima parte dell’anno, con il titolo di <b>The Coalition</b> che è riuscito a rinnovare una storica saga dalle fondamenta, senza farle però perdere i segni contraddistintivi. Un lavoro sicuramente certosino, che ha ampiamente convinto pubblico e critica.</p>
      <p>Proprio sull’accoglienza di questa nuova deriva del brand <b>The Coalition</b> è recentemente tornata a parlare in un’intervista, affermando che i prossimi capitoli della saga seguiranno quanto già visto nel quinto capitolo.</p>
      <p>Leggi anche: <a href="https://www.tomshw.it/videogioco/anthem-no-flop-piu-venduto/">Anthem non è un flop: è il quinto gioco più venduto negli USA, secondo i dati più recenti</a></p>
      <figure>
        <img src="https://www.tomshw.it/images/images/2019/08/gears-5-47466.jpg"/>
      </figure>
      <p>Il campaign designer della software house, <b>Matt Searcy</b>, ha infatti dichiarato: “<b>Gears 5</b> ha fatto qualche passo in avanti nel modo in cui pensiamo ad un titolo della saga e i fan hanno risposto positivamente a quanto abbiamo proposto. Con il quinto capitolo abbiamo voluto buttare le basi per orientare il franchise al futuro e, con i prossimi capitoli della saga, continueremo a seguire quanto tracciato con quest’ultimo episodio.”</p>
      <p>Con i prossimi capitoli, quindi, dovremmo aspettarci delle sezioni open-world ancora più aperte, una maggiore libertà nei combattimenti, ulteriori meccaniche stealth e un utilizzo ancora maggiore di <b>Jack</b>.</p>
      <p>Senza fare spoiler in <b>Gears 5</b> i giocatori sono stati chiamati a fare un’importante scelta, che ha drasticamente sconvolto il proseguire della trama all’interno del titolo. I prossimi episodi del franchise proseguiranno ancora su questa strada e proporranno ancora più dilemmi di tale tipo. <b>Searcy</b> ha infatti dichiarato a riguardo: “Un grande obiettivo per<b> Gears 5</b> è stato quello di dare grande libertà al giocatore e anche in futuro proseguiremo per questa strada”.</p>
      <p>Che ne pensate di questa notizia e di quanto orchestrato da <b>The Coalition</b> con <b>Gears 5</b>? Secondo voi la deriva presa dalla celebre saga con quest’ultimo capitolo è quella giusta o preferivate forse il vecchio modo di fare? Fateci sapere che ne pensate direttamente nei commenti!</p>
      <blockquote>Se amate i TPS l’ultima fatica di <b>The Coalition</b> è assolutamente da recuperare: fatela vostra seduta stante ad un ottimo prezzo comodamente <a href="https://toms.it/SkmMs">a questo indirizzo.</a></blockquote>
    </article>
  </body>
</html>