<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/02/leonardo-di-kaprio-zustrivsya-z-gretoyu-tunberg/"/>
    <meta property="og:site_name" content="Рубрика"/>
    <meta property="article:published_time" content="2019-11-02T13:37:23+00:00"/>
    <meta property="og:title" content="Леонардо Ді Капріо зустрівся з Гретою Тунберг"/>
    <meta property="og:description" content="Американський актор Леонардо Ді Капріо зустрівся зі шведською 16-річною екоактивісткою Гретою Тунберг і опублікував їхнє спільне фото у своєму Instagram. «В історії є лише кілька прикладів, коли в поворотні моменти голоси починають звучати голосніше і здатні змінювати світ. Історія розсудить, що ми робимо сьогодні, щоб майбутні покоління змогли насолоджуватися життям на планеті, яку ми так […]"/>
  </head>
  <body>
    <article>
      <h1>Леонардо Ді Капріо зустрівся з Гретою Тунберг</h1>
      <address><time datetime="2019-11-02T13:37:23+00:00">02 Nov 2019, 13:37</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-02-v-3.32.51-PP-620x420-c-1.png"/>
      </figure>
      <p>
        <b>
          <b>Американський актор Леонардо Ді Капріо зустрівся зі шведською 16-річною екоактивісткою Гретою Тунберг і опублікував їхнє спільне фото у своєму Instagram.</b>
        </b>
      </p>
      <p>«В історії є лише кілька прикладів, коли в поворотні моменти голоси починають звучати голосніше і здатні змінювати світ. Історія розсудить, що ми робимо сьогодні, щоб майбутні покоління змогли насолоджуватися життям на планеті, яку ми так безумовно сприймали як належне. Я сподіваюся, що послання Грети — це тривожний сигнал для всіх світових лідерів про те, що пора бездіяльності закінчилася», — написав Ді Капріо.</p>
      <p>«Саме завдяки Греті й молодим активістам у всьому світі я з оптимізмом дивлюся в майбутнє. Для мене було честю провести час з Гретою. Ми домовилися підтримувати один одного в нашому прагненні забезпечити світле майбутнє нашої планети», — додав він.</p>
      <figure>
        <embed-post data-src="https://www.instagram.com/p/B4VL7ZnFrjf" data-service="Instagram"/>
      </figure>
      <p>Зазначимо, що Леонардо Ді Капріо підтримує екологічні ініціативи. У нього є фонд, який фінансує різні організації по захисту навколишнього середовища. Нещодавно актор інвестував в екологічний взуттєвий бренд.</p>
      <related>
        <h4>Читайте також</h4>
        <a href="https://rubryka.com/2019/08/26/di-kaprio-poobitsyav-daty-5-mln-na-poryatunok-lisiv-amazoniyi-vid-pozhezh/"/>
      </related>
      <p>Нагадаємо, 16-річна школярка Грета Тунберг розпочала Марші за клімат. Вона пропускала школу щоп’ятниці, починаючи з серпня 2018 року, а натомість виходила на одиночні пікети біля будівлі шведського парламенту, вимагаючи вжити заходів для запобігання глобальному потеплінню. Така акція стала початком рух Fridays for Future. Відтоді до нього долучилися понад мільйон молодих людей з усього світу.</p>
      <p>23 вересня 2019-го <a href="https://rubryka.com/article/tunberg-oon/">Грета Тунберг приїхала на Генасамблею ООН і під час свого виступу звинуватила світових лідерів у зраді нового покоління через недостатню боротьбу проти зміни клімату.</a></p>
      <p>Джерело: <a href="https://hromadske.ua/posts/v-aeroportu-borispil-vidkrili-pershu-zaryadku-dlya-elektromobiliv">hromadske.ua</a></p>
    </article>
  </body>
</html>