<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/dve-auta-narazila-do-stromu-na-stejnem-useku-jen-par-minut-po-sobe-20191102.html"/>
    <meta property="og:site_name" content="Deník.cz"/>
    <meta property="article:published_time" content="2019-11-02T13:33:00+00:00"/>
    <meta property="og:title" content="Dvě auta narazila do stromu na stejném úseku jen pár minut po sobě"/>
    <meta property="og:description" content="Těžko pochopitelná situace nastala v sobotu kolem 13. hodiny na silnici mezi obcemi Ledce a Žerčice na Boleslavsku. V rozpětí pouze několika minut na stejném úseku narazila do stromu dvě osobní auta. V obou případech byly v autech těžce zranění, na místo přiletěly dva záchranářské vrtulníky."/>
  </head>
  <body>
    <article>
      <h1>Dvě auta narazila do stromu na stejném úseku jen pár minut po sobě</h1>
      <address><time datetime="2019-11-02T13:33:00+00:00">02 Nov 2019, 13:33</time> by <a rel="author">Miroslav Jilemnický</a></address>
      <p>Ani v jednom případě zatím není jasné, proč auta vyjela mimo silnici. „Ze zatím nezjištěných příčin vyjel řidič značky Ford mimo vozovku, kde narazil do stromu. Dva z cestujících byli vážně zraněni,“ uvedla policejní mluvčí Jana Steinerová.</p>
      <p>Prakticky stejný scénář se odehrál na stejném úseku silnice jen o několik minut později. Osobním vozem byl tentokrát Peugeot. „Při druhé nehodě s nárazem do stromu došlo k jednomu těžkému a dvěma lehkým zraněním. Na místo byly přivolány dva vrtulníky záchranné služby,“ doplnila Steinerová.</p>
      <figure>
        <iframe data-src="https://twitter.com/HZS_ScK/status/1190626751032037376?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://g.denik.cz/4/9a/72665450-2629295183834294-1470582937995968512-n_denik-150-3x2.jpg"/>
      </figure>
      <aside>
        <a href="https://boleslavsky.denik.cz/nehody/dalnice-d10-stoji-u-mlade-boleslavi-se-prevratil-kamion-20191018.html">Dálnice D10 stála. U Mladé Boleslavi se převrátil kamion Přečíst článek ›</a>
      </aside>
      <figure>
        <img src="https://g.denik.cz/2/ab/nehoda-autobus-srna_denik-150-3x2.jpg"/>
      </figure>
      <aside>
        <a href="https://boleslavsky.denik.cz/nehody/stretu-se-zveri-se-nevyhnul-dokonce-ani-autobus-20191024.html">Střetu se zvěří se nevyhnul dokonce ani autobus Přečíst článek ›</a>
      </aside>
    </article>
  </body>
</html>