<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.repubblica.it/sport/calcio/serie-a/juventus/2019/11/02/news/ronaldo_la_mamma_si_sfoga_senza_mafia_nel_calcio_avrebbe_vinto_di_piu_-240076157/"/>
    <meta property="og:site_name" content="Repubblica.it"/>
    <meta property="article:published_time" content="2019-11-02T13:45:00+00:00"/>
    <meta property="og:title" content="Ronaldo, la mamma si sfoga: ''Senza mafia nel calcio avrebbe vinto di più''"/>
    <meta property="og:description" content="Pesanti accuse di Dolores Aveiro, madre di CR7: ''Mio figlio penalizzato perché portoghese, se fosse stato inglese o spagnolo sarebbe stato"/>
  </head>
  <body>
    <article>
      <h1>Ronaldo, la mamma si sfoga: ''Senza mafia nel calcio avrebbe vinto di più''</h1>
      <h2>Pesanti accuse di Dolores Aveiro, madre di CR7: ''Mio figlio penalizzato perché portoghese, se fosse stato inglese o spagnolo sarebbe stato diverso''. E sul prossimo Pallone d'Oro: ''Se lo merita, sono fiduciosa''</h2>
      <address>
        <time datetime="2019-11-02T13:45:00+00:00">02 Nov 2019, 13:45</time>
      </address>
      <p><b>MADEIRA - </b>"C'è una mafia nel calcio, è la parola più adeguata per definirla. Se non ci fosse questa mafia, mio figlio avrebbe vinto più Palloni d'Oro". Durissimo sfogo di Dolores Aveiro, mamma di Cristiano Ronaldo che spara a zero sulla politica mondiale del calcio, rea di aver penalizzato il proprio figlio.</p>
      <h3>"Se fosse stato spagnolo o inglese..."</h3>
      <p>La signora ne fa una questione territoriale: "Se fosse stato spagnolo o inglese, non avrebbero fatto quello che hanno fatto, ma siccome è portoghese e di Madeira succede questo. Se andate a vedere tutto quello che è successo - aggiunge Dolores da un evento in corso a Madeira, città natale di Cr7 -, vi renderete conto che si tratta di mafia". Parole riportate dal giornale 'A Bola' e che sicuramente faranno discutere. Anche perché non è tutto: la mamma del campione portoghese dice la sua anche sull'imminente elezione del Pallone d'oro: "Non so se glielo daranno ma ci spero. Credo che se lo meriti se andiamo a vedere quello che ha fatto durante la stagione".</p>
    </article>
  </body>
</html>