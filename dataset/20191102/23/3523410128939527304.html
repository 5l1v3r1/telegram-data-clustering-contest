<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637657/%D9%85%D8%AE%D8%A7%D9%84%D9%81%D8%AA-%D8%A8%D8%BA%D8%AF%D8%A7%D8%AF-%D8%A8%D8%A7-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B1%D9%88%D9%BE%D8%A7%DB%8C%DB%8C%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A7%D9%86%D8%AA%D9%82%D8%A7%D9%84-13-%D9%87%D8%B2%D8%A7%D8%B1-%D8%AF%D8%A7%D8%B9%D8%B4%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T23:11:00+00:00"/>
    <meta property="og:title" content="مخالفت بغداد با درخواست اروپایی‌ها برای انتقال 13 هزار داعشی"/>
    <meta property="og:description" content="یک منبع سیاسی در عراق فاش کرد که بغداد با درخواست مقامات اروپایی برای انتقال 13 هزار تروریست داعشی از خاک سوریه به عراق مخالف کرده است."/>
  </head>
  <body>
    <article>
      <h1>
        <a href="https://www.bultannews.com/fa/news/637657/%D9%85%D8%AE%D8%A7%D9%84%D9%81%D8%AA-%D8%A8%D8%BA%D8%AF%D8%A7%D8%AF-%D8%A8%D8%A7-%D8%AF%D8%B1%D8%AE%D9%88%D8%A7%D8%B3%D8%AA-%D8%A7%D8%B1%D9%88%D9%BE%D8%A7%DB%8C%DB%8C%E2%80%8C%D9%87%D8%A7-%D8%A8%D8%B1%D8%A7%DB%8C-%D8%A7%D9%86%D8%AA%D9%82%D8%A7%D9%84-13-%D9%87%D8%B2%D8%A7%D8%B1-%D8%AF%D8%A7%D8%B9%D8%B4%DB%8C">مخالفت بغداد با درخواست اروپایی‌ها برای انتقال 13 هزار داعشی</a>
      </h1>
      <h2>یک منبع سیاسی در عراق فاش کرد که بغداد با درخواست مقامات اروپایی برای انتقال 13 هزار تروریست داعشی از خاک سوریه به عراق مخالف کرده است.</h2>
      <address><time datetime="2019-11-02T23:11:00+00:00">02 Nov 2019, 23:11</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مسئولان اروپایی اخیرا با سفر به عراق از دولت این کشور درخواست کردند که با طرح انتقال 13 هزار نفر از عناصر داعش از سوریه به عراق موافقت کند، اما بغداد این طرح را نپذیرفت.</p>
      <p>یک منبع سیاسی عراق به شبکه خبری روسیاالیوم گفت که «مسئولان اروپایی اخیرا به عراق سفر و درخواست کردند که این 13 هزار نفر از عناصر داعش به عراق منتقل و محاکمه شوند، اما بغداد آن را رد کرد».</p>
      <p>وی درباره دلیل مخالفت عراق با این درخواست گفت که «بغداد می‌گوید که آنها در خاک عراق جرمی مرتکب نشده‌اند که در این کشور محاکمه شوند».</p>
      <p>دونالد ترامپ رئیس‌جمهور آمریکا در تاریخ دهم اکتبر گذشته اعلام کرد که ارتش این کشور، دو نفر از خطرناکترین عناصر داعش وابسته به گروهک «بیلد» را از اراضی سوریه دور کرده است. این دو نفر به نام‌های «الکساندر کوتی» و «الشافعی الشیخ» به عراق منتقل شدند.</p>
      <p>علاوه بر آن، همزمان با حمله ترکیه به شمال شرقی سوریه، شمار زیادی از عناصر داعشی به عراق منتقل شده‌اند. خبرنگار خبرگزاری سانا در این باره گزارش داد که آمریکا از ابتدای عملیات ترکیه در شمال سوریه، 1500 زن داعشی را به عراق منتقل کرده است.</p>
      <p>خبرنگار سانا مستقر در استان الحسکه (شمال سوریه) گفت که نیروهای آمریکایی از آغاز حملات ترکیه به شمال سوریه، بیش از 1500 زن داعشی را از اردوگاه «الهول» واقع در ریف الحسکه به عراق انتقال داده‌اند(جزئیات بیشتر).</p>
    </article>
  </body>
</html>