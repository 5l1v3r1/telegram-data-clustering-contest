<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/police-lawyers-fight-outside-delhi-court-20-cops-injured-advocates-to-go-on-strike-123.html"/>
    <meta property="og:site_name" content="DoolNews"/>
    <meta property="article:published_time" content="2019-11-02T23:57:00+00:00"/>
    <meta property="og:title" content="ദല്‍ഹി കോടതിയില്‍ അഭിഭാഷകരും പൊലീസും തമ്മിലുള്ള സംഘര്‍ഷം: 20 പൊലീസുകാര്‍ക്കും എട്ടു അഭിഭാഷകര്‍ക്കും പരിക്ക്"/>
    <meta property="og:description" content="Delhi National News Strick India ന്യൂദല്‍ഹി: ദല്‍ഹി തീസ് ഹസാരി കോടതിയില്‍ പൊലീസും അഭിഭാഷകരും തമ്മില്‍ നടന്ന സംഘര്‍ഷത്തില്‍ ഡെപ്യൂട്ടി കമ്മീഷണര്‍ അടക്കം 20 പൊലീസുകാര്‍ക്കു"/>
  </head>
  <body>
    <article>
      <h1>ദല്‍ഹി കോടതിയില്‍ അഭിഭാഷകരും പൊലീസും തമ്മിലുള്ള സംഘര്‍ഷം: 20 പൊലീസുകാര്‍ക്കും എട്ടു അഭിഭാഷകര്‍ക്കും പരിക്ക്</h1>
      <address><time datetime="2019-11-02T23:57:00+00:00">02 Nov 2019, 23:57</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: ദല്‍ഹി തീസ് ഹസാരി കോടതിയില്‍ പൊലീസും അഭിഭാഷകരും തമ്മില്‍ നടന്ന സംഘര്‍ഷത്തില്‍ ഡെപ്യൂട്ടി കമ്മീഷണര്‍ അടക്കം 20 പൊലീസുകാര്‍ക്കും എട്ടു അഭിഭാഷകര്‍ക്കും പരിക്ക്.</p>
      <p>12 ബൈക്കുകള്‍, ഒരു ജിപ്‌സി ജീപ്പ്, ഏട്ടു ജയില്‍ വാനുകള്‍ എന്നിവ സംഘര്‍ഷത്തില്‍ തകര്‍ന്നു. പാര്‍ക്കിംഗുമായി ബന്ധപ്പെട്ടുണ്ടായ തര്‍ക്കമാണ് കോടതി വളപ്പിനെ സംഘര്‍ഷത്തിലാക്കിയത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/social-media-posts-in-uapa-case-against-pinarayi-government278.html?utm_source=doolnews&amp;utm_medium=related"/>
      </related>
      <p>അഭിഭാഷകന്‍ വാഹനം പാര്‍ക്ക് ചെയ്യാന്‍ ശ്രമിക്കുന്നത് പൊലീസ് തടഞ്ഞതോടെ വാക്കുതര്‍ക്കമുണ്ടായി. അഭിഭാഷകനെ പൊലീസ് കസ്റ്റഡിയിലെടുക്കാന്‍ ശ്രമിച്ചതോടെ അഭിഭാഷകര്‍ സംഘടിതമായി പ്രതിരോധിച്ചു. ഇതേതുടര്‍ന്നാണ് സംഘര്‍ഷം ആരംഭിച്ചത്.</p>
      <p>ഇതോടെ കൂടുതല്‍ പൊലീസുകാര്‍ സംഭവസ്ഥലത്തെത്തി. സംഘര്‍ഷം ദല്‍ഹി ഹൈക്കോടതി പരിസരത്തേക്ക് നീങ്ങിയതോടെ പൊലീസ് വെടിയുതിര്‍ത്തു.</p>
      <p>കോടതിയിലേയ്ക്ക് കടക്കുമ്പോള്‍ ഒരു അഭിഭാഷകന്റെ വാഹനത്തില്‍ പൊലീസ് വാഹനം ഇടിക്കുകയും അതിനെ ചോദ്യം ചെയ്ത അഭിഭാഷകനെ പരിഹസിക്കുകയും ആറ് പൊലീസ് ഉദ്യോഗസ്ഥര്‍ മര്‍ദ്ദിക്കുകയുമായിരുന്നെന്ന് അഭിഭാഷകന്‍ ജയ് ബിസ്‌വാല്‍ പറഞ്ഞു. പൊലീസുകാരെ കോടതിക്കകത്തേക്കു കടക്കാന്‍ അനുവദിക്കാതിരുന്നപ്പോഴാണ് വെടിവെപ്പുണ്ടായതെന്നും ബിസ്‌വാല്‍ പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/9-school-children-killed-in-afghanistan-mine-blast123.html?utm_source=doolnews&amp;utm_medium=related"/>
      </related>
      <p>ക്രൈംബ്രാഞ്ചാണ് കേസന്വേഷിക്കുന്നത്. നവംബര്‍ നാലിന് അഭിഭാഷകര്‍ പണിമുടക്കുമെന്ന് അറിയിച്ചിട്ടുണ്ട്. കൂടാതെ സംഭവത്തില്‍ അന്വേഷണം ആവശ്യപ്പെട്ട് കമ്മീഷ്ണര്‍ക്കും ആഭ്യന്തര മന്ത്രിക്കും പരാതി കൊടുക്കുമെന്നും അഭിഭാഷകര്‍ അറിയിച്ചു.</p>
    </article>
  </body>
</html>