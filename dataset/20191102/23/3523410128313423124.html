<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637665/%D9%86%D8%B8%D8%A7%D9%85%DB%8C%D8%A7%D9%86-%D8%B5%D9%87%DB%8C%D9%88%D9%86%DB%8C%D8%B3%D8%AA-%D8%AE%D8%A8%D8%B1%D9%86%DA%AF%D8%A7%D8%B1-%D9%81%D9%84%D8%B3%D8%B7%DB%8C%D9%86%DB%8C-%D8%B1%D8%A7-%D8%A8%D8%A7%D8%B2%D8%AF%D8%A7%D8%B4%D8%AA-%DA%A9%D8%B1%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T23:59:00+00:00"/>
    <meta property="og:title" content="نظامیان صهیونیست خبرنگار فلسطینی را بازداشت کردند"/>
    <meta property="og:description" content="نظامیان صهیونیست روز شنبه یک خبرنگار فلسطینی را در شهر قدس اشغالی بازداشت کردند ."/>
  </head>
  <body>
    <article>
      <h1>
        <a href="https://www.bultannews.com/fa/news/637665/%D9%86%D8%B8%D8%A7%D9%85%DB%8C%D8%A7%D9%86-%D8%B5%D9%87%DB%8C%D9%88%D9%86%DB%8C%D8%B3%D8%AA-%D8%AE%D8%A8%D8%B1%D9%86%DA%AF%D8%A7%D8%B1-%D9%81%D9%84%D8%B3%D8%B7%DB%8C%D9%86%DB%8C-%D8%B1%D8%A7-%D8%A8%D8%A7%D8%B2%D8%AF%D8%A7%D8%B4%D8%AA-%DA%A9%D8%B1%D8%AF%D9%86%D8%AF">نظامیان صهیونیست خبرنگار فلسطینی را بازداشت کردند</a>
      </h1>
      <h2>نظامیان صهیونیست روز شنبه یک خبرنگار فلسطینی را در شهر قدس اشغالی بازداشت کردند .</h2>
      <address><time datetime="2019-11-02T23:59:00+00:00">02 Nov 2019, 23:59</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، تجمع فعالان فلسطینی برای اعلام همبستگی با اسرایی که در زندان های رژیم صهیونیستی دست به اعتصاب غذا زده اند ، روز شنبه در خیابان صلاح الدین شهر قدس اشغالی برگزار شد .<br/>خبرنگار وفا گزارش داد نظامیان اشغالگر به تجمع فعالان فلسطینی حمله و احمد الصفدی خبرنگار و مدیر سازمان رسانه ای ایلیا را بازداشت کردند .<br/>عوض السلامیه مسئول پرونده کمیته اسرای فلسطینی شهر قدس (در زندان های اسرائیل) به خبرگزاری وفا گفت: تجمع امروز در خیابان صلاح الدین برای اعلام همبستگی با اسرایی که اعتصاب غذا کرده اند و تاکید بر اینکه ساکنان قدس همواره در کنار آنان هستند، برگزار شد .<br/>السلامیه افزود: اقدامات نظامیان اشغالگر باعث نخواهد شد که ساکنان شهر قدس از تصمیم خود برای حمایت از اسیران فلسطینی و درخواست از جامعه جهانی و نهادهای بین المللی برای نجات اسرا عقب نشینی کنند .</p>
    </article>
  </body>
</html>