<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637656/%D9%88%D8%A7%DA%A9%D9%86%D8%B4-%D9%BE%DA%A9%D9%86-%D8%A8%D9%87-%D8%A2%D8%B2%D9%85%D8%A7%DB%8C%D8%B4%E2%80%8C%D9%87%D8%A7%DB%8C-%D9%85%D9%88%D8%B4%DA%A9%DB%8C-%D8%AC%D8%AF%DB%8C%D8%AF-%DA%A9%D8%B1%D9%87-%D8%B4%D9%85%D8%A7%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-02T23:10:00+00:00"/>
    <meta property="og:title" content="واکنش پکن به آزمایش‌های موشکی جدید کره شمالی"/>
    <meta property="og:description" content="وزارت خارجه چین در واکنش به آزمایش‌های موشکی جدید کره شمالی، خواستار حل تنش‌های موجود در شبه جزیره کره از طریق گفت‌وگو شد."/>
  </head>
  <body>
    <article>
      <h1>
        <a href="https://www.bultannews.com/fa/news/637656/%D9%88%D8%A7%DA%A9%D9%86%D8%B4-%D9%BE%DA%A9%D9%86-%D8%A8%D9%87-%D8%A2%D8%B2%D9%85%D8%A7%DB%8C%D8%B4%E2%80%8C%D9%87%D8%A7%DB%8C-%D9%85%D9%88%D8%B4%DA%A9%DB%8C-%D8%AC%D8%AF%DB%8C%D8%AF-%DA%A9%D8%B1%D9%87-%D8%B4%D9%85%D8%A7%D9%84%DB%8C">واکنش پکن به آزمایش‌های موشکی جدید کره شمالی</a>
      </h1>
      <h2>وزارت خارجه چین در واکنش به آزمایش‌های موشکی جدید کره شمالی، خواستار حل تنش‌های موجود در شبه جزیره کره از طریق گفت‌وگو شد.</h2>
      <address><time datetime="2019-11-02T23:10:00+00:00">02 Nov 2019, 23:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پس از آزمایش موشکی جدید کره شمالی، چین بار دیگر خواستار حل و فصل تنش‌های موجود در شبه جزیره کره از طریق گفت‌وگو شد.</p>
      <p>به نوشته وبگاه «رادیوی دولتی کره جنوبی» «گنگ شوانگ» از سخنگویان وزارت امور خارجه چین روز جمعه در نشست هفتگی با خبرنگاران خواستار تلاش برای حل تنش‌های موجود در شبه جزیره کره از طریق گفت‌وگو و مذاکرات شد.</p>
      <p>کره شمالی روز جمعه اعلام کرد آزمایش «چندین موشک‌انداز بسیار بزرگ» در روز پنجشنبه موفق بوده و به اهداف خود از این پرتاب‌های آزمایشی دست یافته‌اند. خبرگزاری دولتی کره‌شمالی نیز روز جمعه گزارش داد آزمایش اخیر سکوهای پرتاب موشک تحت نظارت مستقیم «کیم جونگ اون» رهبر این کشور انجام شد و نشان‌دهنده پیشرفت صنایع تسلیحاتی پیونگ‌یانگ همزمان با توقف مذاکرات با ایالات متحده است.</p>
      <p>به نوشته وبگاه رادیوی دولتی کره جنوبی، سخنگوی وزارت خارجه چین در ادامه سخنان خود در زمینه پرتاب‌های جدید کره شمالی گفت که باید برای خلع سلاح در شبه جزیره کره تلاش‌هایی صورت گیرد تا دستیابی به صلح در منطقه انجام شود.</p>
      <p>وزارت امور خارجه چین ماه گذشته نیز در واکنش به پرتاب‌های موشکی کره شمالی بر لزوم انجام گفت‌وگو جهت کاستن از خطر مواجه نظامی تاکید کرده بود.</p>
      <p>این در حالی است که رئیس جمهور چین نیز چندی قبل با ارسال پیام تبریکی برای رهبر کره شمالی، بر لزوم تقویت و تداوم روابط دوجانبه با پیونگ‌یانگ تاکید کرد.</p>
    </article>
  </body>
</html>