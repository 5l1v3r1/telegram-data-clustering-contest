<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/grand-prix-stanow-zjednoczonych-robert-kubica-ostatni-w-kwalifikacjach-najlepszy,982490.html"/>
    <meta property="og:site_name" content="TVN24"/>
    <meta property="article:published_time" content="2019-11-02T23:02:00+00:00"/>
    <meta property="og:title" content="Kolejne smutne kwalifikacje Kubicy. Niespodziewany zwycięzca"/>
    <meta property="og:description" content="Nieudane treningi nie były niestety przypadkiem. Robert Kubica z ekipy ROKiT Williams Racing zajął ostatnie miejsce w kwalifikacjach do niedzielnego Grand Prix Stanów Zjednoczonych na torze w Austi..."/>
  </head>
  <body>
    <article>
      <h1>Kolejne smutne kwalifikacje Kubicy. Niespodziewany zwycięzca</h1>
      <address>
        <time datetime="2019-11-02T23:02:00+00:00">02 Nov 2019, 23:02</time>
      </address>
      <slideshow>
        <figure>
          <img src="https://r-scale-20.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/9b4fede9-b083-4d72-8c29-327240371580.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ad2bb9f0-3de4-48c7-8d9b-dfb371f8a8a4-480p.mp4"/>
          <figcaption>Kubica: nie ma sensu o tym rozmawiać</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/87a6557a-56f5-44ea-a598-23e27dfabeb8-480p.mp4"/>
          <figcaption>Grand Prix Japonii 2019</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/ed486867-91ed-4ddf-ba79-329a7596bac8-480p.mp4"/>
          <figcaption>Kubica: Miałem nadzieję na łatwiejszy powrót</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/35ecbd55-d0c3-4ef9-a011-8dae28142cb8-480p.mp4"/>
          <figcaption>Kubica: W tym sezonie wydarzyły się pewne rzeczy, o których...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/2337a9c3-2022-488d-a52f-aa49a2adde93-480p.mp4"/>
          <figcaption>Kwalifikacje Grand Prix Meksyku</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/e6878dd5-235e-47cb-a9ae-d18f071cc361-480p.mp4"/>
          <figcaption>Lewis Hamilton wygrał Grand Prix Meksyku</figcaption>
        </figure>
        <figcaption>Robert Kubica ma problemy od początku sezonu Video: tvn24</figcaption>
      </slideshow>
      <h3>Nieudane treningi nie były niestety przypadkiem. Robert Kubica z ekipy ROKiT Williams Racing zajął ostatnie miejsce w kwalifikacjach do niedzielnego Grand Prix Stanów Zjednoczonych na torze w Austin. Najlepszy, dość niespodziewanie, okazał się Valtteri Bottas z Mercedesa.</h3>
      <related>
        <a href="https://eurosport.tvn24.pl/f1,116/problemy-williamsa-w-usa-kubica-na-szarym-koncu,982251.html"/>
      </related>
      <p>Od początku pobytu w stanie Teksas w samochodzie Polaka nie widać żadnych zmian. Auto Williamsa nadal jest niekonkurencyjne, co idealnie pokazały trzy sesje treningowe. W pierwszej z nich Kubica zajął 19., a w drugiej 20., a w sobotniej ostatniej, 18. lokatę.</p>
      <h3>Zbliżył się nieco do Russella</h3>
      <p>Trudno było zatem spodziewać się, że w na dziurawym torze w Austin w eliminacjach będzie lepiej. Kubica jechał swoim normalnym tempem. Nie popełnił błędów, ale po prostu samochód nie dawał możliwości na lepszy wynik. 34-latek na najlepszym okrążeniu osiągnął czas 1:35:889 i to dało mu 20. pozycję.</p>
      <p>Jego kolega z zespołu George Russell był tylko o nieco ponad pół sekundy lepszy. To znaczy postęp w porównaniu z tym, co oglądaliśmy w kwalifikacjach w Meksyku przed tygodniem.</p>
      <p>Niespodziewanie po pierwszej części kwalifikacji prowadził Nando Norris z McLarena. Po drugiej najlepszy był Charles Leclerc z Ferrari.</p>
      <p>Ostatecznie najlepszy okazał się Valtteri Bottas z Mercesesa. Fin, który niezbyt dobrze prezentował się w treningach, zdobył pole position po raz piąty w tym sezonie, a jedenasty w karierze. Drugi był Sebastian Vettel z Ferrari, a trzeci Max Verstappen z Red Bulla.</p>
      <p>Dopiero na piątej lokacie kwalifikacje zakończył lider klasyfikacji generalnej i aktualny mistrz świata, a więc Lewis Hamilton z Mercedesa.</p>
      <p>Niedzielne GP Stanów Zjednoczonych rozpocznie się o godzinie 20.10 polskiego czasu. Po nim do końca sezonu pozostaną jeszcze dwie eliminacje.</p>
      <p>Autor: Srogi / Źródło: eurosport.pl</p>
    </article>
  </body>
</html>