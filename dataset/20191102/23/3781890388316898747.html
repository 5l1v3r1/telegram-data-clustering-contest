<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739710"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T23:15:00+00:00"/>
    <meta property="og:title" content="เตือน4ภาค-กทม.อากาศเย็น 'ใต้'ฟ้าคะนอง70%ของพื้นที่"/>
    <meta property="og:description" content="'อุตุ' เผย ภาคเหนือ-อีสาน-กลาง-ตะวันออก และกรุงเทพมหานคร อากาศเย็นและมีฝนในระยะนี้ ขณะที่ภาคใต้ฟ้าคะนองร้อยละ 70 ของพื้นที่"/>
  </head>
  <body>
    <article>
      <h1>เตือน4ภาค-กทม.อากาศเย็น 'ใต้'ฟ้าคะนอง70%ของพื้นที่</h1>
      <address>
        <time datetime="2019-11-02T23:15:00+00:00">02 Nov 2019, 23:15</time>
      </address>
      <p>
        <b>"อุตุ" เผย ภาคเหนือ-อีสาน-กลาง-ตะวันออก และกรุงเทพมหานคร อากาศเย็นและมีฝนในระยะนี้ ขณะที่ภาคใต้ฟ้าคะนองร้อยละ 70 ของพื้นที่</b>
      </p>
      <p>เมื่อวันที่ 3 พ.ย. กรมอุตุนิยมวิทยา พยากรณ์อากาศ 24 ชั่วโมงข้างหน้า ว่า บริเวณภาคเหนือ ภาคตะวันออกเฉียงเหนือ ภาคกลาง ภาคตะวันออก รวมทั้งกรุงเทพมหานครและปริมณฑล อากาศเย็น และมีฝนเกิดขึ้นในระยะนี้ ขอให้ประชาชนบริเวณดังกล่าวดูแลสุขภาพเนื่องจากสภาพอากาศที่หนาวเย็นและมีฝนไว้ด้วย ส่วนภาคใต้มีฝนฟ้าคะนองและมีฝนตกหนักบางแห่ง สำหรับคลื่นลมบริเวณอ่าวไทยคลื่นสูง 1-2 เมตร สำหรับบริเวณที่มีฝนฟ้าคะนองจะมีคลื่นสูงมากกว่า 2 เมตร ส่วนชาวเรือบริเวณอ่าวไทยควรเดินเรือด้วยความระมัดระวัง และหลีกเลี่ยงการเดินเรือบริเวณที่มีฝนฟ้าคะนอง อนึ่ง หย่อมความกดอากาศต่ำกำลังแรงปกคลุมบริเวณทะเลจีนใต้ตอนกลาง มีแนวโน้มจะเคลื่อนเข้าใกล้ชายฝั่งประเทศเวียดนามมากยิ่งขึ้นในระยะต่อไป ตอนนี้ยังไม่มีผลกระทบต่อประเทศไทย<br/> <br/>ลักษณะสำคัญทางอุตุนิยมวิทยา บริเวณความกดอากาศสูงกำลังปานกลางปกคลุมประเทศไทยตอนบน ประกอบกับมีหย่อมความกดอากาศต่ำกำลังแรงปกคลุมบริเวณทะเลจีนใต้ตอนกลาง ในขณะที่หย่อมความกดอากาศต่ำกำลังอ่อนที่ปกคลุมอ่าวไทยตอนบน ได้เคลื่อนออกไปทางอ่าวมะตะบันประเทศเมียนมาร์แล้ว ลักษณะเช่นนี้ทำให้ประเทศไทยตอนบน มีอากาศเย็นและมีฝนเกิดขึ้นในระยะนี้ ส่วนภาคใต้ตอนล่างมีลมตะวันตกพัดปกคลุม ทำให้มีฝนฟ้าคะนองและมีฝนตกหนักบางแห่ง ส่วนคลื่นลมบริเวณอ่าวไทยตอนบนมีกำลังปานกลาง<br/> <br/><b>พยากรณ์อากาศสำหรับประเทศไทย</b><br/> <br/><b>ภาคเหนือ </b>อากาศเย็น กับมีฝน ร้อยละ 30 ของพื้นที่ อุณหภูมิต่ำสุด 20-23 องศาเซลเซียส อุณหภูมิสูงสุด 30-34 องศาเซลเซียส บริเวณยอดดอยอากาศหนาว อุณหภูมิต่ำสุด 10-14 องศาเซลเซียส<br/>ลมตะวันออกเฉียงเหนือ ความเร็ว 10-25 กม./ชม.<br/><br/><b>ภาคตะวันออกเฉียงเหนือ </b>อากาศเย็น และมีฝน ร้อยละ 20 ของพื้นที่ อุณหภูมิต่ำสุด 22-23 องศาเซลเซียส อุณหภูมิสูงสุด 32-33 องศาเซลเซียส บริเวณยอดภูอากาศหนาว อุณหภูมิต่ำสุด 11-14 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/><br/><b>ภาคกลาง </b>อากาศเย็น โดยมีฝน ร้อยละ 60 ของพื้นที่ ส่วนมากบริเวณจังหวัดราชบุรี กาญจนบุรีอุทัยธานี นครสวรรค์ ชัยนาท สิงห์บุรี อ่างทอง พระนครศรีอยุธยา สุพรรณบุรี นครปฐม สมุทรสงคราม และสมุทรสาคร อุณหภูมิต่ำสุด 22-23 องศาเซลเซียส อุณหภูมิสูงสุด 28-33 องศาเซลเซียส ลมตะวันออกเฉียงเหนือ ความเร็ว 10-25 กม./ชม.<br/> <br/><b>ภาคตะวันออก</b> อากาศเย็น กับมีฝนฟ้าคะนอง ร้อยละ 60 ของพื้นที่ ส่วนมากบริเวณจังหวัดฉะเชิงเทรา ปราจีนบุรี ชลบุรี ระยอง จันทบุรี และตราด อุณหภูมิต่ำสุด 22-23 องศาเซลเซียส อุณหภูมิสูงสุด 30-33 องศาเซลเซียส ลมตะวันออกเฉียงเหนือ ความเร็ว 15-35 กม./ชม. ทะเลมีคลื่นสูง 1-2 เมตร ห่างฝั่งคลื่นสูงมากกว่า 2 เมตร</p>
      <figure>
        <img src="https://www.dailynews.co.th/admin/upload/20191102/news_VJxUpSzdQY061048_533.jpg?v=20191103128?v=7078"/>
      </figure>
      <p> <br/><b>ภาคใต้ (ฝั่งตะวันออก)</b> มีเมฆเป็นส่วนมาก กับมีฝนฟ้าคะนอง ร้อยละ 70 ของพื้นที่ และมีฝนตกหนักบางแห่ง บริเวณจังหวัดสุราษฎร์ธานี นครศรีธรรมราช พัทลุง สงขลา ปัตตานี และยะลา อุณหภูมิต่ำสุด 23-25 องศาเซลเซียส อุณหภูมิสูงสุด 30-33 องศาเซลเซียส ตั้งแต่จังหวัดสุราษฎร์ธานีขึ้นมา ลมเหนือ ความเร็ว 15-35 กม/ชม. ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร ตั้งแต่จังหวัดนครศรีธรรมราชลงไป ลมตะวันตกเฉียงใต้ ความเร็ว 15-35 กม/ชม. ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/> <br/><b>ภาคใต้ (ฝั่งตะวันตก)</b> มีเมฆเป็นส่วนมาก กับมีฝนฟ้าคะนอง ร้อยละ 70 ของพื้นที่ และมีฝนตกหนักบางแห่ง บริเวณจังหวัดพังงา ภูเก็ต กระบี่ ตรัง และสตูล อุณหภูมิต่ำสุด 22-24 องศาเซลเซียส อุณหภูมิสูงสุด 30-32 องศาเซลเซียส ลมตะวันตก ความเร็ว 15-35 กม/ชม ทะเลมีคลื่นสูง 1-2 เมตร บริเวณที่มีฝนฟ้าคะนองคลื่นสูงมากกว่า 2 เมตร<br/> <br/><b>กรุงเทพมหานครและปริมณฑล </b>มีเมฆเป็นส่วนมาก กับมีฝน ร้อยละ 40 ของพื้นที่ อุณหภูมิต่ำสุด 22-23 องศาเซลเซียส อุณหภูมิสูงสุด 29-30 องศาเซลเซียส ลมตะวันออกเฉียงเเหนือ ความเร็ว 10-25 กม./ชม.</p>
    </article>
  </body>
</html>