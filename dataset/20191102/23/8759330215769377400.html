<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902154/mazzu-geeft-toe-na-nieuwe-nederlaag-krc-genk-we-zijn-soms-te-braaf-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T23:12:00+00:00"/>
    <meta property="og:title" content="Mazzu geeft toe na nieuwe nederlaag KRC Genk: “We zijn soms te braaf”"/>
    <meta property="og:description" content="KRC Genk ging met 2-0 ten onder op het veld van KAS Eupen. Na afloop reageerde coach Felice Mazzu op een nieuwe nederlaag van de landskampioen."/>
  </head>
  <body>
    <article>
      <h1>Mazzu geeft toe na nieuwe nederlaag KRC Genk: “We zijn soms te braaf”</h1>
      <address>
        <time datetime="2019-11-02T23:12:00+00:00">02 Nov 2019, 23:12</time>
      </address>
      <p>
        <b>KRC Genk ging met 2-0 ten onder op het veld van KAS Eupen. Na afloop reageerde coach Felice Mazzu op een nieuwe nederlaag van de landskampioen.</b>
      </p>
      <p>"We hadden doelrijpe kansen, maar we scoorden niet”, wordt Mazzu geciteerd door <a href="https://sporza.be/nl/matches/voetbal/jupiler-pro-league/2019-2020/regulier/14/kas-eupen-krc-genk/"><i>Sporza</i></a>. “En bij de eerste uitbraak van Eupen was het wel raak. Daarna was er wat twijfel bij ons. We hadden duidelijk de bal, maar we waren na de pauze niet gevaarlijk genoeg.”</p>
      <p>“Of we vandaag te lief waren? Er was een gebrek aan agressiviteit, ja. We waren te slap in de duels. We zeggen het al sinds het begin van het seizoen: we zijn soms te braaf." Dinsdag moet Genk alweer vol aan de bak tegen Liverpool. “De motivatie komt vanzelf voor zo'n match, maar het doet pijn om op deze manier te verliezen. En dat beseffen de spelers ook."</p>
      <aside>Lees meer<br/><a href="https://www.voetbalprimeur.be/nieuws/902121/eupgnk.html?itm_source=www.voetbalprimeur.be&amp;itm_medium=highlighted-content">Genk krijgt flinke domper te verwerken na onverwachte nederlaag tegen Eupen</a></aside>
    </article>
  </body>
</html>