<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980811224.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-02T23:56:00+00:00"/>
    <meta property="og:title" content="وبگاه خبری «بازفید» ۵۰۰ صفحه از تحقیقات «رابرت مولر» را منتشر کرد"/>
    <meta property="og:description" content="به گزارش مهر به نقل از رویترز، وزارت دادگستری آمریکا روز شنبه خلاصه ای ۵۰۰ صفحه ای از گزارش «رابرت مولر» بازپرس پیشین و ویژه پرونده مداخله ادعایی روسیه در انتخابات ۲۰۱۶ آمریکا را منتشر کرد."/>
  </head>
  <body>
    <article>
      <h1>وبگاه خبری «بازفید» ۵۰۰ صفحه از تحقیقات «رابرت مولر» را منتشر کرد</h1>
      <address>
        <time datetime="2019-11-02T23:56:00+00:00">02 Nov 2019, 23:56</time>
      </address>
      <p>وزارت دادگستری آمریکا خلاصه ای ۵۰۰ صفحه ای از مصاحبه ها و رایانامه های مربوط به تحقیقات «رابرت مولر» در خصوص پرونده مداخله ادعایی روسیه در انتخابات ۲۰۱۶ آمریکا را منتشر کرد.</p>
      <p>به گزارش مهر به نقل از رویترز، وزارت دادگستری آمریکا روز شنبه خلاصه ای ۵۰۰ صفحه ای از گزارش «رابرت مولر» بازپرس پیشین و ویژه پرونده مداخله ادعایی روسیه در انتخابات ۲۰۱۶ آمریکا را منتشر کرد.</p>
      <p>این متن منتشره شامل خلاصه ای از مصاحبه های اف بی آی با «ریک گیتز» معاون پیشین کارزار انتخاباتی دونالد ترامپ و «استیو بنون» مشاور سابق رئیس جمهور آمریکا می شود.</p>
      <p>این اسناد منتشره همچنین مکاتبات الکترونیکی میان استیو بنون و «جرد کوشنر» مشاور ارشد و داماد ترامپ و همچنین «پیشنهاد گردآوری» و تحلیل رایانامه های متعلق به «هیلاری کلینتون» وزیر خارجه سابق آمریکا را که از سوی یک فعال محافظه کار برای بنون ارسال شده بود، در برمی گیرد.</p>
      <p>گفتنی است که وبگاه خبری بازفید با استناد به «قانون آزادی اطلاعات» خواستار دریافت تمام اسناد مربوط به تحقیقات انجام شده توسط رابرت مولر شد.</p>
    </article>
  </body>
</html>