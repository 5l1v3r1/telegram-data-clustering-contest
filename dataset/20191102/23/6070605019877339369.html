<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/suplements/diumenge/NOMSDELS-CARRERS_0_2337366254.html?utm_medium=social&amp;utm_source=mail&amp;utm_campaign=ara"/>
    <meta property="og:site_name" content="Ara.cat"/>
    <meta property="article:published_time" content="2019-11-02T23:00:00+00:00"/>
    <meta property="og:title" content="Els noms dels carrers"/>
    <meta property="og:description" content="Cada població és un món i el nom dels seus carrers explica en bona mesura la seva història. Tot i les diferències entre elles i les constants modificacions en la toponímia, és possible fer una mena de guia general de carrers de Catalunya"/>
  </head>
  <body>
    <article>
      <h1>Els noms dels carrers</h1>
      <h2>Cada població és un món i el nom dels seus carrers explica en bona mesura la seva història. Tot i les diferències entre elles i les constants modificacions en la toponímia, és possible fer una mena de guia general de carrers de Catalunya</h2>
      <address>
        <time datetime="2019-11-02T23:00:00+00:00">02 Nov 2019, 23:00</time>
      </address>
      <p>L’Institut Cartogràfic i Geològic de Catalunya ha fet un treball molt interessant en què recull els principals noms de les vies urbanes catalanes a partir de diverses fonts oficials. L’estudi, a càrrec de Miquel Parella -responsable de toponímia de l’Institut- i que es pot consultar a la pàgina web de l’entitat, permet fer una foto fixa de com es deien els principals carrers de Catalunya el 2015 a partir d’una base de 100.000 registres.</p>
      <p>En aquest resum gràfic no hi apareixen absolutament tots els noms, però sí els més populars en les diverses categories. Tot i que en aquests quatre anys hi ha hagut diversos canvis -per exemple, des del 2017 han aparegut places de l’1 d’Octubre-, en bona part avui es manté el retrat, perquè el gruix de la toponímia té un origen històric, es manté al llarg dels anys i la introducció de nous noms es fa amb lentitud. Molts dels noms tenen a veure amb l’orografia, els elements naturals o els indrets i cases de la zona, o amb els seus personatges il·lustres, però també hi ha, com es pot veure aquí, una gran part del nomenclàtor que es repeteix en moltes poblacions. La toponímia és un món fascinant que permet veure les coincidències en els interessos d’una comunitat al llarg del temps i també els canvis amb el pas del anys. “Són un reflex de la singularitat nacional del país”, explica Parella. </p>
    </article>
  </body>
</html>