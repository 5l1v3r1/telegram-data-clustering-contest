<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619538/%D9%87%D8%B4%D8%AF%D8%A7%D8%B1-%DA%AF%D8%B1%D8%AF%D8%A7%D9%86%E2%80%8C%D9%87%D8%A7%DB%8C-%D9%82%D8%AF%D8%B3-%D9%86%D8%B3%D8%A8%D8%AA-%D8%A8%D9%87-%D9%87%D8%B1%DA%AF%D9%88%D9%86%D9%87-%D8%AD%D9%85%D8%A7%D9%82%D8%AA-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-02T23:25:00+00:00"/>
    <meta property="og:title" content="هشدار گردان‌های قدس نسبت به «هرگونه حماقت رژیم صهیونیستی»"/>
    <meta property="og:description" content="گردان‌های قدس، شاخه نظامی جنبش جهاد اسلامی با صدور بیانیه‌ای اعلام کرد که با هرگونه حماقتی که تل‌آویو مرتکب شده و به فلسطینیان یا رهبری مقاومت آسیبی بزند، به شدت مقابله خواهد کرد."/>
  </head>
  <body>
    <article>
      <h1>هشدار گردان‌های قدس نسبت به «هرگونه حماقت رژیم صهیونیستی»</h1>
      <address>
        <time datetime="2019-11-02T23:25:00+00:00">02 Nov 2019, 23:25</time>
      </address>
      <p>
        <i>گردان‌های قدس، شاخه نظامی جنبش جهاد اسلامی با صدور بیانیه‌ای اعلام کرد که با هرگونه حماقتی که تل‌آویو مرتکب شده و به فلسطینیان یا رهبری مقاومت آسیبی بزند، به شدت مقابله خواهد کرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نقل از روسیا الیوم، گردان‌های قدس در این بیانیه‌ اعلام کرد: تهدیدهای رهبران رژیم صهیونیستی درباره حمله به نوار غزه موضوع جدیدی نیست و این تهدیدها تنها عزم و اراده فلسطینیان را برای مقاومت و ادامه حمایت از فرزندان ملت و جهاد علیه اشغالگر غاصب افزایش می‌دهد.</p>
      <p>در این بیانیه آمده است: تا زمانی که تجاوز صورت بگیرد، گردان‌های قدس به دفاع از مردم خود ادامه می‌دهد و به رژیم صهیونیستی اجازه تثبیت معادله جدیدی را نخواهد داد. دشمن مادامی که علیه ملت فلسطین مرتکب جنایت می‌شود و خاکش را اشغال می‌کند، نباید احساس راحتی کرده و با اطمینان به زندگی ادامه دهد.</p>
      <p>گردان‌های قدس اعلام کرد: در صورتی که تل‌آویو هرگونه حماقتی مرتکب شده و به فلسطینیان یا رهبری مقاومت آسیبی بزند، جهاد اسلامی مساحت گسترده‌ای برای تعامل با واقعیت‌های میدان نبرد در اختیار دارد.</p>
      <p>در این بیانیه آمده است: این وظیفه مقاومت است که از فرزندان ملت دفاع کند.</p>
    </article>
  </body>
</html>