<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/zhurnashlyuhy_ta_fashysty_maydan_zakordonnyh_sprav_stav_na_zahyst_yaremenka_1682431"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T23:37:00+00:00"/>
    <meta property="og:title" content="&quot;Журнашлюхи&quot; та фашисти: &quot;Майдан закордонних справ&quot; став на захист Яременка від журналістів"/>
    <meta property="og:description" content="Скандал з поки ще народним депутатом та Головою комітету Верховної Ради з питань зовнішньої політики Богданом Яременком триває. Навіть після того, як Яременко повечеряв янтиками в одному з київських ресторанів та написав заяву на звільнення з посади голови комітету, але без дати, його друзі-експерти продовжують захищати дипломата від журналістів."/>
  </head>
  <body>
    <article>
      <h1>"Журнашлюхи" та фашисти: "Майдан закордонних справ" став на захист Яременка від журналістів</h1>
      <address>
        <time datetime="2019-11-02T23:37:00+00:00">02 Nov 2019, 23:37</time>
      </address>
      <p>
        <b>Скандал з поки ще народним депутатом та Головою комітету Верховної Ради з питань зовнішньої політики Богданом Яременком триває. Навіть після того, як Яременко повечеряв янтиками в одному з київських ресторанів та написав заяву на звільнення з посади голови комітету, але без дати, його друзі-експерти продовжують захищати дипломата від журналістів.</b>
      </p>
      <p>До справи доєдналися експерти фонду «Майдан закордонних справ», засновником якого є Богдан Яременко. Зокрема, експерт з питань зовнішньої та безпекової політики <a href="https://www.facebook.com/alexander.khara/posts/2457018247667405">Олександр Хара</a> називає Яременка сильною особистістю, а от журналістам від нього дісталося. </p>
      <p>У Фейсбуці Хара називає журналістів "журнашлюхами" та порівнює їх з комуністами та фашистами.</p>
      <p>Можливо, відомий дипломат не втримався та згарячу став на захист керівника. Мабуть, скоро прибере пост та вибачиться перед журналістами.</p>
      <p>Хоча щодо цього є певні сумніви. Бо його керівник та засновник фонду «Майдан закордонних справ» теж принижує журналістів і навіть схожі вислови використовує.</p>
      <p>В одному з коментарів Яременко чи то порівняв Раду з борделем, чи то вирішив не зупинятися на секс-досягненнях, але написав таке: <a href="https://zik.ua/news/2019/11/02/nardep_yaremenko_yakyy_potrapyv_u_seksskandal_nazvav_parlamentskyh_1682341">«я просто не думав, що шалавам акредитацію в вру дають»</a>.</p>
      <p>Більше того, він навіть погрожував журналістам з парламентської трибуни тюремними ув’язненням від 3 до 7 років.</p>
      <figure>
        <iframe src="https://www.youtube.com/embed/hoEkoXw-FtA" width="640" height="360" data-service="Youtube" scrolling="no"/>
      </figure>
      <p>"Яременкогейт" триває. Вже не потрібно слідкувати за його переписками з повіями, варто просто читати коментарі деяких шанованих дипломатів на захист свого керівника, а саме Яременка.</p>
      <related>
        <h4>читайте також</h4>
        <a href="https://zik.ua/news/2019/11/01/yaremenko_yde_z_posady_golovy_komitetu_vru_1681913"/>
        <a href="https://zik.ua/news/2019/11/01/golovred_resursu_bukvy_roshuk_my_pomityly_shcho_yaremenko_chasto_lystuietsya_u_1681691"/>
        <a href="https://zik.ua/news/2019/10/31/slavytska_pro_skandal_z_yaremenkom_my_budemo_initsiyuvaty_yogo_vidklykannya_z_1680735"/>
        <a href="https://zik.ua/news/2019/10/31/yakshcho_yaremenko_ne_ponese_pokarannya_verhovna_rada_peretvorytsya_na_1680647"/>
      </related>
    </article>
  </body>
</html>