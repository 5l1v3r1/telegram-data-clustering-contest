<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/739658"/>
    <meta property="og:site_name" content="เดลินิวส์"/>
    <meta property="article:published_time" content="2019-11-02T23:00:00+00:00"/>
    <meta property="og:title" content="เช็กดวงประจำวันที่ 3 พฤศจิกายน 2562"/>
    <meta property="og:description" content="สุริยคติกาล วันที่ 3 พฤศจิกายน พ.ศ. 2562 ค.ศ. 2019 จันทรคติกาล ตรงกับวัน อาทิตย์ ขึ้น 7 ค่ำเดือน 12 ปีกุน เอกศก จุลศักราช 1381"/>
  </head>
  <body>
    <article>
      <h1>เช็กดวงประจำวันที่ 3 พฤศจิกายน 2562</h1>
      <address>
        <time datetime="2019-11-02T23:00:00+00:00">02 Nov 2019, 23:00</time>
      </address>
      <figure>
        <img src="https://www.dailynews.co.th/admin/upload/20191102/news_sDswTmqTMe160628_533.jpg?v=20191103077"/>
      </figure>
      <p>
        <b>สุริยคติกาล วันที่ 3 พฤศจิกายน พ.ศ. 2562 ค.ศ. 2019 จันทรคติกาล ตรงกับวัน อาทิตย์ ขึ้น 7 ค่ำเดือน 12 ปีกุน เอกศก จุลศักราช 1381</b>
      </p>
      <p><i><b>สุริยคติกาล</b></i> วันที่ 3 พฤศจิกายน พ.ศ. 2562 ค.ศ. 2019 <i><b>จันทร</b></i><i><b>คติกาล </b></i>ตรงกับวัน อาทิตย์ ขึ้น 7 ค่ำเดือน 12 ปีกุน เอกศก จุลศักราช 1381 <i><b>อาทิตย์อุทัย</b></i> เวลา 06.13 น. <i><b>เที่ยงจริง</b></i> เวลา 12.02 น. <i><b>อาทิตย์ตก</b></i> เวลา17.50 น. <i><b>จันทร์ตก </b></i>เวลา 23.36 น.<br/><br/><i><b>วันนี้ </b></i>เวลา 00.00-02.18 น. ดาวจันทร์เสวยปุพพาษาฒนักษัตรฤกษ์ที่ 20 ประกอบด้วยมหัทธโนแห่งฤกษ์ มหัทธโน แปลว่า คหบดี เศรษฐี ผู้มั่งคั่งด้วยทรัพย์สินเงินทอง เวลา 02.19-24.00 น. ดาวจันทร์เสวยอุตราษาฒนักษัตรฤกษ์ที่ 21 ประกอบด้วยโจโรแห่งฤกษ์ โจโร แปลว่า โจร ผู้ปล้น ผู้ลักขโมย วันอาทิตย์-อุบาทว์ตามกาลโยค เวลา 00.00-24.00 น.-ห้ามทำการมงคล ทิศที่เป็นมงคล-ใต้ ทิศอัปมงคล-เหนือ สีประจำวัน-แดง สีสิริมงคล-เขียวสด สีอัปมงคล-ฟ้า น้ำเงิน ราศีที่ดาวศรีสถิต-ตุล ราศีที่ดาวกาลีสถิต-พิจิก<br/><br/><i><b>เกิดวันนี้ เด็กชาย </b></i>รักความยุติธรรม มีความเจริญก้าวหน้าทางสังคม มีมิตรสหายมาก มีการศึกษาดี รับผิดชอบสูง มีเสน่ห์ รักษาคำพูด คารมคมคาย เฉลียวฉลาด ชอบศึกษา ผู้ใหญ่ช่วยเหลือ ชอบต่อสู้ มักจากถิ่นที่อยู่ไปอยู่ที่อื่น อนาคตแจ่มใส สร้างหลักฐานได้เร็ว จะมั่งคั่งด้วยทรัพย์สินเงินทอง <i><b>เด็กหญิง </b></i>รักสวยรักงาม พูดจริงทำจริง จิตใจสูง มีเสน่ห์ มีผู้อุปถัมภ์ ชอบการศึกษา รักศิลปะการตกแต่ง วัยเด็กจะต่อสู้แต่อนาคตจะดี มีเหตุผล ละเอียดลออนุ่มนวลน่ารัก มีความรับผิดชอบสูง ชอบการสมาคมเพื่อนฝูงมาก ติดต่อเจรจาทางการค้าดี คู่ครองช่วยเสริมเรื่องฐานะความเป็นอยู่</p>
      <figure>
        <img src="https://www.dailynews.co.th/admin/upload/20191102/news_ZixMNfZxgN160627_533.jpg?v=20191103077?v=6184"/>
      </figure>
      <p><i><b>เกิดวันอาทิตย์ </b></i>การไม่ยับยั้งชั่งใจหรือเอาแต่อารมณ์หรือมีโทสะบ่อยครั้ง ทำให้มีปัญหากับเพื่อนร่วมงานได้ง่าย ควรพาคนรักเดินทางไปเที่ยวต่างถิ่นต่างแดนพักผ่อนหย่อนใจบ้าง คนรักจะเอาอกเอาใจท่านเป็นพิเศษ มีการศึกษาอบรมเพิ่มเติม จะได้รับของฝากของขวัญ มีการลงทุนและขยายงานใหม่<br/><br/><i><b>เกิดวันจันทร์ </b></i>การใจอ่อนและไม่รอบคอบจะเป็นเหตุทำให้ต้องเสียเงินโดยไม่จำเป็น มีงานหลายอย่างเข้ามาให้ทำ ปัญหาที่จะเกิดขึ้นจากการทำงานสามารถแก้ไขได้โดยอาศัยความรู้ความสามารถตลอดจนอุปกรณ์การทำงานที่ทันสมัย มีโอกาสได้ร่วมงานสังคม มีคนต่างถิ่นเข้ามาคบหาสมาคมด้วย<br/><br/><i><b><mark>เกิดวันอังคาร</mark></b></i>มีเงินผ่านมือเข้ามามาก แต่ก็มีรายจ่ายมาก จึงไม่ค่อยมีเงินเก็บ จะได้สมบัติที่หายาก เงินทองหมุนเวียนดีขึ้น หากมีเงินเหลือก็ควรเก็บออมไว้ใช้ในยามจำเป็นบ้าง เงินทองถูกนำไปใช้ในการซื้อวัสดุอุปกรณ์และสิ่งอำนวยความสะดวก คนรักใช้เวลาเป็นเครื่องพิสูจน์ ควรดูแลเรื่องสุขภาพให้ดี<br/><br/><i><b><mark>เกิดวันพุธ</mark></b></i>ควรรับฟังคำแนะนำของคนรอบข้างบ้าง จะมีการเดินทางไปร่วมกิจกรรมสำคัญมีโอกาสได้รู้จักกับบุคคลแปลกหน้าต่างถิ่นต่างแดน เพื่อนฝูงแนะนำงานใหม่เข้ามาให้ทำ มีเงินเหลือก็ควรเก็บออมไว้ใช้ในยามจำเป็นบ้าง มีการปรับปรุงซ่อมแซมเปลี่ยนแปลงบ้านเรือนที่อยู่อาศัย จะออกงานสังคม<br/><br/><i><b>เกิดวันพฤหัสบดี </b></i>จะได้รับมอบหมายให้ทำงานสำคัญ ควรยืนอยู่บนหลักการและเหตุผลรู้จักผ่อนสั้นผ่อนยาวตามความจำเป็น ควรรอบคอบและระมัดระวังอารมณ์ให้ดี ควรรับฟังคำแนะนำของคนรอบข้างบ้าง บ้านเรือนมักมีปัญหาความไม่ปกติสุขเกิดขึ้นเนือง ๆ เพื่อนฝูงชักจูงออกนอกทาง ผู้ใหญ่ให้คุณ<br/><br/><i><b>เกิดวันศุกร์ </b></i>มีเงินเหลือก็ควรเก็บออมไว้ใช้ในยามจำเป็นบ้าง ตนเองมักจะไม่ได้ใช้จ่ายของตน แต่กลับถูกนำไปใช้เพื่อคนอื่น การใจอ่อนและไม่รอบคอบจะเป็นเหตุทำให้ต้องเสียเงินโดยไม่จำเป็น มีปัญหาเรื่องคู่ครองเพศตรงข้าม ความรักควรหันหน้ามาคุยกัน จะได้ออกงานสังคม จะได้ทรัพย์สินเงินทอง<br/><br/><i><b>เกิดวันเสาร์ </b></i>การรู้จักบริหารเงินทองไม่ใช้จ่ายฟุ่มเฟือย การเงินจะดีขึ้นไปพร้อม ๆ กับตำแหน่งหน้าที่การงานที่สูงขึ้น มีโอกาสได้ใช้ความรู้ความสามารถ การงานต้องอาศัยความรอบคอบจึงจะสามารถแก้ปัญหาฝ่าฟันอุปสรรคได้ จะได้อิทธิมงคลวัตถุ มีการเดินทางไปสถานที่สำคัญ มีเวลาเป็นส่วนตัวมากขึ้น.</p>
    </article>
  </body>
</html>