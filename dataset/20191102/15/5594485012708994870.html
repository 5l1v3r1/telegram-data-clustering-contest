<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/izvnredna-novina-za-beytula-ot-blgariya-zaklal-bebeto-si-v-angliya_news706878.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T15:05:00+00:00"/>
    <meta property="og:title" content="Извънредна новина за Бейтула от България, заклал бебето си в Англия"/>
    <meta property="og:description" content="27-годишният Денис Бейтула нападна с нож сина си Андрей Стефан и майка му Андреа на 2 октомври тази година"/>
  </head>
  <body>
    <article>
      <h1>Извънредна новина за Бейтула от България, заклал бебето си в Англия</h1>
      <h2>27-годишният Денис Бейтула нападна с нож сина си Андрей Стефан и майка му Андреа на 2 октомври тази година</h2>
      <address>
        <time datetime="2019-11-02T15:05:00+00:00">02 Nov 2019, 15:05</time>
      </address>
      <p>https://blitz.bg/svyat/izvnredna-novina-za-beytula-ot-blgariya-zaklal-bebeto-si-v-angliya_news706878.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572697347-beitula.jpg"/>
      </figure>
      <p>
        <b>Българинът, наръгал и убил 3-седмичният си син в Англия и след това опитал се да убие и майката на детето, се призна за виновен.</b>
      </p>
      <p>27-годишният Денис Бейтула нападна с нож сина си Андрей Стефан и майка му Андреа на 2 октомври тази година.</p>
      <p>Малчуганът бе незабавно откаран към болница, но почина няколко дни след това. Бейтула не изрази почти никаква емоция в съда, след като призна, че той е извършител на престъплението.</p>
      <p>21-годишната майка на детето също бе сериозно ранена, но лекарите успяха да я измъкнат от примката на смъртта.</p>
      <p>Минути преди ужасяващата сцена, майката на детето публикува статус във Facebook, който гласи: „Помолих Господ да ми изпрати мъж, който винаги ще ме обича. Той ме дари със син“.</p>
      <p>Пред съда в Нюкасъл, българинът направи пълни самопризнания за извършеното от него престъпно деяние почти без лицето му да трепне. Той ще бъде съден по съкратеното производство на 19 декември. Дотогава остава в ареста.<br/><br/><b>ОЧАКВАЙТЕ ПОДРОБНОСТИ В БЛИЦ!</b></p>
    </article>
  </body>
</html>