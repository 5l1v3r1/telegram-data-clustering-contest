<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544161.html/-----%D9%87%DA%A9%D8%AA%D8%A7%D8%B1-%D8%A7%D8%B2-%D8%B1%D8%A7%D8%B6%DB%8C-%DA%A9%D8%B4%D8%A7%D9%88%D8%B1%D8%B2%DB%8C-%D8%A8%D9%87-%D8%B3%D8%A7%D9%85%D8%A7%D9%86%D9%87-%D9%87%D8%A7%DB%8C-%D9%86%D9%88%DB%8C%D9%86-%D8%A2%D8%A8%DB%8C%D8%A7%D8%B1%DB%8C-%D9%85%D8%AC%D9%87%D8%B2-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-02T15:26:00+00:00"/>
    <meta property="og:title" content="۶۲۰۰ هکتار از راضی کشاورزی به سامانه‌های نوین آبیاری مجهز شد"/>
    <meta property="og:description" content="مدیر آب و خاک و امورفنی مهندسی سازمان جهاد کشاورزی آذربایجان غربی گفت: امسال ۶۲۰۰ هکتار از اراضی  کشاورزی استان به سامانه های نوین آبیاری تجهیز می شود."/>
  </head>
  <body>
    <article>
      <h1>۶۲۰۰ هکتار از راضی کشاورزی به سامانه‌های نوین آبیاری مجهز شد</h1>
      <h2>مدیر آب و خاک جهاد کشاورزی آذربایجان غربی:</h2>
      <address>
        <time datetime="2019-11-02T15:26:00+00:00">02 Nov 2019, 15:26</time>
      </address>
      <p>مدیر آب و خاک و امورفنی مهندسی سازمان جهاد کشاورزی آذربایجان غربی گفت: امسال ۶۲۰۰ هکتار از اراضی کشاورزی استان به سامانه های نوین آبیاری تجهیز می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی اصغرزاده در گفت و گو با خبرنگار <a href="http://uromnews.ir/">اروم نیوز،</a> با اشاره به تجهیز ۶۲۰۰ هکتار از راضی کشاورزی به سامانه های نوین آبیاری، اظهار داشت: با توجه به تامین ۸۵ درصد هزینه های اجرای طرح  بصورت کمک بلاعوض دولتی، اجرای پروژه ها با استقبال خوب بهره برداران  مواجه شده و اجرای عملیات در سال های اخیر جهت کمک به احیای دریاچه ارومیه شتاب بیشتری گرفته است .</p>
      <p>وی، افزود: هیچگونه محدودیتی برای اجرای طرح از نظر تعداد متقاضی وجود ندارد و سازمان جهاد کشاورزی آماده ارائه خدمات به کشاورزان در این زمینه است.</p>
      <p>مدیر آب و خاک و امورفنی مهندسی سازمان جهاد کشاورزی آذربایجان غربی ادامه داد: در ۶ ماهه نخست سال جاری دربخش آب و خاک، اجرای عملیات و تکمیل  پروژه های نیمه تمام  سال گذشته ادامه یافته به طوری که از پروژه های شاخص و تاثیر گذار در بخش کشاورزی، اجرای سیستم های نوین آبیاری تحت فشار بوده و در این خصوص تعداد ۴۸۳ پروژه با مساحت ۲۳۴۶ هکتار خاتمه یافته و تعداد ۵۸ پروژه با مساحت ۱۲۱۳ هکتار در سطح استان در دست اجراست.</p>
      <p>اصغرزاده ابراز کرد: از دیگر پروژه های اقتصاد مقاومتی و سفر رئیس جمهور به استان در بخش کشاورزی، تکمیل پروژه های مصوب شبکه های فرعی آبیاری و آبیاری تحت فشار در حوضه ارس و زاب به تعداد ۲۵ پروژه به مساحت ۶۱ هزار و ۵۷۰ هکتار در ۷ شهرستان مرزی از محل اعتبارات صندوق توسعه ملی است.</p>
      <p>وی در ادامه بیان کرد: اجرای این پروژه ها  از سال ۱۳۹۴ شروع شده و تا کنون مبلغ ۱۳ هزار و ۶۵۰ میلیارد ریال اعتبار برای اجرای این پروژه ها تخصیص و هزینه شده و پیشرفت فیزیکی پروژه ها معادل ۹۶ درصد بوده که برنامه ریزی شده تا آخر سال میزان ۳۶ هزار و ۹۸۰ هکتار از این طرحها افتتاح و به بهره برداری برسد.</p>
      <p>مدیر آب و خاک و امورفنی مهندسی سازمان جهاد کشاورزی آذربایجان غربی اضافه کرد: با اتمام پروژه ها تحول بزرگی در بخش کشاورزی استان ایجاد خواهد شد و موجب ساماندهی اراضی دیم، افزایش راندمان آبیاری، افزایش تولید و اشتغال؛ ارتقای درآمد و رفاه روستائیان و تثبیت جمعیت و جلوگیری از مهاجرت  ساکنین منطقه خواهد شد .</p>
      <p>اصغرزاده همچنین بیان کرد: تکمیل و اجرای پروژه های مصوب ستاد احیای دریاچه ارومیه در پایاب سدهای استان از محل اعتبارات ستاد احیای دریاچه ارومیه در دشت نوروزلوی میاندواب؛ پایاب سد مهاباد؛ حوضه رود خانه های نازلو و شهرچای ارومیه جمعا به مساحت ۴۶۶۰ هکتار وهمچنین پایاب سد زولای سلماس از محل اعتبارات ملی در سطح دو هزار هکتار ادامه دارد.</p>
      <p>وی ادامه داد:  مبلغ ۸۲۰ میلیارد ریال در شش ماهه سالجاری برای اجرای این پروژه ها هزینه شده است .</p>
      <p>مدیر آب و خاک و امورفنی مهندسی سازمان جهاد کشاورزی آذربایجان غربی گفت: در شش ماهه سالجاری تعداد ۱۷۴ پروژه  شامل انتقال آب با لوله، احداث و بهسازی کانالهای آبیاری عمومی، احداث استخر های ذخیره آب مصرفی کشاورزی، لایروبی و مرمت و بازسازی قنات ازمحل اعتبارات عمرانی استانی در شهرستانهای استان  اجرا شده و در مرحله بهره برداری قرار دارند.</p>
      <p>انتهای پیام/</p>
    </article>
  </body>
</html>