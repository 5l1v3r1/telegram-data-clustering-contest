<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595432/metallia-se-meli-tis-astynomias-pou-travmatistikan-apo-pyra"/>
    <meta property="og:site_name" content="SIGMALIVE"/>
    <meta property="article:published_time" content="2019-11-02T15:49:00+00:00"/>
    <meta property="og:title" content="Μετάλλια σε μέλη της Αστυνομίας που τραυματίστηκαν από πυρά"/>
    <meta property="og:description" content="Τιμές στα δύο μέλη της Αστυνομίας, που τραυματίστηκαν από πυρά εγκληματικών στοιχείων τον Μάιο του 2018,  στη Λεμεσό, απέδωσε σήμερα ο Αρχηγός Αστυνομίας κ...."/>
  </head>
  <body>
    <article>
      <h1>Μετάλλια σε μέλη της Αστυνομίας που τραυματίστηκαν από πυρά</h1>
      <address><time datetime="2019-11-02T15:49:00+00:00">02 Nov 2019, 15:49</time> by <a rel="author">SigmaLive</a></address>
      <p><b>Τιμές στα δύο μέλη της Αστυνομίας, που τραυματίστηκαν από πυρά εγκληματικών στοιχείων τον Μάιο του 2018,  στη Λεμεσό, απέδωσε σήμερα ο Αρχηγός Αστυνομίας κ. Κύπρος Μιχαηλίδης, κατά τη διάρκεια της εκδήλωσης «Ημέρα της Αστυνομίας» που πραγματοποιείται στην πλατεία του μεσαιωνικού κάστρου της Πάφου.<br/></b> <br/>Ο Αρχηγός Αστυνομίας απένειμε μετάλλια ανδραγαθίας στους Λοχίες 70 Γιώργο Γεωργίου και 4080 Χριστόφορο Νικολάου, οι οποίοι όπως ανέφερε ο κ. Μιχαηλίδης «Με την απαράμιλλη τόλμη και αυτοθυσία που επέδειξαν, έχουν τιμήσει στον ύψιστο βαθμό το λειτούργημα του αστυνομικού, το οποίο τάχθηκαν να υπηρετήσουν».<br/> <br/>Αναφερόμενος στους δύο λοχίες, ο Αρχηγός είπε πως «Είστε πρότυπο και παράδειγμα προς μίμηση για όλα τα μέλη της Αστυνομίας. Αποτελείτε σταθερό σημείο αναφοράς αρχών, αξιών, πίστης και προσήλωσης στο καθήκον, σημείο αναφοράς για το Αστυνομικό Σώμα».<br/> <br/>Οι δύο λοχίες τραυματίστηκαν κατά τη διάρκεια περιπολίας τους στη Λεμεσό, το βράδυ της 5ης Μαΐου 2018, όταν δέχθηκαν πυρά, από ένοπλα εγκληματικά στοιχεία.<br/> </p>
      <figure>
        <img src="https://www.sigmalive.com/uploads/default/files/15dbd89aa385bd.jpg"/>
      </figure>
      <p> </p>
    </article>
  </body>
</html>