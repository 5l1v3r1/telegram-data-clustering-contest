<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/nipiagogos-sti-lamia-exapatoyse-epi-tria-chronia-ton-koymparo-tis-gia-na-kerdisei-tin-epimeleia-toy-paidioy-toy/"/>
    <meta property="og:site_name" content="europost.gr"/>
    <meta property="article:published_time" content="2019-11-02T15:20:34+00:00"/>
    <meta property="og:title" content="Νηπιαγωγός στη Λαμία εξαπατούσε επί τρία χρόνια τον κουμπάρο της για να κερδίσει την επιμέλεια του παιδιού του"/>
    <meta property="og:description" content="Πλήρωνε αδρά επί τρία ολόκληρα χρόνια τη νηπιαγωγό κουμπάρα του που τον διαβεβαίωνε ότι είχε «άκρες» για να τον βοηθήσει να πάρει την επιμέλεια του παιδιού του από την πρώην σύντροφό του ένας άνδρας από"/>
  </head>
  <body>
    <article>
      <h1>Νηπιαγωγός στη Λαμία εξαπατούσε επί τρία χρόνια τον κουμπάρο της για να κερδίσει την επιμέλεια του παιδιού του</h1>
      <address>
        <time datetime="2019-11-02T15:20:34+00:00">02 Nov 2019, 15:20</time>
      </address>
      <p>Πλήρωνε αδρά επί τρία ολόκληρα χρόνια τη νηπιαγωγό κουμπάρα του που τον διαβεβαίωνε ότι είχε «άκρες» για να τον βοηθήσει να πάρει την επιμέλεια του παιδιού του από την πρώην σύντροφό του ένας άνδρας από τη Λαμία, ώσπου τελικά κατάλαβε ότι τον εξαπατούσε!</p>
      <p>Η «αφαίμαξη» στους λογαριασμούς του άτυχου πατέρα, που έφτασε στο σημείο να δανείζεται από φίλους του για να δίνει στην 48χρονη τα χρήματα που δήθεν προορίζονταν για τους γνωστούς της, ξεπέρασε τα 40.000 ευρώ! Όμως, ο καιρός περνούσε χωρίς να βλέπει «φως» και τελικά αποφάσισε να καταγγείλει την κουμπάρα του στην Ασφάλεια Λαμίας.</p>
      <p>Οι αστυνομικοί προσημείωσαν 1.000 ευρώ που του ζήτησε η 48χρονη και παρακολούθησαν από απόσταση του ραντεβού τους για την παράδοσή τους. Μόλις η νηπιαγωγός πήρε στα χέρια της τα προσημειωμένα χρήματα, εμφανίστηκαν ξαφνικά και της πέρασαν χειροπέδες με τις οποίες οδηγήθηκε στον εισαγγελέα Πρωτοδικών Λαμίας κατηγορούμενη για απάτη κατ’ εξακολούθηση.</p>
      <h3>Σχετικά</h3>
    </article>
  </body>
</html>