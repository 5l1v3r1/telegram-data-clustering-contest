<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902090/storck-gaat-met-cercle-brugge-voor-stunt-ik-wil-winnen-van-anderlecht-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-02T15:51:00+00:00"/>
    <meta property="og:title" content="Storck gaat met Cercle Brugge voor stunt: “Ik wil winnen van Anderlecht”"/>
    <meta property="og:description" content="Cercle Brugge gaat zondag op bezoek bij RSC Anderlecht. Beide ploegen bengelen onderin het klassement. Anderlecht is het aan haar stand verplicht om te winnen van Cercle Brugge, maar Bernd Storck wil daar een stokje voorsteken."/>
  </head>
  <body>
    <article>
      <h1>Storck gaat met Cercle Brugge voor stunt: “Ik wil winnen van Anderlecht”</h1>
      <address>
        <time datetime="2019-11-02T15:51:00+00:00">02 Nov 2019, 15:51</time>
      </address>
      <p>
        <b>Cercle Brugge gaat zondag op bezoek bij RSC Anderlecht. Beide ploegen bengelen onderin het klassement. Anderlecht is het aan haar stand verplicht om te winnen van Cercle Brugge, maar Bernd Storck wil daar een stokje voorsteken.</b>
      </p>
      <p>Sinds enkele weken zit Storck bij Cercle Brugge. In de afgelopen weken zag hij zijn spelers goed spelen, maar veel punten leverde het niet op. Nu is hij klaar voor een match in het Lotto Park. “Om tegen Anderlecht in zo'n fantastisch stadion te mogen spelen dat is voor iedereen doel op zich”, aldus de man die zijn thuiswedstrijden afwerkt in het Jan Breydelstadion.</p>
      <p><b>Steun van Cercle Brugge-fans</b><br/>Storck hoopt in Brussel op steun van de fans. “Hopelijk zijn ook onze Cercle-supporters opnieuw massaal op post, om ons zo vertrouwen te schenken en om daar punten te gaan pakken”, gaat de trainer verder op YouTube-kanaal van Cercle Brugge.</p>
      <p>De trainer van Cercle Brugge steekt zijn ambities niet onder stoelen of banken. “Ik wil op Anderlecht punten gaan pakken. Zeker en vast. Anderlecht heeft een goed, jong team. Maar dat hebben wij ook. Het wordt een interessant duel op zondag.”</p>
      <figure>
        <iframe src="https://www.youtube.com/embed/_WuKzIC-6jM" width="560" height="315" data-service="Youtube" scrolling="no"/>
      </figure>
      <p>Zondag begint Anderlecht – Cercle Brugge om 14u30 in het Lotto Park. Cercle heeft een overwinning nodig om terug aan te sluiten bij Waasland-Beveren. Momenteel staat de Verening op de laatste plaats met amper vier punten uit dertien matchen. Anderlecht staat twaalfde. Paars-wit verzamelde dit seizoen veertien punten.</p>
      <aside>Lees meer<br/><a href="https://www.voetbalprimeur.be/nieuws/902075/play-off-1-halen-hoeveel-punten-heb-je-daar-voor-nodig-.html?itm_source=www.voetbalprimeur.be&amp;itm_medium=highlighted-content">Play-Off 1 halen, hoeveel punten heb je nodig?</a></aside>
    </article>
  </body>
</html>