<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/politikh/article/2016955/siriza-doro-stous-trapezites-i-allages-ston-piniko-kodika.html"/>
    <meta property="og:site_name" content="News.gr"/>
    <meta property="article:published_time" content="2019-11-02T15:35:54+00:00"/>
    <meta property="og:title" content="ΣΥΡΙΖΑ: «Δώρο στους τραπεζίτες», οι αλλαγές στον Ποινικό Κώδικα"/>
    <meta property="og:description" content="Τι αναφέρει στην ανακοίνωση του"/>
  </head>
  <body>
    <article>
      <h1>ΣΥΡΙΖΑ: «Δώρο στους τραπεζίτες», οι αλλαγές στον Ποινικό Κώδικα</h1>
      <address>
        <time datetime="2019-11-02T15:35:54+00:00">02 Nov 2019, 15:35</time>
      </address>
      <h3>Τι αναφέρει στην ανακοίνωση του</h3>
      <p>Ο <b><a href="https://www.news.gr/tag/syriza">ΣΥΡΙΖΑ</a></b> σε ανακοίνωση του Γραφείο Τύπου για τις αλλαγές στον <b><a href="https://www.news.gr/tag/neos-pinikos-kodikas">Ποινικό Κώδικα</a></b>, επικρίνει την κυβέρνηση ότι με το νομοσχέδιο που κατέθεσε, «εξασφαλίζει το ακαταδίωκτο στα στελέχη των τραπεζών για υποθέσεις απιστίας». «Με λίγα λόγια, καταργεί την αυτεπάγγελτη δίωξη και ο εκάστοτε τραπεζίτης θα μπορεί να διωχθεί ποινικά μόνο εάν ο ίδιος κάνει μήνυση στον... εαυτό του!» προσθέτει, ενώ σχολιάζει ότι «αυτό που πραγματικά είχε ενοχλήσει τη Ννεος  και το οποίο ο υπουργός Δικαιοσύνης χθες χαρακτήρισε "ιδεοληψίες"» είναι ότι «ο ΣΥΡΙΖΑ ως κυβέρνηση δεν υπέκυψε ποτέ στις πιέσεις να κάνει δώρο στους τραπεζίτες και να ξεπλύνει όλες τις υποθέσεις διαφθοράς».</p>
      <p>Στην ίδια ανακοίνωση ο ΣΥΡΙΖΑ κάνει λόγο για «νομοθετικό έκτρωμα», που αν τεθεί σε ισχύ, έστω και για μία ημέρα, «ακυρώνονται όλες οι ποινικές διώξεις σε τραπεζίτες, όπως αυτές για τα θαλασσοδάνεια σε ΝΔ. και ΠΑΣΟΚ, στα μέσα ενημέρωσης και, φυσικά, και στον Κήρυκα Χανίων του κ. Μητσοτάκη» και για τα οποία «ο ελληνικός λαός έχει ξεχάσει πόσες φορές έχει ανακεφαλαιοποιήσει τις τράπεζες»</p>
      <p>«Περιμένουμε μια απάντηση: τη διάταξη αυτή την εισηγήθηκε η Νομοπαρασκευαστική ή τη "φύτεψε" ο κ. Μητσοτάκης μετά τη συνάντησή του με τους τραπεζίτες;», αναφέρει καταλήγοντας ο ΣΥΡΙΖΑ και καλεί την κυβέρνηση να αποσύρει άμεσα το νομοσχέδιο.</p>
      <p> </p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/politikh/article/2016128/tsiaras-na-ikanopiithi-to-kino-peri-dikeou-esthima.html"/>
        <a href="https://www.news.gr/politikh/article/2015791/siriza-den-tha-katastoume-sinergi-se-antithesmikes-praktikes.html"/>
        <a href="https://www.news.gr/politikh/article/2013202/charitsis-o-mitsotakis-epichiri-na-fimosi-tous-politikous-tou-antipalous.html"/>
      </related>
    </article>
  </body>
</html>