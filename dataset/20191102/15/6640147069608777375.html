<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/eddie-murphy-potrebbe-dire-addio-al-cinema/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-02T15:27:00+00:00"/>
    <meta property="og:title" content="Eddie Murphy potrebbe dire addio al Cinema"/>
    <meta property="og:description" content="Le dichiarazioni di Eddie Murphy in previsione del suo ritorno alla Stand-up Comedy"/>
  </head>
  <body>
    <article>
      <h1>Eddie Murphy potrebbe dire addio al Cinema</h1>
      <address><time datetime="2019-11-02T15:27:00+00:00">02 Nov 2019, 15:27</time> by <a rel="author">Mariagrazia Veccaro</a></address>
      <p>Eddie Murphy ha lasciato intendere che il suo imminente ritorno alla Stand-up Comedy potrebbe mettere definitivamente<b> fine alla sua carriera cinematografica</b>.</p>
      <p>Come ha dichiarato al  <a href="http://www.wsj.com/articles/why-eddie-murphy-is-still-a-legend-11572265800">Wall Street Journal</a>, probabilmente non avrà più molto interesse per il cinema una volta tornato alle sue radici con i prossimi spettacoli di <b>stand-up previsti per il 2020</b>.</p>
      <blockquote>
        <i>“Voglio essere sul palco, ho la sensazione che sono nato per fare quello più di ogni altra cosa. E quando tornerò lì, non riesco a immaginare di voler girare un nuovo film.”</i>
      </blockquote>
      <p>La star è attualmente sui comodi schermi <a href="https://www.tomshw.it/culturapop/migliori-serie-tv-neflix/">Netflix</a> con <i>Dolemite Is My Name, </i>film in cui interpreta il comico anni ’70 Rudy Ray Moore che, per ovviare alla sua mancanza di talento, ruba materiale altrui fino a portare in scena un personaggio controverso, il pappone Dolemite appena uscito di galera ed “esperto” di Kung-fu, arte marziale che attua soprattutto contro poliziotti corrotti.</p>
      <p>Il film Netflix ha attualmente un punteggio di approvazione del 97% da parte della critica di <b>Rotten Tomatoes</b> e la sua interpretazione sta già attirando l<a href="https://uk.movies.yahoo.com/joker-controversy-eddie-murphy-comeback-toronto-film-festival-jojo-rabbit-winners-losers-200442820.html">‘attenzione dell’Academy</a> in previsione degli Oscar.</p>
      <figure>
        <iframe src="https://www.youtube.com/embed/Ws1YIKsuTjQ" width="500" height="281" data-service="Youtube" scrolling="no"/>
      </figure>
      <p>Murphy ha inoltre dichiarato che ha intenzione di accantonare il mondo cinematografico solo dopo, però, che saranno scaduti i suoi prossimi impegni in uscita, come <b>gli attesissimi sequel</b> della formidabile commedia del 1988 <i>Coming to America</i> (in italiano <i>Il principe cerca moglie</i>) e <i>Beverly Hills Cop 4</i>.</p>
      <p>Dai trent’anni dei successi planetari dei suoi stand-up comedy <i>Raw</i> e <i>Delicious</i>, Murphy ritornerà ufficialmente alle performance live che includeranno anche<b> uno speciale Netflix</b> sull’intera tournée prevista per il prossimo anno, dicendosi per altro sicuro che non indosserà più nessuna tutina come quelle nei suoi precedenti show:</p>
      <blockquote>
        <i>“Nah, amico, non posso indossare un abito in pelle a 58 anni!”</i>
      </blockquote>
      <figure>
        <img src="https://www.tomshw.it/images/images/2019/11/eddie-murphy-59959.768x432.jpg"/>
      </figure>
      <p>Murphy ha inoltre aggiunto:</p>
      <blockquote>
        <i>“Essere un vecchio amico nei film? Non è quello. Lascio che mi guardino invecchiare. E’ più tipo: ‘Vedi il nuovo film di Eddie? Sembra terribile!”</i>
      </blockquote>
      <p>E noi non vediamo l’ora che arrivi presto il grande ritorno alla stand-up comedy di Eddie Murphy.</p>
      <blockquote>In attesa del sequel di <i>Coming to America</i>, perché non rivedersi la famosissima commedia anni ’80 di Eddie Murphy? <a href="https://toms.it/Ahb4A">Cliccate qui</a>.</blockquote>
    </article>
  </body>
</html>