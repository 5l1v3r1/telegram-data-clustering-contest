<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/borisov-poklon-pred-pametta-na-voynitsite-405653.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T15:35:34+00:00"/>
    <meta property="og:title" content="Борисов: Поклон пред паметта на войниците"/>
    <meta property="og:description" content="Вижте какво написа премиерът на страницата си във Facebook"/>
  </head>
  <body>
    <article>
      <h1>Борисов: Поклон пред паметта на войниците</h1>
      <address>
        <time datetime="2019-11-02T15:35:34+00:00">02 Nov 2019, 15:35</time>
      </address>
      <p>Мир на душата на всички починали наши близки! Дълбок поклон пред паметта на войниците и офицерите, които са жертвали живота си за свободата на България! Това написа премиерът Бойко Борисов на страницата си във Facebook на Архангелова задушница.</p>
      <p>В същото време на Архангелова задушница държавният глава и върховен главнокомандващ Въоръжените сили Румен Радев почете паметта и отдаде признателност на българските военнослужещи, загинали във войните за национално обединение, в операции по поддържане на мира и при изпълнение на воинския дълг в мирно време, съобщиха от прессекретариата на държавния глава.</p>
      <figure>
        <img src="https://m.netinfo.bg/media/images/40975/40975852/991-ratio-zadushnica-prezidentstvo.jpg"/>
      </figure>
      <p>пресцентър, Президенството</p>
      <p>Пред Военния мавзолей-костница на Централните софийски гробища президентът е присъствал на заупокойна панихида, отслужена от Негово преосвещенство Белоградчишкия епископ Поликарп. Президентът Радев е положил венец пред мемориала на загиналите герои.</p>
      <figure>
        <img src="https://m.netinfo.bg/media/images/40975/40975851/991-ratio-zadushnica-prezidentstvo.jpg"/>
      </figure>
      <p>пресцентър, Президенството</p>
      <p>На заупокойната панихида са присъствали и министърът на отбраната Красимир Каракачанов, началникът на отбраната генерал Андрей Боцев, командири на видовете въоръжени сили, висши офицери, членове на военнопатриотичните съюзи и роднини на загинали военнослужещи при изпълнение на служебния си дълг, допълват от прессекретариата.</p>
      <figure>
        <img src="https://m.netinfo.bg/media/images/40975/40975853/991-ratio-zadushnica-prezidentstvo.jpg"/>
      </figure>
      <p>пресцентър, Президенството</p>
      <figure>
        <img src="https://m.netinfo.bg/media/images/40975/40975854/991-ratio-zadushnica-prezidentstvo.jpg"/>
      </figure>
      <p>пресцентър, Президенството</p>
    </article>
  </body>
</html>