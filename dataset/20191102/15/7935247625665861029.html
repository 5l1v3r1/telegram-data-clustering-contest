<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/mestanlilardan-yeni-kultur-evi-213947h.htm"/>
    <meta property="og:site_name" content="OLAY"/>
    <meta property="article:published_time" content="2019-11-02T15:13:10+00:00"/>
    <meta property="og:title" content="Mestanlılar'dan yeni kültür evi"/>
    <meta property="og:description" content="Mestanlı Yöresi Kültür ve Dayanışma Derneği tarafından Nilüfer Ata Bulvarı'nda inşa edilen Naim Süleymanoğlu Mestanlı Kültür Evi törenle hizmete açıldı."/>
  </head>
  <body>
    <article>
      <h1>Mestanlılar'dan yeni kültür evi</h1>
      <h2>Mestanlı Yöresi Kültür ve Dayanışma Derneği tarafından Nilüfer Ata Bulvarı'nda inşa edilen Naim Süleymanoğlu Mestanlı Kültür Evi törenle hizmete açıldı.</h2>
      <address>
        <time datetime="2019-11-02T15:13:10+00:00">02 Nov 2019, 15:13</time>
      </address>
      <p>Kentin en aktif derneklerinen Mestanlı Yöresi Kültür ve Dayanışma Derneği, Nilüfer Belediyesi tarafından Ata Bulvarı'nda tahsis edilen arazide inşaat çalışmalarını tamamladığı Naim Süleymanoğlu Mestanlı Kültür Evi'nin resmi açılışını dün gerçekleştirdi. Naim Süleymanoğlu'nun adının ve kültürünün yaşayacağı kültür evi, restoran ve çocuklar oyun alanlarıyla Mestanlıların yeni buluşma noktası olacak.</p>
      <p>
        <b>PROTOKOLDEN YOĞUN KATILIM...</b>
      </p>
      <p>Protokolün yoğun ilgi gösterdiği açılış törenine AK Parti Bursa Milletvekilleri Hakan Çavuşoğlu, Refik Özen, Emine Yavuz Gözgeç, CHP Bursa Milletvekilleri Orhan Sarıbal, Erkan Aydın, Yüksel Özkan, Nurhayat Altaca Kayışoğlu, Nilüfer Belediye Başkanı Turgay Erdem, Mestanlı Belediye Başkanı İlknur Kazım, siyasi parti temsilcileri ve çok sayıda davetli katıldı. Konuşmaların ardından kesilen kurdele ile külter evinin açılışı gerçekleştirildi.</p>
      <figure>
        <img src="https://www.olay.com.tr/d/other/3865502-aw844845_01__64567.jpg"/>
      </figure>
      <p>
        <b>NAİM SÜLEYMANOĞLU MESTANLI'NIN EVLADI... </b>
      </p>
      <p>Mestanlı Yöresi Kültür ve Dayanışma Derneği Başkanı Hasan Öztürk, açılışta yaptığı konuşmada, Naim Süleymanoğlu'nun Mestanlı'nın evladı olduğunu söyledi. Öztürk, ‘‘Büyük Türk milletinin kapramanı olan Naim ağabeyimizin sporcu kimliğini çok fazla anlatmaya gerek yok. Tüm dünya onun nasıl biri olduğunu çok iyi biliyor. Ama bu 1.51 metre boyundaki adam bütün bu ağırlıkları tüm dünya basınını karşısına toplayarak, 1984'te yaşanan demir perde ülkesinin sessiz karanlık içerisinde kalan Bulgaristan Türklerine uygulananlar için kaldırmıştır. Aslında o bütün Bulgaristan Türklerinin yaşadıklarını dünyaya duyuran Türk milletinin kahramanıdır'' dedi.</p>
    </article>
  </body>
</html>