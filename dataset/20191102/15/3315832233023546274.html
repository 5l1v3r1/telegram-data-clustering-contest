<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/f446c5f8da34e98a/turcia-ameninta-ca-va-trimite-detinuti-din-gruparea-stat-islamic-in-tarile-de-origine.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-02T15:02:06+00:00"/>
    <meta property="og:title" content="Turcia ameninţă că va trimite deţinuţi din gruparea Stat Islamic în ţările de origine"/>
    <meta property="og:description" content="Ministrul de interne turc Suleyman Soylu a declarat sâmbătă că Turcia va trimite membri capturaţi ai grupării teroriste Stat Islamic înapoi în ţările de origine şi s-a plâns totodată de faptul că Europa nu face nimic în această privinţă, relatează Reuters."/>
  </head>
  <body>
    <article>
      <h1>Turcia ameninţă că va trimite deţinuţi din gruparea Stat Islamic în ţările de origine</h1>
      <address><time datetime="2019-11-02T15:02:06+00:00">02 Nov 2019, 15:02</time> by <a rel="author">Jurnal.md</a></address>
      <p>
        <b>Ministrul de interne turc Suleyman Soylu a declarat sâmbătă că Turcia va trimite membri capturaţi ai grupării teroriste Stat Islamic înapoi în ţările de origine şi s-a plâns totodată de faptul că Europa nu face nimic în această privinţă, relatează Reuters.</b>
      </p>
      <p>„Acest lucru nu este acceptabil pentru noi. Este şi o dovadă de iresponsabilitate", a apreciat Soylu, referindu-se la ţările europene şi acuzând faptul că o astfel de atitudine lasă Turcia singură în încercarea de a soluţiona problema deţinuţilor SI.</p>
      <p>„Vom trimite membrii capturaţi ai Daesh în ţările lor", a declarat oficialitatea turcă reporterilor, folosind acronimul arab pentru Stat Islamic.</p>
      <p>Turcia a capturat câţiva membri ai SI care reuşiseră să evadeze din nord-estul Siriei luna trecută, după ce Ankara a lansat o operaţiune militară în regiune.</p>
    </article>
  </body>
</html>