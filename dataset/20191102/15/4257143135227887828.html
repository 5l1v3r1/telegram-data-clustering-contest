<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/02/szurkolokat-erinto-dontest-hozott-a-fradi"/>
    <meta property="og:site_name" content="infostart"/>
    <meta property="article:published_time" content="2019-11-02T15:43:00+00:00"/>
    <meta property="og:title" content="Szurkolókat érintő döntést hozott a Fradi"/>
    <meta property="og:description" content="A jégkorong Erste Ligában címvédő Ferencváros műszaki probléma miatt zárt kapuk mögött játssza soron következő hazai mérkőzéseit."/>
  </head>
  <body>
    <article>
      <h1>Szurkolókat érintő döntést hozott a Fradi</h1>
      <address><time datetime="2019-11-02T15:43:00+00:00">02 Nov 2019, 15:43</time> by <a rel="author">Infostart / MTI</a></address>
      <h3>A jégkorong Erste Ligában címvédő Ferencváros műszaki probléma miatt zárt kapuk mögött játssza soron következő hazai mérkőzéseit.</h3>
      <p>A magyar bajnoki címet tavasszal 22 év után elnyerő zöld-fehér klub honlapjának beszámolója szerint a legutóbbi hazai találkozót követően derült ki, hogy a lelátó jelenlegi állapotában a szurkolók befogadása statikai okokból nem biztonságos.</p>
      <p>"A szakosztály vezetése előtt nem maradt más lehetőség, mint azt a nehéz, de felelősségteljes és elkerülhetetlen döntést meghozni, hogy szurkolóink biztonsága érdekében a csapat bizonytalan ideig hazai mérkőzéseit, így már a Vasas elleni vasárnapi mérkőzést is zárt kapuk mögött játssza" - áll a weboldalon. A közlemény hozzátette: dolgoznak a helyzet mielőbbi megoldásán.</p>
      <p>
        <i>Nyitókép: MTI/Koszticsák Szilárd</i>
      </p>
    </article>
  </body>
</html>