<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/fuziunea-dintre-fiat-chrysler-si-peugeot-va-fi-semnata-la-inceputul-lunii-decembrie-18532865?utm_source=projectagora&amp;utm_medium=contentdiscovery_mediafax"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-02T15:00:00+00:00"/>
    <meta property="og:title" content="Fuziunea dintre Fiat Chrysler şi Peugeot va fi semnată la începutul lunii decembrie"/>
    <meta property="og:description" content="Fuziunea dintre Fiat Chrysler şi deţinătorul Peugeot, grupul francez PSA, va fi finalizată la începutul lunii decembrie, transmite Reuters citând o sursă apropiată negocierilor."/>
  </head>
  <body>
    <article>
      <h1>Fuziunea dintre Fiat Chrysler şi Peugeot va fi semnată la începutul lunii decembrie</h1>
      <address><time datetime="2019-11-02T15:00:00+00:00">02 Nov 2019, 15:00</time> by <a rel="author" href="https://www.zf.ro/autor/mihai-gongoroi" target="_blank">Mihai Gongoroi</a></address>
      <p>Fuziunea dintre Fiat Chrysler şi deţinătorul Peugeot, grupul francez PSA, va fi finalizată la începutul lunii decembrie, transmite Reuters citând o sursă apropiată negocierilor.</p>
      <p>Cele două companii au anunţat că au ajuns la un acord de principiu pentru fuziunea ce va crea al patrulea cel mai mare constructor auto din lume, cu o valoare de peste 50 de miliarde de dolari, peste 410.000 de angajaţi, venituri combinate de 190 de miliarde de dolari şi 8,7 milioane de autovehicule vândute în lume în 2018.</p>
      <p>Acţionarii FCA şi PSA vor deţine câte 50% din operaţiunile combinate. Fuziunea este privită drept o modalitate pentru cei doi constructori de a face faţă costurilor cu implementarea noilor tehnologii şi de a trece peste o perioadă în care economia mondială se află pe o pantă descendentă.</p>
      <p>Sursa citată a spus că cele două grupuri auto lucrează la finalizarea tuturor detaliilor privind fuziunea şi că speranţa este ca momerandumul de înţelegere să fie semnat în "trei-patru săptămâni".</p>
      <p>"Asta înseamnă că acordul final ar putea fi semnat până în începutul lunii decembrie sau cel târziu până de Crăciun", spune sursa, confirmând un alt raport publicat sâmbătă în ziarul italian La Stampa.</p>
    </article>
  </body>
</html>