<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/obrazovanie/blgarski-student-izumi-vsichki-s-tova-koeto-napravi-v-sashch_news706881.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-02T15:37:00+00:00"/>
    <meta property="og:title" content="Български студент изуми всички с това, което направи в САЩ"/>
    <meta property="og:description" content="За втори път Денислав Николов работи 4 месеца през лятото като търговец от врата на врата"/>
  </head>
  <body>
    <article>
      <h1>Български студент изуми всички с това, което направи в САЩ</h1>
      <h2>За втори път Денислав Николов работи 4 месеца през лятото като търговец от врата на врата</h2>
      <address>
        <time datetime="2019-11-02T15:37:00+00:00">02 Nov 2019, 15:37</time>
      </address>
      <p>https://blitz.bg/obshtestvo/obrazovanie/blgarski-student-izumi-vsichki-s-tova-koeto-napravi-v-sashch_news706881.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572699432-1.jpg"/>
      </figure>
      <p><b>22-годишен български студент стана втори от 238 мениджъри от цял свят по продажби на образователни книги. За втори път Денислав Николов работи 4 месеца през лятото като търговец от врата на врата в САЩ и на втората година е направил оборот от 120 000 долара, пише "Труд".</b><br/><br/>Младежът е от Нова Загора и в момента е четвърти курс в Софийския университет “Св. Климент Охридски” със специалност “Журналистика”.<br/><br/>Той стажува в лятната програма на една от най-старите американски компании – Southwestern Advantage, която се занимава с директни продажби. Тя е създадена през 1855 г. и е базирана в Нашвил, Тенеси, а в България стартира през 2006 г.<br/><br/>Насочена е към студенти, които са редовно обучение и им дава възможност за управление на собствен бизнес, като продават образователна система от врата на врата.<br/>Всяка година се включват около 1800 студенти от цял свят, като през 2018 г.<br/><br/>80 от тях са били българи, а през тази година са били 100. В началото на кампанията всички преминават през селекционен процес и обучения. Започват като стажанти и имат възможност да израснат до мениджъри, да ръководят екип и да развият кариера.<br/><br/>Денислав стремглаво се е изкачил на трето ниво за 2 години. “Голямо предимство е, че се развиват комуникационните умения, подобрява се английският език и се научаваш да ръководиш бизнес”, разказва той.<br/><br/>Работи се по 13-14 часа на ден, 6 дни в седмицата. “Трудим се здраво, колкото продадем – толкова ще изкараме”, обяснява той. Студентите за разпръснати в различни щати, а тази година той е бил във Вашингтон.<br/><br/>Презентират и продават образователни книги, които покриват материала от всички предмети от първи до 12 клас. Сборниците са подготвени от професори и учители и са универсални за всеки щат и учебна система.<br/><br/>“Идеята е да имаш вкъщи една книга, която винаги може да отвориш, когато имаш въпрос, свързан с училище. А в САЩ държат много на домашните и пишат много.</p>
    </article>
  </body>
</html>