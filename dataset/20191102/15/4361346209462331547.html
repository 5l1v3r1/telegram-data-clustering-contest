<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/neki-koszonheto-az-utobbi-evek-egyik-legtobbet-emlegetett-bakija/185728"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-02T15:00:00+00:00"/>
    <meta property="og:title" content="Neki köszönhető az utóbbi évek egyik legtöbbet emlegetett bakija"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Neki köszönhető az utóbbi évek egyik legtöbbet emlegetett bakija</mark>
      </h1>
      <address><time datetime="2019-11-02T15:00:00+00:00">02 Nov 2019, 15:00</time> by <a rel="author">Bors</a></address>
      <p>A Trónok Harca befejező évada bizony <a href="http://www.borsonline.hu/celeb/kinos-sikert-tudhat-magaenak-a-tronok-harca/178718">elég sok kritikát kapott</a>: voltak olyan rajongók, akik még <a href="http://www.borsonline.hu/aktualis/szazezrek-kovetelik-a-tronok-harca-befejezesenek-ujraforgatasat-soha-nem-akadtak-meg-ki-ennyire/175456">petíciót is indítottak</a> azért, hogy újraforgassák (ezt eddig 1,7 millióan írták alá), míg mások a <a href="http://www.borsonline.hu/aktualis/kiborultak-a-szulok-hiba-volt-daenerysnek-elnevezni-a-gyerekuket/175396">karakterek hirtelen jellemváltozásait</a>, vagy a nézhetetlenül sötét felvételeket kritizálták. Mégsem ezek voltak a széria "negatív" csúcspontjai, hanem az évad negyedik részének egyik jelenete, amikor bizony valaki ottfelejtett a Daenerys-t alakító Emilia Clarke előtt egy Starbucks-os kávéspoharat.</p>
      <figure>
        <embed-post data-src="https://www.instagram.com/p/BxJgf0Eh1Jn" data-service="Instagram"/>
      </figure>
      <p>Nem csak a rajongók voltak róla meggyőződve, hogy Clarke kávéja maradt benn a szettben, de még színésznőtársa, Sophie Turner is - a sztár azonban a minap Jimmy Fallon talkshow-jában felfedte a titkot, kinek is köszönhető a hatalmas baki.</p>
      <p>Mint elmondta, az Emmy gála előtt csapott a stáb egy nagyobb bulit, ahol a Varys-t alakító, ekkor már nem épp józan Conleth Hill bevallotta neki: bizony az a kávés pohár az övé volt.</p>
      <p>Ejnye, Varys!</p>
    </article>
  </body>
</html>