<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10606--opava-indoor-open-poljak-potvrdil-roli-favorita-o-prvni-titul-si-zahraje-nouza"/>
    <meta property="og:site_name" content="Tenisový svět"/>
    <meta property="article:published_time" content="2019-11-02T15:45:00+00:00"/>
    <meta property="og:title" content="Opava Indoor Open: Poljak potvrdil roli favorita, o první titul si zahraje Nouza"/>
    <meta property="og:description" content="Halový turnaj v Opavě se vyvíjí pro české tenisty nejlepším možným způsobem. Ryze česká semifinále zvládli osmý nasazený David Poljak a také Petr Nouza. Zatímco Poljak porazil v dobré formě hrajícího Staňka, Nouza eliminoval šance Pospíšila na returnu a zahraje si o svůj premiérový singlový titul."/>
  </head>
  <body>
    <article>
      <h1>Opava Indoor Open: Poljak potvrdil roli favorita, o první titul si zahraje Nouza</h1>
      <address>
        <time datetime="2019-11-02T15:45:00+00:00">02 Nov 2019, 15:45</time>
      </address>
      <p>
        <b>Halový turnaj v Opavě se vyvíjí pro české tenisty nejlepším možným způsobem. Ryze česká semifinále zvládli osmý nasazený David Poljak a také Petr Nouza. Zatímco Poljak porazil v dobré formě hrajícího Staňka, Nouza eliminoval šance Pospíšila na returnu a zahraje si o svůj premiérový singlový titul.</b>
      </p>
      <p><b>Poljak potvrdil roli favorita</b><br/>Halový turnaj v Opavě zatím zvládá jako poslední z nasazených David Poljak. Turnajová osmička se prokousala do finále, když se mu povedlo porazit v dobré formě hrajícího Robina Staňka 6:3, 6:4. Poljak za celý zápas čelil jen jednomu brejkbolu, který odvrátil. Sám naopak v obou sadách dosáhl vždy na jeden brejk a vybojoval si možnost hrát o titul.</p>
      <figure>
        <iframe src="https://www.youtube.com/embed/HgGbBG9D-Q8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/f9DZDKWhbKY" width="640" height="360" data-service="Youtube" scrolling="no"/>
      </figure>
      <p><b>Nouza přehrál Pospíšila, nečelil brejkbolu</b><br/>Ve finále se Poljak utká se svým krajanem Petrem Nouzou. Tomu se povedlo v druhém ryze českém semifinále zdolat veterána Jaroslava Pospíšila 6:1, 6:4. Nouzovi se podařilo dokonce zcela eliminovat sílu soupeře na returnu a nepovolil mu ani jeden brejk. Po hladce vyhraném prvním setu si na klíčový okamžik druhého dějství počkal až do devátého gemu, kdy prorazil Pospíšilovi podání. Nouza si zahraje o svůj premiérový titul ve dvouhře.</p>
      <figure>
        <iframe src="https://www.youtube.com/embed/877PNW95_v0" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/RIsmaWlw-gI" width="640" height="360" data-service="Youtube" scrolling="no"/>
      </figure>
      <p><b>Nouza s Lootsmou slaví titul v Opavě</b><br/>Petr Nouza s Nielsem Lootsmou dotáhli svou účast v hlavní soutěži čtyřhry v Opavě až k turnajovému titulu. Ve finále porazili nasazené jedničky Víta Kopřivu s Jaroslavem Pospíšilem po setech 6:3, 7:6(3).</p>
      <figure>
        <iframe src="https://www.youtube.com/embed/ugtkA2AIxCw" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/pubC9_aJVOc" width="640" height="360" data-service="Youtube" scrolling="no"/>
      </figure>
      <p><u>Semifinále dvouhry</u><br/>JAROSLAV POSPÍŠIL (730.) – <b>PETR NOUZA (564.)</b> 1:6, 4:6<br/>ROBIN STANĚK (769.) – <b>DAVID POLJAK (515.)</b> 3:6, 4:6</p>
      <p><u>Finále čtyřhry</u><br/>KOPŘIVA, POSPÍŠIL – <b>Lootsma (NED), NOUZA</b> 3:6, 6:7(3)</p>
      <h3>Turnaj v Opavě den po dni</h3>
      <p>1.11.<br/><a href="https://www.tenisovysvet.cz/article/detail/../detail/10599--opava-indoor-open-ceska-dominance-do-semifinale-miri-ctverice-domacich-tenistu">Opava Indoor Open: Česká dominance! Do semifinále míří čtveřice domácích tenistů</a></p>
      <p>31.10.<br/><a href="https://www.tenisovysvet.cz/article/detail/../detail/10593--opava-indoor-open-sest-cechu-postoupilo-do-ctvrtfinale-paulson-viteznou-serii-neprodlouzil">Opava Indoor Open: Šest Čechů postoupilo do čtvrtfinále! Paulson vítěznou sérii neprodloužil</a> </p>
      <p>30.10.<br/><a href="https://www.tenisovysvet.cz/article/detail/../detail/10585--opava-indoor-open-stanek-vyradil-turnajovou-jednicku-dal-jde-dalsich-osm-ceskych-tenistu">Opava Indoor Open: Staněk vyřadil turnajovou jedničku! Dál jde dalších osm českých tenistů</a> </p>
      <p>29.10.<br/><a href="https://www.tenisovysvet.cz/article/detail/../detail/10578--opava-indoor-open-vrcholi-kvalifikace-startuji-hlavni-souteze">Opava Indoor Open: Vrcholí kvalifikace, startují hlavní soutěže</a></p>
      <p>28.10.<br/><a href="https://www.tenisovysvet.cz/article/detail/../detail/10572--opava-indoor-open-do-kvalifikace-vstoupilo-vitezne-pet-ceskych-tenistu-rys-slavi-premierovou-vyhru">Opava Indoor Open: Do kvalifikace vstoupilo vítězně pět českých tenistů, Rys slaví premiérovou výhru</a></p>
      <footer>Jan Vojkůvka, foto: Roman Kučera</footer>
    </article>
  </body>
</html>