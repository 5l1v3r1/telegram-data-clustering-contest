<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/02/sjajna-uvertira-za-teatar-snova-partizan-nadigrao-vojvodinu-u-humskoj-video/"/>
    <meta property="og:site_name" content="Sportska centrala"/>
    <meta property="article:published_time" content="2019-11-02T15:49:18+00:00"/>
    <meta property="og:title" content="Sjajna uvertira za „Teatar snova“: Partizan nadigrao Vojvodinu u Humskoj [VIDEO]"/>
    <meta property="og:description" content="Partizan – Vojvodina 4:0 (2:0) Natho 29′, 43′ (pen), Zdjelar 48′, Sadik 69′ Partizan je deklasirao Vojvodinu u utakmici 15. kola Super lige Srbije na stadionu u Humskoj, i napravio odličnu uvertiru pred duel sa Mančester Junajtedom na Old Trafordu. Partizan: Stojković – Miletić, Ostojić, Pavlović, Urošević – Zdjelar, Šćekić (od 77. L. Pavlović) – […]"/>
  </head>
  <body>
    <article>
      <h1>Sjajna uvertira za „Teatar snova“: Partizan nadigrao Vojvodinu u Humskoj [VIDEO]</h1>
      <address><time datetime="2019-11-02T15:49:18+00:00">02 Nov 2019, 15:49</time> by <a rel="author">Milos</a></address>
      <p><b>Partizan – Vojvodina 4:0</b> (2:0)<br/><i>Natho 29′, 43′ (pen), Zdjelar 48′, Sadik 69′</i></p>
      <p>Partizan je deklasirao Vojvodinu u utakmici 15. kola Super lige Srbije na stadionu u Humskoj, i napravio odličnu uvertiru pred duel sa Mančester Junajtedom na Old Trafordu.</p>
      <p><b>Partizan</b>: Stojković – Miletić, Ostojić, Pavlović, Urošević – Zdjelar, Šćekić (od 77. L. Pavlović) – F. Stevanović, Natho (od 59. Suma), Asano – Sadik (od 74. Ivanović)</p>
      <p><b>Vojvodina</b>: Rockov – Veselinović, Đurić, Saničanin, Devetak – Drinčić, Đurišić (od 61. Topić) – Đuričin, Bojić, Eze (od 61. Gemović) – Matić (od 61. Nikolić)</p>
      <p>Partizan je imao prvu polupriliku u petom minutu. Asano je dobro šutirao sa 20-ak metara, ali je Rockov bio na mestu.</p>
      <p>Na narednu šansu čekalo se do 18. minuta. Saničan je promašio loptu u kaznenom prostoru Vojvodine, lopta je stigla do Miletića, ali je Devetak u poslednjem trunutku sjajno intervenisao ispred reprezentativca Srbije.</p>
      <p>Sadik se u 24. minutu nakon pasa Natha stuštio ka golu Vojvodine, Đurišić je startovao sa leđa, ali se čini da je stigao do lopte. Pištaljka sudije Đurđića ostala je nema, što je izazvalo proteste publike.</p>
      <p>Partizan je poveo u 29. minutu. Nakon kornera, sudija Đurđić je od mnoštva povlačenja duel Devetka i Ostojića okarakterisao kao prekršaj i jedanaesterac, a Bibras Natho je u svom stilu poslao Rockova u jednu stranu a loptu u drugu za vođstvo od 1:0.</p>
      <figure>
        <iframe data-src="https://twitter.com/FKPartizanBG/status/1190622598754971648?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Sadik je nakon okreta šutirao iz prv eu 40. minutu, ali pravo u Rockova.</p>
      <p>Partizan je na odmor otišao sa dva gola prednosti, a ponovo je strelac bio Bibras Natho. Izraelac je odlično šutirao, nakon povratne lopte Sadika, koji je prošao po desnoj strani, i savladao Rockova.</p>
      <figure>
        <iframe src="https://www.youtube.com/embed/PNuT34M3NRc" width="560" height="315" data-service="Youtube" scrolling="no"/>
      </figure>
      <p>Crno-beli su u trećem minutu nastavka postigli treći gol. Fantastično je šutirao Saša Zdjelar sa 20 metara nakon povratne lopte Sadika i Rockov je bio nemoćan.</p>
      <figure>
        <iframe src="https://www.youtube.com/embed/ruMxGa9gAUI" width="560" height="315" data-service="Youtube" scrolling="no"/>
      </figure>
      <p>Nakon trećeg gola Partizana, tempo je opao, a Vojvodina počela da igra onfanzivnije. U kolosalnoj šansi u 58. minutu našao se Ognjen Đuričin, koji je iskoristio nesporazum Stojkovića i Ostojića, ali je potom promašio prazan gol. Potom je udarac okušao i Drinčić, ali nije bilo promene rezultata.</p>
      <p>Promena je došla u 69. minutu, ali na drugoj strani. Do sedmog gola u prvenstvu došao je Umar Sadik. Nakon kombinacije sa Asanom, odlično je šutirao unutrašnjom, a za razliku od meča sa Mančester Junajtedom, kada je pogodio stativu, lopta se zakoprcala u mreži.</p>
      <figure>
        <iframe data-src="https://twitter.com/ima1tim/status/1190637078926807040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Drinčić je dobro zagrejao dlanove Stojkovića, Partizan je pokušavao preko Ivanovića i Filipa Stevanovića, ali više nije bilo promene rezultata.</p>
      <p>Partizan se ovim trijumfom primakao trećeplasiranoj Vojvodini na bod zaostatka, uz meč manje.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/02/borjan-se-vratio-na-gol-zvezde/"/>
        <a href="https://www.sportskacentrala.com/2019/11/02/partizan-vodi-20-natho-dvostruki-srelac-video/"/>
        <a href="https://www.sportskacentrala.com/2019/11/02/live-partizan-vojvodina-3/"/>
        <a href="https://www.sportskacentrala.com/2019/11/02/milosevic-promenio-dvojicu-startera-u-odnosu-na-mec-sa-cukarickim/"/>
        <a href="https://www.sportskacentrala.com/2019/11/01/milosevic-igraci-moraju-da-pokazu-reakciju-protiv-vojvodine/"/>
        <a href="https://www.sportskacentrala.com/2019/11/01/povratak-posle-15-godina-partizan-dobija-pojacanje-u-strucnom-stabu/"/>
        <a href="https://www.sportskacentrala.com/2019/10/31/lalatovic-protiv-partizana-sa-mnogo-samopouzdanja-ipak-smo-mi-treci-na-tabeli/"/>
        <a href="https://www.sportskacentrala.com/2019/10/31/vazura-savo-ne-odlazi-on-je-dugorocni-plan/"/>
        <a href="https://www.sportskacentrala.com/2019/10/31/partizan-dobio-slucaj-mrkela-i-terzic-kaznjeni/"/>
      </related>
    </article>
  </body>
</html>