<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-eintracht-bayern-monaco-streaming-video-tv-sfida-complicata-per-kovac/1942945/"/>
    <meta property="og:site_name" content="IlSussidiario"/>
    <meta property="article:published_time" content="2019-11-02T15:11:01+00:00"/>
    <meta property="og:title" content="Diretta/ Eintracht Bayern Monaco (risultato 1-0) streaming video tv: gol di Kostic!"/>
    <meta property="og:description" content="Diretta Eintracht Bayern Monaco: streaming video e tv, risultato live del match valevole per la decima giornata della Bundesliga tedesca."/>
  </head>
  <body>
    <article>
      <h1>Diretta/ Eintracht Bayern Monaco (risultato 1-0) streaming video tv: gol di Kostic!</h1>
      <h2>Diretta Eintracht Bayern Monaco: streaming video e tv, risultato live del match valevole per la decima giornata della Bundesliga tedesca.</h2>
      <address><time datetime="2019-11-02T15:11:01+00:00">02 Nov 2019, 15:11</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA EINTRACHT BAYERN MONACO (1-0): GOL DI KOSTIC!</h4>
      <p>E’ finito il primo tempo di <b>Eintracht Bayern Monaco </b>sul risultato di uno a zero per i padroni di casa. Partita effervescente fin dalle prime battute con l’Eintracht Francoforte che reclama un calcio di rigore, l’arbitro non lo concede ma opta per l’espulsione di Boateng. I primi venti minuti scorrono a ritmi alti, con iniziative da una parte e dall’altra. Davies e Dost vanno alla conclusione, ma entrambi restano a bocca asciutta. Attorno al venticinquesimo, però, i padroni di casa trovano la via del vantaggio grazie a Kostic, che infila Neuer con una conclusione secca e ben calibrata. 1-0 per l’Eintracht e Bayern Monaco costretto ad inseguire. Vedremo se la formazione ospite riuscirà a scuotersi nel corso della ripresa e a rimettere il tabellino in equilibrio. A breve squadre in campo per dare il via al secondo tempo. (Aggiornamento di Jacopo D’Antuono)</p>
      <h4>SI GIOCA</h4>
      <p>Sta per cominciare la diretta di <b>Eintracht Bayern Monaco</b> e certo prima di dare la parola al campo, vale la pena approfondire qualche dato utile, fissato alla vigilia di questa 10^ giornata. Ecco infatti che nella classifica la formazione di casa oggi vanta solo la nona piazza con 14 punti e ha pure un tabellino con 4 successi e due pareggi: i tedeschi inoltre vantano una differenza gol positiva con 16 gol fatti e 14 subiti. Sono numeri appena superiori per il Bayern monaco, che ha però lasciato la vetta della classifica al Monchengladbach e si accontenta del secondo gradino con 18 punti. I bavaresi inoltre hanno messo a tabella 5 successi e un solo KO (con l’Hoffenheim) e pure hanno segnato 24 gol a fronte degli 11 subiti. Ma ora è tempo di dare la parola al campo, si gioca! (agg Michela Colombo)</p>
      <h4>STREAMING VIDEO E TV: COME VEDERE LA PARTITA</h4>
      <p>La diretta di Eintracht Francoforte Bayern Monaco non sarà trasmessa in <b>diretta tv</b> sui canali del digitale terrestre o del satellite, né in chiaro né a pagamento. Non sarà prevista neanche la <b>diretta streaming video</b> via internet su nessuna piattaforma, ma tramite i canali social dei due club su Facebook, Twitter e Instagram si potranno ottenere aggiornamenti in tempo reale sulla sfida.</p>
      <h4>VERSO LE COPPE EUROPEE</h4>
      <p>Con la diretta di <b>Eintracht Bayern Monaco</b>, pure oggi troveremo pronti a fronteggiarsi due grandi protagoniste di questa edizione delle manifestazioni per club Uefa e quindi Europa e Champions league, la cui fase a gironi è ormai entrata nel vivo solo la settimana scorsa. Ecco infatti che i ragazzi di Mister Adi Hutter stanno prendendo parte al girone F della Europa league, che li vede al momento fermi alla seconda piazza alle spalle dell’Arsenal, dopo i successi ottenuti con Standard Liegi e Guimaraes. E’ invece la Champions league la coppa della formazione di Kovac, protagonista e capolista nel girone B: i bavaresi infatti hanno finora messo da parte solo vittorie contro Tottenham, Stella Rossa e Olympiacos. (agg Michela Colombo)</p>
      <h4>TESTA A TESTA</h4>
      <p>In attesa di dare la parola al campo per la diretta di <b>Eintracht Bayern Monaco</b>, certo vale la pena anche prendere in esame lo storico che interessa i due club, oggi chiamati in causa nella decima giornata di campionato. I dati utili certo non ci mancano e alla vigilia di questo turno di Bundesliga, possiamo ben trovate a tabella 110 precedenti tra i due club, questi segnati dal 1961 a oggi e in occasione del primo campionato nazionale, OL Sud, Supercoppa (2018-2019), coppa e pure manifestazioni Uefa. Complessivamente va quindi detto che sono state 59 le vittorie del Bayern Monaco nello scontro diretto e 28 le affermazioni dell’Eintracht Francoforte, con anche 23 pareggi, ottenuti entri il triplice fischio finale. Va anche detto che negli ultimi 5 testa testa solo una volta l’Eintracht ha avuto la meglio contro i bavaresi. (agg Michela Colombo)</p>
      <h4>ORARIO E PRESENTAZIONE PARTITA</h4>
      <p><b>Eintracht Francoforte Bayern Monaco, in diretta</b> dalla Commerzbank-Arena di Francoforte, sabato 2 novembre 2019 alle<b> ore 15.30,</b> sarà una sfida valevole per la decima giornata della Bundesliga tedesca. Il campionato teutonico si sta rivelando il più equilibrato in assoluto a livello europeo, basti pensare che tra il primo posto occupato dal<b> Borussia Monchengladbach</b> e il decimo occupato proprio dall’Eintracht Francoforte distano solo 5 punti di differenza. E proprio al Borussia Park l’Eintracht domenica scorsa ha perso una chance per ribaltare le gerarchie di classifica. E’ rimasto secondo a -1 dalla vetta il Bayern Monaco, che dopo aver perso contro l’Hoffenheim e <a href="https://www.ilsussidiario.net/news/video-augsburg-bayern-monaco-2-2-highlights-e-gol-finnbogason-blocca-i-bavaresi/1939291/">pareggiato contro l’Augsburg</a> è tornato alla vittoria in campionato sabato scorso, battendo <a href="https://www.ilsussidiario.net/news/diretta-bayern-union-berlino-streaming-video-tv-kovac-e-favorito-bundesliga/1941044/">non senza fatica la matricola Union Berlino.</a></p>
      <h4>PROBABILI FORMAZIONI FRANCOFORTE BAYERN MONACO</h4>
      <p>Le <b>probabili formazioni</b> che scenderanno in campo in Eintracht Francoforte Bayern Monaco, sabato 2 novembre 2019 presso la Commerzbank-Arena di Francoforte, sfida valevole per la decima giornata della Bundesliga tedesca. L’Eintracht Francoforte allenato dall’austriaco Hutter scenderà in campo con un 3-4-2-1 schierato con: Ronnow, Abraham, Hasebe, Hinteregger, Da Costa, Fernandes, Rode, Kostic, Sow, Kamada, Paciencia. Risponderà il Bayern Monaco guidato in panchina dal croato Kovac con un 4-3-3: Neuer, Kimmich, Pavard, Boateng, Davies, Muller, Alcantara, Coutinho, Coman, Lewandowski, Perisic.</p>
      <h4>LE QUOTE PER LE SCOMMESSE</h4>
      <p>Le quote della sfida per l’agenzia di scommesse Snai vedono il Bayern Monaco favorito sull’Eintracht Francoforte. Quota per il segno ‘1’ fissata a 7.50, eventuale pareggio quotata 5.00 mentre la quota per il segno ‘2’ viene proposta a 1.35. Le quote per i gol realizzati complessivamente nel corso della partita vedono l’over 2.5 quotato 1.35 e l’under 2.5 quotato 3.40.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-pescara-pisa-streaming-video-dazn-abruzzesi-in-cerca-di-conferme-serie-b/1942702/"/>
        <a href="https://www.ilsussidiario.net/news/diretta-ascoli-venezia-streaming-video-dazn-sfida-zanetti-dionisi-serie-b/1942698/"/>
        <a href="https://www.ilsussidiario.net/news/diretta-inghilterra-sudafrica-streaming-video-rai-finale-mondiali-2019-rugby/1944223/"/>
        <a href="https://www.ilsussidiario.net/news/diretta-roma-napoli-streaming-video-tv-big-match-allolimpico-serie-a/1943628/"/>
        <a href="https://www.ilsussidiario.net/news/diretta-crotone-perugia-streaming-video-dazn-quote-sfida-incerta-serie-b/1942699/"/>
        <a href="https://www.ilsussidiario.net/news/risultati-serie-a-classifica-diretta-gol-live-score-degli-anticipi-del-11-turno/1943656/"/>
      </related>
    </article>
  </body>
</html>