<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/02/skaletska_my_ruhaiemos_do_rozshyrennya_pereliku_tyh_poslug_yaki_1682277"/>
    <meta property="og:site_name" content="ZIK.UA"/>
    <meta property="article:published_time" content="2019-11-02T15:36:00+00:00"/>
    <meta property="og:title" content="Скалецька: МОЗ рухається до розширення переліку фінансованих державою послуг"/>
    <meta property="og:description" content="Медзаклад має думати, як привабити пацієнтів, бо за ними прийдуть гроші. МОЗ рухається до розширення переліку фінансованих державою послуг, які отримуватимуть пацієнти."/>
  </head>
  <body>
    <article>
      <h1>Скалецька: МОЗ рухається до розширення переліку фінансованих державою послуг</h1>
      <address>
        <time datetime="2019-11-02T15:36:00+00:00">02 Nov 2019, 15:36</time>
      </address>
      <p>
        <b>Медзаклад має думати, як привабити пацієнтів, бо за ними прийдуть гроші. МОЗ рухається до розширення переліку фінансованих державою послуг, які отримуватимуть пацієнти.</b>
      </p>
      <p>Про це сказала міністр охорони здоров’я Зоряна Скалецька в інтерв’ю <a href="https://www.bbc.com/ukrainian/features-50260591">ВВС Україна.</a></p>
      <p>«Пріоритетні послуги – це інсульт, інфаркт, пологи, неонатальна допомога. Має повністю бути повне фінансування цих послуг і при цьому жодних списків ліків для пацієнтів. Питання переліку послуг і тарифів – це до Національної служби здоров’я України, яка їх розробляє», – сказала міністр.</p>
      <p>За її словами, зараз людей не має зачіпати таке питання, як ціна. "Як має бути зараз – лікарня отримує контракт, отримує розуміння, по яких послугах вона отримає кошти. І якщо у лікарні приймуть більше пологів, у них буде більше коштів. Тобто пацієнт просто має прийти і отримати допомогу, лікарні за надану послугу перерахують гроші",  - сказала Зоряна Скалецька.</p>
      <p>Зазначимо, зо з 1 квітня 2020 року в Україні має початися реформа вторинної медицини. Запланований перехід від бюджетного утримання лікарень, коли їм виділяли субвенції з бюджету, до закупівлі послуг. План реформи виглядає так – лікарні проходять автономізацію, Національна служба здоров’я укладає з ними контракти і перераховує гроші за ті послуги, які вони надали пацієнтам. Як і на первинній ланці у сімейних лікарів, тут має спрацювати принцип «гроші йдуть за пацієнтом».</p>
      <p><a href="https://zik.ua/news/2019/09/10/nszu_okreslyla_zminy_v_sferi_spetsializovanoi_medytsyny_v_2020_rotsi_1643725">Нагадаємо</a>, НСЗУ сплачуватиме 8500 грн за пологи, 19 500 грн – за лікування одного інсульту, 15 800 грн – за лікування інфаркту. Для українців ці послуги будуть безкоштовними, адже вони вже заплатили за медичну допомогу зі своїх податків.</p>
      <related>
        <h4>читайте також</h4>
        <a href="https://zik.ua/news/2019/11/02/u_moz_zapevnyayut_shcho_epidemii_dyfterii_v_ukraini_nemaie_1682227"/>
        <a href="https://zik.ua/news/2019/11/01/u_moz_zvilnyly_vsih_radnykiv_1681811"/>
        <a href="https://zik.ua/news/2019/11/01/v_ukraini_zbilshylasya_kilkist_vypadkiv_dyfterii_1681585"/>
        <a href="https://zik.ua/news/2019/09/04/v_kraini_velychezna_kilkist_problem_ale_pro_tse_ministry_chomus_ne_1639893"/>
      </related>
    </article>
  </body>
</html>