<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/grigor-sreshchu-dzhokovich-v-titanichna-bitka-405651.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-02T15:30:00+00:00"/>
    <meta property="og:title" content="Григор срещу Джокович в титанична битка"/>
    <meta property="og:description" content="Двубоят е под 10 между двамата"/>
  </head>
  <body>
    <article>
      <h1>Григор срещу Джокович в титанична битка</h1>
      <address>
        <time datetime="2019-11-02T15:30:00+00:00">02 Nov 2019, 15:30</time>
      </address>
      <p>Григор Димитров излиза срещу Новак Джокович в първи полуфинал на турнира от "Мастърс" сериите в Париж. Двубоят започва в 15 часа. </p>
      <p>Двамата балкански представители са играли един срещу друг 9 пъти. 8 от победите са на сметката на Ноле, но Гришо е вкусвал успеха срещу него, макар и преди 6 години и половина, когато във втори кръг на Мастърса в Мадрид първата ни ракета сломи тогавашния водач в световната ранглиста след 3 часа и 6 минути гладиаторска битка за крайното 7:6(6), 6:7(8), 6:3.</p>
      <p>Оттогава насам сърбинът е в серия от 6 последователни успеха. Най-скорошният им сблъсък бе запомнящ се. Миналата година в Синсинати на 1/8-финалите Григор водеше със сет и пробив срещу белградчанина, но тогавашният носител на 13 титли от Големия шлем се преобрази, измъкна мача, а впоследствие спечели и трофея, с което се превърна в първия тенисист, който е триумфирал на абсолютно всички Мастърси в тура.</p>
      <p>Сега Григор ще опита да постигне своя реванш, за да достигне финал на последния турнир от "Мастърс" сериите за сезона. </p>
      <p>
        <b>
          <i>Как протича мача до този момент:</i>
        </b>
      </p>
      <p>Абсолютно равностойна игра в първия сет. И двамата си взеха подаванията и се стигна до тайбрек. В него резултатът вървеше равен до 3:3. Тогава Григор поведе с 4:3, а после Ноле направи двойна грешка за 5:3. При втория си сервис сърбина върна точката за 5:4. Григор сбърка спечелена точка и резултата стана 5:5. После допуснана още едва грешка за 5:6. Тайбрека завърши с уникално разиграване, което Григор не успя да спечели - 5:7.</p>
      <p>Втори сет</p>
      <p>Двамата взимат подаванията си до 2:2.  В петия гейм Джокович проби и поведе с 3:2, а после си взе подаването за 4:2. Гришо върна един гейм за 4:3. Сърбинът обаче бе безапелационен при подаването си за 5:3. Димитров не се предаде и върна интригата за 5:4.</p>
    </article>
  </body>
</html>