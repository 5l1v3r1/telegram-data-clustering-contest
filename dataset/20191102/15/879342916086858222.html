<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/02/novyna/suspilstvo/kyyevi-spivrobitnyk-nichnoho-klubu-smerti-pobyv-vidviduvacha"/>
    <meta property="og:site_name" content="Слово і Діло"/>
    <meta property="article:published_time" content="2019-11-02T15:02:38+00:00"/>
    <meta property="og:title" content="У Києві співробітник нічного клубу до смерті побив відвідувача"/>
    <meta property="og:description" content="Правоохоронці опитали свідків правопорушення, відпрацювали прилеглу територію і відео з камер спостереження."/>
  </head>
  <body>
    <article>
      <h1>У Києві співробітник нічного клубу до смерті побив відвідувача</h1>
      <address>
        <time datetime="2019-11-02T15:02:38+00:00">02 Nov 2019, 15:02</time>
      </address>
      <p>
        <b>У Києві співробітник-іноземець одного з нічних клубів, побив до смерті жителя столиці.</b>
      </p>
      <p>Про це повідомило столичне управління Нацполіції в суботу, 2 листопада.</p>
      <p>Напередодні до поліції надійшло повідомлення від чоловіка про те, що в розважальному комплексі Голосіївського району побили його 25-річного брата, якого у важкому стані госпіталізували. На виклик виїхала слідчо-оперативна група територіального підрозділу.</p>
      <p>Правоохоронці опитали свідків правопорушення, відпрацювали прилеглу територію і відео з камер спостереження. Було встановлено, що потерпілий відпочивав у нічному клубі, де у нього стався конфлікт зі співробітником закладу. На вулиці словесна перепалка переросла в бійку, в результаті якої хлопець отримав травму голови, яка в подальшому виявилася смертельною.</p>
      <p>У результаті проведення оперативно-розшукових заходів співробітники карного розшуку встановили особу зловмисника. Ним виявився 23-річний уродженець іншої держави. Він був затриманий.</p>
      <p>Фігуранту повідомлено про підозру у вчиненні злочину за статтею про умисне тяжке тілесне ушкодження, що спричинило смерть потерпілого (ч.2 ст.121 КК України). Санкція статті передбачає до 10 років позбавлення волі. Судом вирішується питання про обрання затриманому запобіжного заходу.</p>
      <p>Раніше <a href="https://www.slovoidilo.ua/2019/10/22/novyna/polityka/krymu-pobyly-zaareshtuvaly-zhurnalista">в Криму побили і заарештували журналіста</a>.</p>
      <p>Також нагадаємо, <a href="https://www.slovoidilo.ua/2019/09/18/novyna/suspilstvo/kyyevi-pobyly-zastupnyka-klychka">в Києві побили заступника Кличка</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/03/20/novyna/suspilstvo/kryvomu-rozi-pobyly-policejskyx-dbr"/>
        <a href="https://www.slovoidilo.ua/2019/01/28/novyna/suspilstvo/kropyvnyczkomu-pobyly-ombudsmena-zaxystu-vyborchyx-prav"/>
        <a href="https://www.slovoidilo.ua/2019/01/27/novyna/polityka/derzhsluzhbovecz-verxovnoyi-rady-pobyv-policejskoho-zmi"/>
        <a href="https://www.slovoidilo.ua/2019/08/28/novyna/suspilstvo/xarkivshhyni-zhurnalistiv-pobyly-pryamomu-efiri"/>
      </related>
    </article>
  </body>
</html>