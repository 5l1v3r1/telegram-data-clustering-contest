<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739872"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T02:10:00+00:00"/>
    <meta property="og:title" content="อนาถใจพ่อแม่ทะเลาะกัน ลูกชายเข้าไปห้ามถูกยิงหัวดับ!"/>
    <meta property="og:description" content="ตำรวจอุบลฯ ตามจับพ่อปืนดุ หลังก่อเหตุทะเลาะเมีย ลูกชายหวั่นทำร้ายแม่รีบวิ่งเข้าห้าม พลาดโดนลูกหลงถูกยิงหัวเละดับอนาถ"/>
  </head>
  <body>
    <article>
      <h1>อนาถใจพ่อแม่ทะเลาะกัน ลูกชายเข้าไปห้ามถูกยิงหัวดับ!</h1>
      <address>
        <time datetime="2019-11-04T02:10:00+00:00">04 Nov 2019, 02:10</time>
      </address>
      <p>
        <b>ตำรวจอุบลฯ ตามจับพ่อปืนดุ หลังก่อเหตุทะเลาะเมีย ลูกชายหวั่นทำร้ายแม่รีบวิ่งเข้าห้าม พลาดโดนลูกหลงถูกยิงหัวเละดับอนาถ</b>
      </p>
      <p>เมื่อวันที่ 4 พ.ย. พ.ต.อ.ภัทรพล โพธิอะ ผกก.สภ.เดชอุดม จ.อุบลราชธานี นำเจ้าหน้าที่ชุดสืบสวนติดตามจับกุมนายเข้าจับกุม นายเอ (นามสมมุติ) อายุ 44 ปี พร้อมอาวุธปืนสั้นไทยประดิษฐ์พร้อมปลอกกระสุนปืนในรังเพลิงจำนวน 1 ปลอก หลังก่อเหตุใช้อาวุธปืนยิง นายซี (นามสมมุติ) อายุ 17 ปี บุตรชายเสียชีวิต โดยเหตุดังกล่าวเกิดเมื่อขึ้นเมื่อวันที่ 2 พ.ย.ที่ผ่านมา ในพื้นที่ อ.เดชอุดม จ.อุบลราชธานี</p>
      <figure>
        <img src="https://www.dailynews.co.th/admin/upload/20191104/news_QOySPbXCTl092058_533.jpg?v=201911041010?v=4994"/>
      </figure>
      <p>น.ส.บี (นามสมมุติ) อายุ 44 ปี มารดาของผู้เสียชีวิต ให้การว่า เมื่อวันที่ 2 พ.ย.ที่ผ่านมา เวลาประมาณ 21.30 น. ระหว่างที่ตนกับนายเอ ซึ่งเป็นสามีภรรยากันมีเรื่องทะเลาะวิวาทกันอยู่ที่บริเวณถนนสาธารณะภายในหมู่บ้าน โดยมีลูกชายอยู่ในเหตุการณ์ด้วย ทั้งนี้นายซี เกรงว่าผู้เป็นพ่อจะทำร้ายตนจึงได้เข้ามาห้าม แต่สามีได้ชักอาวุธปืนพกสั้นที่ได้พกติดมาด้วยออกมายิงใส่ตน 1นัด แต่กระสุนกลับพุ่งไปถูกศีรษะของลูกชายเลือดไหลนองล้มลงกับพื้นถนน<br/><br/>อย่างไรก็ตาม มีชาวบ้านและพลเมืองดีได้เข้ามาช่วยกันรีบนำตัวนายซี ส่ง รพ.สมเด็จพระยุพราชเดชอุดม ส่วนนายเอ ผู้ก่อเหตุได้หลบหนีไปพร้อมอาวุธปืนที่ใช้ในการก่อเหตุ และต่อมาเจ้าหน้าที่ตำรวจชุดสืบสวน สภ.เดชอุดม ได้ออกติดตามตัวจับกุมได้ พร้อมอาวุธปืนและปลอกกระสุนปืนของกลางมาดำเนินคดีตามกฎหมาย เบื้องต้นแจ้ง 3 ข้อหา ฆ่าผู้อื่นจนถึงแก่ความตาย, พกอาวุธปืนโดยไม่มีใบอนุญาต และพกอาวุธปืนไปในที่สาธารณะ ก่อนจะนำตัวไปทำแผนประกอบคำรับสารภาพ.</p>
    </article>
  </body>
</html>