<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/provalylasya_ugoda_pro_stvorennya_naybilshoi_u_sviti_zony_vilnoi_torgivli_1682875"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T02:55:00+00:00"/>
    <meta property="og:title" content="Провалилася угода про створення найбільшої у світі зони вільної торгівлі"/>
    <meta property="og:description" content="Учасникам триденного саміту Асоціації держав Південно-Східної Азії (АСЕАН) у Бангкоку не вдалося підписати угоду про створення найбільшої у світі зони вільної торгівлі."/>
  </head>
  <body>
    <article>
      <h1>Провалилася угода про створення найбільшої у світі зони вільної торгівлі</h1>
      <address>
        <time datetime="2019-11-04T02:55:00+00:00">04 Nov 2019, 02:55</time>
      </address>
      <p>
        <b>Учасникам триденного саміту Асоціації держав Південно-Східної Азії (АСЕАН) у Бангкоку не вдалося підписати угоду про створення найбільшої у світі зони вільної торгівлі.</b>
      </p>
      <p>Про це повідомляє <a href="https://www.dw.com/ru/%D0%BD%D0%B0-%D1%81%D0%B0%D0%BC%D0%BC%D0%B8%D1%82%D0%B5-%D0%B0%D1%81%D0%B5%D0%B0%D0%BD-%D0%BD%D0%B5-%D1%81%D0%BC%D0%BE%D0%B3%D0%BB%D0%B8-%D0%B4%D0%BE%D0%B3%D0%BE%D0%B2%D0%BE%D1%80%D0%B8%D1%82%D1%8C%D1%81%D1%8F-%D0%BE-%D0%BD%D0%BE%D0%B2%D0%BE%D0%B9-%D0%B7%D0%BE%D0%BD%D0%B5-%D1%81%D0%B2%D0%BE%D0%B1%D0%BE%D0%B4%D0%BD%D0%BE%D0%B9-%D1%82%D0%BE%D1%80%D0%B3%D0%BE%D0%B2%D0%BB%D0%B8/a-51099131">Deutsche Welle</a>.</p>
      <p>«Учасники переговорів не змогли дійти єдиної думки через Індію, яка висловила стурбованість наслідками можливого припливу недорогих китайських товарів для місцевих компаній. Індійська сторона висунула нові вимоги, яким «важко відповідати», – йдеться в повідомленні.</p>
      <p>Як наголошується, підписання угоди про створення зони вільної торгівлі, ініціатором якого виступив Китай, відкладено до лютого 2020 року.</p>
      <p>Угода охоплює десять членів АСЕАН, а також Австралію, Індію, КНР, Нову Зеландію, Південну Корею і Японію – на частку цих країн припадає третина світової економіки та майже половина населення планети.</p>
      <p>Гостем на саміті виступив генеральний секретар ООН. Він закликав до конкретних заходів для захисту клімату. Зокрема, міжнародній спільноті слід припинити використовувати вугілля як енергоносій, підкреслив Антоніу Гутерреш.</p>
      <p>За його словами, мільярди доларів грошей платників податків неприпустимо спрямовувати на субсидування отримання електроенергії з викопних видів палива. Це призведе лише до збільшення числа ураганів, тропічних захворювань і конфліктів, додав генсек ООН.</p>
      <p><a href="https://zik.ua/news/2019/08/25/ssha_i_10_krain_krainy_pivdennoshidnoi_azii_vpershe_provedut_viyskovi_1633709">Нагадаємо,</a> США і десять країн – членів Асоціації держав Південно-Східної Азії (АСЕАН) домовилися про проведення перших спільних маневрів на морі.</p>
      <related>
        <h4>читайте також</h4>
        <a href="https://zik.ua/news/2019/11/04/u_nepali_avtobus_vpav_u_richku_17_lyudey_zagynulo_shche_50_postrazhdaly_1682921"/>
        <a href="https://zik.ua/news/2019/11/04/u_rosii_goryt_viyskovyy_zavod_video_1682877"/>
        <a href="https://zik.ua/news/2019/08/02/u_stolytsi_tailandu_stalasya_seriya_vybuhiv_ie_poraneni_1618043"/>
        <a href="https://zik.ua/news/2019/11/04/sogodni__richnytsya_smerti_aktyvistky_kateryny_gandzyuk_1682965"/>
      </related>
    </article>
  </body>
</html>