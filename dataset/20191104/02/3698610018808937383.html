<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/putin-gotoviy-do-terminovoyi-zustrichi-v-normandskomu-formati-pyeskov-328360_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T02:44:00+00:00"/>
    <meta property="og:title" content="Путін готовий до термінової зустрічі в &quot;нормандському форматі&quot; – Пєсков"/>
    <meta property="og:description" content="За словами прес-секретаря російського президента, Путін чекає результатів підготовки до саміту."/>
  </head>
  <body>
    <article>
      <h1>Путін готовий до термінової зустрічі в "нормандському форматі" – Пєсков</h1>
      <h2>За словами прес-секретаря російського президента, Путін чекає результатів підготовки до саміту.</h2>
      <address>
        <time datetime="2019-11-04T02:44:00+00:00">04 Nov 2019, 02:44</time>
      </address>
      <p>Президент Росії Володимир Путін <a href="https://dt.ua/WORLD/putin-nazvav-umovu-dlya-uchasti-v-samiti-glav-normandskoyi-chetvirki-327935_.html"><b>готовий до проведення зустрічі в "нормандському форматі"</b></a> з лідерами України, Німеччини та Франції за умови, що в цьому виникне термінова необхідність, заявив 3 листопада прес-секретар президента РФ Дмитро Пєсков в ефірі пропагандистського телеканалу "Росія-1", повідомляє <a href="https://tass.ru/politika/7076275">ТАСС</a>.</p>
      <p>"Президент неодноразово повторював, у тому числі і на конференції у Будапешті, що готовий до будь-яких зустрічей, він зацікавлений у продовженні самітів у "нормандському форматі", але він чекає результатів підготовки і чекає, коли умови безпосередньо приведуть нас до термінової необхідності зустрічі лідерів нормандського формату", – пояснив Пєсков.</p>
      <p>Раніше в МЗС України заявили про те, що <b><a href="https://dt.ua/POLITICS/poperednyu-datu-zustrichi-u-normandskomu-formati-viznacheno-pristayko-327723_.html">дата проведення саміту</a></b> глав нормандської четвірки визначена, однак необхідно підтвердження всіх сторін процесу.</p>
      <p>У вівторок, 29 жовтня, почалося <b><a href="https://dt.ua/UKRAINE/u-zolotomu-pochalosya-rozvedennya-sil-pristayko-327704_.html">розведення сил у Золотого</a></b>. У штабі ООС повідомили, що процес <b><a href="https://dt.ua/UKRAINE/komandduvach-oos-nazvav-termini-rozvedennya-sil-v-zolotomu-327779_.html">триватиме три доби</a></b>.</p>
      <p>Відвід українських військ від лінії розмежування є однією з умов Кремля для проведення <b><a href="https://dt.ua/POLITICS/kreml-nazvav-rozvedennya-sil-v-donbasi-peredumovoyu-dlya-zustrichi-lideriv-normandskoyi-chetvirki-327586_.html">саміту в "Нормандському форматі"</a></b>.</p>
      <p>Детальніше про реалізацію плану з розведення військ в Донбасі та його наслідки читайте в матеріалі Юрія Бутусова "<b><a href="https://dt.ua/internal/viyna-zelenskogo-chi-mozhna-zupiniti-putina-rozvedennyam-326106_.html">Війна Зеленського: чи можна зупинити Путіна розведенням?</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3Rhc3MucnUv">ТАСС</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>