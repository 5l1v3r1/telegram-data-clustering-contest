<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/maty-gandzyuk-rozpovila-shho-skazala-yij-donka-nezadovgo-pered-smertyu/"/>
    <meta property="og:site_name" content="Рубрика"/>
    <meta property="article:published_time" content="2019-11-04T18:26:29+00:00"/>
    <meta property="og:title" content="Мати Гандзюк розповіла, що сказала їй донька незадовго перед смертю"/>
    <meta property="og:description" content="Мати херсонської активістки Катерини Гандзюк, Надія повідомила, що сказала їй донька незадовго перед смертю Про це повідомляє Укрінформ. “Коли вона помирала, останні слова, які вона сказала, коли прощалася з Гандзюком (батьком — ред.), були такі: “Я їх недооцінила, а вони мене переоцінили”. Коли він прийшов зранку до лікарні, в 8:40 Катя вже померла”, – зазначила Надія […]"/>
  </head>
  <body>
    <article>
      <h1>Мати Гандзюк розповіла, що сказала їй донька незадовго перед смертю</h1>
      <address><time datetime="2019-11-04T18:26:29+00:00">04 Nov 2019, 18:26</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/nadiya-gandzyuk-620x360.jpeg"/>
      </figure>
      <p>
        <b>
          <b>Мати херсонської активістки Катерини Гандзюк, Надія повідомила, що сказала їй донька незадовго перед смертю</b>
        </b>
      </p>
      <p>Про це повідомляє <a href="https://www.ukrinform.ua/rubric-society/2811584-mati-katerini-gandzuk-rozpovila-akimi-buli-ii-ostanni-slova.html">Укрінформ.</a></p>
      <p>“Коли вона помирала, останні слова, які вона сказала, коли прощалася з Гандзюком (батьком — ред.), були такі: “Я їх недооцінила, а вони мене переоцінили”. Коли він прийшов зранку до лікарні, в 8:40 Катя вже померла”, – зазначила Надія Гандзюк, мати активістки.</p>
      <p>Мати загиблої також сказала, що у день нападу у будинку були відключені ліфт, світло та не було води.</p>
      <related>
        <h4>Читайте також</h4>
        <a href="https://rubryka.com/2019/11/04/pid-opu-prohodyt-aktsiya-rik-bez-kati-translyatsiya/"/>
      </related>
      <p>“У день вбивства Каті, коли вона йшла на роботу, в домі був відключений ліфт, відключене світло і не було води. І коли Катю облили кислотою, то жіночки, які працювали в невеликому магазині десь метрів 10 від місця злочину, обливали її газованою водою, змивали цю кислоту. Я досі не можу виходити на балкон, на якому лежить рюкзак Каті, а він прийняв значну долю тієї кислоти, зараз це купа чорного скислого бруду. Катя померла б на місці, якби не той рюкзак. А вона ще мужньо боролася, бо було сильне бажання жити”, – сказала вона.</p>
      <related>
        <h4>Читайте також</h4>
        <a href="https://rubryka.com/article/kateryna-handziuk-father-nebajduzha/"/>
      </related>
      <p>Водночас Надія Гандзюк висловила сумнів, що це було випадково.</p>
      <p>“Ви думаєте, що відключили воду, світло і ліфт — і вона з сьомого поверху спускалася, і ці особи дивилися на неї у віконце, як вона спускалася і стояли на сходинках, чекали її – то це не влада зробила, а наше ОСББ відключило? Я сумніваюся, дуже сумніваюся”, – додала вона.</p>
    </article>
  </body>
</html>