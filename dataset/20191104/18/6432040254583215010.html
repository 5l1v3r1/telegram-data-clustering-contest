<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615566,GIS-ostrzega-Salmonella-w-pieprzu-czarnym.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-04T18:30:02+00:00"/>
    <meta property="og:title" content="GIS ostrzega: Salmonella w pieprzu czarnym"/>
    <meta property="og:description" content="Główny Inspektorat Sanitarny podjął decyzję o wycofaniu niektórych partii pieprzu czarnego mielonego ze względu na wykrycie bakterii Salmonella. Konsumenci, którzy kupili wskazane w komunikacie partie produktu, nie powinni ich spożywać."/>
  </head>
  <body>
    <article>
      <h1>GIS ostrzega: Salmonella w pieprzu czarnym</h1>
      <address>
        <time datetime="2019-11-04T18:30:02+00:00">04 Nov 2019, 18:30</time>
      </address>
      <p>
        <b>Główny Inspektorat Sanitarny podjął decyzję o wycofaniu niektórych partii pieprzu czarnego mielonego ze względu na wykrycie bakterii Salmonella. Konsumenci, którzy kupili wskazane w komunikacie partie produktu, nie powinni ich spożywać.</b>
      </p>
      <p>W próbkach pieprzu czarnego mielonego zbadanego w ramach kontroli urzędowej stwierdzono obecność bakterii Salmonella. Spożycie produktu, szczególnie bez obróbki termicznej, wiąże się z potencjalnym ryzykiem zatrucia pokarmowego.<br/><br/><b>Wycofaniu podlegają następujące partie produktu wyprodukowane przez Agnex Krzysztof Wierzbicki 15-659 Białystok ul. Hotelowa 38:</b><br/>— pieprz czarny mielony, 150 g, numer partii 1309/6, data minimalnej trwałości 03.2021,<br/>— pieprz czarny mielony, 400 g, numer partii 2509/6, data minimalnej trwałości 03.2021,<br/>— pieprz czarny mielony, 1 kg, numer partii 2509/6, data minimalnej trwałości 03.2021,<br/>— pieprz czarny mielony, 1 kg, numer partii 2409/6, data minimalnej trwałości 03.2021.<br/><br/>W trakcie kontroli urzędowej w firmie Agnex Krzysztof Wierzbicki pobrano do badań próbki pieprzu czarnego mielonego, 150 g, numer partii 1309/6, data minimalnej trwałości 03.2021. W 1 z 5 badanych próbek stwierdzono obecność bakterii Salmonella.<br/><br/>W celu ustalenia źródła zanieczyszczenia organ Państwowej Inspekcji Sanitarnej pobrał do badań kolejne 5 próbek pieprzu czarnego mielonego, 400 g, numer partii 2509/6, data minimalnej trwałości 03.2021, oraz 5 próbek surowca – pieprzu czarnego mielonego, kraj pochodzenia Wietnam, z zamkniętych worków po 25 kg każdy, data minimalnej trwałości: 03.2021, numer partii 09-09/19 dostarczonego przez PHU GROTEX Eryk Grotowski, 62-800 Kalisz, ul. Tuwima 6. Ponadto organ Państwowej Inspekcji Sanitarnej pobrał do badań wymazy sanitarne ze środowiska produkcyjnego w firmie Agnex Krzysztof Wierzbicki.<br/><br/>Na podstawie przeprowadzonego postępowania wyjaśniającego organ Państwowej Inspekcji Sanitarnej nakazał wycofanie wszystkich wyżej wymienionych partii pieprzu czarnego mielonego wyprodukowanego przez Agnex Krzysztof Wierzbicki, w których stwierdzono obecność Salmonella oraz wszystkich partii pieprzu czarnego mielonego wyprodukowanego z surowca zanieczyszczonego Salmonella.<br/><br/>Firma Agnex Krzysztof Wierzbicki powiadomiła swoich odbiorców, którzy zakupili kwestionowane partie pieprzu, o konieczności wycofania i zwrotu ww. produktów oraz zamieściła informacje o wycofaniu produktów na <a href="https://sklepagnex.pl/">stronie internetowej</a>.</p>
      <figure>
        <img src="http://m.wm.pl/2019/11/n/ostrzezenie-pieprz-1140x520-588679.jpg"/>
      </figure>
      <p>Organy Państwowej Inspekcji Sanitarnej monitorują proces wycofywania kwestionowanych partii.<br/><br/>Źródło: <i>GIS</i></p>
    </article>
  </body>
</html>