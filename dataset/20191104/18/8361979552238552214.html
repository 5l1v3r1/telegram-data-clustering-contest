<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/impichment-trampa-yovanovich-vidpovila-na-zakidi-shchodo-pidtrimki-poroshenka-50051582.html"/>
    <meta property="og:site_name" content="НВ"/>
    <meta property="article:published_time" content="2019-11-04T18:47:00+00:00"/>
    <meta property="og:title" content="Йованович відповіла на закиди щодо підтримки Порошенка"/>
    <meta property="og:description" content="Екс-посол США в Україні Марі Йованович заперечує, що під час президентської кампанії в Україні підтримувала Петра Порошенка і виступала проти Володимира Зеленського."/>
  </head>
  <body>
    <article>
      <h1>Йованович відповіла на закиди щодо підтримки Порошенка</h1>
      <h2>Екс-посол США в Україні Марі Йованович заперечує, що під час президентської кампанії в Україні підтримувала Петра Порошенка і виступала проти Володимира Зеленського.</h2>
      <address>
        <time datetime="2019-11-04T18:47:00+00:00">04 Nov 2019, 18:47</time>
      </address>
      <p>Про це йдеться в оприлюдненій стенограмі показань Йованович в комітеті з розвідки Палати представників США, передає <a href="https://edition.cnn.com/politics/live-news/impeachment-inquiry-11-04-2019/index.html">CNN.</a></p>
      <p>Під час слухань член Палати представників Марк Медоуз від Республіканської партії США заявив, що у американської делегації під час візиту в Україну склалося враження, що Йованович підтримувала колишнього президента Петра Порошенка.</p>
      <p>Інший республіканець Джим Джордан зобразив Йованович як критика кандидата «реформатора» Володимира Зеленського, чия «кампанія була спрямована на те, щоб побороти корупцію».</p>
      <p>Йованович заперечила ці твердження, сказавши, що у неї не було особистого інтересу. Вона розповіла, що її місія в Україні полягала в достовірній оцінці політичної ситуації і представленні інтересів США.</p>
      <p>«Я думала, що час Порошенка минув, тому що український народ був такий злий на нього, і що нам потрібно було докласти максимальних зусиль, щоб спрацюватися з Зеленським, щоб це були міцні двосторонні відносини», — заявила Йованович.</p>
      <p>«Я думаю, ви знаєте, з консервативної точки зору, було багато людей, які думали, що ми знаємо Порошенка, що нам з ним зручно, і так далі», — додала вона.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/760/original/f5acba8a37cc3b17e676ed67e2912301.png?stamp=1&amp;q=85&amp;w=115"/>
      </figure>
      <p>Томас Фрідман<br/>Битва за США. Що розповіла Марі Йованович?</p>
      <p>Під час скандальної телефонної розмови з президентом України Володимиром Зеленським <a href="https://nv.ua/ukr/world/geopolitics/tramp-i-zelenskiy-rozkritikuvali-robotu-yovanovich-novini-ukrajini-50044762.html">Дональд Трамп розкритикував колишнього посла США в Україні Марі Йованович.</a></p>
      <p>Зеленський погодився з Трампом в оцінці дипломата та заявив, що ставлення Йованович до його команди було далеко не найкращим, тому що вона нібито була на боці екс-президента Петра Порошенка.</p>
      <p>Марі Йованович достроково <a href="https://nv.ua/world/geopolitics/smi-ssha-otzyvayut-yovanovich-s-dolzhnosti-posla-50020084.html?prefer_lang=ru">завершила роботу</a> в Україні 20 травня 2019 року.</p>
      <p>За даними ЗМІ, Дональд Трамп розпорядився <a href="https://nv.ua/ukr/world/countries/tramp-vidklikav-kolishnogo-posla-yovanovich-pislya-skargi-dzhuliani-novini-svitu-50046227.html">відкликати посла в Україні Марі Йованович після скарг свого адвоката Рудольфа Джуліані.</a></p>
    </article>
  </body>
</html>