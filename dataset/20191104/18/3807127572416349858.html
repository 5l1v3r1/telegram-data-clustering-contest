<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teenproblem.net/a/1-lubov_and_sex/55435-top-3-zodii-koito-sa-skeptici-v-lubovta/"/>
    <meta property="og:site_name" content="Teenproblem.net"/>
    <meta property="article:published_time" content="2019-11-04T18:00:00+00:00"/>
    <meta property="og:title" content="Топ 3 зодии, които са скептици в любовта"/>
    <meta property="og:description" content="Вижте кои са те"/>
  </head>
  <body>
    <article>
      <h1>Топ 3 зодии, които са скептици в любовта</h1>
      <h2>Вижте кои са те</h2>
      <address><time datetime="2019-11-04T18:00:00+00:00">04 Nov 2019, 18:00</time> by <a rel="author" href="https://www.teenproblem.net/users/view/1230773.html" target="_blank">Ивета Иванова</a></address>
      <p>Всеки е имал моменти, в които се е смънявал в истинската любов. Връзките са сложни, изискват много компромиси, търпение и постоянство. Предателствата от любимия човек нараняват страшно много, а и повечето хора се чувстват отчаяни след лъжи, изневери, клюки, загуба на доверие и други драматични събития. Някои успяват да преодолеят тези неща и се впускат с надежда в следващите връзки, но други остават скептици и не мислят положително за любовта. Ето кои са те.</p>
      <p>
        <b>Овен</b>
      </p>
      <p>Тези зодии си падат леко циници по природа - наричат нещата с истинските им имена, бързо и лесно избухват, ядосват се много. Импулсивни са, понякога говорят, без да мислят и обиждат околните. Отнасят се цинично и грубо към любовта, за да се предпазят. Те са огнени знаци - страстни, влюбчиви, обожават да са с любимия човек и да го прегръщат. Но и тежко понасят предателствата и лъжите, губят вяра във всичко, когато нещо лошо им се случи в романтичния живот. Избухват и реагират крайно. Могат да се влюбят, но са изключително ревниви, подозрителни и внимателни, след като вече са си изпатили. Обичат силно и искрено. Просто имат нужда от партньор, който да е спонтанен, но и много лоялен. Искат човек, който постоянно да им показва, че ги обича и е привързан към тях. Трябва някой да им покаже, че не е като останалите.</p>
      <p>
        <b>Близнаци</b>
      </p>
      <p>Близнаците са известни със своя скептицизъм по отношение на любовта. Те просто не вярват, че двама души могат да останат заедно цял живот и да се обичат истински, без да има големи предателства. На тях им харесва да имат опции, резервни варианти, да флиртуват, дори когато са в сериозна връзка. Много общителни са и обожават партитата, имат нужда от свободата си. Не вярват, че връзките могат да са толкова силни, че да не искат друг човек да бъде до тях или да им прави комплименти. Адаптивни са, в каквато и среда да попаднат, ще се сприятелят с околните. Обичат ласките, милите жестове и думи, но не вярват, че каквото им кажат, е истина. А и партньорите бързо им омръзват и имат нужда от промяна. Трудно създават продължителни и стабилни връзки.</p>
      <p>
        <b>Дева</b>
      </p>
      <p>Тези зодиакални знаци са песимисти по природа, и то почти във всяко отношения, не само в любовта и връзките. Свикнали са да се оправят сами, да разчитат само на себе си, да не се доверяват лесно. Не искат да изглеждат глупави и да бъдат заблудени. Много са критични към партньорите, трудно някой ги впечатлява. Девите имат склонност да анализират прекалено много качествата на другия човек. Винаги намират нещо лошо и не вярват, че ще срещнат подходящ човек. Не желаят в живота си хора, които са постъпвали зле и които са причинявали някакви проблеми на предишните си партньори. Но всеки е правил грешки и Девите остават отчаяни, сякаш никога няма да намерят любовта. Затова смятат, че тя не съществува и се отнасят подигравателно с нея. Когато са във връзка, обмислят много внимателно плюсовете и минусите, което разочарова партньора. Той усеща колко спептични са. Фокусират се над негативното.</p>
      <related>
        <a href="https://www.teenproblem.net/a/1-lubov_and_sex/54610-top-3-zodii-koito-ne-proshtavat-izneviara/"/>
      </related>
    </article>
  </body>
</html>