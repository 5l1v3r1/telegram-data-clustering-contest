<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/vzdukht-v-delkhi-stana-tolkova-gaden-che-zabranyavat-na-kolite-da-se-dvizhat_news707364.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T18:55:00+00:00"/>
    <meta property="og:title" content="Въздухът в Делхи стана толкова гаден, че забраняват на колите да се движат"/>
    <meta property="og:description" content="Повече от 600 полицейски екипа са разположени на пътни кръстовища в столицата с правото да раздават глоби"/>
  </head>
  <body>
    <article>
      <h1>Въздухът в Делхи стана толкова гаден, че забраняват на колите да се движат</h1>
      <h2>Повече от 600 полицейски екипа са разположени на пътни кръстовища в столицата с правото да раздават глоби</h2>
      <address>
        <time datetime="2019-11-04T18:55:00+00:00">04 Nov 2019, 18:55</time>
      </address>
      <p>https://blitz.bg/svyat/vzdukht-v-delkhi-stana-tolkova-gaden-che-zabranyavat-na-kolite-da-se-dvizhat_news707364.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572877658-dee.jpg"/>
      </figure>
      <p>Ню Делхи забрани движението на половината частни автомобили в индийската столица. 20-милионният мегаполис се изправи пред най-лошото замърсяване за три години. Нивата на смог надвишават тези на Пекин повече от три пъти, съобщава БГНЕС.<br/><br/>Строителството бе забранено временно в края на миналата седмица в най-замърсената столица на света, а училищата са затворени до сряда, като градската управа раздава безплатни маски на децата.<br/><br/>Със замърсяването, причинило бум на респираторни постъпвания в болниците и отклоняването на 37 полета в неделя, влезе в сила нов закон.<br/>Той забранява автомобилите по столичните пътища, в зависимост от това дали регистрационният им номер завършва на четна или нечетна цифра.<br/><br/>Повече от 600 полицейски екипа са разположени на пътни кръстовища в столицата с правото да раздават глоби от 4000 рупии (близо 60 долара) на неспазващите забраната.<br/><br/>Освободени от ограниченията са седемте милиона мотоциклети и скутери в Делхи, градския транспорт и автомобили, превозващи само жени. Това предизвиква критики, че мерките са неефективни.<br/><br/>Заради бедствието, властите разположиха микробус с пречиствател на въздуха близо до емблематичния мраморен мавзолей „Тадж Махал“. Сградата е от 17-век и е на 250 км. южно от Делхи.<br/><br/>Нивата на праховите частици са с размери по-малко от 2,5 микрона - толкова малки, че навлизат дълбоко в дихателните пътища.<br/><br/>14 индийски градове, включително столицата, са сред първите 15 най-замърсени градове в света, според Световната здравна организация. В миналогодишно проучване се казва, че милион индийци умират преждевременно всяка година.</p>
    </article>
  </body>
</html>