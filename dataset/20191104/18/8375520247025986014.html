<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/chleniv-viborchoji-komisiji-na-donechchini-zasudili-za-pidrobku-pidpisiv-57-viborciv-637649.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T18:39:11+00:00"/>
    <meta property="og:title" content="Членів виборчої комісії на Донеччині засудили за підробку підписів 57 виборців"/>
    <meta property="og:description" content="Підроблені бюлетені було використано під час підрахунку голосів на користь одного з кандидатів"/>
  </head>
  <body>
    <article>
      <h1>Членів виборчої комісії на Донеччині засудили за підробку підписів 57 виборців</h1>
      <address>
        <time datetime="2019-11-04T18:39:11+00:00">04 Nov 2019, 18:39</time>
      </address>
      <h4>Підроблені бюлетені було використано під час підрахунку голосів на користь одного з кандидатів</h4>
      <p>Двом членам виборчої комісії окружного виборчого округу №59, які під час виборів президента України підробили підписи 57 осіб, скоївши кримінальне правопорушення, передбачене ч. 2 ст. 158 КК України, оголошено обвинувальні вироки.</p>
      <p>Про це 4 листопада повідомляє пресслужба прокуратури Донецької області.</p>
      <p>«Суд встановив, що 21 квітня 2019 року, у ході проведення другого туру виборів на пост президента України, о 20:20, після закриття виборчих дільниць, перебуваючи за місцем розташування зазначеної виборчої комісії, 57-річна та 56-річна жінки, маючи доступ до списків виборців і достовірно знаючи, що 57 осіб не скористались своїм виборчим правом та не взяли участь у голосуванні, підробили у графі контрольного талона їх підписи про нібито отримання виборчих бюлетенів. У подальшому вказані підроблені бюлетені використано під час підрахунку голосів на користь одного з кандидатів», - заявили в прокуратурі.</p>
      <p>Зазначається, що під час судового слухання обвинувачені свою провину в скоєнні злочині визнали повністю та розкаялись.</p>
      <p>«Прийнявши до уваги усі обставини та доводи сторін суд ухвалив рішення про призначення обом засудженим покарання у вигляді 3 років позбавлення волі з позбавленням права обіймати певні посади або займатися певною діяльністю строком на 2 роки та з іспитовим строком 2 роки», - повідомили в прокуратурі.</p>
      <p>До слова, 29 жовтня стало відомо, що Центральна виборча комісія <a href="https://glavcom.ua/country/politics/vibori-v-radu-cvk-zavershila-pererahunok-golosiv-na-dilnicyah-198-okrugu-636274.html">завершила повторний підрахунок голосів виборців на 21 виборчій дільниці 198 округу в Черкаській області.</a></p>
      <p>Нагадаємо, раніше ЦВК зареєструвала Сергія Рудика народним депутатом, обраним в ОВО № 198 на позачергових парламентських виборах 21 липня.</p>
      <p>Проте 28 серпня це рішення було скасовано у суді.</p>
      <related>
        <a href="https://glavcom.ua/news/cvk-pochne-provoditi-videotranslyaciyu-zasidan-637601.html"/>
        <a href="https://glavcom.ua/news/cvk-hoche-rozshiriti-cili-vikoristannya-personalnih-danih-viborciv-634541.html"/>
        <a href="https://glavcom.ua/news/noviy-sklad-cvk-rozpodiliv-obovyazki-ta-povnovazhennya-634504.html"/>
      </related>
    </article>
  </body>
</html>