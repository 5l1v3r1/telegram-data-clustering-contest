<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/nagradikha-antonio-banderas-v-kholivud-405867.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T18:43:28+00:00"/>
    <meta property="og:title" content="Наградиха Антонио Бандерас в Холивуд"/>
    <meta property="og:description" content="Връчи му я доведената му дъщеря Дакота Джонсън"/>
  </head>
  <body>
    <article>
      <h1>Наградиха Антонио Бандерас в Холивуд</h1>
      <address><time datetime="2019-11-04T18:43:28+00:00">04 Nov 2019, 18:43</time> by <a rel="author">"Стандарт"</a></address>
      <p>Вчера в Холивуд Антонио Бандерас бе отличен за представянето си в най-новия филм на Педро Алмодовар „Болка и слава“. Дъщеря му Стела беше до него, както и доведената му дъщеря Дакота Джонсън, която му връчи наградата. На събитието присъства и дългогодишната му спътница Никол Кимпел.</p>
      <p> 59-годишният актьор бе сред отличените на Холивудските филмови награди в Лос Анджелис на 3 ноември. Награден за представянето си в последния филм на Педро Алмодовар - "Болка и слава" (за който той вече спечели наградата в Кан за най-добър актьор), испанската звезда получи наградата си от  дъщерята на бившата му съпруга Мелани Грифит.</p>
      <p>На сцената, когато връчи наградата на този, когото винаги нарича „Папи“, звездата от филмите „50 нюанса сиво“ не скри гордостта и нежността си, спомняйки си детството и юношеството си, прекарани с Антонио Бандерас, "искрен и страстен" актьор. „Ние имахме всичко необходимо за забавлението на едно дете. Имахме страхотни моменти като в "Шрек" у дома. Наслаждавахме се на всяка секунда от тези моменти“, каза тя.</p>
      <p>„Тя винаги ме нарича Папи. И аз обожавам това - нямате представа колко", каза в отговор Антонио Бандерас за Дакота Джонсън. Актьорът каза също и няколко думи за Стела, неговото „най-красиво творение".</p>
    </article>
  </body>
</html>