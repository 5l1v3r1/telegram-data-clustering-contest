<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/rozvedennya-sil-na-donbasi-reakciya-ssha-50051574.html"/>
    <meta property="og:site_name" content="НВ"/>
    <meta property="article:published_time" content="2019-11-04T18:00:00+00:00"/>
    <meta property="og:title" content="США відреагували на розведення сил на Донбасі"/>
    <meta property="og:description" content="Посольство США в Україні привітало завершення відведення сил й засобів у районі Золотого Луганської області."/>
  </head>
  <body>
    <article>
      <h1>США відреагували на розведення сил на Донбасі</h1>
      <h2>Посольство США в Україні привітало завершення відведення сил й засобів у районі Золотого Луганської області.</h2>
      <address>
        <time datetime="2019-11-04T18:00:00+00:00">04 Nov 2019, 18:00</time>
      </address>
      <p>Про це сказано у повідомленні відомства в Twitter.</p>
      <p>У посольстві зазначили, що високо оцінюють «зусилля президента Зеленського та його команди із розв’язання конфлікту на сході України, які відновлюють суверенітет та територіальну цілісність України».</p>
      <p>Посольство закликало Росію повністю виконати мінські угоди і вивести свої сили зі сходу України.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatar_colors/000/011/044/original/baea685c645b7205bc9925b9d05e3cbe.png?stamp=1&amp;q=85"/>
      </figure>
      <p>Марія Золкіна<br/>«Інспекція» росіян в Золотому. Що ми пропустили?</p>
      <p>У п’ятницю, 1 листопада, в Луганській області на ділянці № 2 в районі Золотого завершився етап <a href="https://nv.ua/ukr/ukraine/events/u-zolotomu-zavershilosya-rozvedennya-sil-novini-ukrajini-50051162.html">розведення сил й засобів з обох сторін</a>.</p>
      <p>29 жовтня <a href="https://nv.ua/ukr/ukraine/events/u-zolotomu-pochalosya-rozvedennya-sil-novini-ukrajini-50050374.html">в Золотому Луганської області стартувало розведення сил й засобів, яке потім продовжиться в Петрівському.</a></p>
      <p>Штаб ООС спочатку відмовився це підтвердити, опублікувавши повідомлення про обстріл в цьому районі.</p>
      <p>Однак пізніше <a href="https://nv.ua/ukr/ukraine/events/shtab-oos-pidtverdiv-pochatok-rozvedennya-sil-u-zolotomu-novini-ukrajini-50050409.html">офіційно заявив про початок «дзеркального» розведення сил й засобів у Золотому</a>. У штабі додали, що обстріл, про який повідомлялося напередодні, відбувся поза зоною розведення сил й засобів.</p>
      <p>Проти відведення сил виступили добровольці і ветерани АТО/ООС, вони організували цілодобове чергування на блокпостах, з метою не допустити розведення.</p>
      <p>Однак, 31 жовтня в МВС заявили, що <a href="https://nv.ua/ukr/ukraine/events/rozvedennya-v-zolotomu-troyan-zayaviv-shcho-zalishilosya-desyat-veteraniv-50050972.html">більша частина ветеранів, які виступали проти розведення, вже покинула Золоте.</a></p>
      <p>Далі розведення <a href="https://nv.ua/ukr/ukraine/politics/rozvedennya-sil-na-donbasi-u-petrivskomu-vidkladayetsya-novini-ukrajini-50051074.html">повинно початися в Петрівському, однак, через обстріли бойовиків його відклали.</a></p>
      <p>РФ назвала умовою проведення зустрічі нормандської четвірки розведення сил і засобів на Донбасі (в першу чергу — Золоте і Петрівське). Раніше через обстріли бойовиків процес розведення неодноразово зривався.</p>
    </article>
  </body>
</html>