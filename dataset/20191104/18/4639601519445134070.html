<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/vimatv/emminopaysi-ta-symptomata-kai-ola-osa-prepei-na-proseksoun-oi-gynaikes/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T18:54:32+00:00"/>
    <meta property="og:title" content="Εμμηνόπαυση: Τα συμπτώματα και όλα όσα πρέπει να προσέξουν οι γυναίκες"/>
    <meta property="og:description" content="«Η εμμηνόπαυση δεν είναι πάθηση. Είναι μια φυσιολογική εξέλιξη της αναπαραγωγικής ζωής. Δεν πρέπει να αντιμετωπίζεται ως πάθηση ή ως ταμπού» εξηγεί ο μαιευτήρας – γυναικολόγος και διδάκτωρ στο πανεπιστήμιο Αθηνών Παναγιώτης Χριστόπουλος, μιλώντας στην εκπομπή One Direct."/>
  </head>
  <body>
    <article>
      <h1>Εμμηνόπαυση: Τα συμπτώματα και όλα όσα πρέπει να προσέξουν οι γυναίκες</h1>
      <h2>«Η εμμηνόπαυση δεν είναι πάθηση. Είναι μια φυσιολογική εξέλιξη της αναπαραγωγικής ζωής. Δεν πρέπει να αντιμετωπίζεται ως πάθηση ή ως ταμπού» εξηγεί ο μαιευτήρας – γυναικολόγος και διδάκτωρ στο πανεπιστήμιο Αθηνών Παναγιώτης Χριστόπουλος, μιλώντας στην εκπομπή One Direct.</h2>
      <address><time datetime="2019-11-04T18:54:32+00:00">04 Nov 2019, 18:54</time> by <a rel="author">ΤοΒΗΜΑ Team</a></address>
      <p>Τα συμπτώματα που εμφανίζονται στις γυναίκες κατά την περίοδο της εμμηνόπαυσης αλλά και όσα αυτές οφείλουν να προσέξουν, αναλύει ο Μαιευτήρας, Γυναικολόγος και Διδάκτωρ στο Καποδιστριακό Πανεπιστήμιο Αθηνών, Παναγιώτης Χριστόπουλος, μιλώντας στην εκπομπή One Direct.</p>
      <p>«Η εμμηνόπαυση δεν είναι πάθηση. Είναι μια φυσιολογική εξέλιξη της αναπαραγωγικής ζωής. Δεν πρέπει να αντιμετωπίζεται ως πάθηση ή ως ταμπού» εξηγεί ο κ. Χριστόπουλος.</p>
      <p>
        <a href="https://www.in.gr/2019/11/05/world/peirateia-se-tanker-sto-kokkino-agonia-gia-ton-20xrono-ellina-pou-vriskontai-oi-omiroi/">Διαβάστε ακόμη : Πειρατεία σε τάνκερ - Στο «κόκκινο» η αγωνία για τον 20χρονο Έλληνα – Πού βρίσκονται οι όμηροι</a>
      </p>
      <p>«Μια γυναίκα περνά πάνω από το 1/3 της ζωής της σε εμμηνόπαυση. Αυτό σημαίνει ότι θα έρθει αντιμέτωπη με κάποια φυσιολογικά φαινόμενα της εμμηνόπαυσης» προσθέτει. Τα συμπτώματα που εμφανίζουν οι γυναίκες ποικίλουν. Άλλα είναι σωματικά και εμφανή και άλλα ψυχικά.</p>
      <p>«Οι περισσότερες εμφανίζουν εξάψεις, που κρατάνε κάποια δευτερόλεπτα, και είναι βασανιστικά. Αυτό μπορεί να συμβαίνει 2-3 φορές την ημέρα αλλά μπορεί και 30» σημειώνει ο γυναικολόγος. Προσθέτει πως «ενδέχεται να περνάνε σε φάση έντονων συναισθηματικών μεταβολών. Να ξεσπούν σε κλάματα ή να παρουσιάζουν εικόνα κατάθλιψης. Χάνουν την όρεξή τους για σεξουαλική επιθυμία. Μπορεί να πάρουν πάχος, ή δημιουργείται ξηρότητα στον κόλπο τους».</p>
      <p>Επισημαίνει ακόμα τον κίνδυνο της οστεοπενίας που μπορεί να οδηγήσει σε οστεοπόρωση και τονίζει την ανάγκη να επισκέπτονται τον γιατρό οι γυναίκες, ώστε να προληφθεί κάποιο από τα παραπάνω φαινόμενα.</p>
      <p>«Μία στις 100 γυναίκες θα μπει σε πρώιμη εμμηνόπαυση, για ανεξήγητο λόγο, πριν την ηλικία των 40. Άρα ο έλεγχος για καρδιακά και οστεοπόρωση πρέπει να ξεκινά νωρίς» καταλήγει ο κ. Χριστόπουλος.</p>
      <figure>
        <iframe src="https://www.youtube.com/embed/b4_j8e0qfxo" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/health/emminopaysi-ta-symptomata-kai-osa-prepei-na-proseksoun-oi-gynaikes/">onetv.gr</a></p>
      <p>
        <a href="https://www.tovima.gr/2019/11/05/politics/ti-epidiokei-giati-anisyxei-o-karamanlis/">Τι επιδιώκει, γιατί ανησυχεί ο Κώστας Καραμανλής</a>
      </p>
    </article>
  </body>
</html>