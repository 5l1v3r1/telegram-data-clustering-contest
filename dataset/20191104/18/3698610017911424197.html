<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zelenskiy-pidpisav-zakon-pro-ratifikaciyu-z-ssha-ugodi-fatca-328457_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T18:40:00+00:00"/>
    <meta property="og:title" content="Зеленський підписав закон про ратифікацію з США угоди FATCA"/>
    <meta property="og:description" content="Закон закріплює дію договору з США на території України."/>
  </head>
  <body>
    <article>
      <h1>Зеленський підписав закон про ратифікацію з США угоди FATCA</h1>
      <h2>Закон закріплює дію договору з США на території України.</h2>
      <address>
        <time datetime="2019-11-04T18:40:00+00:00">04 Nov 2019, 18:40</time>
      </address>
      <p>Президент України Володимир Зеленський підписав законопроект №0001 "Про ратифікацію договору між урядом України та урядом Сполучених Штатів Америки для поліпшення виконання податкових правил і застосування положень закону США "Про податкові вимоги до іноземних рахунків"<b> <a href="https://dt.ua/ECONOMICS/u-razi-neratifikaciyi-ugodi-fatca-ukrayina-mozhe-potrapiti-pid-sankciyi-ssha-minfin-287773_.html">(FATCA)".</a></b> Документ було повернуто з підписом президента, зазначається на сайті Верховної Ради.</p>
      <p>Нагадаємо, що Україна і США 7 лютого 2017 року уклали міжурядову угоду в зв'язку з прийняттям в Штатах закону FATCA. Даний закон містить ряд вимог до іноземних фінансових організацій, а саме укладення спеціального договору з податковою службою США, здійснення контролю за наявністю рахунків, відкритих американськими податковими резидентами в українських фінансових організаціях, та інформування про них Податкову службу США.</p>
      <p>Підписаний президентом закон закріплює дію договору з США на території України.</p>
      <p>Раніше повідомлялося, що якщо до кінця року депутати не ратифікують угоду FATCA, то США можуть застосувати санкції до українських фінансових установ.</p>
      <p>У травні 2018 року США відмовилися відновлювати з Москвою переговори про приєднання російських банків до американського режиму збору <b><a href="https://dt.ua/WORLD/ssha-vidmovilisya-vid-peregovoriv-iz-rosiyeyu-schodo-fatca-142804_.html">податкової інформації FATCA</a></b> через політичні розбіжності щодо України.</p>
      <p>Докладніше про угоду читайте в матеріалі Яни Бугрімової "<b><a href="https://dt.ua/macrolevel/fatca-micna-amerikanska-hvatka-276492_.html">FATCA — міцна американська хватка</a></b>" у тижневику "Дзеркало тижня. Україна".</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>