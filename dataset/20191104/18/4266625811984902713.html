<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/kreml_zatsikavlenyy_u_provedenni_zustrichi_v_normandskomu_formati__starikov_1683495"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T18:35:00+00:00"/>
    <meta property="og:title" content="Кремль зацікавлений у проведенні зустрічі в «нормандському» форматі, - Старіков"/>
    <meta property="og:description" content="Кремль зараз зацікавлений у проведенні зустрічі у «нормандському» форматі, тому там будуть робити все для того, щоб зняли санкції."/>
  </head>
  <body>
    <article>
      <h1>Кремль зацікавлений у проведенні зустрічі в «нормандському» форматі, - Старіков</h1>
      <address>
        <time datetime="2019-11-04T18:35:00+00:00">04 Nov 2019, 18:35</time>
      </address>
      <p>
        <b>Кремль зараз зацікавлений у проведенні зустрічі у «нормандському» форматі, тому там будуть робити все для того, щоб зняли санкції.</b>
      </p>
      <p>Таку думку в ефірі інформаційно-аналітичного проєкту <a href="https://zik.ua/tv/project/%D1%81hudova_chetvirka/">«Чудова четвірка»</a> на телеканалі <a href="https://zik.ua/">ZIK</a> висловив військовий експерт Олег Старіков.</p>
      <figure>
        <iframe src="https://www.youtube.com/embed/JYxKunjw6xo" width="640" height="360" data-service="Youtube" scrolling="no"/>
      </figure>
      <p>Ведучий поцікавився, що може зашкодити проведенню зустрічі у «нормандському» форматі. У відповідь він сказав, що у тому, щоб зустріч не відбулася, є багато зацікавлених, як з боку Кремля, так і в Україні.</p>
      <p>«Тому зустріч можуть зірвати як ці противники, так і наші внутрішньополітичні сили. Але є найосновніше, справа в тому, що Кремль зараз зацікавлений у проведенні зустрічі. Про це сказав Пєсков з санкції керівника Кремля. Чому? Тому що найближчим часом Кремль готується до того, щоб з нього зняли санкції», - вважає пан Старіков.</p>
      <p>Тому, на думку експерта, у Кремлі будуть робити все для того, щоб санкції зняли. Крім того, за словами пана Старікова, канцлер Німеччини Ангела Меркель буде робити все, аби конфлікт на Донбасі завершився.</p>
      <p>«Він почався при ній. Тому, враховуючи те, що Німеччина є регіональним лідером, Меркель буде робити все для того, аби до 2020 року, коли буде передача влади в країні, цей конфлікт був врегульований», - констатував Олег Старіков.</p>
      <p>Пан Старіков переконаний, що політична ситуація є на боці України і Зеленський має нею скористатися.</p>
      <p>До слова, 29 жовтня у районі Золотого опівдні почалося <a href="https://zik.ua/news/2019/10/29/u_shtabi_oos_pidtverdyly_pochatok_rozvedennya_u_zolotomu_1678857">дзеркальне розведення сторін</a>.</p>
      <p>Президент України <a href="https://zik.ua/news/2019/10/29/zelenskyy_prokomentuvav_pochatok_rozvedennya_syl_v_zolotomu_1679023">Володимир Зеленський прокоментував початок розведення</a> сил і засобів в Золотому.</p>
      <p><a href="https://zik.ua/news/2019/11/01/u_petrivskomu_cherez_obstrily_bude_pereglyad_daty_rozvedennya_1681591">Нагадаємо</a>, раніше міністр оборони України Андрій Загороднюк повідомив про фіксацію обстрілів у Петрівському 30 жовтня, тому дату розведення сил і засобів (раніше було погоджено 4 листопада) на цій ділянці буде переглянуто.</p>
      <p>Крім того, генеральний секретар НАТО Єнс Столтенберг <a href="https://zik.ua/news/2019/10/30/okupatsii_rosiieyu_donbasu_nastane_kinets__stoltenberg_1680061">висловив впевненість</a>, що Донецьк і Луганськ повернуться під контроль уряду України.</p>
      <related>
        <h4>читайте також</h4>
        <a href="https://zik.ua/news/2019/10/31/lavrov_i_gensek_obsye_obgovoryly_sytuatsiyu_v_ukraini_1681121"/>
        <a href="https://zik.ua/news/2019/10/31/pieskov_sprostuvav_informatsiyu_shchodo_mozhlyvoi_zustrichi_v_normandskomu_1680971"/>
        <a href="https://zik.ua/news/2019/10/14/zustrich_u_normandskomu_formati_pid_zagrozoyu__yakubin_1667455"/>
        <a href="https://zik.ua/news/2019/04/16/poroshenko_anonsuvav_pidpysannya_dogovoru_z_rosiieyu_shchodo_vvedennya_na_donbas_1553391"/>
      </related>
    </article>
  </body>
</html>