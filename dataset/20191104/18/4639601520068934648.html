<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/inbox/erntogan-aniggeile-nees-geotriseis-stin-anatoliki-mesogeio/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T18:10:36+00:00"/>
    <meta property="og:title" content="Ερντογάν : Ανήγγειλε νέες γεωτρήσεις στην Ανατολική Μεσόγειο"/>
    <meta property="og:description" content="Πέντε θα πραγματοποιηθούν το 2020 για πετρέλαιο και φυσικό αέριο"/>
  </head>
  <body>
    <article>
      <h1>Ερντογάν : Ανήγγειλε νέες γεωτρήσεις στην Ανατολική Μεσόγειο</h1>
      <h2>Πέντε θα πραγματοποιηθούν το 2020 για πετρέλαιο και φυσικό αέριο</h2>
      <address><time datetime="2019-11-04T18:10:36+00:00">04 Nov 2019, 18:10</time> by <a rel="author">ΤοΒΗΜΑ Team</a></address>
      <p>Στη διεξαγωγή πέντε νέων γεωτρήσεων για πετρέλαιο και φυσικό αέριο στην Ανατολική Μεσόγειο θα προχωρήσει η Τουρκία μέσα στο 2020.</p>
      <p>Αυτό περιλαμβάνεται στο «Ετήσιο πρόγραμμα της τουρκικής προεδρίας για το έτος 2020», που υπέγραψε ο Ρετζέπ Ταγίπ Ερντογάν και δημοσιεύτηκε στην εφημερίδα της κυβερνήσεως με ημερομηνία 3 Νοεμβρίου 2019.</p>
      <p>
        <a href="https://www.in.gr/2019/11/04/world/lakkotrypis-sto-gr-energeiako-programma-tis-kypriakis-dimokratias-synexizetai-kanonika/">Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά</a>
      </p>
      <p>Σύμφωνα με το πρόγραμμα, ο Τούρκος πρόεδρος ενέκρινε την πραγματοποίηση πέντε νέων γεωτρήσεων για φυσικό αέριο και πετρέλαιο το 2020 από την κρατική Εταιρεία Πετρελαίου (ΤΡΑΟ) σε περιοχές της ανατ. Μεσογείου που περιλαμβάνουν και θαλασσο-οικόπεδα γύρω από τα Κατεχόμενα, για τα οποία έχει παρανόμως δώσει άδεια το ψευδοκράτος.</p>
      <p>Στο πλαίσιο αυτό, θα πραγματοποιηθούν δισδιάστατες σεισμικές έρευνες σε βάθος 3 χιλιάδων χιλιομέτρων και τρισδιάστατες σε βάθος 20 χιλιάδων 707 χιλιομέτρων.</p>
      <p>Θα διεξαχθούν επίσης έρευνες για σχιστολιθικό φυσικό αέριο και για αέριο μεθάνιο και για το σκοπό αυτό σχεδιάζεται η διάνοιξη 5 μη παραδοσιακών πηγαδιών.</p>
      <p>Για το 2020 προβλέπεται ακόμη κρατική επένδυση ύψους 13 δισ. 864 εκατομμυρίων τουρκικών λιρών στον τομέα της ενέργειας, ώστε να καταστεί ο δεύτερος μετά τον τομέα της συγκοινωνίας, στον οποίο θα πραγματοποιηθούν οι μεγαλύτερες επενδύσεις από την Άγκυρα.</p>
      <p>Στο Ετήσιο πρόγραμμα της τουρκικής προεδρίας για το 2020 αναφέρεται επίσης ότι στόχος είναι ο πρώτος πυρηνικός αντιδραστήρας στο Άκουγιου να λειτουργήσει το 2023 και οι υπόλοιποι μέχρι το τέλος του 2026.</p>
      <p>
        <a href="https://www.tovima.gr/2019/11/04/world/ebay-poia-antikeimena-tis-disney-poulisan-perissotero-to-2019/">eBay : Ποια αντικείμενα της Disney πούλησαν περισσότερο το 2019</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/01/world/syria-o-erntogan-anazita-xorigous/"/>
        <a href="https://www.tovima.gr/2019/11/01/world/kypriaki-aoz-efyge-o-porthitis-omos-ola-deixnoun-oti-tha-epistrepsei/"/>
        <a href="https://www.tovima.gr/2019/10/31/politics/anastasiadis-den-mas-kamptoun-oi-apeiles-tis-tourkias/"/>
        <a href="https://www.tovima.gr/2019/10/30/world/iran-rosia-kata-ipa-gia-tis-petrelaiopiges-sti-syria/"/>
        <a href="https://www.tovima.gr/2019/10/30/opinions/kerdi-mosxas-ikanopoiisi-agkyras-kai-adieykrinista-simeia/"/>
        <a href="https://www.tovima.gr/2019/10/30/opinions/na-termatistei-i-apsogos-stasis-pros-tous-tourkous-taraksies/"/>
      </related>
    </article>
  </body>
</html>