<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/sondaggi-politici-lega-344-di-maio-al-175-per-il-50-governo-ko-entro-un-anno/1944963/"/>
    <meta property="og:site_name" content="IlSussidiario"/>
    <meta property="article:published_time" content="2019-11-04T18:16:08+00:00"/>
    <meta property="og:title" content="SONDAGGI POLITICI/ 67% boccia la manovra: “Italiani arrabbiati per micro-tasse”"/>
    <meta property="og:description" content="Sondaggi politici, la Manovra non convince l'elettorato: il 67% boccia la Finanziaria M5s-Pd (ok al cashback dal 51%). Intenzioni voto: Governo ko, Lega top"/>
  </head>
  <body>
    <article>
      <h1>SONDAGGI POLITICI/ 67% boccia la manovra: “Italiani arrabbiati per micro-tasse”</h1>
      <h2>Sondaggi politici, la Manovra non convince l’elettorato: il 67% boccia la Finanziaria M5s-Pd (ok al cashback dal 51%). Intenzioni di voto: Governo giù, Lega al top</h2>
      <address><time datetime="2019-11-04T18:16:08+00:00">04 Nov 2019, 18:16</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p><b>Sondaggi politici</b>, il Governo giallorosso ne esce con le ossa rotte. Come vi abbiamo raccontato, M5s e Pd continuano a perdere consensi, mentre la manovra economica non viene vista di buon occhio dagli italiani. <b>Alessandra Ghisleri</b>, direttrice di Euromedia Research, ha spiegato ai microfoni di Tagadà: <i>«L’area dell’astensione è cresciuta perché guardano con attenzione quello che potrebbe capitare: la comunicazione sugli interventi della manovra non è stata proprio esaustiva. La maggior parte delle persone nelle rilevazioni teme che queste micro-tasse possano avere ripercussioni negative e di grande impatto sulla vita familiare quotidiana. Questo non ha favorito di sicuro i partiti di Governo»</i>. Poi sulle intenzioni di voto, la Ghisleri ha aggiunto:<i> «Il cittadino non vota contro, vota dei partiti o va nell’astensione: votano quei partiti che sono più semplici perché sono più vicini a lui»</i>. (Aggiornamento di Massimo Balsamo)</p>
      <h4>SONDAGGI POLITICI: MANOVRA, 67% BOCCIA M5S-PD</h4>
      <p>Nelle ultime rilevazioni Ipsos è stata posta una domanda tutt’altro che “fuoricontesto” all’attualissima politica di questi giorni: nei <b>sondaggi politici</b> stilati per <b>Itv Movie</b>, è stato chiesto all’elettorato come viene giudicata la <a href="https://www.ilsussidiario.net/news/manovra-ministro-gualtieri-critiche-maggioranza-sorprendono-sono-come-salvini/1944700/"><b>nuova Manovra 2020 che oggi sbarca in Senato</b></a>, specie sul fronte del pagamento delle tasse. Ebbene, solo 21% crede alla promessa di <b>Conte-Gualtieri sulla Finanziaria</b> con meno imposte, mentre il 67% complessivo si dice deluso dalla bozza di <b>Manovra targata Pd-M5s</b>: nello specifico, il 37% ritiene che il prossimo anno si aspetta di pagare molte più tasse, mentre il 305 è convinto che le tasse saranno le stesse dell’anno precedente. La seconda domanda dei sondaggi Ipsos riguarda poi le particolari misure lanciate dal Conte-2 per <b>limitare l’uso del contante nei pagamenti</b>; su questo, va detto, il Governo sembra aver imbracciato la strada giusta secondo l’elettorato, visto che il 51% degli intervistati la ritiene una giusta misura, mentre il 45% non è convinto/la boccia.</p>
      <h4>SONDAGGI NOTO (3 NOVEMBRE): PD-M5S, A RISCHIO L’EMILIA ROMAGNA</h4>
      <p>Osservando l’analisi compiuta da Antonio Noto per il Resto del Carlino-Qn, sembra sempre più decisiva la <b>tornata delle Regionali in Emilia Romagna</b> per la tenuta del Governo giallorosso: i sondaggi politici analizzati da Noto mostrano un calo netto del Pd da quanto è nato il <b>Governo Conte-2</b> (-5%), con il <b>M5s</b> che non fa meglio e con un Centrodestra in ascesa costante e dato in crescita anche in Emilia, il futuro per <b>Conte, Di Maio, Zingaretti e Renzi</b> non sembra essere così limpido. «<i>Il 55% degli intervistati pensa che l’esecutivo giallo-rosso durerà meno di un anno, il 20% tra uno e due anni e solo il 13% fino al 2023. “Il 56% –</i> ha sottolineato Noto sul QN – <i>pensa che questa compagine governativa sia ugualmente conflittuale al proprio interno esattamente come il precedente esecutivo generato dal contratto gialloverde»</i>. Dopo questa analisi, quella sull’Emilia è ancora più “impietosa”: «<i>tra gli elettori M5s il 58% è contraria al patto M5s-Pd»</i>, mentre favorevole è il 33%. Tra le file dei dem invece, il <b>62% vorrebbe l’accordo tra i due partiti anche in Emilia Romagna</b> per evitare di vedere trionfare Lucia Borgonzoni, la candidata del Centrodestra unito.</p>
      <h4>TECNÈ (31 OTTOBRE): LE INTENZIONI DI VOTO</h4>
      <p>Litigi e movimenti, dubbi e insicurezze, piazze e segreterie: i <a href="https://www.ilsussidiario.net/news/sondaggi-politici-open-media-lega-al-333-meloni-top-al-91-crollo-pd/1944731/"><b>sondaggi politici</b> </a>di questi ultimi tempi non fanno che confermare tutti questi “contrasti” interni ai principali partiti italiani, coinvolti in una continua campagna elettorale che sembra di fatto non finire mai dalle <b>Politiche 2018</b>. Un <a href="https://www.ilsussidiario.net/news/dietro-le-quinte-il-tutti-contro-tutti-che-prepara-la-fine-di-conte/1944894/"><b>Governo in carica che “rischia” molto</b></a> per le <a href="https://www.ilsussidiario.net/news/elezioni-emilia-romagna-i-quattro-ostacoli-che-si-frappongono-tra-la-lega-e-il-pd/1943961/"><b>Regionali in Emilia Romagna</b> </a>(fine gennaio, ndr) e un’opposizione che di elezione in elezione guadagna sempre più consenso ma che non mostra una piena tenuta in termini di rapporti e accordi tra <a href="https://www.ilsussidiario.net/news/scenario-le-scelte-del-pd-che-aiutano-salvini-e-il-centrodestra/1944102/"><b>Meloni, Berlusconi e Salvini</b></a>. In mezzo ci sono le intenzioni di voto, fredde e non sempre “perfette” che fanno però appunto il “polso” di una situazione tutt’altro che intelligibile. Negli ultimi sondaggi politici di Tecnè la <b>Lega si conferma in piena forma</b> con il 34,4%, un secco +3% nel solo mese di ottobre; insegue, a netta distanza, il <b>Pd</b> con il 19,4% paga il distacco di <b>Renzi</b> e una <a href="https://www.ilsussidiario.net/news/sondaggi-le-tasse-sfiduciano-conte-35-governo-29-centrodestra-51/1943915/"><b>Manovra di Bilancio che stenta a decollare con tante mini-misure</b></a> che non convincono l’elettorato. Crolla e ormai non è più una notizia il <b>M5s</b> che dal 20,2% del 30 settembre passa al 17,5% del 30 ottobre, in difficoltà dopo il <b>Governo</b> e il patto civico con i dem con<a href="https://www.ilsussidiario.net/news/caos-migranti-patto-con-la-libia-ecco-perche-zingaretti-obbedira-a-di-maio/1944007/"> <b>Di Maio</b></a> contestato da parte della base per la sua leadership.</p>
      <h4>SONDAGGI TECNÈ (31 OTTOBRE): QUANTO DURA IL GOVERNO CONTE-2</h4>
      <p>Per quanto riguarda la restante parte della lista di sondaggi politici Tecnè, da segnalare ancora una volta l’ottima prova di <b>Fratelli d’Italia</b> all’8,5%, seguita a “ruota” da <a href="https://www.ilsussidiario.net/news/altra-italia-berlusconi-cosi-sara-la-nuova-fi-qui-mio-erede-bordate-a-carfagna/1944863/"><b>Forza Italia</b> </a>all’8,2% e in lieve ripresa dopo le difficoltà di agosto-settembre. Renzi non sfonda e si sofferma su quel 4-5% col quale al momento sembra difficile poter puntare in breve a battagliare per eventuali <a href="https://www.ilsussidiario.net/news/caos-governo-oddati-pd-renzi-se-la-manovra-non-ti-piace-si-torna-al-voto/1944695/"><b>Elezioni Politiche nazionali</b></a>. Chiudono poi i sondaggi con <b>+Europa</b> all’1,8%, <b>la Sinistra</b> all’1,7%, i <b>Verdi</b> all’1,6% e <b>Siamo Europei-Calenda</b> all’1%. È inevitabile a quel punto la domanda successiva che gli intervistatori Tecné rivolgono agli elettori sondati: dunque, stante le difficoltà dei “giallorossi”, quanto può durare ancora questo Governo? Per il <b>28% il Conte-2 è pronto a continuare il suo percorso</b> per l’intera legislatura, arrivando a votare anche il Presidente della Repubblica nel 2022, mentre è il 50% a ritenere che <b>Pd, M5s, leU e Italia Viva non abbiamo vita lunga</b>, da qualche mese al massimo ad un anno.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/sondaggi-politici-lega-top-al-34-governo-pd-m5s-ko-cresce-solo-renzi-6/1945532/"/>
        <a href="https://www.ilsussidiario.net/news/salvini-dialogo-cattolici-ruini-mi-ha-commosso-balotelli-meglio-vedere-la-segre/1945567/"/>
        <a href="https://www.ilsussidiario.net/news/dalla-cina-lao-xi-disastro-ilva-e-italia-inaffidabile-il-governo-ha-fallito/1945504/"/>
        <a href="https://www.ilsussidiario.net/news/ilva-la-soluzione-gli-impianti-restino-attivi-e-subito-un-nuovo-bando/1945341/"/>
        <a href="https://www.ilsussidiario.net/news/spillo-se-vestager-si-candida-a-co-presidente-dellue/1945053/"/>
        <a href="https://www.ilsussidiario.net/news/giorgia-meloni-contro-report-diretta-streaming-video-oggi-smontiamo-le-fake-news/1945124/"/>
      </related>
    </article>
  </body>
</html>