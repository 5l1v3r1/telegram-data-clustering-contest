<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/kilit-filmi-yapimcisindan-flas-mert-firat-aciklamasi/926255"/>
    <meta property="og:site_name" content="medya faresi"/>
    <meta property="article:published_time" content="2019-11-04T18:38:00+00:00"/>
    <meta property="og:title" content="Kilit filmi yapımcısından flaş Mert Fırat açıklaması"/>
    <meta property="og:description" content="Mert Fırat'ın başrol oynadığı Kilit filminin setinde kriz çıktığı iddia edilmişti. Fırat'ın performansını beğenmeyen yapımcı Arif Valizade'nin oyuncuyla yollarını ayırdığı söylendi. Bu iddiayı yapımcı bakın nasıl yalanladı?"/>
  </head>
  <body>
    <article>
      <h1>Kilit filmi yapımcısından flaş Mert Fırat açıklaması</h1>
      <h2>Mert Fırat'ın başrol oynadığı Kilit filminin setinde kriz çıktığı iddia edilmişti. Fırat'ın performansını beğenmeyen yapımcı Arif Valizade'nin oyuncuyla yollarını ayırdığı söylendi. Bu iddiayı yapımcı bakın nasıl yalanladı?</h2>
      <address>
        <time datetime="2019-11-04T18:38:00+00:00">04 Nov 2019, 18:38</time>
      </address>
      <p>Darktown şirketinin imza attığı Kilit filminin çekimleri geçtiğimiz günlerde başlamıştı. Polisiye türdeki filmde Mert Fırat’a “Çarpışma” dizisinde rol alan Melisa Aslı Pamuk eşlik ediyordu. Celil Nalçakan, Tuğçe Karabacak, Mustafa Alabora ve Asuman Dabak gibi ünlü isimlerin de kadrosunda yer aldığı filmin çekimlerine apar topar ara verildiği iddia edildi. </p>
      <p>İddiaya göre Arif Valizade’nin yapımcısı olduğu “Kilit” filminde bir polise hayat veren Mert Fırat’ın beklentinin altında performans sergilediği öne sürülmüştü.</p>
      <p>Yapımcı şirketten Medyafaresi.com'a yapılan açıklamada bu iddialar yalanlandı.</p>
      <p>İŞTE O AÇIKLAMA</p>
      <p>Değerli Basın Mensubu,</p>
      <p>Yapımcılığını üstlendiğimiz “Kilit” filmiyle ilgili olarak; 4 Kasım 2019 itibarıyla basında, filmimizin başrol oyuncularından Mert Fırat ile yollarımızın ayrıldığı yönünde çıkan haberler asılsızdır. </p>
      <p>Mert Fırat; tüm kamuoyunca bilindiği ve daha önceden planlandığı üzere, 56. Antalya Altın Portakal Film Festivali Ulusal Uzun Film Yarışması Jürisi Üyesi görevini üstlendiği için bir hafta süreyle Antalya’da bulunmuştur ve bu süre zarfında da filmimizin setine doğal olarak ara verilmiştir.</p>
      <p>Saygılarımızla kamuoyunun bilgilerine sunarız…</p>
      <p>Arif Valizade</p>
      <p>Dark Town Pictures</p>
    </article>
  </body>
</html>