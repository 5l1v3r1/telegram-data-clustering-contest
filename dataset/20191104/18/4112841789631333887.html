<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76205-Zenu-poskriabala-vlastna-macka-neskor-v-nemocnici-bojovala-o-holy-zivot-Do-tela-jej-zviera-dostalo-smrtelnu-masozravu-chorobu"/>
    <meta property="og:site_name" content="REFRESHER"/>
    <meta property="article:published_time" content="2019-11-04T18:03:00+00:00"/>
    <meta property="og:title" content="Ženu poškriabala vlastná mačka, neskôr v nemocnici bojovala o holý život. Do tela jej zviera dostalo smrteľnú mäsožravú chorobu"/>
    <meta property="og:description" content="Najprv si myslela, že má chrípku."/>
  </head>
  <body>
    <article>
      <h1>Ženu poškriabala vlastná mačka, neskôr v nemocnici bojovala o holý život. Do tela jej zviera dostalo smrteľnú mäsožravú chorobu</h1>
      <address><time datetime="2019-11-04T18:03:00+00:00">04 Nov 2019, 18:03</time> by <a rel="author">Alexandra Murajdová</a></address>
      <p>
        <b>Najprv si myslela, že má chrípku.</b>
      </p>
      <p>65-ročná Shirley Hair chcela zdvihnúť zo zeme svoju mačku a pohladkať ju, no tá s tým nesúhlasila a <b>poškriabala ju</b>. Shirley začalo byť zle, no nemyslela si, že to má súvis so škrabancom. Babka piatich vnúčat stratila chuť do jedla a bolelo ju celé telo, informuje <a href="https://www.scotsman.com/news/people/spiteful-cat-leaves-woman-fighting-for-life-in-coma-after-scratch-leads-to-flesh-eating-bug-1-5038588">S</a><a href="https://www.scotsman.com/news/people/spiteful-cat-leaves-woman-fighting-for-life-in-coma-after-scratch-leads-to-flesh-eating-bug-1-5038588">cotsman</a>.</p>
      <p>Všetky symptómy si rýchlo spojila s chrípkou, no nakoniec ju museli previezť do nemocnice, kde jej povedali, že ju mačka infikovala. Diagnostikovali jej <b>sepsu, septický šok, zlyhanie orgánov, zápal pľúc a ochorenie, ktoré jej požiera mäso</b>, čo spôsobuje odumieranie častí tela z mäkkého tkaniva a môže viesť k smrti.</p>
      <figure>
        <iframe data-src="https://twitter.com/medicalbook1/status/1191334575903068165?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Doktori ju v čo najkrajšom čase operovali, aby odstránili už postihnuté tkanivá. Neskôr ju uviedli do umelého spánku, aby sa jej telo zotavilo a oddýchlo si.<b> Päť dní strávila v kóme a viac než šesť týždňov v nemocnici</b>, kde podstupovala mnohé operácie.</p>
      <related>
        <a href="https://refresher.sk/70611-Manzelia-zostali-v-soku-Letiskova-kontrola-v-ich-kufri-objavila-zivu-macku"/>
      </related>
      <p>Po množstve procedúr sa však jej stav stále zhoršoval a v nemocnici dokonca prekonala dva infarkty. Lekári boli teda prinútení nasadiť jej sedatíva a stabilizovať ju. Potom bola mesiac na jednotke intenzívnej starostlivosti, ale napokon sa jej stav začal zlepšovať.</p>
      <p>Podstúpila viac než osem operácií a v nemocnici strávila viac než dva mesiace: „<i>Škrabanec bol celkom hlboký, no v živote by som nepovedala, že bude viesť k tomuto,</i>" povedala Shirley.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
        <a href="https://refresher.sk/67710-V-hlavnom-meste-bolo-36-stupnov-ako-s-extremnymi-teplotami-bojovali-obyvatelia-Bratislavy"/>
      </related>
    </article>
  </body>
</html>