<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/u_nabu_oprylyudnyly_hto_stav_novym_chlenom_rady_gromadskogo_kontrolyu_1683493"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T18:09:00+00:00"/>
    <meta property="og:title" content="У НАБУ повідомили, хто став новим членом Ради громадського контролю"/>
    <meta property="og:description" content="Новим членом Ради громадського контролю при Національному антикорупційному бюро розслідувань за результатами відкритого голосування став представник ГО &quot;Демократична сокира орди&quot; Валерій Бойко."/>
  </head>
  <body>
    <article>
      <h1>У НАБУ повідомили, хто став новим членом Ради громадського контролю</h1>
      <address>
        <time datetime="2019-11-04T18:09:00+00:00">04 Nov 2019, 18:09</time>
      </address>
      <p>
        <b>Новим членом Ради громадського контролю при Національному антикорупційному бюро розслідувань за результатами відкритого голосування став представник ГО "Демократична сокира орди" Валерій Бойко.</b>
      </p>
      <p>Як <a href="https://nabu.gov.ua/novyny/rezultaty-reytyngovogo-internet-golosuvannya-za-chlena-do-rady-gromadskogo-kontrolyu?fbclid=IwAR2KWm3ZOR9MejjDU6zRPdmK2q_XgpF3wdIU7woathAwvLok6tzB9KM5fs4">повідомляє</a> пресслужба НАБУ, для проведення інтернет-голосування відомство використало програмне забезпечення з відкритим кодом, що дозволило користувачам слідкувати за процесом голосування в режимі реального часу.</p>
      <p>Протокол голосування, що містив закодовані дані щодо дій кожного користувача, був доступний публічно впродовж усього часу волевиявлення. А одразу по його завершенні, частину даних стосовно кожного користувача розкодували, що дозволило всім кандидатам визначити та проаналізувати статистичні результати голосування ще до моменту їх офіційного оприлюднення.</p>
      <p>Крім того, як повідомляють у НАБУ, впродовж усього часу інтернет-голосування незалежний спостерігач ГО "Електронна демократія" здійснював моніторинг за процесом.</p>
      <p>Зазначається, за його результатами, фактів, які б свідчили про штучне завищення кількості голосів, що суттєво вплинули на результати голосування, не виявлено.</p>
      <p>Також відсутність порушень підтвердила і Державна служба спеціального зв’язку та захисту інформації України.</p>
      <p>Нагадаємо, відповідно до Закону "Про Національне антикорупційне бюро України" Рада громадського контролю утворюється у складі 15 осіб.</p>
      <p>Її завдання – забезпечувати прозорість та цивільний контроль за діяльністю НАБУ.</p>
      <p>30 травня 2019 року відбулося інтернет-голосування за новий склад Ради громадського контролю при Національному антикорупційному бюро України.</p>
      <p>Раніше, Національне антикорупційне бюро України <a href="https://zik.ua/news/2019/11/01/nabu_vidkrylo_spravu_proty_klychka_1681791">відкрило справу</a> проти мера Києва Віталія Кличка на вимогу Вищого антикорупційного суду.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/01/yaka_nebezpeka_kryietsya_u_vidstavtsi_avakova_1681843"/>
        <a href="https://zik.ua/news/2019/11/01/nabu_vidkrylo_spravu_proty_klychka_1681791"/>
        <a href="https://zik.ua/news/2019/11/01/na_harkivshchyni_povidomyly_pro_pidozru_chynovnyku_yakogo_vykryly_na_habari_1681541"/>
        <a href="https://zik.ua/news/2019/11/01/nabu_zaymaietsya_stezhennyam_v_yevropeyskomu_sudi_z_prav_lyudyny__yevgen_1681519"/>
      </related>
    </article>
  </body>
</html>