<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-region/118877-rumunski-parlament-izglasao-novu-vladu-premijer-ludovik-orban?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T18:05:04+00:00"/>
    <meta property="og:title" content="Rumunski parlament izglasao novu vladu, premijer Ludovik Orban"/>
    <meta property="og:description" content="Parlament Rumunije izglasao je danas novu, manjinsku vladu na čelu s premijerom Ludovikom Orbanom, čime je okončana politička kriza koja je uticala i na formiranje nove Evropske komisije.Za Orbanovu vladu centra glasalo je 240 poslanika, sedam više nego što je bilo potrebno.Orbanov kabinet će zameniti vladu Socijaldemokratske partije predvodjene Vijorikom Dančilom, kojoj je parlament 10. oktobra izglasao nepoverenje na zahtev opozicije.Predsednik Rumunije Klaus Joanis dodelio je potom mandat za formiranje vlade Orbanu, lideru Liberalne stranke.Nova vlada treba da predloži kandidata za evrokomesara za saobraćaj, pošto Rovana Plumb, koju je Rumunija prvobitno predložila za taj resor, nije dobila podršku Odbora za pravna pitanja Evropskog parlamenta, zbog čega je formiranje Evropske komisije odloženo za mesec dana."/>
  </head>
  <body>
    <article>
      <h1>Rumunski parlament izglasao novu vladu, premijer Ludovik Orban</h1>
      <address>
        <time datetime="2019-11-04T18:05:04+00:00">04 Nov 2019, 18:05</time>
      </address>
      <slideshow>
        <figure>
          <img src="https://static.beta.rs/thumbs/0837bc75.508x371.jpg"/>
        </figure>
        <figure>
          <img src="https://static.beta.rs/thumbs/7514bab4.526x371.jpg"/>
        </figure>
        <figure>
          <img src="https://static.beta.rs/thumbs/43bb163e.602x371.jpg"/>
        </figure>
        <figure>
          <img src="https://static.beta.rs/thumbs/4c51afa2.528x371.jpg"/>
        </figure>
        <figure>
          <img src="https://static.beta.rs/thumbs/f0ffe557.571x371.jpg"/>
        </figure>
      </slideshow>
      <p><b>Parlament Rumunije izglasao je danas novu, manjinsku vladu na čelu s premijerom Ludovikom Orbanom, čime je okončana politička kriza koja je uticala i na formiranje nove Evropske komisije.</b><br/><br/>Za Orbanovu vladu centra glasalo je 240 poslanika, sedam više nego što je bilo potrebno.<br/><br/>Orbanov kabinet će zameniti vladu Socijaldemokratske partije predvodjene Vijorikom Dančilom, kojoj je parlament 10. oktobra izglasao nepoverenje na zahtev opozicije.<br/><br/>Predsednik Rumunije Klaus Joanis dodelio je potom mandat za formiranje vlade Orbanu, lideru Liberalne stranke.<br/><br/>Nova vlada treba da predloži kandidata za evrokomesara za saobraćaj, pošto Rovana Plumb, koju je Rumunija prvobitno predložila za taj resor, nije dobila podršku Odbora za pravna pitanja Evropskog parlamenta, zbog čega je formiranje Evropske komisije odloženo za mesec dana.</p>
    </article>
  </body>
</html>