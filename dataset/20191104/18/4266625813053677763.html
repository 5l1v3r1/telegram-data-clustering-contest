<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/shveytsarska_agtg_sa_maie_namir_vidsudyty_v_ukrainy_ponad_1_mln_1683497"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T18:16:00+00:00"/>
    <meta property="og:title" content="Швейцарська AGTG SA має намір відсудити в України понад $1 млн"/>
    <meta property="og:description" content="Швейцарська трейдингова компанія AGTG SA, дизельне паливо якої було заблоковано українськими правоохоронцями на кілька місяців, має намір відстоювати свої інтереси в суді та стягнути збитки з державних органів України, за блокування палива, яке мало бути вчасно поставлене до Румунії."/>
  </head>
  <body>
    <article>
      <h1>Швейцарська AGTG SA має намір відсудити в України понад $1 млн</h1>
      <address>
        <time datetime="2019-11-04T18:16:00+00:00">04 Nov 2019, 18:16</time>
      </address>
      <p>
        <b>Швейцарська трейдингова компанія AGTG SA, дизельне паливо якої було заблоковано українськими правоохоронцями на кілька місяців, має намір відстоювати свої інтереси в суді та стягнути збитки з державних органів України, за блокування палива, яке мало бути вчасно поставлене до Румунії.</b>
      </p>
      <p>Про це <a href="https://oilpoint.com.ua/shvejczarskaya-agtg-sa-namerena-otsudit-u-ukrainy-bolee-milliona-dollarov/">повідомив</a> інтернет-портал Oilpoint.</p>
      <p>За словами представника компанії, нафтовий танкер "Мрія" був арештований в нейтральних водах, після чого його відбуксирували до Херсонського нефтеперевалочному комплексу.</p>
      <p>На борту судна перебувало 2,5 тисячі тонн палива, яке мало бути поставлене до румунського порту міста Констанца, проте через незаконні дії українських правоохоронців воно було заблоковано в Херсоні, через що компанія AGTG SA понесла збитки.</p>
      <p>За словами представника AGTG за кожен день прострочення доставки компанія буде змушена сплатити одержувачу палива 15 тис. 262 доларів. Паливо компанія перевантажила лише вчора, 3 листопада. Прострочення склало 70 днів, фактично, компанія сплатить штрафних санкцій понад 1 млн доларів.</p>
      <p>"Якщо ми не отримаємо захист в українських судах щодо стягнення збитків, то будемо звертатися до Європейського суду, який однозначно встановить тут порушення права власності й присудить компенсацію з українського бюджету компанії AGTG", – упевнений представник компанії.</p>
      <p>Судове засідання, на якому буде розглядатися законність арешту танкера "Мрія" відбудеться завтра, 5 листопада, у Херсоні.</p>
      <p>Судно заарештовано за підозрою відвідування окупованого Криму в 2015 році, коли воно належало іншому власнику.</p>
      <p>Як відомо, слідчими Служби безпеки України вже встановлено перелік осіб, які на той час були членами команди, всі вони громадяни Російської Федерації (РФ). Тодішньому капітану вже оголошено підозру. Зараз команда повністю складається з українських моряків, капітан – так само громадянин України.</p>
      <p>Юрист компанії висловив думку, що справа навряд чи дійде до логічного завершення через неспроможність обвинувачення. На запит компанії, звідки у слідства інформація про заходи до портів Криму, слідчі повідомили, що інформацію їм надала Адміністрація морських портів України (АМПУ), а в АМПУ в свою чергу отримала дані від командування Військово-морських сил (ВМС) України.</p>
      <p>Після запиту до ВМС юристи компанії отримали відповідь, що у них вся інформація передавалася електронною поштою, але через обмеження обсягів електронної пошти вся інформація вже втрачена, тому вони не можуть підтвердити або спростувати інформацію АМПУ.</p>
      <p>Компанія AGTG SA займається оптовою торгівлею, транспортуванням і доставкою нафтопродуктів та вугілля до України та країн Європейського Союзу (ЄС).</p>
      <p> </p>
      <related>
        <h4>читайте також</h4>
        <a href="https://zik.ua/news/2019/09/10/uchasnyky_palyvnogo_rynku_prosyat_kabmin_skasuvaty_spetsmyta_na_import_1643749"/>
        <a href="https://zik.ua/news/2019/08/27/minoborony_skasuvalo_tender_na_30_tys_tonn_aviapalyva_1635021"/>
        <a href="https://zik.ua/news/2019/04/22/v_ukraini_zrosla_tsina_na_palne_eksperty_poyasnyly_prychyny_1558259"/>
        <a href="https://zik.ua/news/2018/12/14/kravtsov_ukrzaliznytsya_ne_bude_zaruchnykom_shem_pry_kupivli_palyva_1469657"/>
      </related>
    </article>
  </body>
</html>