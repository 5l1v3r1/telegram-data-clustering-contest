<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/v_ofisi_premiera_brytanii_zablokuvaly_publikatsiyu_zvitu_pro_vplyv_rf_1683509"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T18:29:00+00:00"/>
    <meta property="og:title" content="В Офісі прем'єра Британії заблокували публікацію звіту про вплив РФ"/>
    <meta property="og:description" content="В кабінеті прем'єр-міністра Великої Британії Бориса Джонсона заблокували публікацію парламентського звіту про вплив Росії на референдум щодо членства в Європейському Союзі 2016 року до проведення загальних виборів 12 грудня."/>
  </head>
  <body>
    <article>
      <h1>В Офісі прем'єра Британії заблокували публікацію звіту про вплив РФ</h1>
      <address>
        <time datetime="2019-11-04T18:29:00+00:00">04 Nov 2019, 18:29</time>
      </address>
      <p>
        <b>В кабінеті прем'єр-міністра Великої Британії Бориса Джонсона заблокували публікацію парламентського звіту про вплив Росії на референдум щодо членства в Європейському Союзі 2016 року до проведення загальних виборів 12 грудня.</b>
      </p>
      <p>Про це повідомляє видання <a href="https://www.theguardian.com/international">The Guardian</a>. </p>
      <p>Зазначається, що у документі на 50 сторінок парламентський комітет з питань розвідки та безпеки описує, як вплив російської влади міг спотворити результат референдуму щодо Brexit (вихід Британії з Євросоюзу – ред.).</p>
      <p>У понеділок на Даунінг-стріт повідомили, що не затвердять публікацію до розпуску парламенту у вівторок увечері. Це означає, що документ не може бути оприлюднено до виборів 12 грудня.</p>
      <p>Представник уряду відмовився повідомити, коли буде опублікована доповідь.</p>
      <p>Глава комітету Домінік Грів заявив, що рішення не допустити публікацію до виборів приголомшує, і він не може зрозуміти, на якій підставі так було вирішено.</p>
      <p>Остаточний проєкт російського досьє, продукту 18-місячної роботи, був надісланий на Даунінг-стріт 17 жовтня та початково мав бути опублікований на початку цього тижня. Політичне схвалення документа очікувалося до кінця минулого тижня.</p>
      <p>Вважається, що звіт комітету розглядає твердження про те, що російські гроші потрапили в британську політику та Консервативну партію зокрема. У ньому також є твердження, що Росія розпочала велику операцію щодо здійснення свого впливу у 2016 році на підтримку Brexit.</p>
      <p><a href="https://zik.ua/news/2019/11/03/dzhonson_vybachyvsya_shcho_porushyv_obitsyanku_pro_brexit_31_zhovtnya_1682717">Нагадаємо,</a> раніше Джонсон вибачився, що порушив обіцянку про Brexit 31 жовтня.</p>
      <related>
        <h4>читайте також</h4>
        <a href="https://zik.ua/news/2019/10/29/yes_ofitsiyno_zatverdyv_vidstrochku_brexit_1679237"/>
        <a href="https://zik.ua/news/2019/10/28/dzhonson_pogodyvsya_na_zaproponovane_yes_vidterminuvannya_brexit_1678391"/>
        <a href="https://zik.ua/news/2019/09/26/ssha_rozshyryly_sanktsii_proty_rf_1655345"/>
        <a href="https://zik.ua/news/2019/09/01/rf_golovuvatyme_u_radbezi_oon_u_veresni_1638181"/>
      </related>
    </article>
  </body>
</html>