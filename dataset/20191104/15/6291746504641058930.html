<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/04/romania-governo-orban-fiducia/"/>
    <meta property="og:site_name" content="Il Post"/>
    <meta property="article:published_time" content="2019-11-04T15:43:38+00:00"/>
    <meta property="og:title" content="In Romania il governo di centrodestra di Ludovic Orban ha ottenuto la fiducia dal Parlamento"/>
    <meta property="og:description" content="Lunedì il governo romeno del primo ministro Ludovic Orban ha vinto un voto di fiducia al Parlamento, con 240 voti a favore, 0 contrari e 225 astenuti. Ha superato di sette voti la maggioranza, entrando quindi legittimamente in carica a quasi venti giorni da quando il presidente Klaus Iohannis aveva affidato"/>
  </head>
  <body>
    <article>
      <h1>In Romania il governo di centrodestra di Ludovic Orban ha ottenuto la fiducia dal Parlamento</h1>
      <address>
        <time datetime="2019-11-04T15:43:38+00:00">04 Nov 2019, 15:43</time>
      </address>
      <p>Lunedì il governo romeno del primo ministro Ludovic Orban ha vinto un voto di fiducia al Parlamento, con 240 voti a favore, 0 contrari e 225 astenuti. Ha superato di sette voti la maggioranza, entrando quindi legittimamente in carica a quasi venti giorni da quando il presidente Klaus Iohannis aveva affidato l’incarico a Orban, dopo la caduta del governo socialdemocratico di Viorica Dăncilă. Ora il governo romeno potrà procedere con la nomina del proprio candidato a commissario europeo, che sarebbe dovuta avvenire settimane fa ma che era stata posticipata per la crisi di governo. La prima candidata, la socialdemocratica Rovana Plumb, <a href="https://www.ilpost.it/2019/09/26/commissari-europei-respinti-plumb-trocsanyi/">non era stata approvata dalla commissione Giustizia del Parlamento Europeo</a>, secondo cui Plumb non aveva saputo giustificare un prestito da un milione di euro che in precedenza non aveva dichiarato.</p>
      <p>In Romania sono previste le elezioni parlamentari per la fine del 2020, anche se Iohannis, prima di nominare Orban, aveva detto di preferire che fossero organizzate le elezioni anticipate.</p>
    </article>
  </body>
</html>