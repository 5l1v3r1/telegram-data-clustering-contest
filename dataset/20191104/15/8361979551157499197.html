<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/portnov-pogrozhuye-shemam-mediaruh-vidreaguvav-novini-ukrajini-50051550.html"/>
    <meta property="og:site_name" content="НВ"/>
    <meta property="article:published_time" content="2019-11-04T15:58:00+00:00"/>
    <meta property="og:title" content="Медіарух звернувся до правоохоронців через тиск Портнова на Схеми"/>
    <meta property="og:description" content="Медіарух Медіа по усвідомлений вибір виступив з відкритою заявою у зв’язку з погрозами ексзаступника глави АП часів Віктора Януковича Андрія Портнова редакції програми Схеми: корупція в деталях."/>
  </head>
  <body>
    <article>
      <h1>Медіарух звернувся до правоохоронців через тиск Портнова на Схеми</h1>
      <h2>Медіарух Медіа по усвідомлений вибір виступив з відкритою заявою у зв’язку з погрозами ексзаступника глави АП часів Віктора Януковича Андрія Портнова редакції програми Схеми: корупція в деталях.</h2>
      <address>
        <time datetime="2019-11-04T15:58:00+00:00">04 Nov 2019, 15:58</time>
      </address>
      <p>Про це повідомляє <a href="https://www.radiosvoboda.org/a/news-schemes-mediarukh-portnov/30252658.html">Радіо Свобода</a>.</p>
      <p>Медіарух закликав українську владу та правоохоронців притягнути до відповідальності Портнова і гарантувати безпеку журналістам й співробітникам команди журналістських розслідувань.</p>
      <p>Крім того, Медіарух зазначив, що Портнов своїми діями порушив ряд статей Кримінального кодексу.</p>
      <p>Зокрема, він розголосив особисту інформацію та погрожував фізичною шкодою журналістам, які проводять розслідування його зв'язків з новою владою. Такі дії містять ознаки злочину за ст. 171 КК (перешкоджання законній професійній діяльності журналіста) і за ст. 345-1 КК (погроза або насильство щодо журналіста).</p>
      <p>Нагадаємо, <a href="https://nv.ua/ukr/tags/andrej-portnov.html">Андрій Портнов</a> <a href="https://nv.ua/ukr/ukraine/politics/portnov-opublikuvav-u-telegram-dani-vodiya-shem-novini-ukrajini-50051210.html">оприлюднив персональні дані члена знімальної групи програми Схеми: корупція в деталях.</a></p>
      <p>Він опублікував персональні дані водія знімальної групи, яка займається розслідуванням діяльності Портнова. Зокрема, були опубліковані його повні паспортні дані та домашня адреса, номери авто, а також дані, що свідчать про стеження за його місцем проживання.</p>
      <p>Згодом <a href="https://nv.ua/ukr/ukraine/events/portnov-oprilyudniv-dani-avto-shem-novini-ukrajini-50051278.html">Портнов оприлюднив дані ще трьох автомобілів програми Схеми: корупція в деталях</a>.</p>
    </article>
  </body>
</html>