<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/ekshn-v-plovdiv-piyan-nasska-pitbul-sreshchu-gardove-plashi-gi-i-s-orzhie_news707333.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T15:14:00+00:00"/>
    <meta property="og:title" content="Екшън в Пловдив! Пиян насъска питбул срещу гардове, плаши ги и с оръжие"/>
    <meta property="og:description" content="Мъжът е в ареста за грубо нарушение на обществения ред в областния град"/>
  </head>
  <body>
    <article>
      <h1>Екшън в Пловдив! Пиян насъска питбул срещу гардове, плаши ги и с оръжие</h1>
      <h2>Мъжът е в ареста за грубо нарушение на обществения ред в областния град</h2>
      <address>
        <time datetime="2019-11-04T15:14:00+00:00">04 Nov 2019, 15:14</time>
      </address>
      <p>https://blitz.bg/obshtestvo/regioni/ekshn-v-plovdiv-piyan-nasska-pitbul-sreshchu-gardove-plashi-gi-i-s-orzhie_news707333.html Blitz.bg</p>
      <figure>
        <img src="https://static.blitz.bg/documents/thumbnails/730/201705/1494497410-pitbull-7cc6f35f948a310e636d0df817e1ace3-view-article-new.jpg"/>
      </figure>
      <p><b>41-годишен мъж е задържан в Пловдив за заплаха с оръжие на служител на охранителна фирма. Това съобщиха от пресцентъра на МВР. </b><br/><br/>Мъжът е в ареста за грубо нарушение на обществения ред в областния град. Към 4.00 часа в събота екип на Пето РУ се е отзовал на сигнал за конфликт пред заведение за бързо хранене на ул. „Съединение“. Изяснено е, че клиент във видимо нетрезво състояние отправил обиди и закани към персонала.<br/><br/>Агресия мъжът проявил и към служители на частна охранителна фирма, които заплашил с нож и огнестрелно оръжие и насъскал срещу тях куче от порода питбул.<br/><br/>По време на случилото се няма пострадали. След като е неутрализиран, 41-годишният извършител е задържан в полицейския арест. Той е известен с множество криминални прояви, сред които и употреба на наркотици.<br/><br/>При обиск и претърсване в жилището му са иззети нож и незаконно притежавани пистолет и пушка. Намерено е и бяло прахообразно вещество, чието количество и съдържание предстои да бъде анализирано.<br/><br/>По разпореждане на дежурен районен прокурор срещу пловдивчанина е образувано досъдебно производство, постановена му е мярка „Задържане под стража“ за срок до 72 часа.</p>
    </article>
  </body>
</html>