<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/orbana-pryznachyly-novym-prem-yerom-rumuniyi/"/>
    <meta property="og:site_name" content="Рубрика"/>
    <meta property="article:published_time" content="2019-11-04T15:54:38+00:00"/>
    <meta property="og:title" content="Орбана призначили новим прем'єром Румунії"/>
    <meta property="og:description" content="Парламент Румунії у понеділок проголосував за призначення нового уряду на чолі з прем’єр-міністром Людовіком Орбаном Про це повідомляє видання Romania-Insider. За склад нового кабміну проголосували 240 депутатів. Своїм голосуванням вони схвалили уряд у складі 16 міністрів та його програму. Сьогоднішнє голосування у парламенті є важливим не лише для Румунії, але й для ЄС. Нова Європейська комісія […]"/>
  </head>
  <body>
    <article>
      <h1>Орбана призначили новим прем'єром Румунії</h1>
      <address><time datetime="2019-11-04T15:54:38+00:00">04 Nov 2019, 15:54</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/Snymok-ekrana-2019-11-04-v-5.53.03-PP-620x420.png"/>
      </figure>
      <p>
        <b>
          <b>Парламент Румунії у понеділок проголосував за призначення нового уряду на чолі з прем’єр-міністром Людовіком Орбаном</b>
        </b>
      </p>
      <p>Про це повідомляє видання <a href="https://www.romania-insider.com/romania-parliament-votes-ludovic-orban-government">Romania-Insider.</a></p>
      <p>За склад нового кабміну проголосували 240 депутатів. Своїм голосуванням вони схвалили уряд у складі 16 міністрів та його програму.</p>
      <p>Сьогоднішнє голосування у парламенті є важливим не лише для Румунії, але й для ЄС. Нова Європейська комісія повинна була почати роботу 1 листопада, проте через політичні перетурбації в Румунії Бухарест затягнув із висуненням свого єврокомісара.</p>
      <p>Орбан очолює Національно-ліберальну партію (PNL), яка є членом правоцентристського альянсу Європейської народної партії (ЄНП).</p>
      <p>Президент Румунії Клаус Йоганніс попросив Орбана сформувати уряд після краху уряду соціал-демократів.</p>
      <p>Раніше повідомлялося, що в уряду Орбана буде короткий мандат, оскільки він виступає за проведення дострокових виборів.</p>
    </article>
  </body>
</html>