<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/proisshestvija/20191104-nazhahani-petardoyu-koni-travmuvaly-pidlitka-u-lvovi-zaboronyly-robotu-karet/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T15:27:50+00:00"/>
    <meta property="og:title" content="Нажахані петардою коні травмували підлітка: у Львові заборонили роботу карет"/>
    <meta property="og:description" content="У Львові на тиждень зупинили роботу кінних карет через інцидент з 15-річною дівчиною, яку травмували нажахані петардою коні."/>
  </head>
  <body>
    <article>
      <h1>Нажахані петардою коні травмували підлітка: у Львові заборонили роботу карет</h1>
      <address>
        <time datetime="2019-11-04T15:27:50+00:00">04 Nov 2019, 15:27</time>
      </address>
      <p>У Львові на тиждень зупинили роботу кінних карет через інцидент з 15-річною дівчиною, яку травмували нажахані петардою коні.</p>
      <p>Львівська міська рада на тиждень зупинила роботу кінних карет. Причиною послугував інцидент, який стався 2 листопада. У центрі Львова сполохані вибухом петарди коні винесли прогулянкову карету на алею, знесли лавку та травмували 15-річну дівчину, яка на ній сиділа.</p>
      <p>
        <b>Читайте: </b>
        <a href="https://fakty.com.ua/ua/proisshestvija/20191012-u-poltavi-na-zhinku-napala-zgraya-sobak-politsiya-vidbyvalas-slozoginnym-gazom/">У Полтаві на жінку напала зграя собак: поліція відбивалась сльозогінним газом</a>
      </p>
      <p>Внаслідок інциденту дівчина отримала перелом ноги. Також травм голови і вивихів зазнав кучер. Один з коней дістав переломи двох ніг, які виявилися несумісні з життям.</p>
      <blockquote>– Ми повинні перевірити все щодо безпеки. В європейських столицях це є нормою, у Львові не було жодних інцидентів, бо це нестандартна ситуація, але це все треба перевірити і думати, як убезпечити гостей та львів’ян, – зазначив мер міста Андрій Садовий.</blockquote>
      <p>За словами Садового, стан потерпілої, яка перебуває в Охмадиті, вже кращий. Видатки на лікування виділяються з міського бюджету.</p>
      <p>Раніше Факти ICTV писали, що у Мелітополі <a href="https://fakty.com.ua/ua/proisshestvija/20191021-u-melitopoli-cholovik-spustyv-sobaku-na-politsejskyh-dvoye-u-likarni/">поліція затримала чоловіка</a>, який спустив собаку на двох поліцейських.</p>
      <p>
        <b>Джерело: </b>
        <a href="https://city-adm.lviv.ua/">Львівська міськрада</a>
      </p>
    </article>
  </body>
</html>