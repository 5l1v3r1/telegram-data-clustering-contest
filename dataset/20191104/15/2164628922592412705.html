<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42631_U-Zalishchitskomu-rayoni-nepovnolitniy-ta-yoho-rodich-obikrali-uchilishche"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-04T15:25:00+00:00"/>
    <meta property="og:title" content="У Заліщицькому районі неповнолітній та його родич обікрали училище"/>
    <meta property="og:description" content="Співробітники Заліщицького відділення поліції розшукали зловмисників, які вночі винесли з училища чотири електродвигуни. Причетними"/>
  </head>
  <body>
    <article>
      <h1>У Заліщицькому районі неповнолітній та його родич обікрали училище</h1>
      <address>
        <time datetime="2019-11-04T15:25:00+00:00">04 Nov 2019, 15:25</time>
      </address>
      <p>
        <b>Співробітники Заліщицького відділення поліції розшукали зловмисників, які вночі винесли з училища чотири електродвигуни. Причетними до протиправного виявилися двоє родичів, один із котрих неповнолітній.</b>
      </p>
      <p>Повідомлення про крадіжку майна з території профтехучилища, що знаходиться у селищі Товсте, надійшло до співробітників заліщицької поліції від викладача. Виїхавши на місце події, правоохоронці встановили, що злодії проникли до приміщення навчального класу вночі, знявши віконну шибу. З середини викрали чотири електродвигуни загальною вартістю майже вісім тисяч гривень.<br/><br/>Проведеними оперативно-розшуковими заходами поліцейські вийшли на слід зловмисників. Ними виявилися двоє родичів, котрі проживають в одному з сіл району. Старшому з підозрюваних 44 роки, його спільнику – 15.</p>
      <figure>
        <img src="https://tp.npu.gov.ua/assets/sites/tp/2019/november/WhatsApp-Image-2019-11-04-at-10.09.jpg"/>
      </figure>
      <p>Правоохоронці вилучили за місцем їхнього проживання один електродвигун, решту моторів вони розібрали та здали на металобрухт.</p>
      <figure>
        <img src="https://tp.npu.gov.ua/assets/sites/tp/2019/november/WhatsApp-Image-200019-11-04-at-10.09.jpg"/>
      </figure>
      <p>
        <i>Фото Нацполіція</i>
      </p>
    </article>
  </body>
</html>