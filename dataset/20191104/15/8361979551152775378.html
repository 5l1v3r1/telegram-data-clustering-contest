<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/nkrekp-obrano-novogo-golovu-nkrekp-novini-ukrajini-50051549.html"/>
    <meta property="og:site_name" content="НВ"/>
    <meta property="article:published_time" content="2019-11-04T15:54:00+00:00"/>
    <meta property="og:title" content="Нацкомісія з енергетики і комунальних послуг обрала голову"/>
    <meta property="og:description" content="Головою НКРЕКП обрано Валерія Тарасюка"/>
  </head>
  <body>
    <article>
      <h1>Нацкомісія з енергетики і комунальних послуг обрала голову</h1>
      <h2>Головою НКРЕКП обрано Валерія Тарасюка</h2>
      <address>
        <time datetime="2019-11-04T15:54:00+00:00">04 Nov 2019, 15:54</time>
      </address>
      <p><a href="https://nv.ua/ukr/tags/nkreku.html">Національна комісія, що здійснює державне регулювання у сфері енергетики і комунальних послуг</a>, обрала головою Валерія Тарасюка, повідомляє прес-служба регулятора.</p>
      <p>«Сьогодні (4 листопада, — ред.) шляхом таємного голосування членів НКРЕКП головою регулятора обрано Валерія Тарасюка», — сказано в повідомленні.</p>
      <p>Валерій Тарасюк народився в 1976 р. у смт Казанка Миколаївської області, в 1998 році закінчив Інститут міжнародних відносин КНУ. З 2006 року працював у холдингу ВС Енерджі Україна, який належить російським інвесторам. У 2014−2016 рр. був членом НКРЕКП.</p>
      <p>29 жовтня президент Володимир Зеленський указом призначив «тимчасовими» членами НКРЕКП Валерія Тарасюка, Руслана Кайдаша, Ольгу Бабій і Олексія Магду — до призначення членів НКРЕКП, обраних за результатами конкурсу, і не більше, ніж на три місяці.</p>
      <p>Згідно із законом президент України може тимчасово, строком на три місяці, призначити необхідну для кворуму кількість членів регуляторного органу.<br/>НКРЕКП повинна до кінця 2019 року сертифікувати <a href="https://nv.ua/ukr/biz/markets/gts-ukrajini-rada-priynyala-zakon-pro-anbandling-novini-ukrajini-50050964.html">нового оператора ГТС України</a>, що важливо для укладення транзитного контракту з Газпромом і виконанням зобов’язань перед ЄС.</p>
    </article>
  </body>
</html>