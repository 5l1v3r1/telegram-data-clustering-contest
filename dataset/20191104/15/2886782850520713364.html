<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/04/megnyerte-a-bizalmi-szavazast-a-roman-kormanyfojelolt"/>
    <meta property="og:site_name" content="euronews"/>
    <meta property="article:published_time" content="2019-11-04T15:12:58+00:00"/>
    <meta property="og:title" content="Ludovic Orban az új román miniszterelnök"/>
    <meta property="og:description" content="Ludovic Orban Románia új kormányfője. A kétkamarás törvényhozás együttes ülésén szoros szavazáson kapott bizalmat."/>
  </head>
  <body>
    <article>
      <h1>Ludovic Orban az új román miniszterelnök</h1>
      <address><time datetime="2019-11-04T15:12:58+00:00">04 Nov 2019, 15:12</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/88/20/773x435_cmsv2_b20bc8d7-eb36-5a8d-a7d9-7621323b94f8-4278820.jpg"/>
      </figure>
      <p>Ludovic Orban Románia új kormányfője. A kétkamarás törvényhozás együttes ülésén 240-en szavaztak bizalmat a Nemzeti Liberális Párt elnökének, és ezzel – mindössze néhány nappal az államfő-választás előtt – véget vetettek a politikai űrnek. Megválasztásához 233 szavazat kellett.</p>
      <p>Az új román kormány a menesztett Viorica Dăncilă szocialista kabinetjét váltja fel.</p>
      <p>Orban elődje két mandátumban Románia EP-képviselője volt. A miniszterelnöki tisztséget húsz hónapig töltötte be, október 10-én azonban egy bizalmatlansági indítvány után megbukott.</p>
      <p>Orban kinevezésével elhárult annak az akadálya, hogy Bukarest biztost jelöljön az Ursula von der Leyen vezetésével felálló új Európai Bizottságba. A többi között a romániai kormányválság miatt, illetve a romániai jelölt nélkül az Európai Bizottság nem léphetett hivatalba a tervezett időpontban, november 1-jén.</p>
    </article>
  </body>
</html>