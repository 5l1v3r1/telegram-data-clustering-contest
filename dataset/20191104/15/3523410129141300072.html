<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638120/%D8%A8%D8%A7%D8%B2%D8%AA%D8%A7%D8%A8-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86-%D8%AF%D8%B1-%D8%B1%D8%B3%D8%A7%D9%86%D9%87%E2%80%8C%D9%87%D8%A7%DB%8C-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T15:46:00+00:00"/>
    <meta property="og:title" content="بازتاب راهپیمایی ۱۳ آبان در رسانه‌های بین‌المللی"/>
    <meta property="og:description" content="راهپیمایی امروز به مناسبت ۱۳ آبان مورد توجه رسانه‌های بین‌المللی قرار گرفت."/>
  </head>
  <body>
    <article>
      <h1>
        <a href="https://www.bultannews.com/fa/news/638120/%D8%A8%D8%A7%D8%B2%D8%AA%D8%A7%D8%A8-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%DB%B1%DB%B3-%D8%A2%D8%A8%D8%A7%D9%86-%D8%AF%D8%B1-%D8%B1%D8%B3%D8%A7%D9%86%D9%87%E2%80%8C%D9%87%D8%A7%DB%8C-%D8%A8%DB%8C%D9%86%E2%80%8C%D8%A7%D9%84%D9%85%D9%84%D9%84%DB%8C">بازتاب راهپیمایی ۱۳ آبان در رسانه‌های بین‌المللی</a>
      </h1>
      <h2>راهپیمایی امروز به مناسبت ۱۳ آبان مورد توجه رسانه‌های بین‌المللی قرار گرفت.</h2>
      <address><time datetime="2019-11-04T15:46:00+00:00">04 Nov 2019, 15:46</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، صبح امروز مراسم سیزده آبان در مقابل لانه جاسوسی، «سفارت سابق<b> آمریکا</b> در<b> تهران</b>» و همچنین در سایر استان‌ها با حضور اقشار مختلف مردم برگزار شد.</p>
      <p>حضور باشکوه دانش آموزان و دانشجویان در این راهپیمایی مورد توجه رسانه‌های بین‌المللی قرار گرفت:</p>
      <p>خبرگزاری فرانسه نوشت: عده زیادی امروز به خیابان‌های تهران و سایر شهرها آمدند فریادهای مرگ بر آمریکا سر دادند و مراسم چهلمین سالگرد تسخیر لانه جاسوسی آمریکا را اجرا کردند.</p>
      <p>هاآرتص نوشت: ایرانیان در سالروز تسخیر سفارت آمریکا در ایران فریادهای مرگ بر آمریکا و مرگ بر اسرائیل را سر دادند و در خیابان‌ها آمدند.</p>
      <p>رویترز نیز خبری را به این راهپیمایی اختصاص داد و نوشت مردم ایران امروز به خیابان‌ها آمدند و بار دیگر شعارهای مرگ بر آمریکا سر دادند و چهلمین سالگرد تسخیر سفارت آمریکا در ایران را گرامی داشتند.</p>
      <p>یورونیوز هم در خبر خود نوشت: تلویزیون ایران خیابان‌های پر از جمعیت تهران را نشان داد. مردم ایران به خیابان‌ها آمدند و در چهلمین سالگرد تسخیر لانه جاسوسی آمریکا شعارهای مرگ بر آمریکا سر دادند.</p>
      <p>اسپوتنیک هم نوشت: معترضان ایرانی پس از گذشت چهل سال بار دیگر در تهران و شهرهای بسیار دیگر به خیابان آمدند و شعارهای مرگ بر آمریکا و مرگ بر اسرائیل سر دادند.</p>
      <p>در خبر آسوشیتدپرس هم آمده است خیابان‌های تهران و شهرهای دیگر مملو از جوانان و نوجوانانی شد که فریاد مرگ بر آمریکا سر دادند و در تهران مقابل سفارت سابق آمریکا در ایران تجمع کردند.</p>
      <p>عرب نیوز نیز مراسم امروز را پوشش داد و خبری را به این راه‌پیمایی اختصاص داد.</p>
      <p>روزنامه‌های نیویورک تایمز نیز در گزارشی به حضور پرشور مردم در این مراسم پرداخت. در این گزارش شعارهای مردم و جزئیات این روز باشکوه آورده شده است.</p>
      <p>واشنگتن پست نیز خبری را به این راهپیمایی اختصاص داد و به بیان جزییات این مراسم و شعارهایی که مردم در این روز سر دادند، پرداخت.</p>
      <p>مالای میل در خبری به پوشش راهپیمایی ۱۳ آبان پرداخت. در این خبر آمده است که امروز هزاران نفر در ایران فریاد مرگ بر آمریکا سر دادند.</p>
    </article>
  </body>
</html>