<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118866-stamatovic-cajetina-2020-pocinje-izgradnju-jos-jedne-gondole-od-ribnickog-jezera-do-cigote?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T15:00:06+00:00"/>
    <meta property="og:title" content="Stamatović: Čajetina 2020. počinje izgradnju još jedne gondole, od Ribničkog jezera do Čigote!"/>
    <meta property="og:description" content="Osim izgradnje najduže panoramske gondole na svetu, zlatiborske &quot;Gold gondole&quot; duge 9 km koja će biti završena do kraja godine, opština Čajetina namerava da realizuje još jedan veliki infrastrukturni projekat na Zlatiboru i sagradi i drugu trasu gondole koja bi povezivala Ribničko jezero i vrh Čigote, najavio je Milan Stamatović, predsednik opštine Čajetina.Cilj izgradnje gondole je da se rastereti Tornik, a jedan krak gondole, od medjustanice u Ribnici, preusmeri do Čigote, kako bi i taj deo Zlatibora razvio sve svoje turističke potencijale i privukao rekreativce, ljubitelje prirode i adrenalinskih sportova, tokom cele godine rekao je StamatovićOn je objasnio da će gondola od Ribnice do vrha Čigote biti duga oko 4,5 kilometara, a stručnjaci  rade na odabiru najbolje trase.Stamatović očekuje da će u naredne dve godine opština Čajetina završiti ovaj projekat po fazama i tako kompleks Čigote staviti u funkciju i zaokružiti turističku ponudu na nivou celog Zlatibora. Opština će, kako je dodao, planirati sredstva…"/>
  </head>
  <body>
    <article>
      <h1>Stamatović: Čajetina 2020. počinje izgradnju još jedne gondole, od Ribničkog jezera do Čigote!</h1>
      <address>
        <time datetime="2019-11-04T15:00:06+00:00">04 Nov 2019, 15:00</time>
      </address>
      <p><b>Osim izgradnje najduže panoramske gondole na svetu, zlatiborske "Gold gondole" duge 9 km koja će biti završena do kraja godine, opština Čajetina namerava da realizuje još jedan veliki infrastrukturni projekat na Zlatiboru i sagradi i drugu trasu gondole koja bi povezivala Ribničko jezero i vrh Čigote, najavio je Milan Stamatović, predsednik opštine Čajetina.</b><br/><br/>Cilj izgradnje gondole je da se rastereti Tornik, a jedan krak gondole, od medjustanice u Ribnici, preusmeri do Čigote, kako bi i taj deo Zlatibora razvio sve svoje turističke potencijale i privukao rekreativce, ljubitelje prirode i adrenalinskih sportova, tokom cele godine rekao je Stamatović<br/><br/>On je objasnio da će gondola od Ribnice do vrha Čigote biti duga oko 4,5 kilometara, a stručnjaci  rade na odabiru najbolje trase.<br/><br/>Stamatović očekuje da će u naredne dve godine opština Čajetina završiti ovaj projekat po fazama i tako kompleks Čigote staviti u funkciju i zaokružiti turističku ponudu na nivou celog Zlatibora.<br/> <br/>Opština će, kako je dodao, planirati sredstva u budžetu za 2020. godinu za početne radove, a nada se da će uspeti da dobije novac i od Vlade Republike Srbije jer je, istakao je Stamatović, reč o opštem interesu.</p>
    </article>
  </body>
</html>