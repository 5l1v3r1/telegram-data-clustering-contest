<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/nablizhayetsya-sezon-gripu-chi-varto-vakcinuvatisya-i-yak-vidrizniti-simptomi-hvorobi-328432_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T15:40:00+00:00"/>
    <meta property="og:title" content="Наближається сезон грипу: чи варто вакцинуватися і як відрізнити симптоми хвороби"/>
    <meta property="og:description" content="На що слід звернути увагу, щоб захистити себе від захворювання."/>
  </head>
  <body>
    <article>
      <h1>Наближається сезон грипу: чи варто вакцинуватися і як відрізнити симптоми хвороби</h1>
      <h2>На що слід звернути увагу, щоб захистити себе від захворювання.</h2>
      <address>
        <time datetime="2019-11-04T15:40:00+00:00">04 Nov 2019, 15:40</time>
      </address>
      <p>Щорічно осінньо-зимовий приносить з собою епідемію <a href="https://dt.ua/interview/olga-golubovska-grip-ne-chekatime-poki-simeyniy-likar-na-tretiy-den-priyme-hvorogo-i-virishit-kudi-yogo-napraviti-299992_.html"><b>грипу</b>,</a> який у минулого року забрав життя майже 60 осіб в Україні. Через те, що перебіг захворювання при ГРВІ і грипі відбувається схожим чином, їх легко переплутати і, відповідно, вибрати неправильне лікування, що може призвести до небажаних наслідків.</p>
      <h3>Як вберегтися від грипу</h3>
      <p>Як розповіла в інтерв'ю <a href="https://dt.ua/"><b>DT.UA</b></a> Ольга Голубовська, доктор медичних наук, завідувач кафедри інфекційних хвороб Національного медуніверситету, одним з методів профілактики є вакцинація проти грипу.</p>
      <p>При цьому, слід враховувати, що вакцина хоч і не завжди може захистити від захворювання, але запобігає важкому розвитку хвороби. Найкраще робити щеплення восени — до початку епідсезону, але в будь-якому випадку краще порадитися з лікарем.</p>
      <p>Щоб уберегтися від грипу, потрібно дотримуватися простих правил: вести здоровий спосіб життя, уникати місць великого скупчення людей, виконувати рекомендації лікаря, якщо людина перебуває в групі ризику. Але найголовніше — якщо захворювання все ж починається, підвищується температура, з'являються інші симптоми — необхідно звернутися за медичною допомогою: фактор часу в даному випадку має колосальне значення.</p>
      <h3>Як відрізнити симптоми ГРВІ та грипу</h3>
      <p>Лікування при ГРВІ та грипу відрізняється, хоча зовні дві хвороби можуть бути схожі. Під час <i>ГРВІ</i> з легкими симптомами необхідно перейти на постільний режим і пити достатню кількість води 3-5 днів. Організм може впоратися з вірусом сам. <i>Грип</i> або ГРВІ з важкими симптомами лікують озельтамівіром, занамівіром і балоксавіром, але після того, як їх випише лікар.</p>
      <p>Якщо ви захворіли, дуже важливо зрозуміти, яке це саме захворювання для того, щоб правильно підібрати лікування.</p>
      <p>
        <b>Початок хвороби</b>
      </p>
      <p>Для<i> ГРВІ</i> характерний поступовий початок, який буде тривати протягом декількох днів, буде відчуватися слабкість або невисока температура. Тим часом симптоми <i>грипу</i> розвиваються різко, з'являється висока температура, болять очі, відчувається ломота в м'язах або озноб. Хворий може визначити, коли саме почалася хвороба.</p>
      <p>
        <b>Температура</b>
      </p>
      <p>Під час <i>ГРВІ</i> температура звичайно залишається на рівні 37-37,5 градусів. А ось під час <i>грипу</i> хворий страждає від високої температури - 38 градусів і вище, і цей симптом проявляється з самого початку хвороби.</p>
      <p>
        <b>Прояви інтоксикації</b>
      </p>
      <p>Хворий <i>ГРВІ</i> найчастіше відчуває слабкість і "розбитість". <i>Грип</i> з самого початку виявляє себе ломотою, ознобом, головним і м'язовим болем.</p>
      <p>
        <b>Нежить</b>
      </p>
      <p><i>ГРВІ</i> часто починається з нежитю. А ось для <i>грипу</i> він не характерний, хоча може виникнути на 2-3 день хвороби.</p>
      <p>
        <b>Кашель</b>
      </p>
      <p>Під час <i>ГРВІ</i> кашель не дуже виражений, може виникнути поряд з болем у горлі. Тим часом для <i>грипу</i> це характерна ознака, в результаті кашлю може виникати біль у грудині.</p>
      <p>
        <b>Біль у горлі</b>
      </p>
      <p>Хворий <i>ГРВІ</i> може часто відчувати таку біль, вона має виражений характер. Під час <i>грипу</i> горло зазвичай не болить, але біль може з'явитися на 3-4 день.</p>
      <p>
        <b>Дискомфорт в очах</b>
      </p>
      <p>Відчуття "піску" в очах може виникнути внаслідок аденовірусної інфекції, при інших <i>ГРВІ</i> – нехарактерний симптом. У свою чергу хворий на <i>грип</i> страждає від почервоніння очей і світлобоязні, можуть сльозитися очі.</p>
      <p>
        <b>Задишка, відчуття нестачі повітря</b>
      </p>
      <p>Під час <i>ГРВІ</i> може відчуватися як неможливість повноцінно дихати, що пов'язано з закладеністю носа. Під час <i>грипу</i> задишка може виникнути через дихальну недостатність, тоді потрібно обов'язково звернутися до лікаря.</p>
      <p>Детальніше про протидію грипу читайте у матеріалі Ольги Скрипник "<a href="https://dt.ua/interview/olga-golubovska-grip-ne-chekatime-poki-simeyniy-likar-na-tretiy-den-priyme-hvorogo-i-virishit-kudi-yogo-napraviti-299992_.html"><b>Ольга Голубовська: "Грип не буде чекати, поки сімейний лікар на третій день прийме хворого і вирішить, куди його спрямувати"</b></a>" у тижневику "Дзеркало тижня. Україна".</p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>