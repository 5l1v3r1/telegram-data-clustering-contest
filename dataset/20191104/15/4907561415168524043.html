<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/kabak-lastiklere-dis-acilmasi-kaza-riskini-artiriyor-2216903"/>
    <meta property="og:site_name" content="Posta"/>
    <meta property="article:published_time" content="2019-11-04T15:21:32+00:00"/>
    <meta property="og:title" content="'Kabak lastik'lere diş açılması kaza riskini artırıyor"/>
    <meta property="og:description" content="İleri sürüş tekniği uzmanı Şahin, kabak lastik diye adlandırılan, eskimiş araç lastiklerine diş ile kanal açtırılmasının trafik güvenliğini tehdit ettiği uyarısında bulundu"/>
  </head>
  <body>
    <article>
      <h1>'Kabak lastik'lere diş açılması kaza riskini artırıyor</h1>
      <address>
        <time datetime="2019-11-04T15:21:32+00:00">04 Nov 2019, 15:21</time>
      </address>
      <h3>İleri sürüş tekniği uzmanı Şahin, 'kabak lastik' diye adlandırılan, eskimiş araç lastiklerine diş ile kanal açtırılmasının trafik güvenliğini tehdit ettiği uyarısında bulundu</h3>
      <p>İleri sürüş tekniği uzmanı <a href="https://www.posta.com.tr/haberler/murat-sahin">Murat Şahin</a>, "<a href="https://www.posta.com.tr/haberler/kabak-lastik">kabak lastik</a>" diye adlandırılan, eskimiş ve diş derinlikleri azalmış ya da tamamen yok olmuş araç lastiklerine diş ile kanal açtırılmasının kaza riskini artırdığını belirtti.</p>
      <p>Şahin, AA muhabirine yaptığı açıklamada, lastiklerin aracın asfaltla iletişimini kuran organlar olduğunu, bu nedenle güvenli sürüşte hayati önem taşıdığını söyledi.</p>
      <h3>''Hamura kesinlikle müdahale edilmemesi gerekli''</h3>
      <p>Standart dışı lastiklerin konforsuz bir sürüş deneyimi dışında ölümlü ve yaralanmalı <a href="https://www.posta.com.tr/haberler/trafik">trafik</a> kazalarına neden olabileceğine işaret eden Şahin, "Lastik hamuru belirli standartlarda üretilir. Hamura kesinlikle müdahale edilmemesi gerekli. Müdahale edilmesi durumunda dengesi bozulduğu için işlevini kaybeder." dedi.</p>
      <p>Şahin, lastikte işlev kaybının trafik güvenliğini olumsuz etkileyeceğini, ayrıca aracın yakıt tüketimini artıracağını dile getirdi.</p>
      <h3>Yapısı incelen lastiğin patlama olasılığı artıyor</h3>
      <p>Dişi açılan lastiğin eskimiş olduğunu, eski lastiğin de özelliklerini kaybettiğini anlatan Şahin, şunları kaydetti:</p>
      <p>"Eskimiş lastik, tarihi geçmiş bayat lastik olur. Bayat lastiğe diş açılsa da işlevini kaybetmiş olur. Duruş mesafesini kaybetmiş olur. Virajlarda tehlikeli olur. Lastik kendini soğutamaz. Lastik soğumazsa patlar. Bu nedenlerle lastiğe kesinlikle müdahale edilmemesi gerekli. Lastiğin direnci azalıyor, yapısı inceliyor. Bu da lastiğin patlama riskini, kaza riskini artırıyor."</p>
      <p>Şahin, bazı sürücülerin, özellikle araç muayenesi öncesi, eskimiş lastiklerine diş ve kanal açtırdığını belirtti. 1,6 milimden fazla diş derinliğine sahip lastiğin muayeneden geçtiğini ifade eden Şahin, bu yönde lastik muayenesinin detaylandırılması, müdahale edilmiş lastiklerin muayeneden geçirilmemesi gerektiğini sözlerine ekledi.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/turkan-soray-ediz-hunu-yalniz-birakmadi-2216968">
          <img src="https://i.pstimaj.com/img/100/180x95/5dc10b6266a97cac341e94a7"/>
        </a>
      </figure>
      <p>
        <a href="https://www.posta.com.tr/turkan-soray-ediz-hunu-yalniz-birakmadi-2216968">1 Türkan Şoray, Ediz Hun'u yalnız bırakmadı</a>
      </p>
      <figure>
        <a href="https://www.posta.com.tr/sila-ve-hazer-amani-ilk-kez-el-ele-2216966">
          <img src="https://i.pstimaj.com/img/100/180x95/5dc10715ae298bf882da1e0b"/>
        </a>
      </figure>
      <p>
        <a href="https://www.posta.com.tr/sila-ve-hazer-amani-ilk-kez-el-ele-2216966">2 Sıla ve Hazer Amani ilk kez el ele</a>
      </p>
      <figure>
        <a href="https://www.posta.com.tr/o-sorular-demet-seneri-kizdirdi-2216965">
          <img src="https://i.pstimaj.com/img/100/180x95/5dc104e2ae298bf8813fe64d"/>
        </a>
      </figure>
      <p>
        <a href="https://www.posta.com.tr/o-sorular-demet-seneri-kizdirdi-2216965">3 O sorular Demet Şener'i kızdırdı</a>
      </p>
      <figure>
        <a href="https://www.posta.com.tr/emre-kaya-chloe-bekar-ama-yengeci-degilim-2216964">
          <img src="https://i.pstimaj.com/img/100/180x95/5dc1009aae298bf882da1e07"/>
        </a>
      </figure>
      <p>
        <a href="https://www.posta.com.tr/emre-kaya-chloe-bekar-ama-yengeci-degilim-2216964">4 Emre Kaya: Chloe bekar ama 'yengeci' değilim</a>
      </p>
      <figure>
        <a href="https://www.posta.com.tr/kira-artisi-ne-kadar-2216961">
          <img src="https://i.pstimaj.com/img/100/180x95/5dc0d591ae298bf7ef986ddc"/>
        </a>
      </figure>
      <p>
        <a href="https://www.posta.com.tr/kira-artisi-ne-kadar-2216961">5 Kira artışı ne kadar?</a>
      </p>
      <figure>
        <a href="https://www.posta.com.tr/girisimciye-kredi-2216960">
          <img src="https://i.pstimaj.com/img/100/180x95/5dc0d54a66a97ca4026210cc"/>
        </a>
      </figure>
      <p>
        <a href="https://www.posta.com.tr/girisimciye-kredi-2216960">6 Girişimciye kredi</a>
      </p>
      <figure>
        <a href="https://www.posta.com.tr/memura-fark-emekliye-zam-2216959">
          <img src="https://i.pstimaj.com/img/100/180x95/5dc0d488ae298bf7ee8caf9f"/>
        </a>
      </figure>
      <p>
        <a href="https://www.posta.com.tr/memura-fark-emekliye-zam-2216959">7 Memura fark emekliye zam</a>
      </p>
      <figure>
        <a href="https://www.posta.com.tr/seda-sayan-gelin-adayini-partide-buldu-2216962">
          <img src="https://i.pstimaj.com/img/100/180x95/5dc0fb9866a97ca2f407be7c"/>
        </a>
      </figure>
      <p>
        <a href="https://www.posta.com.tr/seda-sayan-gelin-adayini-partide-buldu-2216962">8 Seda Sayan gelin adayını partide buldu</a>
      </p>
      <figure>
        <a href="https://www.posta.com.tr/besiktastaki-dehseti-yasatan-sofor-tutuklandi-2216956">
          <img src="https://i.pstimaj.com/img/100/180x95/5dc0d3bf66a97ca2f407be72"/>
        </a>
      </figure>
      <p>
        <a href="https://www.posta.com.tr/besiktastaki-dehseti-yasatan-sofor-tutuklandi-2216956">9 Beşiktaş'taki dehşeti yaşatan şoför tutuklandı</a>
      </p>
      <figure>
        <a href="https://www.posta.com.tr/norm-enderin-mekanin-sahibi-sarkisi-spotifydan-kaldirildi-2216955">
          <img src="https://i.pstimaj.com/img/100/180x95/5dc0d299ae298bf7ef986dd7"/>
        </a>
      </figure>
      <p>
        <a href="https://www.posta.com.tr/norm-enderin-mekanin-sahibi-sarkisi-spotifydan-kaldirildi-2216955">10 Norm Ender'in 'Mekanın Sahibi' şarkısı Spotify'dan kal...</a>
      </p>
    </article>
  </body>
</html>