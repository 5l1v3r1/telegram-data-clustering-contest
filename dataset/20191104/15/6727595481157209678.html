<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/police-again-raid-thaha-home-kozhikkode-uapa454.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T15:29:00+00:00"/>
    <meta property="og:title" content="താഹയുടെ വീട്ടില്‍ വീണ്ടും പരിശോധന നടത്തി പൊലീസ്; പരിശോധന നടത്തിയത് സ്‌പെഷ്യല്‍ ബ്രാഞ്ച് സംഘം"/>
    <meta property="og:description" content="KERALA NEWS UAPA Kerala കോഴിക്കോട്: മാവോയിസ്റ്റ് അനുകൂല ബന്ധം ആരോപിച്ച് പൊലീസ് അറസ്റ്റ് ചെയ്ത താഹയുടെ വീട്ടില്‍ സ്‌പെഷ്യല്‍ ബ്രാഞ്ച് ഉദ്യാഗസ്ഥര്‍ വീണ്ടും പരിശോധന നടത്തി."/>
  </head>
  <body>
    <article>
      <h1>താഹയുടെ വീട്ടില്‍ വീണ്ടും പരിശോധന നടത്തി പൊലീസ്; പരിശോധന നടത്തിയത് സ്‌പെഷ്യല്‍ ബ്രാഞ്ച് സംഘം</h1>
      <address><time datetime="2019-11-04T15:29:00+00:00">04 Nov 2019, 15:29</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: മാവോയിസ്റ്റ് അനുകൂല ബന്ധം ആരോപിച്ച് പൊലീസ് അറസ്റ്റ് ചെയ്ത താഹയുടെ വീട്ടില്‍ സ്‌പെഷ്യല്‍ ബ്രാഞ്ച് ഉദ്യാഗസ്ഥര്‍ വീണ്ടും പരിശോധന നടത്തി.</p>
      <p>താഹയുടെ വീട്ടിലെത്തിയ സംഘം പരിശോധന നടത്തുകയും മാതാപിതക്കളോട് ചോദ്യം ചോദിക്കുകയും ചെയ്ത ശേഷം തിരികെ പോയി.</p>
      <p>താഹയുടെ വീട്ടിലെത്തിയ സംഘം പരിശോധന നടത്തുകയും മാതാപിതാക്കളോട് ചോദ്യം ചോദിക്കുകയും ചെയ്ത ശേഷം തിരികെ പോയി. നേരത്തെ താഹയുടെ വീട്ടില്‍ നിന്നും കണ്ടെടുത്ത മാവോയിസ്റ്റ് വിമര്‍ശന പുസ്തകവും പൊലീസ് തെളിവായെടുത്ത വീഡിയോ പുറത്തുവന്നിരുന്നു. മാര്‍ക്സിസം, സാമ്രാജ്യത്വം, തീവ്രവാദം-സംശയങ്ങള്‍ക്ക് മറുപടി എന്ന പേരുള്ള പുസ്തകമാണ് പൊലീസ് തെളിവായെടുത്തത്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/sajitah-madathil-about-allan-uapa120.html?utm_source=doolnews&amp;utm_medium=related"/>
      </related>
      <p>മാധ്യമപ്രവര്‍ത്തകന്‍ ഒ.അബ്ദുറഹ്മാന്‍ എഡിറ്റ് ചെയത പുസ്തകമാണിത്. അതേസമയം അലന്റെയും താഹയുടെയും ജാമ്യാപേക്ഷ പരിഗണിക്കുന്നത് കോടതി ബുധനാഴ്ചത്തേക്ക് മാറ്റി. പ്രോസിക്യൂഷന്റെയും പ്രതിഭാഗത്തിന്റെയും ആവശ്യപ്രകാരമാണ് ജാമ്യാപേക്ഷ മാറ്റിവെച്ചത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>മാവോയിസ്റ്റ് അനുകൂല ലഘുലേഖ കൈവശം വെച്ചെന്ന് ആരോപിച്ചാണ് കോഴിക്കോട് സ്വദേശികളും സി.പി.ഐ.എം അംഗങ്ങളുമായ അലന്‍ ഷുഹൈബ്, താഹ ഫസല്‍ എന്നിവരെ അറസ്റ്റ് ചെയ്തത്. കോഴിക്കോട് പന്തീരാങ്കാവില്‍ വെച്ചാണ് അലനെ അറസ്റ്റ് ചെയ്തത്. നിയമ വിദ്യാര്‍ഥിയാണ് അലന്‍. അലന്റെ ചെറുവണ്ണൂരിലെ വീട്ടില്‍ പോലീസ് റെയ്ഡ് നടത്തിയിട്ടയിരുന്നു. ജേര്‍ണലിസം വിദ്യാര്‍ത്ഥിയായ താഹ ഫസലും സി.പി.ഐ.എം പ്രവര്‍ത്തകനാണ്.</p>
      <related>
        <a href="https://www.doolnews.com/thaha-mother-jameela-says-about-police-arrest.html?utm_source=doolnews&amp;utm_medium=related"/>
      </related>
      <p>DoolNews Video</p>
      <figure>
        <iframe src="https://www.youtube.com/embed/jIhSJN66mfo" width="527" height="309" data-service="Youtube" scrolling="no"/>
      </figure>
    </article>
  </body>
</html>