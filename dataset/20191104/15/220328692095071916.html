<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/bsp-nadvi-gerb-v-razgrad-kmett-pravi-koalitsiya-s-desnite-405852.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T15:59:42+00:00"/>
    <meta property="og:title" content="БСП надви ГЕРБ в Разград, кметът прави коалиция с десните"/>
    <meta property="og:description" content="Денчо Бояджиев ще управлява общината трети мандат"/>
  </head>
  <body>
    <article>
      <h1>БСП надви ГЕРБ в Разград, кметът прави коалиция с десните</h1>
      <address><time datetime="2019-11-04T15:59:42+00:00">04 Nov 2019, 15:59</time> by <a rel="author">Станка Христова</a></address>
      <p>БСП спечели изборите за кмет в Разград. Кандидатът на столетницата депутатът Денчо Бояджиев победи фаворита на ГЕРБ доктор Валентин Василев и ще управлява общината трети мандат. На балотажа в неделя социалистът взе 54,3% от гласовете на избирателите, докато  досегашният градоначалник получи подкрепа от 42,5%.</p>
      <p>Бояджиев, който обра протестния вот обаче  трудно ще сформира мнозинство в местния парламент. Неговата партия БСП вкара 6 съветници и присъствието й в 33-членния орган на самоуправление е твърде малко. Човекът на БСП вече обяви, че ще покани за коалиционен партньор десните партии, които също имат 6 съветници, но и това няма да е достътъчно.</p>
      <p>В общинския съвет в Разград влязоха 6 политически сили, като ГЕРБ има най-голямата група от 8 съветници. Най-вероятно дали зад Бояджиев ще застане твърдо мнозинство, ще реши ДПС. Движението има 6 представители в раздробения общински съвет и ако Бояджиев получи подкрепа от хората на Карадайъ, ГЕРБ ще мине в опозиция. Ако тази конфигурация не  сработи, работата на местния парламент може да зацикли.</p>
    </article>
  </body>
</html>