<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/u-cherniveckiy-oblasti-106-osib-z-invalidnistyu-znayshli-robotu-379805"/>
    <meta property="og:site_name" content="Погляд"/>
    <meta property="article:published_time" content="2019-11-04T15:56:00+00:00"/>
    <meta property="og:title" content="У Чернівецькій області 106 осіб з інвалідністю знайшли роботу"/>
    <meta property="og:description" content="106 осіб з інвалідністю знайшли роботу у Чернівецькій області"/>
  </head>
  <body>
    <article>
      <h1>У Чернівецькій області 106 осіб з інвалідністю знайшли роботу</h1>
      <h2>Станом на жовтень 2019 року актуальними залишаються 130 вакансій</h2>
      <address>
        <time datetime="2019-11-04T15:56:00+00:00">04 Nov 2019, 15:56</time>
      </address>
      <p>Протягом півріччя 2019 року соціальними послугами Чернівецької обласної служби зайнятості скористалися 809 осіб з інвалідністю, з них 681 особа мала статус безробітного.</p>
      <p>За сприянням служби зайнятості вдалося забезпечити роботою 106 осіб з інвалідністю, в тому числі 86 осіб зі статусом безробітного. Про це повідомляє пресслужба Чернівецької ОДА.</p>
      <p>За відсутності на ринку праці підходящої роботи служба зайнятості сприяє особам з інвалідністю у започаткуванні власної справи, із залученням до участі у семінарах з підприємництва та інформування про можливість розпочати власний бізнес за допомогою грантових коштів через громадські організації – соціальних партнерів. При розгляді питання щодо виплати допомоги по безробіттю одноразово пріоритет надається безробітним, що мають додаткові гарантії у сприянні працевлаштуванню відповідно до статті 14 Закону України «Про зайнятість населення».</p>
      <p>Впродовж січня-вересня 2019  року дві особи з інвалідністю з-поміж безробітних громадян, які перебували на обліку в службі зайнятості, вирішили розпочати власну справу шляхом отримання одноразової виплати допомоги по безробіттю. Обраною сферою діяльності є надання ландшафтних послуг та виробництво меблів.</p>
      <p>Фахівцями служби зайнятості проводиться інформаційна робота з роботодавцями щодо акценту їх уваги на створення нових робочих місць для соціально-незахищених категорій населення, зокрема осіб з інвалідністю. Як результат проведеної роботи впродовж січня-вересня 2019 року шість осіб з інвалідністю працевлаштовані Чернівецькою обласною службою зайнятості на нове робоче місце, за яке щомісяця компенсуються фактичні витрати у розмірі єдиного внеску на загальнообов’язкове державне соціальне страхування шляхом коштів, передбачених у бюджеті Фонду загальнообов’язкового державного соціального страхування на випадок безробіття.</p>
      <p>Проблема працевлаштування осіб з інвалідністю, їх трудової та соціальної адаптації є одним із ключових напрямків роботи служби зайнятості. Фахівці служби у своїй щоденній діяльності намагаються знайти нові шляхи та підходи, які можуть поліпшити ситуацію щодо працевлаштування цієї категорії громадян. Одним із таких шляхів є профорієнтаційні заходи, які проводять профконсультанти для осіб з інвалідністю. Впродовж звітного періоду особам з інвалідністю надано 2852 профорієнтаційні послуги, під час яких надавалася психологічна підтримка та робився акцент на здобуття конкурентної професії. Результатом профорієнтаційної роботи стало проходження професійного навчання 90 осіб з інвалідністю, з них по закінченню навчального процесу 28 осіб працевлаштовані.</p>
      <p>Для додаткового стимулювання мотивації до праці, матеріальної підтримки безробітних Чернівецька обласна служба зайнятості організовує оплачувані громадські роботи та інші роботи тимчасового характеру. За звітний період до тимчасових робіт було залучені 42 безробітних з-поміж осіб з інвалідністю та 43 особи брали участь у громадських роботах.</p>
      <p>Протягом звітного періоду в базі даних служби зайнятості за інформацією роботодавців було 340 вакансій, на які могли бути працевлаштовані особи з інвалідністю в рахунок виконання 4% нормативу, з них 16 – укомплектовані.</p>
      <p>Станом на жовтень 2019 року актуальними залишаються 130 вакансій, на які можливе працевлаштування осіб з інвалідністю.</p>
      <p>З метою забезпечення ефективного працевлаштування окремих категорій зареєстрованих безробітних, успішної їх адаптації та закріплення на робочому місці спеціалістами служби зайнятості здійснюється індивідуальний супровід окремих категорій населення, зокрема осіб з інвалідністю (за їх згодою).</p>
      <p>Так, за 2019 рік індивідуальним супроводом було охоплено 75 осіб з інвалідністю. Під час супроводу з’ясовано, що умови праці та оплата відповідають тим, що були заявлені у вакансіях та в основному задоволені роботою. Крім того, під час супроводу проводиться робота і з роботодавцями щодо покращення умов праці працівників, при можливості запровадження матеріальних стимулів, що у свою чергу мотивуватимуть працівників до кращого виконання своїх обов’язків.</p>
      <related>
        <h4>Схожі записи</h4>
        <a href="https://pogliad.ua/news/bukovina/na-bukovini-99-lyudyam-z-invalidnistyu-vdalosya-znayti-robotu-377783"/>
        <a href="https://pogliad.ua/news/bukovina/8540-bukovinciv-otrimali-robotu-z-pochatku-roku-378934"/>
        <a href="https://pogliad.ua/news/bukovina/na-bukovini-znayshli-robotu-mayzhe-4-tis-zhiteliv-silskoyi-miscevosti-377575"/>
        <a href="https://pogliad.ua/news/bukovina/77-osib-z-invalidnistyu-znayshli-robotu-u-cherniveckiy-oblasti-374823"/>
      </related>
    </article>
  </body>
</html>