<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/70585-Cara-Delevingne-sa-vydala-so-Samsungom-do-vesmiru-a-urobila-si-prvu-SpaceSelfie"/>
    <meta property="og:site_name" content="REFRESHER"/>
    <meta property="article:published_time" content="2019-11-04T15:19:00+00:00"/>
    <meta property="og:title" content="Cara Delevingne sa vydala so Samsungom do vesmíru a urobila si prvú SpaceSelfie"/>
    <meta property="og:description" content="Vďaka projektu SpaceSelfie svoju fotku s našou planétou v pozadí získalo aj množstvo bežných ľudí."/>
  </head>
  <body>
    <article>
      <h1>Cara Delevingne sa vydala so Samsungom do vesmíru a urobila si prvú SpaceSelfie</h1>
      <address><time datetime="2019-11-04T15:19:00+00:00">04 Nov 2019, 15:19</time> by <a rel="author">Matej Krajčovič</a></address>
      <p>
        <b>Vďaka projektu SpaceSelfie svoju fotku s našou planétou v pozadí získalo aj množstvo bežných ľudí.</b>
      </p>
      <p>Samsung si tento rok pripomína 50. výročie od založenia svojej divízie pre spotrebiteľskú elektroniku a 50 rokov je to aj od pristátia ľudskej posádky na povrchu <b>Mesiaca počas misie</b> <b>Apollo 11</b>. Na lunárny povrch vtedy ako prvý zoskočil <i>Neil Armstrong</i> a na Zem vyslal svoju pamätnú vetu:<i> „Je to malý krok pre človeka, ale obrovský skok pre ľudstvo.“</i></p>
      <p>Technologická spoločnosť sa tieto míľniky rozhodla spojiť. Pripravila unikátny projekt <b><a href="https://samsung-spaceselfie.com/sk/sk/">SpaceSelfie</a></b> a v Londýne zorganizovala <b>večierok plný hviezd,</b> zameraný na budúcnosť a obľúbené sociálne siete.</p>
      <figure>
        <img src="https://i.refresher.sk/public/matejkrajcovic/samusng_space_selfie/Samsung_SpaceSelfie_visual_1a.jpg"/>
        <figcaption>
          <cite>Samsung.com</cite>
        </figcaption>
      </figure>
      <p>Samsung sa rozhodol, že šancu <b>dostať sa do vesmíru</b>, dá každému. Aspoň prostredníctvom fotografie. Použil na to špeciálny balón a smartfón <a href="https://www.samsung.com/sk/smartphones/galaxy-s10/">Samsung Galaxy S10 5G</a>, na ktorom bežala špeciálna aplikácia.</p>
      <p>Mobil vyletel do výšky 19 800 m n. m. a na displeji začal zobrazovať <b>selfies</b>, ktoré použivatelia mohli nahrať na<a href="https://samsung-spaceselfie.com/sk/sk/"> webovú stránku projektu</a>. Špeciálna kamera ich potom nasnímala tak, aby sa za tvárami záujemcov objavila takmer celá Zem. Výsledok ako z inej planéty sa následne každému vrátil na jeho e-mailovú adresu. <b>Takúto možnosť využili desaťtisíce záujemcov z celého sveta. </b></p>
      <figure>
        <img src="https://i.refresher.sk/public/matejkrajcovic/samusng_space_selfie/cara_selfie1_1.jpg"/>
        <figcaption>
          <cite>Samsung.com</cite>
        </figcaption>
      </figure>
      <p>Tvárou kampane sa na úvodnom večierku stala herečka a modelka <b>Cara Delevingne</b>. Selfie 27-ročnej Britky s prilbou pre astronautov a rukou zdvihnutou na znamenie mieru bola úplne prvá, ktorá sa do vesmíru dostala. </p>
      <p>Nasledovali fotografie od bežných ľudí, ale aj selfie, ktorú si Cara spravila s ostatnými účastníkmi podujatia. Nechýbal taliansky rapper Fedez, dídžejka Clara Amfo z BBC Radio 1 a Carina priateľka Ashley Benson. </p>
      <figure>
        <img src="https://i.refresher.sk/public/matejkrajcovic/samusng_space_selfie/group_selfie.jpg"/>
        <figcaption>
          <cite>Samsung.com</cite>
        </figcaption>
      </figure>
      <p>„<i>Je mi cťou byť priekopníčkou SpaceSelfie spoločnosti Samsung. Na oslavu som chcela poslať prvú skupinovú selfie do vesmíru. Nemôžem sa dočkať, až sa k nám moji fanúšikovia vo vesmíre pripoja a sami ku SpaceSelfie priložia ruky,</i><i>“ </i>povedala<b> Cara Delevingne </b>ešte pred štartom projektu. </p>
      <p>  </p>
      <figure>
        <img src="https://i.refresher.sk/public/matejkrajcovic/samusng_space_selfie/SK_SpaceSelfieInfographic1%5B2%5D.jpg"/>
        <figcaption>
          <cite>Samsung.com</cite>
        </figcaption>
      </figure>
      <p>Telefón musel počas letu zvládnuť náročné striedanie teplôt v rozmedzí +40 až -60°C. Štartoval totiž z Južnej Dakoty v USA a cestou nahor ho mohol zastihnúť dážď aj mráz.</p>
      <p><b>Samsung Galaxy S10 5G</b> je však <b>vodeodolný</b> a zvládne aj stratosferický tlak 0,0056 barov.</p>
      <figure>
        <img src="https://i.refresher.sk/public/matejkrajcovic/samusng_space_selfie/stanovistia.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>Návštevníci akcie sa mohli odfotiť na niekoľkých zaujímavých stanovištiach, okrem toho ale dostali príležitosť vidieť aj ďalšie technologické hračky od Samsungu.</p>
      <p>Nechýbal <b>Samsung Galaxy Note 10</b> s dotykovým perom S Pen, tablety, skladací Galaxy Fold, VR okuliare pre virtuálnu realitu, QLED televízory či smart hodinky zo série Galaxy Watch.</p>
      <figure>
        <img src="https://i.refresher.sk/public/matejkrajcovic/samusng_space_selfie/IMG_7F8E71E91D66-1.jpeg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <p>Viac informácií o projekte nájdeš na <a href="https://refresher.sk/Samsung-spaceselfie.com">samsung-spaceselfie.com</a>.</p>
      <figure>
        <img src="https://i.refresher.sk/public/matejkrajcovic/samusng_space_selfie/space_selfie_fon.jpg"/>
        <figcaption>
          <cite>Matej Krajčovič / REFRESHER</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/34822-Povrch-Mesiaca-vo-vysokych-detailoch-zo-zaberov-astronautov-misie-Apollo-11-odkryva-vsetku-svoju-krasu"/>
        <a href="https://refresher.sk/68096-Samsung-predstavil-nove-vlajkove-lode-Galaxy-Note-10-a-10"/>
        <a href="https://refresher.sk/76207-O2-ma-nove-Smart-pausaly-Rozdava-10-GB-dat-pre-Instagram-a-predplatne-na-streamovacie-sluzby"/>
        <a href="https://refresher.sk/76096-Je-iPhone-prilis-drahy-Apple-zvazuje-moznost-ponukat-svoj-smartfon-za-mesacne-predplatne"/>
        <a href="https://refresher.sk/75016-Samsung-ukaze-vecko-so-skladacim-displejom-Reaguje-tak-na-Motorolu"/>
        <a href="https://refresher.sk/70697-Youtuber-porovnava-rovnake-fotky-z-iPhone-11-Pro-a-fotoaparatu-za-7tisic-eur-Spoznas-rozdiel"/>
        <a href="https://refresher.sk/70615-TikTok-vraj-predstavuje-bezpecnostne-riziko-Vlastni-ho-cinska-firma-upozornuju-senatori-v-USA"/>
        <a href="https://refresher.sk/70599-Skladacie-smartfony-Tento-prototyp-od-TCL-je-ako-harmonika"/>
      </related>
    </article>
  </body>
</html>