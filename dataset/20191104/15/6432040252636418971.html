<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615529,Dwoch-obywateli-Niemiec-nielegalnie-przekroczylo-granice-panstwowa-bo-chcieli-sobie-zrobic-selfie.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-04T15:08:03+00:00"/>
    <meta property="og:title" content="Dwóch obywateli Niemiec nielegalnie przekroczyło granicę państwową, bo... chcieli sobie zrobić selfie"/>
    <meta property="og:description" content="W sobotę (2 listopada) funkcjonariusze Straży Granicznej podczas kontroli pasa drogi granicznej, ujawnili ślady przekroczenia granicy państwowej przez dwie osoby z Polski do Rosji i z powrotem. Natychmiast rozpoczęto poszukiwania sprawców."/>
  </head>
  <body>
    <article>
      <h1>Dwóch obywateli Niemiec nielegalnie przekroczyło granicę państwową, bo... chcieli sobie zrobić selfie</h1>
      <address>
        <time datetime="2019-11-04T15:08:03+00:00">04 Nov 2019, 15:08</time>
      </address>
      <p>
        <b>W sobotę (2 listopada) funkcjonariusze Straży Granicznej podczas kontroli pasa drogi granicznej, ujawnili ślady przekroczenia granicy państwowej przez dwie osoby z Polski do Rosji i z powrotem. Natychmiast rozpoczęto poszukiwania sprawców.</b>
      </p>
      <p>Zatrzymano dwóch obywateli Niemiec. Turyści przyznali, że nie zwracając uwagi na tablice informacyjne i oznaczenia, przekroczyli granicę polsko-rosyjską w niedozwolonym miejscu. Mężczyźni złamali przepisy tylko po to, by zrobić sobie zdjęcia i zobaczyć jak wygląda zewnętrzna granica Unii Europejskiej.<br/><br/>Funkcjonariusze Straży Granicznej za nielegalne przekroczenie granicy państwowej i selfie ze słupami granicznymi w tle, ukarali niemieckich turystów mandatami karnymi w kwocie po 1 000 zł każdy.<br/><br/>Źródło: <i>W-MOSG</i></p>
    </article>
  </body>
</html>