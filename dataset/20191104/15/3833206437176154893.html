<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Neveroyatno-priyatno-vreme-utre-911145"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T15:28:00+00:00"/>
    <meta property="og:title" content="Невероятно приятно време утре!"/>
    <meta property="og:description" content="През нощта на места в планинските райони ще превали, но от запад облачността бързо ще се разкъсва и ..."/>
  </head>
  <body>
    <article>
      <h1>Невероятно приятно време утре!</h1>
      <address>
        <time datetime="2019-11-04T15:28:00+00:00">04 Nov 2019, 15:28</time>
      </address>
      <p>През нощта на места в планинските райони ще превали, но от запад облачността бързо ще се разкъсва и намалява и до сутринта над по-голямата част от страната ще се изясни. Вятърът ще е югозападен и ще отслабне. Минималните температури ще са от 5-6° на места в западните райони, до 15-16° по морския бряг.</p>
      <p>Утре ще е слънчево и ще остане топло за сезона. Повече облаци ще има сутринта над източните райони. Вятърът ще се задържи от югозапад и ще е слаб, в планинските райони – до умерен. Максимални температури между 20° и 25°.</p>
      <p>Над планините ще е слънчево. Ще духа до умерен, по високите и открити части и временно силен запад-северозападен вятър. Максимална температура на височина 1200 метра – около 18°, на 2000 метра – около 11°.</p>
      <p>Над Черноморието ще е предимно слънчево, с по-значителна облачност в сутрешните часове. Ще духа слаб до умерен югозападен вятър. Максимални температури на въздуха между 21° и 24°. Температурата на морската вода е 17°. Вълнението на морето преди обяд ще е 3 бала, след пладне ще отслабне, в повечето райони до 2 бала.</p>
      <p>На 05.11.2019 слънцето ще изгрее в 07:05 часа и ще залезе в 17:15 часа. Продължителност на деня 10:10 часа.</p>
    </article>
  </body>
</html>