<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/tilky_nazvoyu_byudzhetu_sytuatsiyu_v_ukraini_ne_vypravysh__korolevska_1683309"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T15:15:00+00:00"/>
    <meta property="og:title" content="Тільки назвою бюджету ситуацію в Україні не виправиш, - Королевська"/>
    <meta property="og:description" content="Народна депутатка України від фракції &quot;Опозиційної платформи – За життя&quot; Наталія Королевська розповіла, чи можливий бюджет розвитку країни та безпеки людей, про який говорить прем'єр-міністр Олексій Гончарук."/>
  </head>
  <body>
    <article>
      <h1>Тільки назвою бюджету ситуацію в Україні не виправиш, - Королевська</h1>
      <address>
        <time datetime="2019-11-04T15:15:00+00:00">04 Nov 2019, 15:15</time>
      </address>
      <p>
        <b>Народна депутатка України від фракції "Опозиційної платформи – За життя" Наталія Королевська розповіла, чи можливий бюджет розвитку країни та безпеки людей, про який говорить прем'єр-міністр Олексій Гончарук.</b>
      </p>
      <p>Про це вона сказала під час брифінгу, який транслював телеканал <a href="https://zik.ua/">ZIK</a>.</p>
      <p>"Може, і нам приємно, що прем'єр інколи читає наші пресрелізи, очевидно. Тому що ми сказали, що необхідно створити баланс воєнної і людської безпеки. Тому що, якщо весь бюджет буде направлений виключно на підтримку воєнної безпеки, але при цьому не будуть фінансуватися належним чином школи, лікарні, соціальний захист людей, пенсії, виплати, то сьогодні при тій колосальній міграції, яка є в країні, при тій, на жаль, смертності, яка перевищує народжуваність, ми побачимо те, що з країни просто поїдуть люди або не будуть народжуватися. І захищати в кінці кінців буде нікого. Тому, можливо, він вже думає над тим, як захищати людей, але тут головне треба зрозуміти, що цей захист повинен бути в бюджеті на 2020 рік, який має бути повністю сформульовано починаючи від дохідної і видаткової частини. Що без підняття пенсій, без підняття соціальних виплат, без виконання рішень Конституційного суду, без виконання законів України, підвищення зарплат лікарям, вчителям, держслужбовцям, працівникам соціальної сфери, що без комплексного вирішення соціалізації країни, тільки назвою бюджету ситуацію не виправиш. А відповідно до цього треба давати економічний фундамент", - зазначила Королевська.</p>
      <p>Також нардеп додала, що саме команда "Опозиційної платформи – За життя" запропонувала "під економічний" фундамент.</p>
      <p>"Це, в першу чергу, звісно, сьогодні питання щодо реінтеграції Донбасу, повернення миру. Тому що сьогодні без того, щоб забрати економічну блокаду, щоб сьогодні не почати відновлювати повномасштабні ринки зі всіма нашими сусідами, ми не зможемо відновити наш економічний баланс. Без перегляду угоди з нашими кредиторами, тому що ми ж розуміємо, що кредити зараз набирають такими темпами, що просто країна ще такого не бачила. Що без реструктуризації зовнішньої заборгованості, без перегляду угоди з ЄС, тому що ми не отримали достатньо квот для наших ринків, ми не отримаємо додаткового стимулу для економічного відновлення. Тому бюджет 2020 року повинен бути комплексним документом, дорожньою картою економічного і соціального відновлення", - наголосила Наталія Королевська.</p>
      <figure>
        <iframe src="https://www.youtube.com/embed/q6P8Ub4E4eE" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/11/04/goncharuk_u_proiekti_lerzhbyudzhetu2020_zakladeno_bagato_innovatsiynyh_1683031">Нагадаємо</a>, раніше прем’єр-міністр України Олексій Гончарук заявив, що у проєкті закону про Державний бюджет на 2020 рік, який уряд погодив до другого читання, багато інноваційних речей, в яких закладена капіталізація зростання. </p>
      <related>
        <h4>читайте також</h4>
        <a href="https://zik.ua/news/2019/11/04/korolevska_my_zareiestruvaly_zakonoproiekt_pro_vidminu_nyzky_norm_osvitnoi_1683301"/>
        <a href="https://zik.ua/news/2019/10/31/my_vvazhaiemo_shcho_ne_varto_zbilshuvaty_podatky_pid_kozhen_byudzhet__1680745"/>
        <a href="https://zik.ua/news/2019/10/30/haos_i_manipulyatsiya_suspilnoyu_dumkoyu__korolevska_pro_zasidannya_agrarnogo_1680117"/>
        <a href="https://zik.ua/news/2019/10/03/soromno_koly_za_rik_proponuyut_pidnyaty_pensii_na_3_dolary__korolevska_1660215"/>
      </related>
    </article>
  </body>
</html>