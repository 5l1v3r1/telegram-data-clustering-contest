<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-zaliznici-pid-kijevom-yunak-otrimav-50-opikiv-tila-637620.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T15:47:25+00:00"/>
    <meta property="og:title" content="На залізниці під Києвом юнак отримав 50% опіків тіла"/>
    <meta property="og:description" content="Лікарі ввели підлітка у медикаментозну кому"/>
  </head>
  <body>
    <article>
      <h1>На залізниці під Києвом юнак отримав 50% опіків тіла</h1>
      <address>
        <time datetime="2019-11-04T15:47:25+00:00">04 Nov 2019, 15:47</time>
      </address>
      <h4>Лікарі ввели підлітка у медикаментозну кому</h4>
      <p>На залізничному вокзалі у Броварах 15-річний юнак отримав 50 відсотків опіків тіла.</p>
      <p>Працівники ювенальної превенції та слідчі Броварського району з’ясовують усі обставини події. Про це <a href="https://kv.npu.gov.ua/news/diti/u-brovarax-15-richnij-yunak-otrimav-50-vidsotkiv-opikiv-tila/">повідомляє</a> пресслужба Головного управління Нацполіції в Київській області.</p>
      <p>За попередньою інформацією, хлопець намагався перелізти через вантажний вагон на залізничному вокзалі міста. По допомогу потерпілий самотужки звернувся до працівників станції, вони і викликали правоохоронців та швидку медичну допомогу.</p>
      <p>Наразі підліток знаходиться у медикаментозній комі. Згодом його буде перенаправлено до столичного опікового відділення.</p>
      <p>Поліція Київщини звертається до усіх громадян із закликом дотримуватися правил безпеки життєдіяльності, нагадує про необхідність переходити залізничні колії у встановлених місцях, а також закликає батьків та педагогів проводити відповідні роз’яснювальні бесіди із дітьми.</p>
      <p>Нагадаємо, у жовтні на залізничному вокзалі м. Бородянка <a href="https://glavcom.ua/kyiv/news/na-kijivshchini-pyaniy-molodik-virishiv-ekstremalno-rozvazhitis-vidershis-na-potyag-634649.html">чоловік видерся на вагон і його вдарило струмом.</a></p>
      <p>Як з'ясувалося, будучи напідпитку, 29-річний молодик вирішив екстремально розважитися. Утім, він не розрахував свої сили. Будучи у стані алкогольного сп’яніння, зачепився за дроти під високою напругою та не втримався на ногах. </p>
      <related>
        <a href="https://glavcom.ua/news/u-sumah-rozlyucheni-pasazhiri-zablokuvali-zaliznichnu-koliyu--629596.html"/>
      </related>
    </article>
  </body>
</html>