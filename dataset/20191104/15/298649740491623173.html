<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/04/arcelor-mittal-se-ne-va-il-governo-la-convoca-no-alla-chiusura-top10_20191104_165842/"/>
    <meta property="og:site_name" content="Askanews"/>
    <meta property="article:published_time" content="2019-11-04T15:58:42+00:00"/>
    <meta property="og:title" content="Arcelor Mittal se ne va, il governo la convoca. “No alla chiusura”"/>
    <meta property="og:description" content="Roma, 4 nov. (askanews) – Il governo non consentirà la chiusura dell’ex Ilva. Lo affermano fonti di governo, specificando che non esistono i presupposti giuridici. L’esecutivo convocherà immediatamente ArcelorMittal. Nel pomeriggio è stato convocato d’urgenza al Mise un vertice dopo la rinuncia comunicata da ArcelorMittal all’acquisizione degli stabilimenti Ex Ilva. Intanto sono partite le polemiche […]"/>
  </head>
  <body>
    <article>
      <h1>Arcelor Mittal se ne va, il governo la convoca. “No alla chiusura”</h1>
      <h2>Vertice al ministero. Il nodo copertura giuridica</h2>
      <address>
        <time datetime="2019-11-04T15:58:42+00:00">04 Nov 2019, 15:58</time>
      </address>
      <figure>
        <img src="http://www.askanews.it/wp-content/uploads/2019/11/20191104_165834_79AC339A.jpg"/>
      </figure>
      <p>Roma, 4 nov. (askanews) – Il governo non consentirà la chiusura dell’ex Ilva. Lo affermano fonti di governo, specificando che non esistono i presupposti giuridici. L’esecutivo convocherà immediatamente ArcelorMittal. Nel pomeriggio è stato convocato d’urgenza al Mise un vertice dopo la rinuncia comunicata da ArcelorMittal all’acquisizione degli stabilimenti Ex Ilva.</p>
      <p>Intanto sono partite le polemiche politiche e le prese di posizione sindacali. Tra le molte, “una decisione che assume un carattere grave per le conseguenze industriali, occupazionali e ambientali”. Così Francesca Re David, leader della Fiom, ha commentato la decisione di ArcelorMittal di comunicare ai commissari la volontà di recedere dal contratto di affitto e successivo acquisto condizionato dei rami d’azienda dell’ex Ilva. “Il comportamento del Governo è contraddittorio e inaccettabile – ha spiegato – con il Conte 1 ha introdotto la tutela penale parallela agli investimenti e con il Conte 2 ha cancellato la stessa norma dando all’azienda l’alibi per arrivare a questa decisione. L’incontro con il Governo, che chiediamo da settimane, diventa ormai urgentissimo”.</p>
      <p>Il gigante dell’acciaio indo europeo ArcelorMittal ha annunciato oggi il ritiro dalla ex Ilva di Taranto. Con una nota, la società ha reso noto di aver inviato ai Commissari straordinari di Ilva “una comunicazione di recesso dal contratto o risoluzione dello stesso” riguardo l’affitto e il successivo acquisto condizionato dei rami d’azienda di Ilva e di alcune sue controllate.</p>
      <p>Int2</p>
    </article>
  </body>
</html>