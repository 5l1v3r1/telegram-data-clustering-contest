<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544913.html/%D8%A7%D8%B9%D8%AA%D9%85%D8%A7%D8%AF-%D8%A8%D9%87-%D8%AF%D8%B4%D9%85%D9%86-%D8%AE%D8%B7%D8%A7%DB%8C-%D8%B1%D8%A7%D9%87%D8%A8%D8%B1%D8%AF%DB%8C-%D8%A7%D8%B3%D8%AA--%D9%85%D8%B1%D8%AF%D9%85-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%B1%D8%A7-%D8%A8%D8%A7-%D9%87%DB%8C%DA%86-%DA%86%DB%8C%D8%B2-%D9%85%D8%B9%D8%A7%D9%85%D9%84%D9%87-%D9%86%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T15:33:00+00:00"/>
    <meta property="og:title" content="اعتماد به دشمن خطای راهبردی است/ مردم انقلاب اسلامی را با هیچ چیز معامله نمی‌کنند"/>
    <meta property="og:description" content="حجت‌الاسلام احمدزاده با بیان اینکه اعتماد به دشمن خطای راهبردی است، گفت: رهبر معظم انقلاب بارها در این مورد هشدار داده اند لذا باید درسهای تاریخی مطالعه شود و بررسی شود هر کجا به دشمن اعنماد شد چه نتایج و دستاوردی جز شکست داشته است."/>
  </head>
  <body>
    <article>
      <h1>اعتماد به دشمن خطای راهبردی است/ مردم انقلاب اسلامی را با هیچ چیز معامله نمی‌کنند</h1>
      <h2>مدیرکل اوقاف و امور خیریه خراسان رضوی:</h2>
      <address>
        <time datetime="2019-11-04T15:33:00+00:00">04 Nov 2019, 15:33</time>
      </address>
      <p>حجت‌الاسلام احمدزاده با بیان اینکه اعتماد به دشمن خطای راهبردی است، گفت: رهبر معظم انقلاب بارها در این مورد هشدار داده اند لذا باید درسهای تاریخی مطالعه شود و بررسی شود هر کجا به دشمن اعنماد شد چه نتایج و دستاوردی جز شکست داشته است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ حجت‌الاسلام محمد احمدزاده، مدیرکل اوقاف و امور خیریه خراسان رضوی در گفت‌وگو با <a href="http://sobhtoos.ir/">صبح‌توس</a>، در حاشیه بازدید از غرفه صبح توس در نمایشگاه بین المللی اظهار کرد: درس طول تاریخ است که هر کجا انسان به دشمن اعتماد کند حتما ضربه خواهد خورد.</p>
      <p>وی افزود: آمریکا نماد خباثت و دشمنی برجسته است و البته هر جا به هر دشمنی اعتماد شود از کوتاه نگری ما است که به دشمن اعتماد شود تا او برای کشور قدمی بردارد.</p>
      <p>مدیرکل اوقاف و امور خیریه خراسان رضوی گفت: نباید از دشمن انتظار داشت که از دشمنی خود کم کند چراکه همه دشمنی آمریکا در ذات خودش است و خباثت در ذات آمریکا غیر قابل جدایی از آن است.</p>
      <p>وی افزود: نوع نکاه و حکومت آمریکا جز در استعمارگری و بهره کشی از ملت ها کاربرد دیگری ندارد و انتظار دیگری از حکومت استکباری و استعماری آمریکا نداریم.</p>
      <p>حجت‌الاسلام احمدزاده با بیان اینکه اعتماد به دشمن خطای راهبردی است تصریح کرد: رهبر معظم انقلاب بارها پدرانه و ناصحانه بر اساس تاریخ و حقیقت وجودی مستکبران در این مورد هشدار داده اند لذا باید درسهای تاریخی مطالعه شود و بررسی شود هر کجا به دشمن اعنماد شد چه نتایج و دستاوردی جز شکست داشته است.</p>
      <p>وی افزود: مصدق نهایت اعتماد را به امریکا کرد چه دستاوردی داشت؟ نباید تصور شود امروز دشمن اگر لبخند می زند نیات خیری دارند بلکه پشت این لبخند خنجر و حیله است و به تعبیر قرآن دشمن می خواهد شما از سلاح خودتان غافل شوید و به شما حمله کنند.</p>
      <p>مدیرکل اوقاف و امور خیریه خراسان رضوی خاطرنشان کرد: حضور مردم در این راهپیمایی به دشمن این پیام را دارد که ملت ایران بیدار هستند و انقلاب اسلامی را با هیچ چیز معامله نمی کنیم و پای خون شهدا ایستادیم.</p>
      <p>وی با اشاره به اینکه امنیت و سرافرازی کشور سرمایه کمی نیست، افزود: هر کسی از کشورهای مختلف منطقه با نگاه احترام آمیز و عزتمندی به ایرانیان توجه می کنند چراکه ایران اسلامی در برابر استکبار سر خم نکرده است.</p>
      <p>حجت‌الاسلام احمدزاده گفت: پیام راهپیمایی 13 آبان به مسئولان داخلی و تصمیم گیران این است مردم پشتوانه مسئولان هستند و از قلدری های دشمن نباید ترسید و مردم هر ساله این پیام در شرایط مختلف ارائه کرده‌اند و پای آرمان های امام و رهبری ایستادگی کرده ایم و سیاست های مسئلان باید بر اساس مردم تنظیم شود.</p>
      <figure>
        <img src="http://newsroom.dana.ir/content/upload/e05ff67a-6a8d-4a61-9829-cf494ee7eba8.jpg"/>
      </figure>
      <p>انتهای پیام/</p>
    </article>
  </body>
</html>