<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/niko-kovac-nie-jest-juz-trenerem-bayernu-ostatnia-przemowa-chorwackiego-szkoleniowca-do-zawodnikow,982810.html"/>
    <meta property="og:site_name" content="TVN24"/>
    <meta property="article:published_time" content="2019-11-04T15:58:00+00:00"/>
    <meta property="og:title" content="&quot;Bild&quot; ujawnia ostatnią przemowę Kovaca. &quot;Nie słuchacie&quot;"/>
    <meta property="og:description" content="Niemieckie media żyją zwolnieniem Niko Kovaca z funkcji trenera Bayernu Monachium. W poniedziałek Bild opublikował treść przemówienia z ostatniego treningu poprowadzonego przez Chorwata. Piłkarzom ..."/>
  </head>
  <body>
    <article>
      <h1>"Bild" ujawnia ostatnią przemowę Kovaca. "Nie słuchacie"</h1>
      <address>
        <time datetime="2019-11-04T15:58:00+00:00">04 Nov 2019, 15:58</time>
      </address>
      <slideshow>
        <figure>
          <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/f9f4cf36-f516-4fb8-a663-176e80222253.jpg?type=1&amp;srcmode=0&amp;srcx=0/1&amp;srcy=19/25&amp;srcw=99/100&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/ff235913-f173-4203-a8f2-285f62a22c98-480p.mp4" autoplay="" loop=""/>
          <figcaption>Bayern zwolnił Niko Kovaca</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a9d286b4-8a2b-44dd-8e4a-43e62c620386-480p.mp4"/>
          <figcaption>Gol Roberta Lewandowskiego w meczu z Eintrachtem Frankfurt</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/57b132da-e79e-11e9-ae59-0050569bf40f-480p.mp4"/>
          <figcaption>Gol Roberta Lewandowskiego w meczu Bayernu z Hoffenheim</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/f22e4747da1aa27e363d86d40ff442fe/903d05c6-5c5b-4ab7-9365-31c8fe4d78f6-480p.mp4"/>
          <figcaption>Pudło i gol Roberta Lewandowskiego w meczu z Paderborn</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/1a7dd07c-d721-11e9-9cc3-0050569b018a-480p.mp4"/>
          <figcaption>Gol Lewandowskiego w meczu z Lipskiem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/136f951362dab62e64eb8e841183c2a9/11b28516-180f-4b06-8b70-934701ecb17d-480p.mp4"/>
          <figcaption>Robert Lewandowski przymierzył z rzutu wolnego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8d55a249e6baa5c06772297520da2051/0a69784e-ec98-4b0a-8460-ca7c5bebec36-480p.mp4"/>
          <figcaption>Bayern - Mainz 6:1. Gol Lewandowskiego</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/92229dc7-4b6f-4031-99b2-ac441450310b-480p.mp4"/>
          <figcaption>Lewandowski i hat-trick z Schalke</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1e913e1b06ead0b66e30b6867bf63549/e91a25fe-c0a9-11e9-a3ea-0050569b018a-480p.mp4"/>
          <figcaption>Dwa gole Lewandowskiego z Herthą</figcaption>
        </figure>
        <figcaption>Niko Kovac nie jest już trenerem Bayernu Monachium Foto: Getty Images | Video: Eurosport</figcaption>
      </slideshow>
      <h3>Niemieckie media żyją zwolnieniem Niko Kovaca z funkcji trenera Bayernu Monachium. W poniedziałek "Bild" opublikował treść przemówienia z ostatniego treningu poprowadzonego przez Chorwata. Piłkarzom mistrzów Niemiec mocno się dostało.</h3>
      <p>
        <b>
          <a href="https://eurosport.tvn24.pl/pilka-nozna,105/player.pl">Mecze ligi niemieckiej można oglądać na kanałach ELEVEN SPORTS w player.pl</a>
        </b>
      </p>
      <p>Trzęsienie w Bayernie nastąpiło po sobotniej, kompromitującej porażce 1:5 z Eintrachtem Frankfurt. Ten wynik przelał czarę goryczy i w niedzielę klub poinformował, że <b><a href="https://eurosport.tvn24.pl/pilka-nozna,105/niko-kovac-zwolniony-z-bayernu-monachium-bundesliga,982667.html">Kovac nie jest już trenerem monachijczyków</a>.</b></p>
      <h3>Wytknął indywidualne błędy</h3>
      <p>Kilka godzin przed ogłoszeniem decyzji Chorwat poprowadził jeszcze trening. Po nim zebrał swoich piłkarzy i wygłosił 20-minutowe przemówienie. Owijania w bawełnę nie było - Kovac zaprezentował zawodnikom 25 sytuacji z kompromitującej porażki i, nie unikając personaliów, wytykał błędy.</p>
      <related>
        <a href="https://eurosport.tvn24.pl/pilka-nozna,105/kolejka-do-lawki-bayernu-najwieksze-szanse-daje-sie-holendrowi,982705.html"/>
      </related>
      <p>- Zbyt łatwo tracisz piłki - złościł się na Serge'a Gnabry'ego. - Kingsley, stoisz, kiedy Thomas walczy - zwrócił się do drugiego ze skrzydłowych Kingsleya Comana, porównując go do Thomasa Muellera. Thiago Alcantara usłyszał, że nie może być tak "niepewny", a Jerome Boateng, że na boisku musi być "mądrzejszy". Ten ostatni zarzut jest nawiązaniem do sytuacji, kiedy obrońca faulował rywala biegnącego w kontrze i już w 8. minucie osłabił zespół, otrzymując czerwoną kartkę.</p>
      <p>Jednym z niewielu oszczędzonych był Robert Lewandowski, który znajduje się w kapitalnej formie i to on w sobotę strzelił jedynego gola dla Bayernu.</p>
      <p>Jak zaznacza "Bild", wysłuchujący tyrady Kovaca piłkarze Bayernu wyglądali na wyraźnie zakłopotanych.</p>
      <p>- Nie słuchacie. Dyskutujemy o pewnych rzeczach, trenujemy je, a wy zupełnie nie stosujecie tego w trakcie meczu - rzucił na koniec były już trener Bayernu.</p>
      <p>W nadchodzących meczach, z Olympiakosem Pireus w Lidze Mistrzów i Borussią Dortmund w Bundeslidze, drużynę poprowadzi dotychczasowy asystent Kovaca Hans Flick.</p>
      <p>Autor: pqv/TG / Źródło: eurosport.pl, bild.de</p>
    </article>
  </body>
</html>