<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191104-zasidannya-komisiyi-ukrayina-nato-kurjozy-ta-prychyna-vizytu-stoltenberga-do-odesy/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T15:46:59+00:00"/>
    <meta property="og:title" content="Засідання комісії Україна-НАТО. Курйози та причина візиту Столтенберга до Одеси"/>
    <meta property="og:description" content="Військові кораблі НАТО вже біля Одеси. Це могло бути яскравим заголовком для російської пропаганди."/>
  </head>
  <body>
    <article>
      <h1>Засідання комісії Україна-НАТО. Курйози та причина візиту Столтенберга до Одеси</h1>
      <address>
        <time datetime="2019-11-04T15:46:59+00:00">04 Nov 2019, 15:46</time>
      </address>
      <p>Військові кораблі НАТО вже біля Одеси. Це могло бути яскравим заголовком для російської пропаганди.</p>
      <p>Але усе прозаїчніше: чотири мінні тральщики Альянсу прибули сюди із дружнім візитом. Це символічний супровід Генсека НАТО.  Судна перебуватимуть у порту протягом тижня. А далі повернуться на свої звичні патрульні позиції у Середземному морі.</p>
      <p><b>Сторони зустрілись там, де їхні безпекові інтереси збігаються</b>: на південно-східному фланзі з Росією. Два з чотирьох кораблів належать Болгарії та Румунії. Країнам-учасникам НАТО, для яких ситуація у Чорноморському регіоні важлива так само, як і для України.</p>
      <p>Російський спрут розпластав свої щупальці вже майже на чверть площі Чорного моря, заблокувавши судноплавні шляхи до Болгарії, Грузії, Румунії та України.</p>
      <p><b>Читайте:</b> <a href="https://fakty.com.ua/ua/ukraine/20191031-nato-na-vashomu-botsi-klyuchovi-tezy-vystupu-stoltenberga-v-radi/">НАТО на вашому боці – ключові тези виступу Столтенберга в Раді</a></p>
      <p>За даними військових експертів нещодавно Міноборони РФ закупило спеціальні безпілотники для розвідки та патрулювання окупованого півострова. Це дозволило взяти під контроль значну частину акваторії.</p>
      <p>Тому Альянс зацікавлений у розширенні своєї присутності в регіоні за рахунок співпраці з Україною. Нині він <b>допомагає нам покращити військово-морські системи командуванн</b>я та управління і вдосконалити логістику та кібербезпеку. А відтепер і залучатиме українських кадетів для практики на військових кораблях країн НАТО. Пообіцяв Генсек одеським курсантам.</p>
      <blockquote>Після Одеси Єнс Столтенберг відвідав Київ.</blockquote>
      <p>Зустріч почалась з курйозу. На засіданні комісії Україна-НАТО першим взяв слово Генсек, але по закінченню своєї промови забув, що зі вступним словом мав виступити і президент.</p>
      <p>На засіданні комісії 29 послів країн-членів НАТО та представник Північної Македонії, яка незабаром стане тридцятим учасником Альянсу. Президент заявив, що Україна не лише споживач, але і постачальник безпеки та ефективності НАТО.</p>
      <figure>
        <iframe src="https://www.youtube.com/embed/E1hCTDn8urk" width="560" height="315" data-service="Youtube" scrolling="no"/>
      </figure>
      <p>Свій візит Генсек закінчив промовою у парламенті. Заявив, що НАТО ніколи не визнає анексію Криму і далі допомагатиме Україні відстоювати свою незалежність і територіальну цілісність. І насамкінець, здивував присутніх і процитував Тараса Шевченка.</p>
      <blockquote>Дводенний візит Генсека змусив повернутись до обговорення перспектив членства України у НАТО.</blockquote>
      <p>Наступним кроком після виконання плану дій щодо членства міг бути статус учасника партнерства розширених можливостей, який НАТО надає потенційним членам.</p>
      <p>Факти ICTV раніше писали про те, що Україна може довести на практиці, що готова отримати <a href="https://fakty.com.ua/ua/ukraine/20191031-ukrayina-gotova-pryskoryty-pidgotovku-do-chlenstva-v-nato-zelenskyj/">план дій для членства в НАТО.</a></p>
    </article>
  </body>
</html>