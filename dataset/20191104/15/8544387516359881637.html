<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/kakokeria-6650-keruanoi-mehri-to-mesimeri/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T15:18:44+00:00"/>
    <meta property="og:title" content="Κακοκαιρία: 6.650 κεραυνοί έπεσαν μέχρι το μεσημέρι – Σε ποιες περιοχές"/>
    <meta property="og:description" content="Περίπου 3.500 κεραυνοί έπεσαν στην Ελλάδα έως το μεσημέρι λόγω της κακοκαιρίας, που έχει προκαλέσει το ψυχρό μέτωπο που κινείται προς τα ανατολικά. "/>
  </head>
  <body>
    <article>
      <h1>Κακοκαιρία: 6.650 κεραυνοί έπεσαν μέχρι το μεσημέρι – Σε ποιες περιοχές</h1>
      <h2>Ισχυρή κακοκαιρία από το ψυχρό μέτωπο που κινείται προς τα ανατολικά</h2>
      <address><time datetime="2019-11-04T15:18:44+00:00">04 Nov 2019, 15:18</time> by <a rel="author">neolaia.gr Team</a></address>
      <p>
        <b>Περίπου 3.500 κεραυνοί έπεσαν στην Ελλάδα έως το μεσημέρι λόγω της κακοκαιρίας, που έχει προκαλέσει το ψυχρό μέτωπο που κινείται προς τα ανατολικά. </b>
      </p>
      <p>Σύμφωνα με το meteo, το ψυχρό μέτωπο που τις μεσημεριανές ώρες της Δευτέρας 4/11 εκτείνεται από τη Σερβία έως τα νοτιότερα τμήματα του Ιονίου και το οποίο είναι υπεύθυνο για τις βροχές και τις καταιγίδες που εκδηλώνονται στη χώρα μας, έχει δώσει έως τις 14:00 σχεδόν 6.700 κεραυνούς, 3.500 εκ των οποίων εντός της Ελληνικής επικράτειας.</p>
      <p>Κατά τα λοιπά, το ψυχρό μέτωπο κινείται προς τα ανατολικά και αναμένεται να επηρεάσει τις αμέσως επόμενες ώρες το νομό Αττικής και την πόλη της Αθήνας, καθώς και το μεγαλύτερο μέρος της χώρας.</p>
      <figure>
        <img src="https://neolaia.gr/wp-content/uploads/2019/11/Zeus_Nov_4_1400.jpg"/>
      </figure>
      <p>
        <b>Στο χάρτη παρουσιάζεται η γεωγραφική κατανομή των κεραυνών που καταγράφηκαν έως τις 14:00 από το σύστημα ανίχνευσης κεραυνών «ΖΕΥΣ».</b>
      </p>
      <p>Το ψυχρό μέτωπο κινείται προς τα ανατολικά και αναμένεται να επηρεάσει τις αμέσως επόμενες ώρες το νομό Αττικής και την πόλη της Αθήνας, καθώς και το μεγαλύτερο μέρος της χώρας.</p>
      <p>Ήδη με το πέρασμά της, η κακοκαιρία προκάλεσε προβλήματα στην Πατρών – Πύργου που έκλεισε μετά από πτώσεις δέντρων. Διακοπές ρεύματος έγιναν και στην Πάτρα.</p>
      <p>Με το έκτακτο δελτίο επιδείνωσης του καιρού της ΕΜΥ να είναι και σήμερα σε ισχύ, οι βροχές και οι καταιγίδες θα συνεχιστούν, ενώ σύμφωνα με το meteo.gr, για το υπόλοιπο της ημέρας, αναμένεται περαιτέρω ένταση των φαινομένων από τα δυτικά, όπου θα εκδηλωθούν τοπικά ισχυρές βροχές και καταιγίδες, και βαθμιαία επέκτασή τους σε πολλές περιοχές της χώρας.</p>
      <p>
        <b>Βελτίωση καιρού την Τρίτη, 05/11</b>
      </p>
      <p>Την Τρίτη, 05 Νοεμβρίου 2019, αναμένονται βροχές και καταιγίδες στα νησιά του Ανατολικού Αιγαίου και στα Δωδεκάνησα, φαινόμενα που τις απογευματινές ώρες αύριο θα σταματήσουν. Στην υπόλοιπη χώρα αναμένονται λίγες νεφώσεις, πυκνότερες κατά περιόδους στη Δυτική Ελλάδα και στη Νότια Πελοπόννησο όπου είναι πιθανό να εκδηλωθούν πρόσκαιρες βροχές κυρίως τις πρωινές ώρες.</p>
      <p>Σχετικά αυξημένες θα είναι οι συγκεντρώσεις σκόνης στο Ανατολικό και στο Νότιο Αιγαίο. Η θερμοκρασία θα κυμανθεί στη Δυτική Μακεδονία από 2 έως 20 βαθμούς, στη Βόρεια Ελλάδα από 6 έως 22, στην Ήπειρο από 8 έως 23 βαθμούς, στην Κεντρική Ελλάδα από 7 έως 24 βαθμούς, στη Δυτική και Νότια Ελλάδα από 15 έως 23 βαθμούς, στα υπόλοιπα ηπειρωτικά από 11 έως 25, στα νησιά του Ιονίου από 15 έως 22 βαθμούς, και στα νησιά του Αιγαίου από 15 έως 24 βαθμούς, αλλά στην Κρήτη οι μέγιστες θα φτάσουν τοπικά στους 27 με 28 βαθμούς Κελσίου.</p>
      <p>Οι άνεμοι τόσο στο Αιγαίο όσο και στο Ιόνιο θα πνέουν από νότιες διευθύνσεις με εντάσεις έως 5 μποφόρ και τοπικά κατά περιόδους έως 6 μποφόρ.</p>
      <p>
        <b>Αττική</b>
      </p>
      <p>Στην Αττική αναμένεται ηλιοφάνεια με λίγες πρόσκαιρες νεφώσεις. Οι άνεμοι θα πνέουν ασθενείς και βαθμιαία από νοτιοδυτικές διευθύνσεις σχεδόν μέτριοι έως μέτριοι, 4 μποφόρ και στα ανατολικά μέτριοι 5 μποφόρ. Η θερμοκρασία θα κυμανθεί στην πόλη της Αθήνας από 16 έως 24 βαθμούς.</p>
      <p>
        <b>Θεσσαλονίκη</b>
      </p>
      <p>Στη Θεσσαλονίκη αναμένονται λίγες νεφώσεις και περιορισμένη ορατότητα νωρίς το πρωί. Οι άνεμοι θα πνέουν ασθενείς και από το μεσημέρι νοτιοανατολικοί σχεδόν μέτριοι. Η θερμοκρασία στο κέντρο της πόλης θα κυμανθεί από 12 έως 21 βαθμούς.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/panepistimia-eisodos-me-karta-gia-foitites/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/05/ignatios-se-stathmo-alpha/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/argies-2019-2020-epomena-triimera/"/>
        <a href="https://neolaia.gr/2019/11/05/gntm-2-katia-kai-ksespasma-marinas-gia-bullying/"/>
        <a href="https://neolaia.gr/2019/11/05/gntm-2-poia-kopela-apoxorise-apo-to-reality/"/>
      </related>
    </article>
  </body>
</html>