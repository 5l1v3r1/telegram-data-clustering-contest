<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638122/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%AA%D8%B9%D8%B1%D8%B6-%D8%A8%D9%87-%DA%A9%D9%86%D8%B3%D9%88%D9%84%DA%AF%D8%B1%DB%8C-%D8%A7%DB%8C%D8%B1%D8%A7%D9%86-%D8%AF%D8%B1%DA%A9%D8%B1%D8%A8%D9%84%D8%A7-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T15:50:00+00:00"/>
    <meta property="og:title" content="وزارت خارجه عراق تعرض به کنسولگری ایران درکربلا را محکوم کرد"/>
    <meta property="og:description" content="وزارت خارجه عراق امروز- دوشنبه- در واکنش به حوادث شب گذشته کنسولگری ایران در کربلا تأکید کرد که هیأت‌های دیپلماتیک در عراق «خط قرمز» هستند."/>
  </head>
  <body>
    <article>
      <h1>
        <a href="https://www.bultannews.com/fa/news/638122/%D9%88%D8%B2%D8%A7%D8%B1%D8%AA-%D8%AE%D8%A7%D8%B1%D8%AC%D9%87-%D8%B9%D8%B1%D8%A7%D9%82-%D8%AA%D8%B9%D8%B1%D8%B6-%D8%A8%D9%87-%DA%A9%D9%86%D8%B3%D9%88%D9%84%DA%AF%D8%B1%DB%8C-%D8%A7%DB%8C%D8%B1%D8%A7%D9%86-%D8%AF%D8%B1%DA%A9%D8%B1%D8%A8%D9%84%D8%A7-%D8%B1%D8%A7-%D9%85%D8%AD%DA%A9%D9%88%D9%85-%DA%A9%D8%B1%D8%AF">وزارت خارجه عراق تعرض به کنسولگری ایران درکربلا را محکوم کرد</a>
      </h1>
      <h2>وزارت خارجه عراق امروز- دوشنبه- در واکنش به حوادث شب گذشته کنسولگری ایران در کربلا تأکید کرد که هیأت‌های دیپلماتیک در عراق «خط قرمز» هستند.</h2>
      <address><time datetime="2019-11-04T15:50:00+00:00">04 Nov 2019, 15:50</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «احمد الصحاف» سخنگوی وزارت خارجه <b>عراق</b> امروز -دوشنبه- در واکنش به حوادث شب گذشته کنسولگری ایران در کربلا گفت: «وزارت خارجه عراق اقدام برخی تظاهر کنندگان را برای<b> تجاوز</b> به کنسولگری جمهوری اسلامی ایران در کربلا محکوم و بر پایبندی به حرمت هیأت‌های دیپلماتیک بر اساس کنوانسیون روابط دیپلماتیک وین و لزوم عدم تعرض به امنیت آنها تأکید می‌کند».</p>
      <p>وی در ادامه افزود: «امنیت بعثه‌ها و کنسولگری‌ها خط قرمزی است که هیچ کس اجازه عبور از آنها را ندارد و مقام‌های امنیتی همه اقدام‌های لازم را برای جلوگیری از ورود اخلال به امنیت هیأت‌های دیپلماتیک اتخاذ کرده‌اند».</p>
      <p>صحاف گفت: «وزارت خارجه عراق تأکید می‌کند که چنین اعمالی هرگز بر روابط دوستانه و حسن همسایگی بین دو کشور همسایه تأثیر نخواهد گذاشت».</p>
      <p>تعدادی از آشوبگران شب گذشته در مقابل کنسولگری ایران در شهر کربلا تظاهرات کرده و به ساختمان کنسولگری تعرض کردند.</p>
    </article>
  </body>
</html>