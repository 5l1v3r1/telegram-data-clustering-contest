<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/oboronec-dinamo-popov-zasvitivsya-z-novoyu-pasijeyu-vice-mis-ukrajini-2019-foto-637619.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T15:44:32+00:00"/>
    <meta property="og:title" content="Оборонець «Динамо» Попов засвітився з новою пасією – віце-міс України-2019 (фото)"/>
    <meta property="og:description" content="З коханою Денис обіймався після матчу зі «Львовом»"/>
  </head>
  <body>
    <article>
      <h1>Оборонець «Динамо» Попов засвітився з новою пасією – віце-міс України-2019 (фото)</h1>
      <address>
        <time datetime="2019-11-04T15:44:32+00:00">04 Nov 2019, 15:44</time>
      </address>
      <h4>З коханою Денис обіймався після матчу зі «Львовом»</h4>
      <p>20-річний оборонець команди київського «Динамо» Денис Попов засвітив свою дівчину. Відразу після фінального свистка матчу 13-го туру української Прем’єр-ліги, в якому «Динамо» перемогло 4:0 «Львів», а сам Денис забив четвертий м’яч у ворота суперників, хлопець підійшов до трибун. Він ніжно обіймався з брюнеткою.</p>
      <figure>
        <img src="https://glavcom.ua/img/forall/users/110/11013/malykha.jpg"/>
        <figcaption>Ліза і Денис</figcaption>
      </figure>
      <p>Кохана Попова – 19-річна віце-міс України Universe-2019 Єлизавета Маруняк. З доступних джерел знаходимо, що дівчина родом із Києва, вона три роки займалася цирковим мистецтвом і виступала в цирку, десять років відвідувала секцію художньої гімнастики. Серед захоплень Єлизавети – спорт, математика, малювання та кулінарія.</p>
      <p>Дівчина вважає себе амбіційною, цілеспрямованою, харизматичною.</p>
      <figure>
        <img src="https://glavcom.ua/img/forall/users/110/11013/marunyak.jpg"/>
        <figcaption>Єлизавета Маруняк</figcaption>
      </figure>
      <p>«Я допомагаю всім, хто потребує моєї допомоги: чи то людина літнього віку, чи то маленька беззахисна тваринка. Нещодавно я підібрала цуценят та прилаштувала їх до сусідів», - пише Ліза.</p>
      <p>Улюбленою цитатою красуні начебто є слова Наполеона Бонапарта: «У моєму словнику немає слова «неможливо».</p>
      <p>Зауважимо, що під час молодіжного чемпіонату світу в Польщі, на якому збірна України влітку цього року сенсаційно стала чемпіоном, Денис Попов обіймався з іншою дівчиною. Блондинкою.</p>
      <figure>
        <img src="https://glavcom.ua/img/forall/users/110/11013/popov_tyola.jpg"/>
        <figcaption>Влітку в Дениса була інша любов</figcaption>
      </figure>
      <p>Нагадаємо, що на молодіжному мундіалі Денис Попов забив три м’ячі і всі – головою. Також головою Денис провів переможний м’яч у ворота «Шахтаря» в недавньому матчі 1/8 фіналу Кубка України. <a href="https://glavcom.ua/sport/news/dinamo-v-menshosti-rozgromilo-lviv-video-637369.html">«Львову» він забив ногою</a>.</p>
      <blockquote>
        <b>Читайте також: <a href="https://glavcom.ua/sport/publications/yak-dinamo-gromilo-lvivskih-nezdar-fotoreportazh-z-nsk-olimpiyskiy-637491.html">Як «Динамо» громило львівських нездар. Фоторепортаж з НСК «Олімпійський»</a></b>
      </blockquote>
      <related>
        <a href="https://glavcom.ua/sport/news/kolishniy-kapitan-karpat-zabiv-eks-vorotarevi-dinamo-na-kipri-video-635536.html"/>
      </related>
    </article>
  </body>
</html>