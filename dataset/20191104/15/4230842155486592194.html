<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191104-zhovtyj-rezhym-ta-bili-rakety-yak-vidbuvalosya-rozvedennya-vijsk-u-zolotomu/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T15:37:04+00:00"/>
    <meta property="og:title" content="Жовтий режим та білі ракети. Як відбувалося розведення військ у Золотому"/>
    <meta property="og:description" content="У понеділок командування ОБСЄ запровадило особливий стан у регіоні. Адже з вівторка на фронті почалося так зване розведення сил."/>
  </head>
  <body>
    <article>
      <h1>Жовтий режим та білі ракети. Як відбувалося розведення військ у Золотому</h1>
      <address>
        <time datetime="2019-11-04T15:37:04+00:00">04 Nov 2019, 15:37</time>
      </address>
      <p>У понеділок командування ОБСЄ запровадило особливий стан у регіоні. Адже з вівторка на фронті почалося так зване розведення сил.</p>
      <p>29 жовтня, 12 дня. Біла ракета злітає у небо. Це сигнал про початок розведення військ на ділянці у Золотому, що на Луганщині. Таку саму у присутності ОБСЄ пускають по той бік фронту.</p>
      <blockquote>Війська відводять без жодних попереджень.</blockquote>
      <p>Міністр закордонних справ про це заявляє буквально на ходу у Маріуполі під час інвестиційного форуму.</p>
      <p>Штаб операції об’єднаних сил це спочатку навіть не підтверджує. На офіційній сторінці взагалі повідомляється, що Золоте напередодні  обстріляли. А це автоматично означає, що ніякого розведення бути не може. Але згодом інформація з сайту зникає – мовляв, обстріли були на сусідніх ділянках. Про це заявляє і президент.</p>
      <p>У Мінську після  новини про розведення переривають засідання тристоронньої контактної групи. <b>Спецпредставник ОБСЄ Мартін Сайдік</b> виходить до журналістів.</p>
      <p>Уже ввечері під Офісом президента проходить акція протесту. Ветерани та волонтери з жовтим скотчем на рукавах – так на початку війни позначали українських бійців – тримають плакати ні капітуляції.</p>
      <p><b>Читайте:</b> <a href="https://fakty.com.ua/ua/ukraine/20191101-u-zolotomu-zavershylosya-rozvedennya-syl/">У Золотому завершилося розведення сил</a></p>
      <p>По всій зоні проведення операції жовтий режим. Такого не було з 2014 року. Це означає, що військові без попередження можуть обшукувати людей та автомобілі, вилучати речі та навіть стріляти. До Золотого не пускають жодного журналіста.</p>
      <p>Українська армія покидає за один день ту територію, яку відбивала кілька років. <b>На розведення – заявляють у штабі ООС, відводиться 30 днів</b>. Потім розмінування території. Збройні сили у Золотому та сусідній Катеринівці заміняє поліція.</p>
      <p>Розведення військ на ділянці біля Золотого – це тільки початок масштабної зміни дислокації української армії. Та появи величезної сірої зони.</p>
      <p>Війська повинні бути відведені на кілометр – як з одного, так і з іншого боку. Але ось питання – чи будуть дотримані обіцянки Москвою?</p>
      <blockquote>Ситуація делікатна, вона нагадує односторонній відведення військ. Оскільки ми вважаємо сторонами конфлікту України і Росії. Але Росія сказала, що вона не гарантує зі свого боку відведення, оскільки вона не є стороною конфлікту, – Гармаш.</blockquote>
      <p>Кремль переводить стрілки на фейкові ДНР та ЛНР. Але всі розуміють, їх слова – це повний нуль.</p>
      <p>В пам’яті 2016 рік. Тільки-но українські воїни залишили позиції у Широкіному – туди зайшли бойовики.</p>
      <figure>
        <iframe src="https://www.youtube.com/embed/s3vxzD_PNGY" width="560" height="315" data-service="Youtube" scrolling="no"/>
      </figure>
      <p>У Золотому, звідки  виїхала армія, залишаються ветерани та добровольці. Вони проти розведення військ.</p>
      <p>Українська влада не приховує, що <b>все заради зустрічі у Нормандському форматі</b>. Кремль наче переговори і обіцяє, але жодної гарантії.</p>
      <p>Наступним населеним пунктом розведення мало бути Петрівське – його військові повинні були залишити вже завтра. Та черговий обстріл з боку бойовиків знову перевів лічильник на нуль.</p>
      <p>Факти ICTV раніше писали про те, що <a href="https://fakty.com.ua/ua/ukraine/20191104-rozvedennya-vijsk-u-petrivskomu-mozhe-rozpochatysya-8-lystopada-kravchenko/">розведення військ у Петрівському</a> може розпочатися 8 листопада.</p>
    </article>
  </body>
</html>