<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/spari-motociclisti-1.4869395"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-04T15:53:13+00:00"/>
    <meta property="og:title" content="Reggio Emilia, spara a quattro motociclisti durante una gara di enduro"/>
    <meta property="og:description" content="E' successo a Felina di Castelnovo Monti, due piloti feriti con un'arma ad aria compressa. Indagano i carabinieri"/>
  </head>
  <body>
    <article>
      <h1>Reggio Emilia, spara a quattro motociclisti durante una gara di enduro</h1>
      <h2>E' successo a Felina di Castelnovo Monti, due piloti feriti con un'arma ad aria compressa. Indagano i carabinieri </h2>
      <address><time datetime="2019-11-04T15:53:13+00:00">04 Nov 2019, 15:53</time> by <a rel="author">il Resto del Carlino</a></address>
      <p>Reggio Emilia, 4 novembre 2019 - Quattro motociclisti sono stati raggiunti da altrettanti colpi sparati da <b>un’arma ad aria compressa. </b>Due piloti sono rimasti feriti e sono dovuti <b>andare all’ospedale </b>per rimuovere i bossoli conficcati nella pelle (uno al costato, l’altro al braccio), mentre altri due sono stati colpiti sul casco e non hanno riportato conseguenze. <b>È accaduto a Felina di Castelnovo Monti</b>, ieri pomeriggio <b>durante una gara regionale di enduro</b> patrocinata dalla Federazione Motociclistica Italiana e quindi con tutti i permessi del caso.</p>
      <p>Durante un trasferimento dei partecipanti, passando attraverso il centro del piccolo paese, <b>qualcuno ha sparato con una pistola o una carabina</b> ad aria compressa, all’indirizzo degli atleti. Questi ultimi, così come gli organizzatori del trofeo, hanno <b>sporto denuncia </b>ai carabinieri che ora stanno indagando per individuare il responsabile.</p>
      <p><b>“Un gesto vergognoso per il quale si è rischiata la tragedia.</b> Speriamo venga presto assicurato alla giustizia”, ha chiosato il consigliere regionale della Lega,<b> Gabriele Delmonte</b> che ha poi sottilineato “una responsabilità, seppur residuale della politica”, sostenendo che “sul fronte normativo occorre fare chiarezza in merito alle competizioni che si svolgono attraverso i boschi, poiché questa incertezza rischia di generare colpi di testa come quello di sparare ai motociclisti”.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>