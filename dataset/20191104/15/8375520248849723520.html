<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/health/naukovci-zyasuvali-shcho-lyudi-z-psihichnimi-rozladami-dosyagayut-krashchih-rezultativ-u-karjeri-637621.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T15:53:26+00:00"/>
    <meta property="og:title" content="Науковці з’ясували, що люди з психічними розладами досягають кращих результатів у кар’єрі"/>
    <meta property="og:description" content="Науковці аналізували взаємозв’язок двох проявів психопатії — відсутності емпатії та схильності до маніпуляцій, з посадою, зарплатою, преміями та суб’єктивною оцінкою успіху"/>
  </head>
  <body>
    <article>
      <h1>Науковці з’ясували, що люди з психічними розладами досягають кращих результатів у кар’єрі</h1>
      <address>
        <time datetime="2019-11-04T15:53:26+00:00">04 Nov 2019, 15:53</time>
      </address>
      <h4>Науковці аналізували взаємозв’язок двох проявів психопатії — відсутності емпатії та схильності до маніпуляцій, з посадою, зарплатою, преміями та суб’єктивною оцінкою успіху</h4>
      <p>Сербські науковці виявили, що люди з психічними розладами можуть давати кращі результати на роботі, ніж ті, чия поведінка вважається нормою за загальноприйнятими стандартами.</p>
      <p>Про це <a href="https://www.ceeol.com/search/article-detail?id=792994">йдеться</a> в дослідженні, опублікованому в Central and Eastern European Online Library.</p>
      <p>Зазначається, що у дослідженні взяли участь 212 осіб із різними досягненнями в кар’єрі.</p>
      <p>Науковці аналізували взаємозв’язок двох проявів психопатії — відсутності емпатії та схильності до маніпуляцій, з посадою, зарплатою, преміями та суб’єктивною оцінкою успіху.</p>
      <p>Таким чином виявилось, що маніпулятори частіше займають керівні посади та отримують премії за свою роботу, адже відсутність емпатії позитивно впливає на самооцінку та кар’єрне зростання.</p>
      <p>Водночас з’ясувалося, що люди, які не проявляють співчуття, частіше отримують бонуси за свою роботу.</p>
      <p>Психопатія — це розлад особистості, характеризується схильністю людини обманювати, маніпулювати іншими, нехтувати законами, суспільними правилами тощо. Варто зазначити, що психопатії немає в Міжнародному переліку хвороб.</p>
      <p>Нагадаємо, тривалі рукостискання здаються людям неприродними і свідчать про тривожність.</p>
      <related>
        <a href="https://glavcom.ua/country/health/vcheni-viznachili-naykrashchiy-chas-dlya-zanyat-bigom-636709.html"/>
      </related>
    </article>
  </body>
</html>