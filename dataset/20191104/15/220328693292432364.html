<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/sport/dermedzhiev-vika-chetirima-debyutanti-v-natsionalniya-405851.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T15:58:00+00:00"/>
    <meta property="og:title" content="Дерменджиев вика четирима дебютанти в националния"/>
    <meta property="og:description" content="Неделев се връща в състава за мачовете с Парагвай и Чехия"/>
  </head>
  <body>
    <article>
      <h1>Дерменджиев вика четирима дебютанти в националния</h1>
      <address><time datetime="2019-11-04T15:58:00+00:00">04 Nov 2019, 15:58</time> by <a rel="author">Пламен Вълков</a></address>
      <p>Селекционерът на националния тим по футбол на България Георги Дерменджиев определи финалния списък от играчите, на които ще разчита в предстоящите двубои с Парагвай на 14 ноемвири и с Чехия на 17 ноември в София. Към вече обявените осем играчи, състезаващи се зад граница, треньорският щаб добави 16 представителя на родната Първа лига.</p>
      <p>Новите имена в списъка са вратарят Георги Георгиев (Славия), защитникът Виктор Попов (Черно море), халфът Александър Цветков (Берое) и нападателят Димитър Илиев (Локомотив Пловдив). В състава се завръща плеймейкърът на Ботев (Пловдив) Тодор Неделев, който не бе в групата за последните срещи на националите.</p>
      <p>
        <b>Ето всички повикани футболисти:</b>
      </p>
      <p>
        <b>Вратари:</b>
      </p>
      <p>Николай Михайлов (Левски), Пламен Илиев (Лудогорец), Георги Георгиев (Славия);</p>
      <p>
        <b>Защитници:</b>
      </p>
      <p>Страхил Попов (Касъмпаша), Васил Божиков (Слован Братислава), Божидар Чорбаджийски (ФКСБ), Антон Недялков (Лудогорец), Георги Терзиев (Лудогорец), Кристиан Димитров (Ботев Пд), Иван Горанов (Левски), Виктор Попов (Черно море);</p>
      <p>
        <b>Полузащитници и нападатели:</b>
      </p>
      <p>Ивелин Попов (Ростов), Кирил Десподов (Щурм), Георги Костадинов (Арсенал Тула), Божидар Краев (Жил Висенте), Симеон Славчев (Карабах), Кристиян Малинов (ЦСКА-София), Александър Цветков (Берое), Галин Иванов (Славия), Марселиньо (Лудогорец), Вандерсон (Лудогорец), Тодор Неделев (Ботев Пд), Димитър Илиев (Локомотив Пд), Исмаил Иса (Черно море).</p>
      <p>Националите се събират на лагер в Национална футболна база "Бояна" в понеделник, 11 ноември.</p>
    </article>
  </body>
</html>