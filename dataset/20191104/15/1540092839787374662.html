<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/kosmos/story/196207/thriler-me-tin-apagogi-tessaron-naytikon-apo-elliniko-tanker-ti-leei-i-ploioktitria-etaireia"/>
    <meta property="og:site_name" content="CNN.gr"/>
    <meta property="article:published_time" content="2019-11-04T15:00:03+00:00"/>
    <meta property="og:title" content="Θρίλερ με την απαγωγή τεσσάρων ναυτικών από ελληνικό τάνκερ– Τι λέει η πλοιοκτήτρια εταιρεία"/>
    <meta property="og:description" content="Πειρατές επιτέθηκαν σε ελληνικό πλοίο που έπλεε στα ανοιχτά του Τόγκο, συλλαμβάνοντας ως ομήρους τέσσερα μέλη του πληρώματος."/>
  </head>
  <body>
    <article>
      <h1>Θρίλερ με την απαγωγή τεσσάρων ναυτικών από ελληνικό τάνκερ– Τι λέει η πλοιοκτήτρια εταιρεία</h1>
      <h2>Πειρατές επιτέθηκαν σε ελληνικό πλοίο που έπλεε στα ανοιχτά του Τόγκο, συλλαμβάνοντας ως ομήρους τέσσερα μέλη του πληρώματος. </h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 17:00 , 04 November 2019</p>
      <p>Όπως ανακοίνωσε το Πολεμικό Ναυτικό της χώρας, επρόκειτο για ένα <b>τάνκερ με ελληνική σημαία</b>. </p>
      <p>Μεταξύ των απαχθέντων είναι ένας Έλληνας, δύο Φιλιππινέζοι και ένας Γεωργιανός.</p>
      <blockquote>«Τη Δευτέρα, 4 Νοεμβρίου 2019, περίπου στις 3 τοπική ώρα, το τάνκερ Elka Aristotle δέχτηκε επίθεση περίπου 18 χιλόμετρα (11 μίλια) ανοιχτά του λιμανιού του Λόμε από ενόπλους» αναφέρει χαρακτηριστικά η ανακοίνωση.</blockquote>
      <p>Σύμφωνα με την ίδια ανακοίνωση, το πετρελαιοφόρο φυλασσόταν από ιδιώτες φύλακες, εκ των οποίων ένας τραυματίστηκε κατά τη διάρκεια ανταλλαγής πυροβολισμών.</p>
      <figure>
        <img src="https://cdn.cnngreece.gr/images/news/2019/11/04/Peiratew.JPG"/>
      </figure>
      <p>Χάρτης: Marine Traffic</p>
      <p>Το Σάββατο, καταγράφηκε παρόμοιο συμβάν κοντά στη γειτονική Μπενίν, με πειρατές να επιτίθενται σε πλοίο με νορβηγική σημαία και να απάγουν εννέα μέλη του πληρώματος.</p>
      <h3>Τι λέει η πλοιοκτήτρια εταιρεία</h3>
      <p>Το περιστατικό επιβεβαίωσε και η <b>πλοιοκτήτρια εταιρεία</b>, με επίσημη ανακοίνωση που έχει αναρτήσει στην επίσημη ιστοσελίδα της.</p>
      <p>«Είμαστε στη δυσάρεστη θέση να επιβεβαιώσουμε, ότι συνέβη ένα περιστατικό που αφορά το "ELKA ARISTOTLE", στο Τόγκο, στις <b>4 Νοεμβρίου 2019</b>. Αυτό είχε ως αποτέλεσμα την απαγωγή 4 μελών του πληρώματος» αναφέρει η ανακοίνωση, και συμπληρώνει:</p>
      <blockquote>«Δεν μπορούμε να σχολιάσουμε λεπτομερώς, προς το παρόν. Μπορούμε να πούμε μόνο ότι η προστασία και η ασφάλεια των ανθρώπων μας, είναι ύψιστης σημασίας για εμάς και κάνουμε ό,τι μπορούμε για να διασφαλίσουμε την έγκαιρη και ασφαλή απελευθέρωσή τους».</blockquote>
      <p>Την ίδια ώρα, η <b>European Navigation Inc</b>. τονίζει πως το σκάφος και το υπόλοιπο πλήρωμα είναι ασφαλή.</p>
      <p>«Ζητούμε από τα μέσα μαζικής ενημέρωσης να σέβονται τόσο τον ευαίσθητο χαρακτήρα της κατάστασης, όσο και την ιδιωτικότητα των οικογενειών των μελών του πληρώματος κατά τη δύσκολη αυτή περίοδο» κλείνει λέγοντας η εν λόγω ανακοίνωση.</p>
      <figure>
        <img src="https://cdn.cnngreece.gr/images/news/2019/11/04/Capture.JPG"/>
      </figure>
      <p>
        <i>Screen grab της <b><a href="http://www.epctank.com/press-release/elka-aristotle-of-lome-togo-4-november-2019-kidnap-of-4-crew-members/">ιστοσελίδας </a></b></i>
      </p>
      <p> </p>
      <h3>Η ανακοίνωση του Υπ. Ναυτιλίας</h3>
      <p>«Πρώτες πρωινές ώρες σήμερα, το υπό Ελληνική σημαία <b>δεξαμενόπλοιο “Έλκα Αριστοτέλης” νηολογίου Πειραιά</b> 11217, το οποίο βρίσκονταν ελλιμενισμένο στο αγκυροβόλιο Lome Togo, στο Τόγκο της Δυτ. Αφρικής, δέχθηκε ένοπλη επίθεση με συνέπεια την απαγωγή τεσσάρων, εκ των 24 μελών του πληρώματος του», αναφέρει σε ανακοίνωσή του το ελληνικό υπουργείο Ναυτιλίας.</p>
      <p>«Ο ένας είναι<b> Έλληνας υπήκοος, οι δύο υπήκοοι Φιλιππίνων και ένας υπήκοος Γεωργίας</b>. Αμέσως μόλις έγινε γνωστό το περιστατικό το Αρχηγείο του Λιμενικού Σώματος ενημέρωσε τις αρμόδιες υπηρεσίες του Υπουργείου Εξωτερικών. Από την πρώτη στιγμή ενημερώθηκε ο Υπουργός Ναυτιλίας και Νησιωτικής Πολιτικής κ. Γιάννης Πλακιωτάκης ο οποίος και έδωσε εντολή στις αρμόδιες Διευθύνσεις του ΥΝΑΝΠ να παρακολουθούν στενά το θέμα σε συνεργασία με το Υπουργείο Εξωτερικών και την διαχειρίστρια εταιρεία», καταλήγει η ανακοίνωση.</p>
      <p> </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196238/pateras-toy-ellina-naytikoy-poy-apigagan-peirates-pos-egine-ayto-eixan-fylakes">Πατέρας του Έλληνα ναυτικού που απήγαγαν πειρατές: Πώς έγινε αυτό;</a>
        </li>
        <li>
          <a href="https://www.cnn.gr/news/kosmos/story/196189/peirates-apigagan-to-pliroma-ellinikoy-ploioy-konta-sto-togko">Πειρατές απήγαγαν το πλήρωμα ελληνικού πλοίου κοντά στο Τόγκο</a>
        </li>
        <li>
          <a href="https://www.cnn.gr/news/kosmos/story/193844/sti-dimosiotita-fotografies-apo-to-iraniko-tanker-poy-dexthike-epithesi-stin-erythra-thalassa">Στη δημοσιότητα φωτογραφίες από το ιρανικό τάνκερ που δέχθηκε επίθεση στην Ερυθρά Θάλασσα</a>
        </li>
      </ul>
      <p>
        <a href="http://www.facebook.com/sharer.php?u=https%3A%2F%2Fwww.cnn.gr%2Fnews%2Fkosmos%2Fstory%2F196207%2Fthriler-me-tin-apagogi-tessaron-naytikon-apo-elliniko-tanker-ti-leei-i-ploioktitria-etaireia">64</a>
      </p>
      <ul>
        <li>
          <a href="https://www.cnn.gr/eidhseis/tag/9345/tanker">ΤΑΝΚΕΡ</a>
        </li>
        <li>
          <a href="https://www.cnn.gr/eidhseis/tag/82267/ellhniko-tanker">ΕΛΛΗΝΙΚΟ ΤΑΝΚΕΡ</a>
        </li>
        <li>
          <a href="https://www.cnn.gr/eidhseis/tag/8721/omiroi">ΟΜΗΡΟΙ</a>
        </li>
        <li>
          <a href="https://www.cnn.gr/eidhseis/tag/82268/togko">ΤΟΓΚΟ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196231/snapshot/2741842.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196253/snapshot/2742548.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196239/snapshot/2746075.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196224/snapshot/touloupaki.jpg"/>
      </figure>
    </article>
  </body>
</html>