<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nardepi-yaki-propustili-naybilshe-golosuvan-novini-ukrajini-50051533.html"/>
    <meta property="og:site_name" content="НВ"/>
    <meta property="article:published_time" content="2019-11-04T15:11:00+00:00"/>
    <meta property="og:title" content="Можуть втратити виплати. Активісти назвали нардепів, які у жовтні пропустили найбільше голосувань"/>
    <meta property="og:description" content="У жовтні без поважних причин, таких як відрядження, відпустка або лікарняний, понад 30% голосувань у Верховній Раді пропустили 16 народних депутатів, повідомляє громадський рух Чесно."/>
  </head>
  <body>
    <article>
      <h1>Можуть втратити виплати. Активісти назвали нардепів, які у жовтні пропустили найбільше голосувань</h1>
      <h2>У жовтні без поважних причин, таких як відрядження, відпустка або лікарняний, понад 30% голосувань у Верховній Раді пропустили 16 народних депутатів, повідомляє громадський рух Чесно.</h2>
      <address>
        <time datetime="2019-11-04T15:11:00+00:00">04 Nov 2019, 15:11</time>
      </address>
      <p>Найбільшу кількість голосувань пропустив нардеп Віталій Данилов з Батьківщини, якого не було під час 97% голосувань. Завершує список 16 нардепів-прогульників позафракційний мажоритарник Олесь Довгий, який пропустив майже 32% голосувань.</p>
      <p>Народний депутат від ОПЗЖ Микола Скорик голосував «за» законопроект про скасування відшкодування для прогульників, але при цьому потрапив у «прогульники» через відсутність на 49% голосуваннях. При цьому, за даними письмової реєстрації він був зареєстрований на всіх засіданнях.</p>
      <p>Письмово на всіх 17-ти засіданнях також була зареєстрована глава фракції Батьківщина Юлія Тимошенко, проте її не було під час 48% голосувань (карта відсутня).</p>
      <figure>
        <img src="https://images.weserv.nl/?url=https://nv.ua/system/MediaPhoto/images/000/025/990/big/baa4b37933a88bd0502205e67d6b5ef0.png?stamp=20191104170025&amp;q=85&amp;output=jpg&amp;bg=white"/>
        <figcaption>Фото: чесно</figcaption>
      </figure>
      <p>Нагадаємо, що президент <a href="https://nv.ua/ukr/ukraine/politics/zelenskiy-pozbaviv-nardepiv-viplat-za-proguli-novini-ukrajini-50049908.html">Володимир Зеленський підписав закон про позбавлення права нардепів на фінансове забезпечення</a> у разі пропуску без поважних причин засідань Ради.</p>
      <p>16 жовтня <a href="https://nv.ua/ukr/ukraine/politics/nardepi-pozbavili-sebe-viplat-za-proguli-ta-negolosuvannya-novini-ukrajini-50048118.html">Верховна Рада прийняла закон про скасування додаткових виплат</a> народним депутатам у разі невиконання депутатських обов’язків.</p>
      <p>Законопроект передбачає припинення відшкодування витрат, пов’язаних з виконанням депутатських повноважень, в разі якщо нардеп без поважних причин протягом місяця пропустив понад 30% голосувань на пленарних засіданнях або пропустив понад 50% засідань комітету Верховної Ради.</p>
    </article>
  </body>
</html>