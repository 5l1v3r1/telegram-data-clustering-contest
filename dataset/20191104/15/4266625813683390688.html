<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/na_harkivshchyni_u_shkolah_prodovzhyly_osinni_kanikuly_cherez_vidsutnist_1683321"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T15:13:00+00:00"/>
    <meta property="og:title" content="На Харківщині у школах продовжили осінні канікули через відсутність опалення"/>
    <meta property="og:description" content="Осінні канікули у 10 закладах загальної середньої освіти міста Куп’янськ Харківської області продовжили до 8 листопада."/>
  </head>
  <body>
    <article>
      <h1>На Харківщині у школах продовжили осінні канікули через відсутність опалення</h1>
      <address>
        <time datetime="2019-11-04T15:13:00+00:00">04 Nov 2019, 15:13</time>
      </address>
      <p>
        <b>Осінні канікули у 10 закладах загальної середньої освіти міста Куп’янськ Харківської області продовжили до 8 листопада.</b>
      </p>
      <p>Про це повідомляє відділ освіти <a href="http://osvita.kupyansk-rada.gov.ua/news/id/11892">Куп’янської міської ради.</a></p>
      <p>«Відділ освіти Куп’янської міської ради повідомляє, що у зв’язку з відсутністю опалення у закладах загальної середньої освіти міста через невиконання своїх зобов’язань теплопостачальною організацією КП «Обласний інформаційно-технічний центр» відповідно до укладеного з відділом освіти договором, у зв’язку з процедурою підписання угоди з НАК «Нафтогаз України», недотриманням температурного режиму у навчальних приміщеннях закладів, враховуючи інформацію закладів загальної середньої освіти міста про прийняті рішення… про подовження терміну проведення осінніх канікул до 08.11.2019, з метою збереження здоров’я учнів, уникнення підвищення рівня захворюваності учасників освітнього процесу, осінні канікули у 10 закладах загальної середньої освіти міста подовжені до 08.11.2019», – йдеться в повідомленні.</p>
      <p>Зазначають, що освітній процес не буде припинено у початковій школі навчально-виховного комплексу «Школа-гімназія №3», адже його приміщення опалюється газовою топковою.</p>
      <p><a href="https://zik.ua/news/2019/11/04/opalyuvalnyy_sezon_v_ukraini_do_ponad_85_zhytlovogo_fondu_podaly_teplo_1683099">Нагадаємо</a>, станом на сьогодні, 4 листопада, понад 85% житлових будинків та понад 90% соціального фонду України підключили до опалення.</p>
      <related>
        <h4>читайте також</h4>
        <a href="https://zik.ua/news/2019/11/04/u_lvovi_proponuyut_zaboronyty_prodazh_shkidlyvyh_produktiv_u_shkolah_1683221"/>
        <a href="https://zik.ua/news/2019/11/04/opalyuvalnyy_sezon_v_ukraini_do_ponad_85_zhytlovogo_fondu_podaly_teplo_1683099"/>
        <a href="https://zik.ua/news/2019/11/04/na_harkivshchyni_potyag_travmuvav_cholovika_1683085"/>
        <a href="https://zik.ua/news/2018/10/26/na_drogobychchyni_gostyuyut_shkolyari_z_harkivshchyny_1435015"/>
      </related>
    </article>
  </body>
</html>