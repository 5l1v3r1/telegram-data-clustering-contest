<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/korolevska_my_zareiestruvaly_zakonoproiekt_pro_vidminu_nyzky_norm_osvitnoi_1683301"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T15:03:00+00:00"/>
    <meta property="og:title" content="Королевська: Зареєстровано законопроєкт про скасування низки норм освітньої реформи, запровадженої Порошенком"/>
    <meta property="og:description" content="Народний депутат України від фракції &quot;Опозиційна платформа – За життя&quot; Наталія Королевська заявила про реєстрацію проєкту закону, який скасовує окремі норми освітньої реформи, запровадженої п'ятим президентом Петром Порошенком."/>
  </head>
  <body>
    <article>
      <h1>Королевська: Зареєстровано законопроєкт про скасування низки норм освітньої реформи, запровадженої Порошенком</h1>
      <address>
        <time datetime="2019-11-04T15:03:00+00:00">04 Nov 2019, 15:03</time>
      </address>
      <p>
        <b>Народний депутат України від фракції "Опозиційна платформа – За життя" Наталія Королевська заявила про реєстрацію проєкту закону, який скасовує окремі норми освітньої реформи, запровадженої п'ятим президентом Петром Порошенком.</b>
      </p>
      <p>Про це вона сказала в ефірі телеканалу <a href="https://zik.ua/">ZIK</a>.</p>
      <p>Зокрема, журналіст поставив запитання нардепу: "Якраз щодо соціального забезпечення ваші колеги з інших фракцій говорять про те, що підвищення зарплати вчителям, зокрема, буде лише на рівні інфляції. Чому так і чи можливо переглянути?".</p>
      <p>На що Королевська відповіла: "Коли починали реформу освіти, створення Нової української школи, коли нам розказували, яка тепер у нас буде нова освіта, ми завжди стояли на позиції того, що ось в Радянському Союзі були також дуже якісні речі і ось радянська освіта була дуже конкурентною в світі. Після цього, звісно, за роки незалежності вона трансформувалася, але фундамент потужної освіти завжди залишався. </p>
      <p>І коли режим Порошенка почав деградацію наших дітей, коли вони почали об'єднувати предмети, створювати в школах дитячі садки, а не якісне навчання, продовжувати до 12 років термін навчання, то цим вони збільшили затрати на систему освіти. Але вони суттєво погіршили якість освіти. </p>
      <p>Тому наша команда запропонувала – давайте скасуємо це дванадцятирічне навчання і не будемо ставити сьогодні експерименти над нашими дітьми. Давайте повернемось до нормальних, базових, фундаментальних предметів, як колись читали математику хімію, фізику. Не будемо чудити зі збільшення робочого тижня чи зменшення робочого тижня для вчителів, скасуванням перевірки зошитів і класного керівництва. Тобто є фундаментальні речі і сьогодні не треба ламати те, що працює. Давайте виконаємо зобов'язання, проіндексуємо нашим вчителям пенсії, дамо їм достойний рівень доходів, щоб професія вчителя знову стала престижною, щоб у нас не один вчитель в сільській місцевості викладав всі предмети, а щось залучити молодь в цю професію". </p>
      <p>Вона наголосила, що саме тому, фракція ОПЗЖ зареєструвала законопроєкт про відміну низки норм тієї реформи освіти, яку приймав режим Порошенка. І наполягаємо на виконанні норми щодо гарантій вчителям їх рівня заробітної плати, яку вони заслужили.</p>
      <figure>
        <iframe src="https://www.youtube.com/embed/q6P8Ub4E4eE" width="640" height="360" data-service="Youtube" scrolling="no"/>
      </figure>
      <p><a href="https://zik.ua/news/2019/10/30/ponad_30_mln_ukraintsiv_pozbavyly_prava_na_pay_zemli__korolevska_1679969">Нагадаємо,</a> раніше Королевська заявила, що понад 30 млн українців позбавили права на пай землі.</p>
      <related>
        <h4>читайте також</h4>
        <a href="https://zik.ua/news/2019/11/04/estoniya_pidtrymuie_vstup_ukrainy_v_yevrosoyuz_ta_nato__glava_mzs_1683353"/>
        <a href="https://zik.ua/news/2019/11/04/tilky_nazvoyu_byudzhetu_sytuatsiyu_v_ukraini_ne_vypravysh__korolevska_1683309"/>
        <a href="https://zik.ua/news/2019/11/04/zelenskyy_pid_chas_spilnogo_bryfingu_bezsoromno_zbrehav_genseku_nato__1683311"/>
        <a href="https://zik.ua/news/2019/10/30/haos_i_manipulyatsiya_suspilnoyu_dumkoyu__korolevska_pro_zasidannya_agrarnogo_1680117"/>
      </related>
    </article>
  </body>
</html>