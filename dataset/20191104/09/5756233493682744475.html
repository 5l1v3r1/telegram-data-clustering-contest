<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619787/%DA%A9%D8%B4%D9%88%D8%B1%D9%87%D8%A7%DB%8C-%D8%A7%D8%B1%D9%88%D9%BE%D8%A7%DB%8C%DB%8C-%D8%A7%D8%B2-%D9%85%D8%A7%D9%84%DB%8C%D8%A7%D8%AA-%DA%86%D9%87-%D9%82%D8%AF%D8%B1-%D8%AF%D8%B1%D8%A2%D9%85%D8%AF-%D8%AF%D8%A7%D8%B1%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T09:28:00+00:00"/>
    <meta property="og:title" content="کشورهای اروپایی از مالیات چه قدر درآمد دارند؟"/>
    <meta property="og:description" content="سهم مالیات از درآمد دولت‌های غربی اروپایی بیشتر از کشورهای شرقی است."/>
  </head>
  <body>
    <article>
      <h1>کشورهای اروپایی از مالیات چه قدر درآمد دارند؟</h1>
      <address>
        <time datetime="2019-11-04T09:28:00+00:00">04 Nov 2019, 09:28</time>
      </address>
      <p>
        <i>سهم مالیات از درآمد دولت‌های غربی اروپایی بیشتر از کشورهای شرقی است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> دست کم در هفت کشور اروپایی نسبت مالیات حدود چهل درصد از اندازه تولید ناخالص داخلی این کشورها بوده است. مالیات در اروپا بخش بزرگی از درآمدهای بخش دولتی شامل درآمد دولت های مرکزی و محلی و وجوه صندوق‌های ملی را شامل می شود که بر حسب درصدی از کل تولید ناخالص داخلی کشورها اندازه‌گیری می‌شود.</p>
      <p>به گزارش مرکز آمار اتحادیه اروپا، این نسبت در سال های اخیر در سطح اتحادیه اروپا رو به افزایش بوده است و از ۴۳ درصد در سال ۲۰۱۲ به ۴۵ درصد در سال ۲۰۱۸ رسیده است.</p>
      <p>در سال ۲۰۱۸، بالاترین نسبت درآمد مالیاتی بر تولید ناخالص داخلی مربوط به فرانسه با ۴۸.۴ درصد بوده است و پس از این کشور، بلژیک با ۴۷.۲ درصد، دانمارک با ۴۵.۹ درصد، سوئد با ۴۴.۴ درصد ، اتریش با ۴۲.۸ درصد، فنلاند با ۴۲.۴ درصد و ایتالیا با ۴۲ درصد قرار دارند. از طرف دیگر کمترین نسبت درآمد مالیاتی بر تولید ناخالص داخلی مربوط به ایرلند با ۲۳ درصد بوده است و پس از این کشور، رومانی با ۲۷.۱ درصد، بلغارستان با ۲۹.۹ درصد و لیتوانی با ۳۰.۵ درصد قرار دارند.</p>
      <p>بخش بزرگی از درآمد دولت های اروپایی را درآمدهای مالیاتی تشکبل می‌دهد تا جایی که ۸۹ درصد درآمد های دولتی را مالیات تشکیل داده است.</p>
      <p>در مقایسه با سال ۲۰۱۷، نسبت درآمد به مالیات در ۱۶ کشور اروپایی افزایش و در هفت کشور کاهش داشته است. بیشترین افزایش مربوط به لوکزامبورگ ( از ۳۹.۱ درصد در سال ۲۰۱۷ به ۴۰.۷ درصد در سال ۲۰۲۰) مشاهده شده است و پس از این کشور نیز رومانی و لهستان قرار دارند. از طرف دیگر بیشترین کاهش در دانمارک ( از ۴۶.۸ درصد در سال ۲۰۱۷ به ۴۵.۹ درصد در سال ۲۰۱۸) مشاهده شده است و مجارستان و فنلاند در رده‌های بعدی قرار گرفته اند.</p>
      <p>منطقه یورو شامل ۱۹ کشور بلژیک، آلمان، استونی، ایرلند، یونان، اسپانیا، فرانسه، ایتالیا، قبرس، لتونی، لیتوانی، لوکزامبورگ، مالت، هلند، اتریش، پرتغال، اسلوونی، اسلواکی و فنلاند است که از یورو به عنوان واحد پولی خود استفاده می‌کنند. اتحادیه اروپا نیز دارای ۲۸ عضو است که شامل ۱۹ کشور عضو منطقه یورو به علاوه انگلیس، بلغارستان، مجارستان، لهستان، دانمارک، سوئد، کرواسی، جمهوری چک و رومانی است.</p>
    </article>
  </body>
</html>