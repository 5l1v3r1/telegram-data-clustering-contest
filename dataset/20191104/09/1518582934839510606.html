<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wallstreetitalia.com/settimana-di-trimestrali-fari-puntati-sulle-big-italiane-e-europee/"/>
    <meta property="og:site_name" content="Wall Street Italia"/>
    <meta property="article:published_time" content="2019-11-04T09:50:18+00:00"/>
    <meta property="og:title" content="Settimana di trimestrali: fari puntati sulle big italiane e europee"/>
    <meta property="og:description" content="Una settimana piena quella appena aperta sul fronte finanziario. Per quanto riguarda la stagione delle trimestrali infatti, si entra nel pieno delle pubblicazioni in Europa ed in particolare in Italia, con la pubblicazione dei dati trimestrali di circa un terzo dei titoli quotati sul Ftse Mib come ricordano gli analisti di Mps Capital Service. Nel dettaglio questa settimana si attende in Italia la pubblicazione delle trimestrali di: Ferrari FinecoBank Intesa SP Poste Italiane Banco BPM Banca Mediolanum Generali Leonardo Telecom Italia Unicredit Unipol Atlantia Italgas Nexi UBI Unipol Sai. In Ue è la volta delle trimestrali di Ryanair, Telefonica, Adidas, BMW, Brembo, Commerzbank, Deutesche Telekom, Siemens, Allianz e Credit Agricole. Ma non solo trimestrali. In settimana gli operatori – ricordano da MPS Capital Serivce – attenderanno ulteriori informazioni sul tema commerciale dopo la cancellazione dell’incontro APEC da parte del Cile, in cui si sarebbero dovuti incontrare Trump e Xi per firmare la Fase 1. Allo…"/>
  </head>
  <body>
    <article>
      <h1>Settimana di trimestrali: fari puntati sulle big italiane e europee</h1>
      <address><time datetime="2019-11-04T09:50:18+00:00">04 Nov 2019, 09:50</time> by <a rel="author">Alessandra Caparello</a></address>
      <p>Una settimana piena quella appena aperta sul<b> fronte finanziario.</b> Per quanto riguarda la stagione delle trimestrali infatti, si entra nel pieno delle pubblicazioni in Europa ed in particolare in Italia, con la pubblicazione dei dati trimestrali di circa un terzo dei titoli quotati sul <b>Ftse Mib</b> come ricordano gli analisti di Mps Capital Service.</p>
      <p>Nel dettaglio questa settimana si attende in Italia la pubblicazione delle trimestrali di:</p>
      <ul>
        <li>
          <a href="https://www.wallstreetitalia.com/trend/ferrari/">Ferrari</a>
        </li>
        <li>FinecoBank</li>
        <li>
          <a href="https://www.wallstreetitalia.com/trend/intesa-sanpaolo/">Intesa SP</a>
        </li>
        <li>
          <a href="https://www.wallstreetitalia.com/trend/poste-italiane/">Poste Italiane</a>
        </li>
        <li>Banco BPM</li>
        <li>Banca Mediolanum</li>
        <li>
          <a href="https://www.wallstreetitalia.com/trend/generali/">Generali</a>
        </li>
        <li>
          <a href="https://www.wallstreetitalia.com/trend/leonardo-finmeccanica/">Leonardo</a>
        </li>
        <li>Telecom Italia</li>
        <li>
          <a href="https://www.wallstreetitalia.com/trend/unicredit/">Unicredit</a>
        </li>
        <li>Unipol</li>
        <li>
          <a href="https://www.wallstreetitalia.com/trend/atlantia/">Atlantia</a>
        </li>
        <li>Italgas</li>
        <li>Nexi</li>
        <li>UBI</li>
        <li>Unipol Sai.</li>
      </ul>
      <p>In Ue è la volta delle trimestrali di Ryanair, Telefonica, Adidas, BMW, Brembo, Commerzbank, Deutesche Telekom, Siemens, Allianz e Credit Agricole. Ma non solo trimestrali.</p>
      <p>In settimana gli operatori – ricordano da<b> MPS Capital Serivce –</b> attenderanno ulteriori informazioni sul tema commerciale dopo la cancellazione dell’incontro APEC da parte del Cile, in cui si sarebbero dovuti incontrare <a href="https://www.wallstreetitalia.com/trend/donald-trump/">Trump</a> e Xi per firmare la Fase 1.<br/>Allo stesso tempo saranno pubblicati importanti dati macro e ci saranno interventi di diversi membri Fed, oltre al primo discorso ufficiale della nuova Presidente della <b><a href="https://www.wallstreetitalia.com/trend/bce/">BCE</a></b>, <b>Christine Lagarde</b>.</p>
      <p><b>Sul fronte dati macro</b>, in Europa da monitorare soprattutto i dati in arrivo dalla Germania relativi alla produzione ed agli ordini industriali di settembre, mentre megli USA focus sarà sull’ISM non manifatturiero. Sul fronte<b> Banche centrali</b>, ci sarà la riunione della BoE, dell’Australia e della Polonia anche se gli operatori non si attendono un taglio dei tassi da nessuno dei tre.</p>
    </article>
  </body>
</html>