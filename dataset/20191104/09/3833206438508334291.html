<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Prebiha-obshtinski-suvetnik-v-Strelcha-910971"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T09:34:00+00:00"/>
    <meta property="og:title" content="Пребиха общински съветник в Стрелча"/>
    <meta property="og:description" content="Общински съветник на АБВ в Стрелча е бил пребит снощи. Това съобщи новоизбраният кмет на Стрелча Сто..."/>
  </head>
  <body>
    <article>
      <h1>Пребиха общински съветник в Стрелча</h1>
      <address>
        <time datetime="2019-11-04T09:34:00+00:00">04 Nov 2019, 09:34</time>
      </address>
      <p>Общински съветник на АБВ в Стрелча е бил пребит снощи. Това съобщи новоизбраният кмет на Стрелча Стойно Чачов по време на пресконференция в централата на партията.</p>
      <p>"Искам да благодаря на всички разумни, трезвомислещи мои съграждани, които не се поддадоха на натиск, на цялата тази помия, която се изсипа в снощните избори. Защо акцентирам върху това. Моите думи се припокриват с факта, който се случи в края на изборната нощ. За съжаление вместо да си говорим за хубави неща, искам да акцентираме върху един случай на побой на един наш общински съветник, който беше причакан в малките часове на нощта и беше пребит. Какво ще се случи оттук-нататък, разбира се, компетентните органи трябва да се сезират“, каза Чачов, цитиран от "Фокус". Той благодари на своите съграждани за разума, който са проявили.</p>
      <p>"Трябва да бъдат убедени, че оттук-нататък новото ръководство ще направи всичко възможно Стрелча да стане един по-добър град за живеене", допълни още новоизбраният кмет на Стрелча.</p>
    </article>
  </body>
</html>