<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/cyberounk-2077-keanu-reeves-maggiore-presenza/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T09:15:00+00:00"/>
    <meta property="og:title" content="Cyberpunk 2077: Keanu Reeves avrà una maggiore presenza nel gioco"/>
    <meta property="og:description" content="Tramite un'intervista rilasciata da Luca Ward a TgCom24 è stato reso noto che il personaggio di Keanu Reeves avrà una maggiore presenza in Cyberpunk 2077."/>
  </head>
  <body>
    <article>
      <h1>Cyberpunk 2077: Keanu Reeves avrà una maggiore presenza nel gioco</h1>
      <address><time datetime="2019-11-04T09:15:00+00:00">04 Nov 2019, 09:15</time> by <a rel="author">Gianluca Saitto</a></address>
      <p>Dopo esser stato ufficializzato che nel doppiaggio italiano di Cyberpunk 2077 sarà Luca Ward a dare la voce al personaggio di <b>Johnny Silverhand, interpretato da Keanu Reeves</b>, arrivano nuovi dettagli sulla presenza di quest’ultimo personaggio all’interno della nuova opera targata CD Projekt RED. Luca Ward è già stato il doppiatore di Keanu Reeves in molteplici film, oltre ad aver prestato la voce a Sam Fisher, il protagonista della serie Splinter Cell di Ubisoft.</p>
      <p>Durante un’intervista concessa a TGcom24, <b>Luca Ward ha svelato un interessante retroscena sullo sviluppo di Cyberpunk 2077</b>. Da quello che ha dichiarato Luca Ward, Reeves avrebbe partecipato attivamente allo sviluppo del proprio personaggio in Cyberpunk 2077 tanto da pretendere, e ottenere, una sua maggiore presenza nel gioco rispetto a quanto previsto in origine dagli sviluppatori.</p>
      <figure>
        <img src="https://www.tomshw.it/images/images/2019/06/cyberpunk-2077-keanu-reeves-36854.768x432.jpg"/>
      </figure>
      <p>Leggi anche: <a href="https://www.tomshw.it/videogioco/nintendo-presidente-remake/">Nintendo: il presidente Furokawa parla dei Remake</a></p>
      <p>É proprio Luca Ward ad affermare di aver dovuto <b>raddoppiare le ore in studio per occuparsi di prestare la sua voce a Johnny Silverhand</b> nella versione in italiano del titolo. Questo aumento del tempo richiesto per registrare i dialoghi, dovrebbe proprio tradursi in una maggiore presenza del personaggio interpretato da Keanu Reeves. Le conseguenze che comportano tutto questo lavoro “extra” possiamo dedurre che sfoceranno in termini narrativi e nel rapporto tra Johnny e V, il personaggio interpretato dal giocatore stesso.</p>
      <p>Vi ricordiamo infine che Cyberpunk 2077 sarà disponibile a partire dal 16 aprile 2020 su PC, PlayStation 4, Xbox One e Google Stadia. È stato confermato anche che Cyberpunk 2077 potrà contare su una modalità multigiocatore, che sarà però rilasciata più avanti in una data da definire: la priorità, per il D1, è la componente single player. <b>Siete contenti di poter vedere maggiormente su schermo il personaggio interpretato da Keanu Reeves?</b> Diteci la vostra nella sezione dedicata ai commenti.</p>
      <blockquote>C’è ancora molto da aspettare per Cyberpunk 2077, ma potete assicurarvi una copia del gioco su Amazon a <a href="https://toms.it/qs7UH">questo indirizzo</a>.</blockquote>
    </article>
  </body>
</html>