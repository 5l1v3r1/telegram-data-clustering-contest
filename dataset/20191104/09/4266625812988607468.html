<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/sogodni__richnytsya_smerti_aktyvistky_kateryny_gandzyuk_1682965"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T09:33:00+00:00"/>
    <meta property="og:title" content="Сьогодні – річниця смерті активістки Катерини Гандзюк"/>
    <meta property="og:description" content="Минулого року у цей день, 4 листопада, померла херсонська громадська активістка Катерина Гандзюк, на яку скоїли напад, обливши концентрованою сірчаною кислотою."/>
  </head>
  <body>
    <article>
      <h1>Сьогодні – річниця смерті активістки Катерини Гандзюк</h1>
      <address>
        <time datetime="2019-11-04T09:33:00+00:00">04 Nov 2019, 09:33</time>
      </address>
      <p>
        <b>Минулого року у цей день, 4 листопада, померла херсонська громадська активістка Катерина Гандзюк, на яку скоїли напад, обливши концентрованою сірчаною кислотою.</b>
      </p>
      <p>Катерина Гандзюк (1985- 2018) народилася у Херсоні. Вона брала участь у Помаранчевій революції, була депутатом Херсонської обласної ради та Херсонської міської ради. У 2016 році її призначили радником Херсонського міського голови та в.о. керуючої справами Виконавчого комітету Херсонської міської ради.</p>
      <p>Нагадаємо, 31 липня на Катерину Гандзюк <a href="https://zik.ua/news/2018/07/31/u_hersoni_oblyly_kyslotoyu_pratsivnytsyu_miskoi_rady_1376789">напали біля її будинку</a> – невідомий облив її кислотою. Вона отримала хімічний опік на близько 30% тіла – голова, лице, руки, ноги, передня частина грудної клітки, опік лівого ока.</p>
      <p><a href="https://zik.ua/news/2018/07/31/spravu_gandzyuk_perekvalifikuvaly_na_tyazhki_tilesni_ushkodzhennya_z_metoyu_1377115">Справу Катерини Гандзюк перекваліфікували</a> з «хуліганки» на тяжкі тілесні ушкодження з метою залякування.</p>
      <p>Правоохоронці <a href="https://zik.ua/news/2018/10/18/troie_uchasnykiv_napadu_na_gandzyuk_pishly_na_spivpratsyu_zi_slidstvom_i_dayut_1429475">встановили п’ятьох осіб, причетних до вчинення злочину</a>. Серед них – організатор, пособники, виконавець та водій. Троє учасників злочину, які не були виконавцями та організаторами, а – саме водій та пособник – пішли на співпрацю зі слідством та дають покази. З ними в рамках слідчих дій вже проведено слідчий експеримент.</p>
      <p>4 листопада активістка Катерина Гандзюк – керівниця справами Херсонського міськвиконкому, радниця міського голови Херсона, <a href="https://zik.ua/news/2018/11/04/pomerla_aktyvistka_kateryna_gandzyuk_1440743">померла</a>.</p>
      <p>Після смерті активістки поліція перекваліфікувала її справу на «закінчене вбивство», і кримінальне провадження буде розслідуватися як «умисне вбивство з корисливих мотивів, вчинене з особливою жорстокістю, скоєне на замовлення, вчинене за попередньою змовою групою осіб». Відповідна стаття Кримінального кодексу передбачає за такі дії від 10 років позбавлення волі до довічного ув’язнення.</p>
      <p>
        <b>Читайте також: </b>
        <b>
          <a href="https://zik.ua/news/2019/11/03/sprava_gandzyuk_v_sbu_zayavyly_shcho_nayblyzhchym_chasom_suspilstvo_diznaietsya_1682631">В СБУ анонсували оприлюднення нових вагомих результатів у справі Гандзюк</a>
        </b>
      </p>
      <p>
        <b>
          <i>Читайте більше новин на тему: <a href="https://zik.ua/tag/kateryna_gandzyuk">Катерина Гандзюк</a></i>
        </b>
      </p>
      <related>
        <h4>читайте також</h4>
        <a href="https://zik.ua/news/2019/10/15/sami_vybortsi_vynni_v_tomu_shcho_vid_kuchmy_do_zelenskogo_sytuatsiya_ne_1668635"/>
        <a href="https://zik.ua/news/2019/08/05/sprava_gandzyuk_u_gpu_poyasnyly_chomu_ugodu_z_pavlovskym_ne_uzgodyly_z_1619849"/>
        <a href="https://zik.ua/news/2019/08/05/batko_gandzyuk_zayavyv_shcho_prokuratura_gotuietsya_uklasty_ugodu_z_pidozryuvanym_1619831"/>
        <a href="https://zik.ua/news/2019/07/25/vbyvstvo_gandzyuk_u_gpu_prokomentuvaly_pryzupynennya_rozsliduvannya_shchodo_1613419"/>
      </related>
    </article>
  </body>
</html>