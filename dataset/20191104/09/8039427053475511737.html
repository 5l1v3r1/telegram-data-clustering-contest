<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946117"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T09:17:37+00:00"/>
    <meta property="og:title" content="నంబర్ చూసి జరిమానా వేసిన పోలీసులు.. బిత్తరబోయిన డ్రైవర్!"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>నంబర్ చూసి జరిమానా వేసిన పోలీసులు.. బిత్తరబోయిన డ్రైవర్!</h1>
      <address>
        <time datetime="2019-11-04T09:17:37+00:00">04 Nov 2019, 09:17</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>న్యూఢిల్లీ:</b> దేశ రాజధాని ఢిల్లీలో సరి-భేసి విధానం అమల్లోకి వచ్చిన నేపథ్యంలో ఓ ఆసక్తికర సంఘటన చోటుచేసుకుంది. ఇవాళ ఉదయం ఐటీవో సమీపంలో తాపీగా రోడ్డు మీదికి వచ్చిన ఓ కారును ట్రాఫిక్ పోలీసులు అడ్డుకుని జరిమానా విధించారు. సరిసంఖ్య అమల్లో ఉన్నరోజు బేసి సంఖ్య ఉన్న నంబర్ నంబర్‌తో బయటికి ఎందుకు వచ్చావంటూ ప్రశ్నించడంతో డ్రైవర్‌కి నోటిమాట రాలేదు. అక్కడే ఉన్న మీడియా ప్రతినిధులు పలకరించడంతో సదరు డ్రైవర్ మాట్లాడుతూ...</p>
      <p> ‘‘నేను నోయిడాలో ఉంటాను. ఓ పని నిమిత్తం గత రాత్రి ఇక్కడికి వచ్చాను. వాస్తవానికి ఇవాళ ఇక్కడ సరి-భేసి విధానం అమల్లోకి వచ్చిందని నాకు తెలియదు..’’ అని వాపోయాడు. ఢిల్లీలో వాయుకాలుష్యం ప్రమాదకర స్థాయికి పెరగడంతో.. కేజ్రీవాల్‌ ప్రభుత్వం మరోసారి సరి-బేసి విధానాన్ని అమల్లోకి తెచ్చింది‌. కాలుష్యం పెరిగిన కారణంగానే ఈ నిర్ణయం తీసుకున్నామనీ... దీనికి ప్రజలు సహకరించాలని కేజ్రీవాల్ కోరారు. రిజిస్ట్రేషన్ నెంబరు చివరిలో సరి అంకె ఉన్న వాహనాలు ఒక రోజు… బేసి సంఖ్య ఉన్న వాహనాలు మరో రోజు రోడ్డు మీదకు రావాలని ఆయన పేర్కొన్నారు.</p>
    </article>
  </body>
</html>