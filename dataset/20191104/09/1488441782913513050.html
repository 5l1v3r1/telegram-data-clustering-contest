<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/04/260-societa-americane-richiesto-al-governo-un-esenzione-huawei-677860/"/>
    <meta property="og:site_name" content="AndroidWorld"/>
    <meta property="article:published_time" content="2019-11-04T09:14:16+00:00"/>
    <meta property="og:title" content="260 società americane hanno richiesto al proprio governo un’esenzione per Huawei"/>
    <meta property="og:description" content="“Sono più richieste di quelle che avremmo immaginato.” – con queste parole Wilbur Ross, segretario al commercio dell’attuale presidenza americana,..."/>
  </head>
  <body>
    <article>
      <h1>260 società americane hanno richiesto al proprio governo un’esenzione per Huawei</h1>
      <h2>Wilbur Ross, segretario al Commercio sotto Trump, dichiara che le esenzioni richieste "arriveranno presto"</h2>
      <address><time datetime="2019-11-04T09:14:16+00:00">04 Nov 2019, 09:14</time> by <a rel="author" href="https://www.androidworld.it/author/erripcc/" target="_blank">Enrico Paccusse</a></address>
      <p>“<i>Sono più richieste di quelle che avremmo immaginato.</i>” – con queste parole <b>Wilbur Ross,</b> segretario al commercio dell’attuale presidenza americana, commenta la <b>grande quantità</b> di richieste ricevute per poter commerciare con <a href="https://www.androidworld.it/tag/huawei/"><b>Huawei</b></a> liberamente.</p>
      <p>Non tutte e <b>260</b> saranno accettate, ma lo stesso segretario ammette che le licenze “<b><i>arriveranno presto</i></b>“, probabilmente anche prima dello scadere dei <b>90 giorni di esenzione</b>, che hanno un termine previsto tra <a href="https://www.androidworld.it/2019/08/19/huawei-proroga-90-giorni-rumor-654059/">circa due settimane</a>.</p>
      <p>Come abbiamo potuto vedere con <a href="https://www.androidworld.it/tag/huawei-mate-30/"><b>Huawei Mate 30</b></a>, la società cinese attualmente <a href="https://www.androidworld.it/2019/10/08/google-app-mate-30-nuovo-metodo-chiuso-669710/">non può utilizzare i <b>servizi Google</b></a> (tanto per dirne una) nei propri dispositivi, che quindi perdono appeal nel <b>mercato extra-cinese.</b></p>
      <p>Se per società come Google, Microsoft ed altre c’è buona speranza di vedere l’esenzione arrivare, meno fortuna potrebbe toccare alle società di <b>telecomunicazioni.</b> Le accuse di <b>spionaggio</b> mosse dalla presidenza Trump lasciano infatti pochi spiragli.</p>
      <p>Via: <a href="https://www.engadget.com/2019/11/03/us-will-grant-huawei-trade-exceptions-shortly/?guccounter=1">Engadget</a></p>
      <p>Fonte: <a href="https://www.bloomberg.com/news/articles/2019-11-03/ross-optimistic-on-china-trade-deal-says-huawei-licenses-coming?srnd=premium-canada">Bloomberg</a></p>
    </article>
  </body>
</html>