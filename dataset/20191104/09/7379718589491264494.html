<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://it.euronews.com/2019/11/04/pedro-sanchez-i-catalani-e-le-urne"/>
    <meta property="og:site_name" content="euronews"/>
    <meta property="article:published_time" content="2019-11-04T09:56:42+00:00"/>
    <meta property="og:title" content="Pedro Sanchez, i catalani e le urne"/>
    <meta property="og:description" content="Il presidente del governo spagnolo e segretario del Partito Socialista affronta una nuova tornata elettorale, la quarta in 4 anni."/>
  </head>
  <body>
    <article>
      <h1>Pedro Sanchez, i catalani e le urne</h1>
      <address><time datetime="2019-11-04T09:56:42+00:00">04 Nov 2019, 09:56</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/76/50/773x435_cmsv2_75cac764-1e08-54ee-bcb2-65a286c13b2d-4277650.jpg"/>
      </figure>
      <p>In carica per 8 mesi e mezzo dopo aver ottenuto la fiducia del parlamento e battuto l'ex presidente Mariano Rajoy, <b>Pedro Sanchez, capo del governo in carica nonchè segretario del Partito Socialista Operaio spagnolo,</b> il 28 aprile convoca elezioni generali dopo aver perso un voto chiave sulla legge di bilancio.</p>
      <p>"Abbiamo solo due possibilità - dichiaro' Sanchez in conferenza stampa - non fare niente e andare avanti senza una legge di bilancio o indire nuove elezioni e dare agli spagnoli la possibilità di scegliere. Io ho scelto la seconda opzione".</p>
      <figure>
        <img src="https://static.euronews.com/articles/stories/04/27/76/50/606x404_cmsv2_4b19659f-b40c-5e98-a47d-b2e055177053-4277650.jpg"/>
        <figcaption>Pedro Sanchez durante un comizio elettorale a SivigliaSeiviglia, Spagna, 31 ottobre 2019. REUTERS/Javier Barbancho</figcaption>
      </figure>
      <p>Le elezioni i socialisti le vincono, ma non ottengono la maggioranza assoluta in Parlamento. Inizia allora il gioco delle alleanze: prima Sanchez ci prova con Unidas Podemos, ma sono troppe le diversità di vedute con il suo <b>leader Pablo Iglesias</b> e <a href="https://it.euronews.com/2019/09/03/spagna-l-ultima-offerta-di-sanchez-a-podemos-per-formare-il-governo">la coalizione di sinistra muore prima ancora di nascere</a>.</p>
      <p>Neanche i conservatori del <b>Partito Popolare di Pablo Casado</b> corrono in soccorso del leader socialista negandogli un'astensione in aula che gli avrebbe permesso di varare il nuovo esecutivo di minoranza.</p>
      <p><a href="https://it.euronews.com/2019/09/17/la-spagna-torna-alle-urne-falliti-i-tentativi-di-sanchez-di-formare-un-governo">Ma lo stallo persiste, nessuna vera maggioranza a disposizione ed è cosi che si arriva alla quarta tornata elettorale in 4 anni.</a> Un record.</p>
      <p>Una maggioranza progressista sarebbe per Sanchez l'unico modo per guidare il parlamento senza intoppi, ma a ingarbugliare le cose arriva il complicato <b>dossier catalano.</b><a href="https://it.euronews.com/2019/10/14/spagna-nove-leaders-separatisti-catalani-condannati-per-ribellione"><b>La durissima sentenza di condanna dei leader indipendentisti da parte della Corte Suprema spagnola</b></a> ne fa il vero banco di prova elettorale.</p>
      <figure>
        <img src="https://static.euronews.com/articles/stories/04/27/76/50/606x404_cmsv2_b085d6b5-5a17-5902-94c4-7ee4289b4ddc-4277650.jpg"/>
        <figcaption>Contestatori del presidente spagnolo Pedro Sanchez a Viladecans, vicino Barcelona. Sugli striscioni si legge: "Libertà per i prigionieri politici in esilio".Spain, October 30, 2019. REUTERS/Albert Gea</figcaption>
      </figure>
    </article>
  </body>
</html>