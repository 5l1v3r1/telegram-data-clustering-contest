<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/politica/xi_invita_di_maio_a_cena_con_leader-6480136/news/2019-11-04/"/>
    <meta property="og:site_name" content="Agi"/>
    <meta property="article:published_time" content="2019-11-04T09:54:00+00:00"/>
    <meta property="og:title" content="Xi Jinping ha invitato Di Maio a cena con i leader"/>
    <meta property="og:description" content="Il ministro degli Esteri, Luigi Di Maio, sarà ospite de presidente cinese, Xi Jinping, a Shanghai. Di Maio, a quanto si apprende, è stato invitato in via straordinaria alla cena per i leader offerta dal leader cinese, cui parteciperà anche il presidente francese, Emmanuel Macron, alla vigilia dell'apertura della China International Import Expo, dove l'Italia è tra i Paesi ospiti d'onore."/>
  </head>
  <body>
    <article>
      <h1>Xi Jinping ha invitato Di Maio a cena con i leader</h1>
      <address><time datetime="2019-11-04T09:54:00+00:00">04 Nov 2019, 09:54</time> by <a rel="author">AGI - Agenzia Giornalistica Italia</a></address>
      <p>Il ministro degli Esteri, <b>Luigi Di Maio</b>, sarà ospite de presidente cinese, <b>Xi Jinping</b>, a Shanghai. Di Maio, a quanto si apprende, è stato invitato in via straordinaria alla cena per i leader offerta dal leader cinese, cui parteciperà anche il presidente francese, <b>Emmanuel Macron</b>, alla vigilia dell'apertura della <b>China International Import Expo</b>, dove l'Italia è tra i Paesi ospiti d'onore.</p>
      <p>L'invito è un gesto di cortesia in funzione dei rapporti bilaterali tra Italia e Cina e la cena si terrà al Fairmont Peqce hotel di <b>Shanghai</b> nel tardo pomeriggio di oggi. </p>
      <p>Di Maio, ha auspicato un accordo "il prima possibile" tra Usa e Cina sui dazi, perché le tensioni commerciali non aiutano i mercati internazionali, né le imprese italiane. "Per quanto riguarda in generale le tensioni economiche internazionali tra Stati Uniti e Cina, noi auspichiamo che il prima possibile ci possa essere un accordo che serva ad abbassarle", ha dichiarato il ministro da Shanghai, durante una visita agli stabilimenti Comau. "L'Italia è un Paese<b> esportatore</b>: ha 40 miliardi di made in Italy nel mondo. Può ambire a crescere ancora di più, ma le tensioni commerciali tra <b>Stati Uniti</b> e Cina non aiutano il mercato internazionale e non aiutano le nostre imprese", ha tenuto a sottolineare. "E' molto importante per noi l'export", ha concluso DI Maio, "perché si produce in Italia, si crea in Italia, si lavora in Italia, e si vende nel mondo". </p>
    </article>
  </body>
</html>