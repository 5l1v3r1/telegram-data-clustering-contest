<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/okonomi/i/dOaG3z/tirsdag-kommer-skattelistene-16-millioner-har-soekt-i-listene-siden-i-fjor"/>
    <meta property="og:site_name" content="Aftenbladet"/>
    <meta property="article:published_time" content="2019-11-04T09:05:29+00:00"/>
    <meta property="og:title" content="Tirsdag kommer skattelistene: 1,6 millioner har søkt i listene siden i fjor"/>
    <meta property="og:description" content="Skatteoppgjøret for 355.757 rogalendinger er nå klart. Skattelistene blir tilgjengelige for søk tirsdag 5. november."/>
  </head>
  <body>
    <article>
      <h1>Tirsdag kommer skattelistene: 1,6 millioner har søkt i listene siden i fjor</h1>
      <h2>Skatteoppgjøret for 355.757 rogalendinger er nå klart. Skattelistene blir tilgjengelige for søk tirsdag 5. november.</h2>
      <address><time datetime="2019-11-04T09:05:29+00:00">04 Nov 2019, 09:05</time> by <a rel="author">Ellen Kongsnes</a></address>
      <p>Skattelistene for inntektsåret 2018 er tilgjengelig for søk på <a href="http://skatteetaten.no/">skatteetaten.no</a> fra klokka 07.00, tirsdag 5. november. Søk omfatter nettportal for personer og selskap.</p>
      <p>
        <b>Det blir loggført hvem som har søkt på deg i skattelistene.</b>
      </p>
      <p>Aftenbladet kommer også i år til å publisere opplysninger fra skattelistene siden dette er offentlig tilgjengelig informasjon som har almen interesse.</p>
      <p>Det er relevant for alle å ha kunnskap om hva politikere tjener, hva næringslivsfolk tjener og hva selskaper bidrar med til fellesskapet, er tankegangen bak offentligheten av skattelistene.</p>
      <p>Penger er også makt. Derfor er det viktig å ha offentlighet omkring hvor pengene er plassert og hvordan de blir brukt.</p>
      <p>
        <b>LES MER:</b>
      </p>
      <aside>
        <a href="https://www.aftenbladet.no/article/sa-e1ggKR.html">Hva sier skattetallene egentlig?</a>
      </aside>
      <aside>
        <a href="https://www.aftenbladet.no/article/sa-P9XOG6.html">Skatteoppgjøret for 2018 ga 600 milliarder kroner i skatteinntekter</a>
      </aside>
      <h3>Mange søk i skattelistene</h3>
      <p>Siden oktober i fjor har det vært 1,6 millioner søk i skattelistene på <a href="http://skatteetaten.no/">skatteetaten.no</a>, fordelt på 482 000 unike innlogginger. Det er omtrent likt med året før.</p>
      <p>Til sammenligning var det i året før loggføring av søk ble innført, 16,5 millioner søk fordelt på nær 927 000 unike innlogginger.</p>
      <p>239 000 har vært inne og sjekket hven som har søkt på de, noe som er på nivå med året før.</p>
      <p>Skattelistene er tilgjengelege her: <a href="https://www.skatteetaten.no/person/skatt/skatteoppgjor/skattelistene/">skatteetaten.no/skattelistene</a></p>
      <p>
        <b>LES FLERE SAKER OM SKATT:</b>
      </p>
      <aside>
        <a href="https://www.aftenbladet.no/article/sa-21zWwx.html">Skattelistene: Formuetoppen i Rogaland</a>
      </aside>
      <aside>
        <a href="https://www.aftenbladet.no/article/sa-VRKWmJ.html">Så mye tjente Norges største idrettsprofiler i fjor</a>
      </aside>
      <aside>
        <a href="https://www.aftenbladet.no/article/sa-vm2RE5.html">Disse to kvinnene er rikest i Stavanger</a>
      </aside>
      <h3>Baksmell eller penger igjen</h3>
      <p>266 891 lønnstakere, pensjonister og personlig næringsdrivende i Rogaland fikk tilbakebetalt skatt på til sammen 3,6 milliarder kroner i skatteoppgjøret i år. 66 786 betalte restskatt på til sammen 1,9 milliarder kroner.</p>
      <p>For de som fikk skatt til gode var snittbeløpet 13 809 kroner, mens snittbeløpet for de som fikk restskatt var 28 732 kroner. Det opplyser Skatteetaten.</p>
    </article>
  </body>
</html>