<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/04/otabek-umarov-saida-mirziyoyevani-tugilgan-kuni-bilan-tabrikladi/"/>
    <meta property="og:site_name" content="Daryo"/>
    <meta property="article:published_time" content="2019-11-04T09:24:00+00:00"/>
    <meta property="og:title" content="Otabek Umarov Saida Mirziyoyevani tug‘ilgan kuni bilan tabrikladi"/>
    <meta property="og:description" content="“Farzandlaringiz Miromon va Saodatxonlar doimo o‘z yutuqlari bilan ko‘nglingizni tog‘dek ko‘tarib yurishlariga tilakdoshman!” — deyiladi tabrikda"/>
  </head>
  <body>
    <article>
      <h1>Otabek Umarov Saida Mirziyoyevani tug‘ilgan kuni bilan tabrikladi</h1>
      <address>
        <time datetime="2019-11-04T09:24:00+00:00">04 Nov 2019, 09:24</time>
      </address>
      <p>Otabek Umarov 4-noyabr kuni tug‘ilgan kunini nishonlayotgan Axborot va ommaviy kommunikatsiyalar agentligi direktori o‘rinbosari Saida Mirziyoyevaga <a href="https://t.me/umarov_otabek/560">tabrik yo‘lladi</a>.</p>
      <figure>
        <img src="https://s.daryo.uz/wp-content/uploads/2019/11/photo_2019-11-04_07-56-45-667x447.jpg"/>
        <figcaption>Foto: Telegram / Otabek Umarov</figcaption>
      </figure>
      <p>“Hurmatli Saidaxon, tug‘ilgan kuningiz bilan chin dildan tabriklayman! O‘zingizga bo‘lgan ishonch va iroda hech qachon tark etmasin! ⠀</p>
      <p>Mukamallikka intilish — hayotingiz mazmuni ekan, oldingizga qo‘ygan maqsadlarga erishish yo‘lidagi barcha qiyinchiliklar doim ortga chekinsin.</p>
      <p>Siz men uchun qadrli bo‘lgan akajonimning quvonchi, suyukli rafiqasisiz. Farzandlaringiz Miromon va Saodatxonlar doimo o‘z yutuqlari bilan ko‘nglingizni tog‘dek ko‘tarib yurishlariga tilakdoshman!</p>
      <p>Omad, quvonch va mehr hayotingizda hamisha hamroh bo‘lsin”, — deyiladi tabrikda.</p>
      <figure>
        <img src="https://s.daryo.uz/wp-content/uploads/2019/11/photo_2019-11-04_07-56-36-680x451.jpg"/>
        <figcaption>Foto: Telegram / Otabek Umarov</figcaption>
      </figure>
      <p><b>Mavzuga doir:</b> <a href="https://daryo.uz/2019/08/08/sizning-borligingiz-menga-kuch-bagishlaydi-otabek-umarov-rafiqasi-shahnoza-mirziyoyevani-tugilgan-kuni-bilan-tabrikladi/">“Sizning borligingiz menga kuch bag‘ishlaydi”. Otabek Umarov rafiqasi Shahnoza Mirziyoyevani tug‘ilgan kuni bilan tabrikladi</a></p>
      <p>Ma’lumot uchun, Saida Mirziyoyeva 1984-yil 4-noyabrda Farg‘ona viloyati Qo‘qon shahrida tug‘ilgan.</p>
      <p>Saida Mirziyoyeva 2006-yil Jahon iqtisodiyoti va diplomatiya universitetini tugatgan. 2006—2008-yillarda Toshkent davlat yuridik universiteti hamda 2008—2010-yillardan Lomonosov nomidagi Moskva davlat universiteti magistranti bo‘lgan.</p>
      <p>Saida Mirziyoyeva 2010—2018-yillarda ilmiy tadqiqot faoliyati bilan mashg‘ul bo‘lgan. 2018-yildan hozirga qadar O‘zbekiston Prezidenti huzuridagi Davlat boshqaruvi akademiyasi tadqiqotchisidir. Shuningdek, 2018-yildan hozirga qadar M.Lomonosov nomidagi Moskva davlat universitetining Strategik tadqiqotlar markazi ilmiy xodimi hisoblanadi.</p>
      <p>U 2019-yildan e’tiboran Axborot va ommaviy kommunikatsiyalar agentligi direktor o‘rinbosari lavozimida faoliyat yuritmoqda.</p>
      <p>Avvalroq, O‘zbekiston Prezidentining kuyovi Otabek Umarov va qizi Shahnoza Mirziyoyeva Instagram’dagi sahifalari orqali bir-birini to‘ylarining 12 yilligi bilan <a href="https://daryo.uz/2019/10/28/otabek-umarov-va-shahnoza-mirziyoyeva-bir-birini-toylarining-12-yilligi-bilan-tabrikladi-foto/">tabriklagan edi</a>.</p>
    </article>
  </body>
</html>