<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/suspilstvo/20191104-yerynyak-poobitsyav-ukrayinskij-rekordsmendtsi-vykonaty-yiyi-prohannya/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T09:48:23+00:00"/>
    <meta property="og:title" content="Єриняк пообіцяв українській рекордсмендці виконати її прохання"/>
    <meta property="og:description" content="Нещодавній аматорський турнір зі змішаних єдиноборств відвідав підприємець і меценат Юрій Єриняк."/>
  </head>
  <body>
    <article>
      <h1>Єриняк пообіцяв українській рекордсмендці виконати її прохання</h1>
      <address>
        <time datetime="2019-11-04T09:48:23+00:00">04 Nov 2019, 09:48</time>
      </address>
      <p>Нещодавній аматорський турнір зі змішаних єдиноборств відвідав підприємець і меценат Юрій Єриняк.</p>
      <p>Єриняк хоч давно спонсорує спортивні заходи Олексія Паращенка, голови фонду<b> Сильна Нація</b>, але його благодійний фонд <b>Хартс</b> в основному зосередив свою діяльність на допомозі дітям з сімей переселенців, дітям з важкими захворюваннями і взагалі зі складною долею.</p>
      <p>Напевно, тому Юрій і не з’являвся особливо на спортивних заходах. Але як пише на своїй сторінці в <a href="https://www.facebook.com/profile.php?id=100001245000108">Facebook</a> відомий громадський діяч Олексій Вороненко, на недавні змагання він прийшов.</p>
      <blockquote>– Вчора разом з Юрієм Єриняком відвідали відкриття аматорського турніру зі змішаних єдиноборств Сильна Нація. До слова, Юрій виступає спонсором цього турніру і взагалі багатьох ініціатив Олексія Паращенка, голови фонду Сильна Нація.<br/>Це, до речі кажучи, про те, що благодійний фонд Хартс Юрія і Марини Єриняк підтримує не тільки дітей переселенців, тяжкохворих або знедолених діток, а й тих, хто прагне досягти результатів у спорті, – пише Вороненко.</blockquote>
      <p>Він також закцентував увагу на цікавій ситуації, яка сталася під час турніру.</p>
      <blockquote>– На заході трапився один цікавий епізод. Тренер підвів дівчинку в кімоно років 7-8 до Юрія і з’ясувалося, що це унікальна дитина, вундеркінд спорту – Ніколь Князєва.<br/>Ніколь – рекордсменка у сфері воркауту. Вона з легкістю підтягується 500 раз, віджимається 5 тис. разів, присідає на одній нозі 28 разів за хвилину і за цей же час віджимається на одній руці 80 разів. Можна довго перераховувати її рекорди, але раджу просто подивитися її в Google і YouTube, – пише він на своїй сторінці в <a href="https://www.facebook.com/profile.php?id=100001245000108">Facebook</a>.</blockquote>
      <p>Незважаючи на те, що Ніколь Князєвій всього 9 років, вона вже підкорила як YouTube, так і весь інтернет своїми фантастичними<b> досягненнями у сфері воркауту</b>. Одним словом – рекордсменка. І це в 9 років!</p>
      <p>Далі з допису Олексія Вороненка стає зрозуміло, що <b>Єриняк щось пообіцяв юній рекордсменці</b>.</p>
      <blockquote>– Найцікавіше було далі. Оскільки і Юрія Єриняка вразили досягнення юної рекордсменки, він запитав Ніколь, що б вона хотіла в подарунок за те, що так активно пропагує спорт і прославляє Україну. Дівчинка дещо попросила, але не буду відкривати усіх деталей, оскільки обіцяти це одне, а ось виконати обіцянку – зовсім інше. Подивимося, чи стримає своє слово Юрій Єриняк, – резюмував він.</blockquote>
      <p>Цікаво, що ж попросила Ніколь і чи стримає своє слово Юрій Єриняк.</p>
      <p>До слова, нещодавно Юрій Єриняк розповів про своє<a href="https://fakty.com.ua/ua/ukraine/20191031-nashi-lyudy-odni-z-najtalanovytishyh-u-sviti-yurij-yerynyak/"> бачення проблем в країні</a>.</p>
    </article>
  </body>
</html>