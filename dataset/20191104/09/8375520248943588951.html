<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/u-meshkanciv-bortnichiv-z-kraniv-poteche-brudna-voda-637507.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T09:44:14+00:00"/>
    <meta property="og:title" content="У мешканців Бортничів з кранів потече брудна вода"/>
    <meta property="og:description" content="Київводоканал проводить промивку мереж"/>
  </head>
  <body>
    <article>
      <h1>У мешканців Бортничів з кранів потече брудна вода</h1>
      <address>
        <time datetime="2019-11-04T09:44:14+00:00">04 Nov 2019, 09:44</time>
      </address>
      <h4>Київводоканал проводить промивку мереж</h4>
      <p>Згідно зі щорічним графіком у ніч на 5 листопада Київводоканал проводитиме планову профілактичну промивку мереж в Дарницькому районі. Про це повідомляє пресслужба компанії.</p>
      <p>У зону робіт потраплять мережі ж/м Бортничі, а саме:</p>
      <ul>
        <li>вул. Крилова,</li>
        <li>вул. Воровського,</li>
        <li>вул. Івана Франка,</li>
        <li>вул. Гоголя,</li>
        <li>вул. Левадна,</li>
        <li>вул. Мостова,</li>
        <li>вул. Шевченка,</li>
        <li>вул. Толстого.</li>
      </ul>
      <p>Профілактична промивка буде проводитися в ніч з 4 листопада на 5 листопада, а саме з 23:00 до 07:00. </p>
      <p>«Профілактика проводитиметься вночі, щоб не створювати незручності мешканцям. Упродовж часу виконання робіт Київводоканал не рекомендує користуватися водою з крану для приготування їжі та санітарно-гігієнічних потреб. Після завершення профілактичних заходів перед застосуванням воду з крану потрібно спустити: якщо візуально вода прозора та не має стороннього запаху, користуватися нею цілком безпечно», - зазначили у компанії.</p>
      <p>Київводоканал звертає увагу на те, що промивка – це обов’язкова профілактика, необхідна для того, щоб вода, у тому числі у резервуарах, не застоювалась та не погіршувалась її якість. Крім того, під час таких заходів труби очищаються від можливого осаду.</p>
      <related>
        <a href="https://glavcom.ua/kyiv/news/tizhden-pochavsya-z-avariy-bez-vodi-budinki-na-troh-vulicyah-kijeva-637484.html"/>
        <a href="https://glavcom.ua/kyiv/news/stolicya-vidmovlyajetsya-vid-hloru-kiyanam-pochali-pidsolyuvati-vodu-633349.html"/>
        <a href="https://glavcom.ua/news/na-luganshchini-vidnovili-vodopostachannya-yake-vidklyuchali-cherez-borgi--634615.html"/>
      </related>
    </article>
  </body>
</html>