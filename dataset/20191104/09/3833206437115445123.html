<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/mejdunarodni/Vietnam-arestuva-8-dushi-zaradi-kamiona-na-smurtta-s-bulgarska-registraciya-911001"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T09:54:00+00:00"/>
    <meta property="og:title" content="Виетнам арестува 8 души заради камиона на смъртта с българска регистрация"/>
    <meta property="og:description" content="Виетнамските власти арестуваха 8 души във връзка с инцидента с камиона в Есекс.&quot;Въз основа на това, ..."/>
  </head>
  <body>
    <article>
      <h1>Виетнам арестува 8 души заради камиона на смъртта с българска регистрация</h1>
      <address>
        <time datetime="2019-11-04T09:54:00+00:00">04 Nov 2019, 09:54</time>
      </address>
      <p>Виетнамските власти арестуваха 8 души във връзка с инцидента с камиона в Есекс.</p>
      <p>"Въз основа на това, което научаваме от заподозрените, ние ще започнем активно разследване за борба и изкореняване на тези мрежи, които прекарват хората нелегално във Великобритания“, заяви полицейски инспектор.</p>
      <p>На 23 октомври в окръг Есекс беше намерен хладилен камион с 39 мъртви тела, с тийнейджър сред тях. Полицията заяви, че поне четири от 39-те мигранти са виетнамски граждани, докато други са пристигнали от Китай. След съобщението Виетнам арестува двама души във връзка с инцидента.</p>
      <p>Междувременно 23-годишният Аймън Харисън от Северна Ирландия бе обвинен в многобройни случаи на убийство по време на разследването, докато други двама – 40-годишният Ронан Хюз и брат му Кристофър са издирвани по подозрение за убийство и трафик на хора.</p>
    </article>
  </body>
</html>