<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/che-maltempo-che-fa-ndash-liguria-ginocchio-allagamenti-esondazioni-218040.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-04T09:02:00+00:00"/>
    <meta property="og:title" content="Che maltempo che fa – liguria in ginocchio, violento temporale a roma,neve in lombardia"/>
    <meta property="og:description" content="CHE MALTEMPO CHE FA – LIGURIA IN GINOCCHIO: ALLAGAMENTI, ESONDAZIONI E DANNI. ALLERTA ROSSA NELLA ZONA DEL LEVANTE. DONNA FERITA A LA SPEZIA – VIOLENTO TEMPORALE A ROMA: INTERVENTI PER ALBERI CADUTE E STRADE ALLAGATE (LE CADITOIE SONO SEMPRE INTASATE…) - NEVE IN LOMBARDIA- PIOGGIA E FORTE VENTO HANNO PIEGATO NAPOLI E L'IRPINIA - VIDEO"/>
  </head>
  <body>
    <article>
      <h1>Che maltempo che fa – liguria in ginocchio, violento temporale a roma,neve in lombardia</h1>
      <address>
        <time datetime="2019-11-04T09:02:00+00:00">04 Nov 2019, 09:02</time>
      </address>
      <p>
        <b>CHE MALTEMPO CHE FA – LIGURIA IN GINOCCHIO: ALLAGAMENTI, ESONDAZIONI E DANNI. ALLERTA ROSSA NELLA ZONA DEL LEVANTE. DONNA FERITA A LA SPEZIA – VIOLENTO TEMPORALE A ROMA: INTERVENTI PER ALBERI CADUTE E STRADE ALLAGATE (LE CADITOIE SONO SEMPRE INTASATE…) - NEVE IN LOMBARDIA- PIOGGIA E FORTE VENTO HANNO PIEGATO NAPOLI E L'IRPINIA - VIDEO</b>
      </p>
      <hr/>
      <figure>
        <iframe data-src="https://twitter.com/GiovanniToti/status/1190979369264713728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Agostino Gramigna per <a href="http://www.corriere.it/">il “Corriere della sera”</a></b>
      </p>
      <p>È stata una giornata di intenso lavoro per i vigili del fuoco e per gli uomini della Protezione civile. L' ondata di maltempo che ieri s' è abbattuta sull' Italia ha creato danni e disagi da Nord a Sud del Paese. In alcune regioni però il fenomeno è stato più forte.</p>
      <figure>
        <a href="https://www.dagospia.com/mediagallery/Dago_fotogallery-254465/1233226.htm">
          <img src="https://cdn-static.dagospia.com/img/foto/11-2019/maltempo-1233226.png"/>
        </a>
        <figcaption>maltempo</figcaption>
      </figure>
      <p>Come in Liguria, Campania e Toscana. Qui il territorio ha fatto i conti con esondazioni, allagamenti e cedimenti stradali.</p>
      <p>Per molte ore in tutta la zona del Levante ligure è rimasta in vigore l' allerta rossa. Diverse le situazioni difficili.</p>
      <p>Una tromba d' aria ha investito Lavagna facendo saltare il tetto di numerose abitazioni: nove le persone evacuate. A Sestri Levante la sindaca ha invitato i residenti a non uscire di casa. Nello spezzino è esondato il Vara. Una donna di 68 anni è stata sommersa in casa dal fango a Castiglione Chiavarese: se l' è cavata con qualche ferita. Sessanta persone sono rimaste isolate a San Pietro, frazione di Sanremo, per la voragine che si è aperta nella strada che porta all' abitato.</p>
      <figure>
        <a href="https://www.dagospia.com/mediagallery/Dago_fotogallery-254465/1233225.htm">
          <img src="https://cdn-static.dagospia.com/img/foto/11-2019/maltempo-roma-1233225.png"/>
        </a>
        <figcaption>maltempo roma</figcaption>
      </figure>
      <p>A La Spezia i lavoratori del porto hanno scioperato: l' allerta rossa per il maltempo non avrebbe garantito la sicurezza sul lavoro.</p>
      <p>Difficile la situazione anche in Campania. Punte fino a 140-150 millimetri di pioggia in meno di 12 ore si sono registrate in provincia di Caserta, Avellino e Salerno, provocando allagamenti e smottamenti. Scuole chiuse in molti comuni del salernitano. Il sindaco di Nocera ha fatto evacuare 100 famiglie. Ai residenti di alcune zone di Avellino è stato detto di non uscire di casa.</p>
      <figure>
        <a href="https://www.dagospia.com/mediagallery/Dago_fotogallery-254465/1233224.htm">
          <img src="https://cdn-static.dagospia.com/img/foto/11-2019/maltempo-roma-1233224.png"/>
        </a>
        <figcaption>maltempo roma</figcaption>
      </figure>
      <p>Pioggia e forte vento hanno piegato Napoli. Ci sono stati ritardi e cancellazioni al servizio della Circumvesuviana e sono stati sospesi tutti i collegamenti con le isole (Capri potrebbe rimanere completamente isolata). In una nota, Legambiente Campania ha così commentato l' ennesima emergenza: «29 eventi estremi dal 2010 a oggi, tra cui 6 trombe d' aria, 6 allagamenti, 12 episodi di consistenti danni a infrastrutture o al patrimonio storico, 4 esondazioni fluviali e una frana». Lavoro intenso per i vigili del fuoco in Toscana nelle province di Pisa e di Empoli: più di 30 le chiamate per denunciare allagamenti. Alberi caduti, rami, pali elettrici, cornicioni e tegole pericolanti e decine di auto in panne a Roma e provincia. Più di 150 gli interventi dei vigili del fuoco e 500 quelli della polizia locale.</p>
      <figure>
        <a href="https://www.dagospia.com/mediagallery/Dago_fotogallery-254465/1233223.htm">
          <img src="https://cdn-static.dagospia.com/img/foto/11-2019/maltempo-liguria-1233223.png"/>
        </a>
        <figcaption>maltempo liguria</figcaption>
      </figure>
      <p>In Lombardia, fitte nevicate in Valtellina e Valchiavenna hanno reso le strade percorribili solo con catene montate.</p>
      <p>Nel pomeriggio, una frana di cento metri cubi di fango, massi e detriti ha provocato l' isolamento di Vezio di Perledo, sul ramo lecchese del lago di Como.</p>
      <figure>
        <a href="https://www.dagospia.com/mediagallery/Dago_fotogallery-254465/1233172.htm">
          <img src="https://cdn-static.dagospia.com/img/foto/11-2019/maltempo-liguria-8-1233172.jpg"/>
        </a>
        <figcaption>maltempo liguria 8</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233171.htm">
          <img src="https://cdn-static.dagospia.com/img/foto/11-2019/maltempo-liguria-7-1233171.jpg"/>
        </a>
        <figcaption>maltempo liguria 7</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233162.htm">
          <img src="https://cdn-static.dagospia.com/img/foto/11-2019/maltempo-liguria-20-1233162.jpg"/>
        </a>
        <figcaption>maltempo liguria 20</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233170.htm">
          <img src="https://cdn-static.dagospia.com/img/foto/11-2019/maltempo-liguria-6-1233170.jpg"/>
        </a>
        <figcaption>maltempo liguria 6</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233163.htm">
          <img src="https://cdn-static.dagospia.com/img/foto/11-2019/maltempo-liguria-21-1233163.jpg"/>
        </a>
        <figcaption>maltempo liguria 21</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233164.htm">
          <img src="https://cdn-static.dagospia.com/img/foto/11-2019/maltempo-liguria-22-1233164.jpg"/>
        </a>
        <figcaption>maltempo liguria 22</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233165.htm">
          <img src="https://cdn-static.dagospia.com/img/foto/11-2019/maltempo-liguria-23-1233165.jpg"/>
        </a>
        <figcaption>maltempo liguria 23</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233166.htm">
          <img src="https://cdn-static.dagospia.com/img/foto/11-2019/maltempo-liguria-24-1233166.jpg"/>
        </a>
        <figcaption>maltempo liguria 24</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233167.htm">
          <img src="https://cdn-static.dagospia.com/img/foto/11-2019/maltempo-liguria-3-1233167.jpg"/>
        </a>
        <figcaption>maltempo liguria 3</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233168.htm">
          <img src="https://cdn-static.dagospia.com/img/foto/11-2019/maltempo-liguria-4-1233168.jpg"/>
        </a>
        <figcaption>maltempo liguria 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233169.htm">
          <img src="https://cdn-static.dagospia.com/img/foto/11-2019/maltempo-liguria-5-1233169.jpg"/>
        </a>
        <figcaption>maltempo liguria 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254465/1233173.htm">
          <img src="https://cdn-static.dagospia.com/img/foto/11-2019/maltempo-liguria-9-1233173.jpg"/>
        </a>
        <figcaption>maltempo liguria 9</figcaption>
      </figure>
    </article>
  </body>
</html>