<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/04/il-reddito-di-cittadinanza-ha-un-impatto-nullo-sul-mercato-del-lavoro-svimez-top10_20191104_101936/"/>
    <meta property="og:site_name" content="Askanews"/>
    <meta property="article:published_time" content="2019-11-04T09:19:36+00:00"/>
    <meta property="og:title" content="Il reddito di cittadinanza ha un impatto nullo sul mercato del lavoro (Svimez)"/>
    <meta property="og:description" content="Roma, 4 nov. (askanews) – Il reddito di cittadinanza ha un “impatto nullo sul mercato del lavoro”. E’ quanto si sostiene nel rapporto Svimez 2019 sull’economia e la società del Mezzogiorno. La Svimez “giudica utile il reddito di cittadinanza ma la povertà non si combatte solo con un contributo monetario, occorre ridefinire le politiche di […]"/>
  </head>
  <body>
    <article>
      <h1>Il reddito di cittadinanza ha un impatto nullo sul mercato del lavoro (Svimez)</h1>
      <h2>Sud in recessione nel 2019 con il Pil a -0,2%</h2>
      <address>
        <time datetime="2019-11-04T09:19:36+00:00">04 Nov 2019, 09:19</time>
      </address>
      <figure>
        <img src="http://www.askanews.it/wp-content/uploads/2019/11/20191104_101927_09DAF1E6.jpg"/>
      </figure>
      <p>Roma, 4 nov. (askanews) – Il reddito di cittadinanza ha un “impatto nullo sul mercato del lavoro”. E’ quanto si sostiene nel rapporto Svimez 2019 sull’economia e la società del Mezzogiorno. La Svimez “giudica utile il reddito di cittadinanza ma la povertà non si combatte solo con un contributo monetario, occorre ridefinire le politiche di welfare ed estendere a tutti in egual misura i diritti di cittadinanza. Peraltro l’impatto del reddito di cittadinanza sul mercato del lavoro è nullo, in quanto la misura, invece di richiamare persone in cerca di occupazione, le sta allontanando dal mercato del lavoro”.</p>
      <p>Le previsioni macroeconomiche della Svimez stimano il Pil italiano a +0,9% nel 2018, + 0,2% nel 2019 e +0,6% nel 2020. In particolare, il Centro-Nord sarebbe al +0,9% nel 2018, al +0,3% nel 2019, al +0,7% nel 2020. Mentre al Sud nel 2018 l’aumento sarebbe del +0,6%, calerebbe a -0,2% nel 2019 e risalirebbe leggermente a +0,2% nel 2020. E’ quanto si legge nel rapporto Svimez sull’economia e la società del Mezzogiorno.</p>
      <p>Come si vede, si sottolinea, la crescita è “molto modesta anche nelle aree più sviluppate del Paese”.</p>
      <p>Cos/int5</p>
    </article>
  </body>
</html>