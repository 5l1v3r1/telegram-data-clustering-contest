<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/04/investite-sulle-strisce-due-sorelle-centenarie-trasportate-a-torrette/1320835/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-04T09:43:37+00:00"/>
    <meta property="og:title" content="Investite sulle strisce, due sorelle centenarie trasportate a Torrette"/>
    <meta property="og:description" content="TOLENTINO - L'incidente di fronte ai giardini John Lennon poco prima delle 9"/>
  </head>
  <body>
    <article>
      <h1>Investite sulle strisce, due sorelle centenarie trasportate a Torrette</h1>
      <h2>TOLENTINO - L'incidente di fronte ai giardini John Lennon poco prima delle 9</h2>
      <address><time datetime="2019-11-04T09:43:37+00:00">04 Nov 2019, 09:43</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F04%2Finvestite-sulle-strisce-due-sorelle-centenarie-trasportate-a-torrette%2F1320835%2F">Condividi</a><a href="https://twitter.com/intent/tweet?text=Investite+sulle+strisce%2C++due+sorelle+centenarie++trasportate+a+Torrette&amp;url=https%3A%2F%2Fwww.cronachemaceratesi.it%2F2019%2F11%2F04%2Finvestite-sulle-strisce-due-sorelle-centenarie-trasportate-a-torrette%2F1320835%2F">Tweet</a>Email0 Condivisioni</p>
      <p> </p>
      <p> </p>
      <p>
        <b>Due sorelle investite sulle strisce mentre attraversano, una è stata subito trasferita con l’eliambulanza a Torrette, l’altra portata al pronto soccorso di Macerata dove i medici hanno deciso di optare per il trasferimento al nosocomio di Ancona.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/11/investimento-tolentino-1-325x183.jpg"/>
      </figure>
      <p><b>E’ successo poco prima delle 9 a Tolentino di fronte ai giardini John Lennon, tra piazza dell’Unità e piazzale Europa. Le due donne, una di 99 e l’altra di 102 anni, sono state travolte da una Fiat Punto mentre attraversavano la strada. </b>Immediati i soccorsi, con gli operatori dell’emergenza che hanno prestato le prime cure del caso sul posto, per poi accompagnare una delle due sorelle allo stadio Della Vittoria, dove è atterrato Icaro che l’ha trasportata a Torrette, e l’altra al pronto soccorso di Macerata dove il personale medico ha poi deciso di predisporre il trasferimento con l’eliambulanza all’ospedale di Ancona. Sul posto per i rilievi del caso i carabinieri e polizia locale che dovranno accertare l’esatta dinamica dell’accaduto.</p>
      <p> </p>
      <figure>
        <img src="https://cdn.cronachemaceratesi.it/wp-content/uploads/2019/11/investimento-tolentino-2-1-650x366.jpg"/>
      </figure>
      <p> </p>
    </article>
  </body>
</html>