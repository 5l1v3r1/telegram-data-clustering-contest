<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/goranov-sofiya-shcheshe-da-y-e-tyasna-na-manolova-405820.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T09:01:31+00:00"/>
    <meta property="og:title" content="Горанов: София щеше да й е тясна на Манолова"/>
    <meta property="og:description" content="Пред Фандъкова и нейния екип следва нелек мандат с шарени районни кметове, шарен общински съвет, коментира финансовият министър"/>
  </head>
  <body>
    <article>
      <h1>Горанов: София щеше да й е тясна на Манолова</h1>
      <address>
        <time datetime="2019-11-04T09:01:31+00:00">04 Nov 2019, 09:01</time>
      </address>
      <p>Пред Фандъкова и нейния екип следва нелек мандат с шарени районни кметове, шарен общински съвет. Начинът на правене на политика става все по-фино изкуство. Това коментира след изборите финансовият министър Владислав Горанов пред бТВ.</p>
      <p>Година и половина изключително много внушения се направиха колко лоши неща се случват в София. Концентрирането върху само един определен аспект може да се превърне в манипулация. Факт е че, в София успяха либералните анархисти, така ще наричам тези, които се смятат за десни, а могат да гласуват за Манолова, уточни Горанов.</p>
      <p>София щеше да й е тясна на Манолова ако беше спечелила, нейните амбиции са много по-големи от големия град, тя мислеше от тук да превземе държавата, каза Горанов. Ако добавим нейната енергия в енергийната система на страната, трябва да спрем АЕЦ „Козлодуй”, това не го казвам като нещо лошо, допълни Горанов.</p>
    </article>
  </body>
</html>