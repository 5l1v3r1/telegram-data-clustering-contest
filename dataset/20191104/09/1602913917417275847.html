<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/dancila-despre-organizarea-alegerilor-totul-e-in-grafic-chiar-daca-nu-avem-un-ministru-de-interne-18537611"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T09:44:03+00:00"/>
    <meta property="og:title" content="Dăncilă, despre organizarea alegerilor: Totul e în grafic, chiar dacă nu avem un ministru de Interne"/>
    <meta property="og:description" content="Premierul demis Viorica Dăncilă a declarat, luni, că totul e în grafic în privinţa organizării alegerilor prezidenţiale, inclusiv pentru cele din Diaspora, chiar dacă Guvernul nu are încă un ministru de Interne."/>
  </head>
  <body>
    <article>
      <h1>Dăncilă, despre organizarea alegerilor: Totul e în grafic, chiar dacă nu avem un ministru de Interne</h1>
      <address><time datetime="2019-11-04T09:44:03+00:00">04 Nov 2019, 09:44</time> by <a rel="author" href="https://www.zf.ro/autor/diana-grigore" target="_blank">Diana Grigore</a></address>
      <p>Premierul demis Viorica Dăncilă a declarat, luni, că totul e în grafic în privinţa organizării alegerilor prezidenţiale, inclusiv pentru cele din Diaspora, chiar dacă Guvernul nu are încă un ministru de Interne.</p>
      <p>„Guvernul a lucrat în această perioadă şi a pregătit mai multe măsuri în beneficiul românilor. Am urmărit în detaliu şi organizarea scrutinului pentru alegerea preşedintelui României, astfel încât să ne asigurăm că cetăţenii îşi pot exercita dreptul de vot. Toate instituţiile implicate în organizarea şi desfăşurarea alegerilor şi-au îndeplinit sarcinile prevăzute de legislaţia electorală, iar Ministerul Afacerilor Interne a transmis în străinătate materialele necesare scrutinului. Prin urmare, totul este în grafic în legătură cu pregătirea alegerilor, chiar dacă nu avem numit un ministru al Afacerilor Interne”, a spus Dăncilă, la începutul şedinţei de Guvern.</p>
      <p>Alegerile prezidenţiale au loc pe 10 noiembrie în ţară şi între 8 şi 10 noiembrie în străinătate. De asemenea, al doilea tur de scrutin e programat pentru 24 noiembrie în ţară şi între 22 şi 24 noiembrie în Diaspora.</p>
    </article>
  </body>
</html>