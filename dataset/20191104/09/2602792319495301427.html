<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/yak-yakisno-zahistiti-i-pidzhiviti-posivi-pidkazhut-v-instituti-zdorovya-roslin/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-04T09:00:00+00:00"/>
    <meta property="og:title" content="Як якісно захистити і підживити посіви? Підкажуть в «Інституті здоров’я рослин»"/>
    <meta property="og:description" content="Як би виробники ЗЗР і добрив для захищали свою продукцію, ризик натрапити на підробку сьогодні існує великий. Тож якщо хочете бути на 100 % певні, що на ва"/>
  </head>
  <body>
    <article>
      <h1>Як якісно захистити і підживити посіви? Підкажуть в «Інституті здоров’я рослин»</h1>
      <address>
        <time datetime="2019-11-04T09:00:00+00:00">04 Nov 2019, 09:00</time>
      </address>
      <figure>
        <img src="https://infoindustria.com.ua/wp-content/uploads/2019/11/690A5638-low.jpg"/>
      </figure>
      <p>
        <b>Як би виробники ЗЗР і добрив для захищали свою продукцію, ризик натрапити на підробку сьогодні існує великий.</b>
      </p>
      <p>Тож якщо хочете бути на 100 % певні, що на ваші посіви будуть застосовані якісні пестициди чи добрива, довірте це питання науці і перевірте придбані препарати в лабораторних умовах, радять науковці «Інституту здоров’я рослин», – тільки фахові дослідження можуть гарантувати відповідність препаратів зазначеному складу й убезпечити рослини від внесення неякісних засобів.</p>
      <p>В лабораторіях «Інституту здоров’я рослин» проводять дослідження вмісту діючої речовини в засобах захисту рослин і показників якості мінеральних та органічних добрив. Для досліджень тут використовують сучасне обладнання від кращих світових виробників, застосовують якісні та кількісні аналітичні, фізико-хімічні методи та атомно-емісійний спектральний аналіз. Результат такого дослідження – гарантія якості придбаних препаратів, і, як наслідок, можливість правильно розрахувати норму внесення й отримати щедрий і здоровий врожай.</p>
      <p>«<i>Завдяки передовому обладнанню ми можемо визначати близько 300 діючих речовин у засобах захисту рослин, а також їх концентрації; добрива досліджуємо на широкий спектр показників – вміст діючої речовини, вологу, густину, лужність, рН, азот тощо</i>, – розповідає керівник сервісно-аналітичного центру Інституту Ірина Перехрест. – <i>За отриманими результатами ми надаємо клієнту протокол, де вказаний перелік діючих речовин у препаратах та їхн</i><i>я</i><i> концентраці</i><i>я</i><i>. Таким чином, якщо заявлені діючі речовини не відповідають знайденим, аграрій може повернути препарат або ж комбінувати його з іншим – у випадку, якщо повернути його неможливо. А ваші посіви гарантовано отримають надійний захист від усіх імовірних загроз і повноцінне живлення»</i>.</p>
      <p>Інфоіндустрія за матеріалами прес-служби компанії «Укравіт»</p>
    </article>
  </body>
</html>