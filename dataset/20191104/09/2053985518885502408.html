<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elbalad.news/4044467"/>
    <meta property="og:site_name" content="صدى البلد"/>
    <meta property="article:published_time" content="2019-11-04T09:20:00+00:00"/>
    <meta property="og:title" content="رغم اعتذاره عن لازم تتضرب بالجزمة..ريهام سعيد تقصف جبهة جورج قرداحي"/>
    <meta property="og:description" content="نشرت الإعلامية ريهام سعيد عبر صفحتها الشخصية على موقع الصور إنستجرام فيديو ترد فيه على الإعلامى جورج قرداحي بعد اعتذاره عن سبه لها فى أحد البرامج. قالت ريهام سعيد: 'جورج قرداحي كل اللى قلته أى ..."/>
  </head>
  <body>
    <article>
      <h1>رغم اعتذاره عن لازم تتضرب بالجزمة..ريهام سعيد تقصف جبهة جورج قرداحي</h1>
      <address><time datetime="2019-11-04T09:20:00+00:00">04 Nov 2019, 09:20</time> by <a rel="author">أمل مجدى</a></address>
      <p>أمل مجدى نشرت الإعلامية ريهام سعيد عبر صفحتها الشخصية على موقع الصور إنستجرام فيديو ترد فيه على الإعلامى جورج قرداحي بعد اعتذاره عن سبه لها فى أحد البرامج.<br/>قالت ريهام سعيد: "جورج قرداحي كل اللى قلته أى كلام بتاع انك كنت بتهزر وان البرنامج هزار ، برنامج هزار اطلعوا هزروا على نفسكم متهزروش على الناس ، وانت مكنتش بتهزر والهزار مبيكونش فى كرامة الناس ".<br/>وأضافت ريهام سعيد" فى آخر لقائك بس الجزء مَش منتشر اوى قلت "انتى قليلة الأدب" ، مفيش حد بيهزر معاك يديك بالجزمة ويقولك انت قليل الأدب ، ولو هزارك كده فهو خارج عن نطاق الأدب والأخلاق والاحترام والنخوة والرجولة ".<br/>وتابعت ريهام سعيد: " لما تهزر مره مبتهزرش علّيا انا محدش هاننى حتى لما اتحقق معايا فى المجلس الاعلى للإعلام كان باحترام ، وانت بتقول أنا مَش متابعها ومشفتش الحلقة يبقى ليه وعلى كلامك انا مَش اديت الموضوع اكبر من حجمه أنا اديتك انت أكبر من حجمك ".<br/>واستطردت ريهام سعيد: "بقالك كتير محدش بيجيب سيرتك اصلا والناس نسيتك ، ورجعوا اتكلموا عليك تانى لما انا رديت عليك ، وانت مَش معقول كبرت كده ومتعرفش ثقافة الاختلاف ".<br/>وأكملت ريهام سعيد: " كلامى فى الحلقة كان بلسان مرضى السمنة فوق ال٣٠٠ كيلو اللى مهددين بالموت وعندهم قرح فراش وعايزين ونش ينقلهم ، والنَّاس اللى بتقول انه اعتذر لا هو قال المسامح كريم وانا مَش كريمة ومش بسامح لأنك قصدت تهيننى".<br/>وتابعت: "انك تقول واحدة تضرب بالجزمة وقليلة الادب معرفش حصلك ايه وشاكة فيك الصراحة مَش ممكن تكون طبيعى ، وكل الناس اللى بتحبنى وبتكرهنى اتصدمت فيك وكانوا فاكرينك شخصية تانية خالص ".</p>
    </article>
  </body>
</html>