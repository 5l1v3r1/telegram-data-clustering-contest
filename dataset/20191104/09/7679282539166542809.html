<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/viral-news/story-mohammad-kaif-shares-a-photo-on-instagram-fans-goes-rofl-2831006.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T09:25:04+00:00"/>
    <meta property="og:title" content="Viral : क्रिकेटर मोहम्मद कैफ ने सोशल मीडिया पर शेयर की ऐसी तस्वीर, जिसे देखकर फैंस हंसी से हुए लोट-पोट"/>
    <meta property="og:description" content="मोहम्मद कैफ का नाम क्रिकेट के उन सितारों में शामिल किया जाता है, जो सोशल मीडिया पर खासे एक्टिव रहते हैं। वो कभी मैच के कुछ यादगार वीडियो फैंस के साथ शेयर करते हैं, तो कभी अपनी जिंदगी के हल्के-फुल्के..."/>
  </head>
  <body>
    <article>
      <h1>Viral : क्रिकेटर मोहम्मद कैफ ने सोशल मीडिया पर शेयर की ऐसी तस्वीर, जिसे देखकर फैंस हंसी से हुए लोट-पोट</h1>
      <address><time datetime="2019-11-04T09:25:04+00:00">04 Nov 2019, 09:25</time> by <a rel="author">लाइव हिन्दुस्तान टीम ,नई दिल्ली</a></address>
      <p>मोहम्मद कैफ का नाम क्रिकेट के उन सितारों में शामिल किया जाता है, जो सोशल मीडिया पर खासे एक्टिव रहते हैं। वो कभी मैच के कुछ यादगार वीडियो फैंस के साथ शेयर करते हैं, तो कभी अपनी जिंदगी के हल्के-फुल्के अंदाज फैंस के सामने रखते हैं। मोहम्मद कैफ का ऐसा ही मजाकिया अंदाज सामने आया है। दरअसल, हाल ही में मोहम्मद कैफ ने इंस्टाग्राम पर एक फोटो शेयर की है, इस फोटो के शेयर करने के बाद से सोशल मीडिया यूजर्स हंस-हंसकर लोटपोट हो रहे हैं। </p>
      <figure>
        <img src="https://images1.livehindustan.com/uploadimage/library/2019/11/04/16_9/16_9_1/kaif_pic_1572859448.jpg"/>
      </figure>
      <p> </p>
      <p><b>इस फोटो में क्या है खास </b><br/>तस्वीर में दो पुलिसकर्मी एक अपराधी के साथ खड़े हैं। पहली नजर में ये एक आम तस्वीर लगेगी लेकिन जब आप इस तस्वीर को गौर से देखेंगे, तो आपको भी हंस आ जाएगी। अपराधी ने टी-शर्ट पहनी है, जिस पर ‘सही पकड़े हैं' लिखा है।<br/>मोहम्मद कैफ ने तस्वीर को शेयर करते हुए कैप्शन में लिखा है, 'ऐसा भी होता है' साथ ही #SundayFunday हैशटैग डाला है।</p>
      <figure>
        <embed-post data-src="https://www.instagram.com/p/B4Z0qJsgNMU" data-service="Instagram"/>
      </figure>
      <p><b>फोटो को देखकर लोट-पोट हुए यूजर्स</b> <br/>मोहम्मद कैफ की ये पोस्ट काफी वायरल हो रही है। अब तक 30 हजार लाइक्स और 200 से ज्यादा कमेंट्स आ चुके हैं। कई लोग इस फोटो पर हंसने वाले इमोजी शेयर कर रहे हैं। खबर के मुताबिक, ये तस्वीर मुजफ्फरनगर पुलिस द्वारा शेयर की गई है। दो पुलिसकर्मी सूरज नाम के अपराधी के साथ खड़े हैं। जिसे सट्टेबाजी के आरोप में गिरफ्तार किया गया है। यह तस्वीर पिछले हफ्ते अक्टूबर में सिसौली के भुरान कलन पुलिस स्टेशन में क्लिक की गई थी। जिसके बाद से ही सोशल मीडिया पर ये तस्वीर खूब वायरल हो रही है।<br/> </p>
    </article>
  </body>
</html>