<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/svit/bilyj-dim-ne-bachyt-pidstav-impichmentu-trampa"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T09:50:53+00:00"/>
    <meta property="og:title" content="Білий дім не бачить підстав для імпічменту Трампа"/>
    <meta property="og:description" content="Білий дім не бачить підстав для імпічменту президента США Дональда Трампа через спроби добитися від України розслідування проти колишнього віцепрезидента Джо Байдена."/>
  </head>
  <body>
    <article>
      <h1>Білий дім не бачить підстав для імпічменту Трампа</h1>
      <address>
        <time datetime="2019-11-04T09:50:53+00:00">04 Nov 2019, 09:50</time>
      </address>
      <p>
        <b>Білий дім не бачить підстав <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa">для імпічменту президента США Дональда Трампа</a> через спроби добитися від України розслідування проти колишнього віцепрезидента Джо Байдена.</b>
      </p>
      <p>Про це заявила старший помічник Трампа Келліенн Конвей, передає «<a href="https://ukrainian.voanews.com/a/5150890.html">Голос Америки</a>».</p>
      <related>
        <a href="https://www.slovoidilo.ua/2019/11/01/stattja/polityka/impichment-dedali-blyzhchyj-chym-zakinchytsya-ukrayinahejt-trampa"/>
      </related>
      <p>За її словами, прохання Трампа відновити розслідування щодо Байдена не є правопорушенням і підставою для імпічменту.</p>
      <p>Cтарший помічник Трампа Келліенн Конвей додала, що їй невідомо, чи вимагав Трамп від України розслідування стосовно сина Байдена в обмін на військову допомогу.</p>
      <p>Раніше Трамп заявив, що інформатор, чиї повідомлення призвели до запуску процедури імпічменту, повинен розкрити своє ім'я.</p>
      <p>Нагадаємо, у США раніше <a href="https://www.slovoidilo.ua/2019/09/25/ogljad/polityka/trampu-mozhut-oholosyty-impichment-cherez-skandal-dzvinkom-zelenskomu-reakcziya-soczmerezh">розгорівся великий скандал навколо липневої телефонної розмови</a> Трампа із Зеленським, який став приводом для <a href="https://www.slovoidilo.ua/2019/10/30/novyna/svit/impichment-trampa-stenohrami-rozmovy-dvox-prezydentiv-ye-propusky">початку процедури імпічменту </a>американського лідера. Як стверджують політичні опоненти президента США, посилаючись на свідчення інформатора, Трамп під час дзвінка намагався переконати Зеленського почати розслідування <a href="https://www.slovoidilo.ua/2019/10/15/novyna/polityka/syn-bajdena-rozpoviv-vin-robyv-ukrayini">діяльності в Україні Хантера Байдена, який є сином колишнього віцепрезидента </a>США Джозефа Байдена, в обмін на надання фінансової та військової допомоги Києву.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/03/novyna/svit/tramp-zaklykav-rozkryty-imya-informatora-pro-besidu-zelenskym"/>
        <a href="https://www.slovoidilo.ua/2019/11/02/novyna/svit/bilyj-dim-pidhotovlenyj-mozhlyvoho-impichmentu-trampa"/>
        <a href="https://www.slovoidilo.ua/2019/10/15/novyna/polityka/syn-bajdena-rozpoviv-vin-robyv-ukrayini"/>
        <a href="https://www.slovoidilo.ua/2019/11/04/novyna/svit/tramp-nazvav-svoyi-vidnosyny-rosiyeyu-ukrayinoyu-duzhe-xoroshymy"/>
      </related>
    </article>
  </body>
</html>