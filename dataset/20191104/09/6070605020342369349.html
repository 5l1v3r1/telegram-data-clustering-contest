<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/John-Stamos-prepara-serie-Disney_0_2337966188.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T09:37:51+00:00"/>
    <meta property="og:title" content="John Stamos prepara una nova sèrie per a Disney+"/>
    <meta property="og:description" content="Hi interpretarà un entrenador de bàsquet que es veu obligat a comandar un equip femení"/>
  </head>
  <body>
    <article>
      <h1>John Stamos prepara una nova sèrie per a Disney+</h1>
      <h2>Hi interpretarà un entrenador de bàsquet que es veu obligat a comandar un equip femení</h2>
      <address>
        <time datetime="2019-11-04T09:37:51+00:00">04 Nov 2019, 09:37</time>
      </address>
      <p>Després de tornar a primera línia de la televisió gràcies a <a href="https://www.ara.cat/media/dels-Padres-que-Tanner-original_0_1529847037.html"><i>Madres forzosas</i></a>, sèrie de la qual és productor, l’actor John Stamos prepara una nova ficció per a <a href="https://www.ara.cat/media/Disney-conjura-contra-maratons-series_0_2304369544.html">Disney+</a>. En la seva nova aventura, Stamos, que protagonitzarà la sèrie, s’ha aliat amb David E. Kelly, creador de <a href="https://www.ara.cat/media/Meryl-Streep-Big-little-lies_0_2249775023.html"><i>Big little lies</i></a>.</p>
      <p>El nou projecte, que es titula<i> Big shoots</i>, se centra en un temperamental entrenador de bàsquet universitari que és acomiadat de la feina i es veu obligat a acceptar una plaça en una escola femenina d’elit. A més de Stamos, a la sèrie també hi participa Shiri Appleby, coneguda per <a href="https://www.ara.cat/media/Unreal-senfosqueix-segona-temporada_0_1590440943.html"><i>Unreal</i></a>, que donarà vida a la nova ajudant de l’entrenador.</p>
      <p>Disney+ ha encarregat deu episodis d’una hora cadascun. La nova plataforma <a href="https://www.ara.cat/media/plataforma-Disney-comencara-Estats-Units_0_2214378714.html">començarà a operar el 12 de novembre</a> als Estats Units, però encara no hi ha data de llançament a Espanya. A més de comptar amb una important biblioteca de continguts, Disney+ debutarà amb sèries inèdites com <a href="https://www.ara.cat/media/The-Mandalorian-titol-Star-Wars_0_2101589901.html"><i>The mandalorian</i></a>, de l’univers <i>Star Wars</i>.</p>
    </article>
  </body>
</html>