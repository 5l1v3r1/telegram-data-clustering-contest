<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/biella-citta-unesco-ok-ma-stiamo-calmi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-04T09:16:12+00:00"/>
    <meta property="og:title" content="Biella città Unesco, ok ma stiamo calmi"/>
    <meta property="og:description" content="LBCP: c’è sempre qualcuno pronto a lamentarsi, perché siamo biellesi"/>
  </head>
  <body>
    <article>
      <h1>Biella città Unesco, ok ma stiamo calmi</h1>
      <h2>LBCP: c’è sempre qualcuno pronto a lamentarsi, perché siamo biellesi</h2>
      <address>
        <time datetime="2019-11-04T09:16:12+00:00">04 Nov 2019, 09:16</time>
      </address>
      <p>Biella è città creativa Unesco, ce l’abbiamo fatta, con un lavoro congiunto di tutte le forze politiche locali abbiamo vinto la sfida. La notizia si è sparsa in un attimo e gli elogio si sono fatti subito sentire, come del resto le critiche sterili e ancora una volta Biella si è divisa tra chi esulta e chi ironizza sulla reale funzione di tale riconoscimento, quindi cosa cambierà per noi?</p>
      <p>È indubbiamente un gran risultato e sarà tutto più facile, bello, divertente, quasi magico, come un episodio della casa nella prateria, ma con gli Zumaglini al posto dei prati del Minnesota.</p>
      <p>Da oggi avremo parcheggi gratis, funicolare sempre attiva, strade lastricate di marmo e cotto pregiato, anche i controlli delle forze dell’ordine saranno diversi: “favorisca patente e libretto”, “ma siamo patrimonio Unesco”, “ha ragione signora, mi scusi, vada pure”.</p>
      <p>Via Italia pullulerà di gente, i cagnolini non sporcheranno più in ogni dove, imbrattando marciapiedi e vetrine e se lo faranno, nessun problema caro commerciante, siamo Città creativa, sorrida. Ma sarà davvero così? Se anche fosse ci sarà sempre qualcuno pronto a lamentarsene, perché saremo creativi, ma restiamo pur sempre biellesi.</p>
      <p>
        <a href="https://labiellachepiaceva.it/">La Biella che piaceVa</a>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/di-cordoli-di-ruspe-e-selfie-sveliamo-i-fantozziani-retroscena-delle-famigerate-foto"/>
        <a href="https://laprovinciadibiella.it/attualita/in-fondo-biella-non-ce-la-meritiamo-una-citta-strana-selvatica-nascosta-e-scorbutica"/>
        <a href="https://laprovinciadibiella.it/attualita/eventi-in-citta-ma-che-belli-ma-che-brutti"/>
      </related>
    </article>
  </body>
</html>