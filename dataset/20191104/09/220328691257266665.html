<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/manolova-shche-iska-kasirane-na-izborite-405823.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T09:54:00+00:00"/>
    <meta property="og:title" content="Манолова ще иска касиране на изборите"/>
    <meta property="og:description" content="Ще търсим съмишленици за касирането на изборите най-вече в обществото, заяви Вапцаров"/>
  </head>
  <body>
    <article>
      <h1>Манолова ще иска касиране на изборите</h1>
      <address>
        <time datetime="2019-11-04T09:54:00+00:00">04 Nov 2019, 09:54</time>
      </address>
      <p>Инициативният комитет на Мая Манолова ще иска касиране на изборите. Пред БНР председателят на Инициативния комитет Никола Вапцаров обясни:</p>
      <p>„Това е въз основа на нашата убеденост, че има манипулиране на вота, което се доказва първо с множеството сбъркани протоколи, после с множеството сигнали – над 25 сигнала за купуване на гласове, също така фактът, че социологическите агенции още от сутринта, в деня на изборите, нарушиха изборното законодателство и бълваха статистики, които бяха супер обезкуражителни и нереалистични, в това число и медии. Още от сутринта те бълваха 15-18% разлика и така се запази през целия ден, което обезкуражи много хора и манипулира реално резултата на изборите“.</p>
      <p>Ще търсим съмишленици за касирането на изборите най-вече в обществото, заяви Вапцаров в предаването „Преди всички“ и добави: „Ще се опитаме да докажем това наше твърдение първо в съда и второ – пред гражданите“.</p>
    </article>
  </body>
</html>