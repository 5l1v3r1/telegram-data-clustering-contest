<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/najeriya/20191104-buhari-ya-amince-da-tsawaita-rufe-kan-iyakokin-kasar"/>
    <meta property="og:site_name" content="RFI"/>
    <meta property="article:published_time" content="2019-11-04T09:02:01+00:00"/>
    <meta property="og:title" content="Buhari ya amince da tsawaita rufe kan iyakokin Najeriya"/>
    <meta property="og:description" content="Shugaban Najeriya Muhammadu Buhari ya amince da shirin ci gaba da rufe kan iyakokin kasar har gaba da ranar 31 ga watan Janairun shekara mai zuwa."/>
  </head>
  <body>
    <article>
      <h1>Buhari ya amince da tsawaita rufe kan iyakokin Najeriya</h1>
      <address><time datetime="2019-11-04T09:02:01+00:00">04 Nov 2019, 09:02</time> by <a rel="author">Abdurrahman Gambo Ahmad</a></address>
      <p>
        <b>Shugaban Najeriya Muhammadu Buhari ya amince da shirin ci gaba da rufe kan iyakokin kasar har gaba da ranar 31 ga watan Janairun shekara mai zuwa.</b>
      </p>
      <p>Babban Jami’in Hukumar Kwastam da ke Kula da sashen bincike da kuma sa ido, David Dimka ya sanar da haka a wasikar da ya rubuta wa jami’an hukumar da ke jihohi da kuma kan iyakokin kasar.</p>
      <p>Rufe iyakokin na zuwa ne watanni 3 kacal bayan Najeriya ta sanya hannu kan yarjejeniyar kasuwancin bai daya tsakanin kasashen Afirka.</p>
      <p>Matakin rufe kan iyakokin na ci gaba da haddasa cece-kuce, inda wasu ke lale marhabin da shi, yayin da wasu ke kokawa saboda a ganinsu, matakin shi ne ummul-haba’isin tashin farashin kayayyaki a kasuwannin Najeriya da suka hada da abinci.</p>
      <p>A yayin zantawa da sashin Hausa na RFI, Dr.Kasim Kurfi, masanin tattalin arziki a Najeriya, ya bayyana cewa, matakin rufe kan iyakoki na din-din-din ba zai taimaka ba wajen bunkasar tattalin arzikin kasa.</p>
      <p>Kuna iya latsa alamar sautin da ke kasa domin sauraren cikakkiyar hirar da muka yi da Kasim Kurfi wanda ya yi fashin baki na musamman kan rufe iyakokin Najeriya.</p>
      <p>Dr. Kasim Kurfi kan matakin rufe iyakokin Najeriya 04/11/2019</p>
      <figure>
        <audio src="http://telechargement.rfi.fr/rfi/haoussa/audio/modules/actu/201911/INVITE-DR_KASUM_KURFI-3_35sec-2019-11-04.mp3"/>
      </figure>
      <p> </p>
    </article>
  </body>
</html>