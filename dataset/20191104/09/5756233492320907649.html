<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619782/%DA%A9%D8%A7%D8%B3%D8%A8%D8%A7%D9%86-%D8%AA%D8%AD%D8%B1%DB%8C%D9%85-%D8%A7%D8%AC%D8%A7%D8%B2%D9%87-%D9%86%D9%85%DB%8C%E2%80%8C%D8%AF%D9%87%D9%86%D8%AF-%D8%AF%D9%84%D8%A7%D8%B1-%D8%B1%D9%88%D9%86%D8%AF-%DA%A9%D8%A7%D9%87%D8%B4%DB%8C-%D8%AE%D9%88%D8%AF-%D8%B1%D8%A7-%D8%A7%D8%AF%D8%A7%D9%85%D9%87-%D8%AF%D9%87%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T09:21:00+00:00"/>
    <meta property="og:title" content="«کاسبان تحریم» اجازه نمی‌دهند دلار روند کاهشی خود را ادامه دهد"/>
    <meta property="og:description" content="یک استاد اقتصاد دانشگاه شهید باهنر کرمان گفت: عده ای از آشفته بازار و تحریم ها سود می برند که به آنها کاسبان تحریم گرفته می شود و در اصطلاح زیر بازار را می گیرند و نمی گذارند نرخ ارز کاهش یابد و اکنون نیز اجازه نمی دهند این روند کاهشی ادامه داشته باشد و دلار در قیمت ۱۱ هزار تومان مقاومت می کند."/>
  </head>
  <body>
    <article>
      <h1>«کاسبان تحریم» اجازه نمی‌دهند دلار روند کاهشی خود را ادامه دهد</h1>
      <h2>یک اقتصاددان:</h2>
      <address>
        <time datetime="2019-11-04T09:21:00+00:00">04 Nov 2019, 09:21</time>
      </address>
      <p>
        <i>یک استاد اقتصاد دانشگاه شهید باهنر کرمان گفت: عده ای از آشفته بازار و تحریم ها سود می برند که به آنها کاسبان تحریم گرفته می شود و در اصطلاح زیر بازار را می گیرند و نمی گذارند نرخ ارز کاهش یابد و اکنون نیز اجازه نمی دهند این روند کاهشی ادامه داشته باشد و دلار در قیمت ۱۱ هزار تومان مقاومت می کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دکتر"حسین مهرابی" درباره پیش بینی آینده اقتصاد کشور اظهار کرد: زمانی که فشار سیاسی، اجتماعی و اقتصادی به اقتصاد وارد می شود، نرخ ارز در کوتاه مدت بیش از حد لازم افزایش پیدا می کند اما بعد از مدتی آرام می شود.</p>
      <p>وی افزود: اگر شوک جدیدی به اقتصاد وارد نشود، انتظار این است به یک ثباتی در آینده برسیم و فکر می کنم نرخ رشد منفی اقتصاد نیز خاتمه پیدا کند به شرط اینکه اقتصاد دچار تلاطم جدید نشود.</p>
      <p>مهرابی با اشاره به اینکه همه چیز بستگی به شرایط بین المللی و اقتصادی بستگی دارد، تصریح کرد: براساس اصول و قواعد اقتصادی نباید نرخ ارز دیگر افزایش یابد و باید روند کاهشی خود را ادامه دهد اما دلایلی وجود دارد که پیش بینی دقیقی به ما نمی دهد و از جمله می توان به تحریم ها، لایحه پالرمو و ... اشاره کرد.</p>
      <p>این استاد اقتصاد دانشگاه شهید باهنر کرمان بیان کرد: اگر تحریم ها تشدید شود، نرخ ارز افزایش پیدا می کند و از سوی دیگر شوک روانی، اجتماعی و یا سیاسی و طبیعی می تواند دلیل افزایش نرخ ارز باشد.</p>
      <p>رییس دانشگاه فنی و حرفه ای استان کرمان در ادامه اظهار کرد: نرخ دلار باید به اندازه نرخ تورم داخل و خارج از کشور باشد و در بلند مدت و به عنوان مثال در بازه زمانی ۵ ساله رشد کند که قیمت کالاها نیز در این بازه تغییر می کند و براساس اصول اقتصادی باید در این بازه نرخ ارز ۹ یا ۱۰ هزار تومان باشد.</p>
      <p>مهرابی با اشاره به اثرات روانی در اقتصاد ایران گفت: عده ای از آشفته بازار و تحریم ها سود می برند که به آنها کاسبان تحریم گرفته می شود و در اصطلاح زیر بازار را می گیرند و نمی گذارند نرخ ارز کاهش یابد و اکنون نیز اجازه نمی دهند این روند کاهشی ادامه داشته باشد و دلار در قیمت ۱۱ هزار تومان مقاومت می کند.</p>
      <p>این استاد اقتصاد بیان کرد: این افراد قدرت دارند و اثر روانی تولید کرده و خبر می سازند و با استفاده از ابزاری که دارند از فضا استفاده می کنند و به همین دلیل نرخ ارز خیلی قابل پیش بینی نیست.</p>
      <p>وی تصریح کرد: ثبات نرخ ارز به شرایط سیاسی و روانی بستگی دارد و تنها کسانی ضرر می کنند که حقوق ثابت دارند و حقوقشان متناسب با تغییرات، افزایش نیافته است.</p>
    </article>
  </body>
</html>