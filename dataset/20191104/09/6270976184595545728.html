<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/derzhkomteleradio-spysok-zaboronenyh-do-vvezennya-v-ukrayinu-knyzhok-z-rosiyi-popovnyvsya-54-knygamy/"/>
    <meta property="og:site_name" content="Рубрика"/>
    <meta property="article:published_time" content="2019-11-04T09:14:52+00:00"/>
    <meta property="og:title" content="Держкомтелерадіо: Список заборонених до ввезення в Україну книжок з Росії поповнився 54 книгами"/>
    <meta property="og:description" content="Державний комітет України з питань телебачення і радіомовлення (Держкомтелерадіо) заборонив ввезення в країну з Росії ще 54 книжок через пропаганду держави-агресора. Про це пише Інтерфакс-Україна. “Держкомтелерадіо відмовило ТОВ “Якабу Трейд” у видачі дозволів на ввезення з території Російської Федерації 54 книг, у яких присутні ознаки пропаганди держави-агресора”, – йдеться в повідомленні прес-служби відомства. Зокрема, ознаки […]"/>
  </head>
  <body>
    <article>
      <h1>Держкомтелерадіо: Список заборонених до ввезення в Україну книжок з Росії поповнився 54 книгами</h1>
      <address><time datetime="2019-11-04T09:14:52+00:00">04 Nov 2019, 09:14</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/04/knigi_y67win3ycimohszgnjmm4c5jyvic-620x420.jpg"/>
      </figure>
      <p>
        <b>
          <b>Державний комітет України з питань телебачення і радіомовлення (Держкомтелерадіо) заборонив ввезення в країну з Росії ще 54 книжок через пропаганду держави-агресора.</b>
        </b>
      </p>
      <p>Про це пише <a href="https://ua.interfax.com.ua/news/general/622421.html">Інтерфакс-Україна.</a></p>
      <p>“Держкомтелерадіо відмовило ТОВ “Якабу Трейд” у видачі дозволів на ввезення з території Російської Федерації 54 книг, у яких присутні ознаки пропаганди держави-агресора”, – йдеться в повідомленні прес-служби відомства.</p>
      <p>Зокрема, ознаки пропаганди виявлено у видавничій продукції ВАТ “Издательская группа “Весь” (Санкт-Петербург).</p>
      <p>“У передмовах до 42 книг популярного індійського філософа Ошо (Пхагван Шрі Радніш) власник видавничої групи “Весь” у дусі імперської пропаганди возвеличує державу-агресора, розмірковуючи про генетичну вибірковість росіян і російської духовної культури”.</p>
      <p>Така сама пропагандистська передмова супроводжує і 12 інших книжок з психології, на ввезення яких на митну територію України Держкомтелерадіо не дало дозволу.</p>
      <p>Нині в переліку заборонених для ввезення в Україну книжок 266 видань.</p>
    </article>
  </body>
</html>