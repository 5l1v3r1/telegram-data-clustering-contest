<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/04/kmet-za-osmi-pyt-kutkudeiski-pak-specheli-v-medkovec.428465"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T09:15:00+00:00"/>
    <meta property="og:title" content="Кмет за осми път: Куткудейски пак спечели в Медковец"/>
    <meta property="og:description" content="Във Вършец също си избраха стария кмет, за него това е трети мандат | Dnes.bg"/>
  </head>
  <body>
    <article>
      <h1>Кмет за осми път: Куткудейски пак спечели в Медковец</h1>
      <h2>Във Вършец също си избраха стария кмет, за него това е трети мандат</h2>
      <address><time datetime="2019-11-04T09:15:00+00:00">04 Nov 2019, 09:15</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>В община Медковец кандидатът на БСП за България Венцислав Куткудейски ще е кмет с осми мандат. Той управлява общината от 1991 година насам, а на балотажа в неделя е получил подкрепа от 49,85 на сто срещу 48,84 за кандидата на Движение 21 Евгени Антонов.</p>
      <p>С "Не подкрепям никого" в община Медковец са гласували 1,31 на сто.</p>
      <p>Кандидатите на ГЕРБ спечелиха балотажите в общините Берковица и Вършец, съобщиха от общинските избирателни комисии в област Монтана.</p>
      <p>В община Берковица Димитранка Каменова от ГЕРБ спечели убедително втория тур с подкрепа от 64 на сто срещу сегашния кмет Милчо Доцов, издигнат от коалиция "Обединена социалдемокрация" и подкрепен от БСП.</p>
      <p>Каменова бе кмет на Берковица в мандат 2011-2015 година, а Доцов в мандати 2003-2007 и 2007-2011 година.</p>
      <p>В община Вършец трети пореден мандат спечели настоящият кмет Иван Лазаров от ГЕРБ, а негов опонент на балотажа беше Латинка Симова от БСП.</p>
      <p>В община Бойчиновци досегашният кмет Светлин Сретениев спечели нов мандат, като негов опонент на балотажа бе Мария Димитрова от ГЕРБ. Първите си два мандата в Бойчиновци Сретениев спечели като кандидат на ГЕРБ, а сега бе издигнат от партия Българска нова демокрация.</p>
    </article>
  </body>
</html>