<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739969"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T09:52:00+00:00"/>
    <meta property="og:title" content="ปชป.เมินโพล'เสี่ยหนู'ขวัญใจปชช. ชู'เฉลิมชัย'ผลงานเป๊ะปัง!"/>
    <meta property="og:description" content="ปชป.ยันรมต.พรรคเดินหน้าทำงานเต็มที่ เมินผลโพลยก“เสี่ยหนู”นำทีมรมต.ขวัญใจประชาชน ชี้“เฉลิมชัย”ผลงานโดนใจชาวสวนยาง"/>
  </head>
  <body>
    <article>
      <h1>ปชป.เมินโพล'เสี่ยหนู'ขวัญใจปชช. ชู'เฉลิมชัย'ผลงานเป๊ะปัง!</h1>
      <address>
        <time datetime="2019-11-04T09:52:00+00:00">04 Nov 2019, 09:52</time>
      </address>
      <figure>
        <img src="https://www.dailynews.co.th/admin/upload/20191104/news_ZPavhqGHsm170458_533.jpg?v=201911041911"/>
      </figure>
      <p>
        <b>ปชป.ยันรมต.พรรคเดินหน้าทำงานเต็มที่ เมินผลโพลยก“เสี่ยหนู”นำทีมรมต.ขวัญใจประชาชน ชี้“เฉลิมชัย”ผลงานโดนใจชาวสวนยาง</b>
      </p>
      <p>เมื่อวันที่ 4 พ.ย.  นายราเมศ รัตนะเชวง โฆษกพรรคประชาธิปัตย์ กล่าวถึงผลสำรวจของสำนักวิจัยซู​เปอร์โพลที่พบว่านายกรัฐมนตรี และนายอนุทิน ชาญวีรกูล รองนายกรัฐมนตรีและรมว.สาธารณสุ​ข และหัวหน้าพรรคภูมิใจไทย  นายสมคิด จาตุศรีพิทักษ์ รองนายกรัฐมนตรี รวมถึงนางมนัญญา ไทยเศรษฐ์ รมช.เกษตรและสหกรณ์ เป็นรัฐมนตรีขวัญใจประชาชน ว่า  พรรคประชาธิปัตย์ไม่มีความกั​งวล ต่อเรื่องนี้ เพราะการทำงานทุกอย่างของรั​ฐมนตรีของพรรค มีความชัดเจนด้วยผลสำเร็จของงาน และประโยชน์ที่ประชาชนได้รับก็​เป็นประจักษ์พยานให้กั​บประชาชนดีที่สุด โดยตลอดระยะเวลาที่นายจุรินทร์ ลักษณวิศิษฏ์ หัวหน้าพรรคประชาธิปัตย์ เข้ารับตำแหน่งรองนายกรัฐมนตรี​และรมว.พาณิชย์ ก็มุ่งหน้าทำงานตั้งแต่วินาที​แรก และมีสิ่งที่ปรากฏชัดอยู่มากมาย อีกทั้งได้มีการขับเคลื่​อนนโยบายประกันรายได้​เกษตรกรจนเกิดผลสำเร็จ และทำให้ความเป็นอยู่​ของเกษตรกรดีขึ้น รวมถึงการเปิดตลาดในต่​างประเทศเพื่อเพิ่​มความสามารถในการส่งออกสินค้​าเกษตรของประชาชนให้มีพื้นที่​ทางการตลาด เพิ่มช่องทางการขายมากขึ้น อันจะส่งผลดีต่อราคาพื​ชผลในอนาคต การมุ่งแก้ไขปัญหาต่างๆ อย่างเป็นระบบและยั่งยื​นโดยการมุ่งเน้นแก้ที่เศรษฐกิ​จฐานราก และเรื่องอื่นๆ อีกมากมาย<br/>                 <br/>โฆษกพรรคประชาธิปัตย์ กล่าวอีกว่า ด้วยผลงานดังกล่าวที่ผ่านมา จึงอยากชี้ให้เห็นว่าทั้งหมดเป็​นผลสำเร็จของงาน และเป็นประจักษ์พยาน ส่วนผลการสำรวจของแต่ละโพลเป็​นเพียงข้อมูลอีกด้านหนึ่ง ซึ่งพรรคประชาธิปัตย์มีข้อมูลที่​ได้จากเสียงสะท้อนจากประชาชนเช่​นกัน โดยทีมโฆษกพรรคได้ทำโครงการ “โฆษกสัญจร” ลงพื้นที่ไปจังหวัดต่างๆ โดยสิ่งที่ประชาชนพูดถึงมากที่​สุดคือนโยบายประกันรายได้​เกษตรกร เราจึงไม่ต้องกังวลใดๆต่​อผลโพลดังกล่าว และเมื่อติดตามจากข่​าวสารการทำงานของรัฐมนตรี​ของพรรคฯ ทุกคนจะเห็นได้ว่ามี​ผลงานปรากฏออกมาตลอดเวลา โดยล่าสุดประชาชนชาวสวนยางทั้​งประเทศได้ขอบคุณ นายเฉลิมชัย ศรีอ่อน รมว.เกษตรและสหกรณ์ ถึงการจ่ายเงินส่วนต่างครั้​งประวัติศาสตร์ในการประกั​นรายได้ยางพาราให้ชาวสวนยางอี​กด้วย ดังนั้นรัฐมนตรีและส.ส.​ของพรรคจึงไม่กังวลใดๆ และยัง มุ่งหน้าทำงานต่อไปเพื่​อประโยชน์ของประชาชนอย่างเต็มที่.<br/> <br/> </p>
    </article>
  </body>
</html>