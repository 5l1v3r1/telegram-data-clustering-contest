<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/plen-spisk-na-novite-kmetove-na-oblastnite-gradove-pri-100-obraboteni-byuletini-grafiki_news707240.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T09:23:00+00:00"/>
    <meta property="og:title" content="Пълен СПИСЪК на новите кметове на областните градове при 100% обработени бюлетини ГРАФИКИ"/>
    <meta property="og:description" content="Окончателни резултати от местния вот разкриха каква е политическата картина в страната"/>
  </head>
  <body>
    <article>
      <h1>Пълен СПИСЪК на новите кметове на областните градове при 100% обработени бюлетини ГРАФИКИ</h1>
      <h2>Окончателни резултати от местния вот разкриха каква е политическата картина в страната</h2>
      <address>
        <time datetime="2019-11-04T09:23:00+00:00">04 Nov 2019, 09:23</time>
      </address>
      <p>https://blitz.bg/politika/plen-spisk-na-novite-kmetove-na-oblastnite-gradove-pri-100-obraboteni-byuletini-grafiki_news707240.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201911/1572843393-thumb-480x0-new-mee-izbori-2019-mon-260mm-x280mm-crv-01.jpg"/>
          <figcaption>Графика: "Монитор"</figcaption>
        </figure>
        <figure>
          <img src="https://static.blitz.bg/documents/thumbnails/730/201911/1572851563-1.jpg"/>
        </figure>
      </slideshow>
      <p>
        <b>Още в ранните часове на днешния ден стана ясно, че има <a href="https://blitz.bg/politika/zhestoka-drama-v-nyakolko-golemi-oblastni-grada-tsik-obyavi-100-rezultati_news707220.html">жестока драма в няколко големи областни града</a>. Междувременно от Централанат избирателна комисия (ЦИК) обявиха резултатите от няколко населени местна на база 100% обработени бюлетини.</b>
      </p>
      <p>ЦИК започна да изнася първите данни от обработването на изборните протоколи още след края на вчерашния изборен ден.<br/><br/><i><b>Ето какво показват данните към 05.00 часа:</b></i></p>
      <p>В <b>София</b> - при 100% преброени протоколи Йорданка Фандъкова има 49.98%, а Мая Манолова, - 45.13%.</p>
      <p>В<b> Пловдив </b>при 100% обработени протоколи Здравко Димитров получава 57.32 на сто от гласовете, а Славчо Атанасов - 38.10%.</p>
      <p>Във<b> Варна, </b>при обработени 100% от протоколите, Иван Портних води с 60.79%, а Костадин Костадинов получава 35.99%.</p>
      <p><b>В Шумен</b>, по данни от обработването на 100% от протоколите, за кметския стол се пребори Любомир Христов от ГЕРБ с 48.57%, а опонентът му Венцислав Венков от БСП получи 48.27%</p>
      <p>Във <b>Видин</b> на балотаж участваха Огнян Ценков и Цветан Ценков. При обработени 100% СИК протоколи в OИК, Цветан Ценков получава 59.72 на сто, а Огнян Ценков - 39.49%.</p>
      <p>В <b>Добрич</b> Йордан Йорданов получава 66.54%, а Надежда Петкова е втора с резултат 31.97% при обработени 100% СИК протоколи в OИК.</p>
      <p>В <b>Ловеч</b> при обработени 100% СИК протоколи в OИК Корнелия Маринова води с 48.45%, а след нея остана Радина Банкова с 46.45%.</p>
      <p>В <b>Благоевград</b> при обработени 100% СИК протоколи в OИК Румен Томов води с 56.61%. След него в надпреварата е Атанас Камбитов е с 40.98%.</p>
      <p>В <b>Пазарджик</b> Тодор Попов е с резултат 56.11%, а след него е Благо Солов с 41.05% при обработени 100% СИК протоколи в OИК.</p>
      <p>Станислав Владимиров води към 23.00 часа резултата в <b>Перник</b>. Той получава 50.27%. Втори в битката при обработени 100% от протоколите остана Вяра Церовска с 47.68%.</p>
      <p>В <b>Плевен</b> Георг Спартански получава 50.60% при обработени 100% СИК протоколи в OИК. След него е Мирослав Петров с 47.24%.</p>
      <p>В <b>Разград,</b> при обработени 100% СИК протоколи в OИК, битката за кметското място печели Денчо Бояджиев с 54.32%, а втори е Валентин Василев с 42.48%.</p>
      <p>В <b>Русе,</b> при обработени 100% СИК протоколи в OИК, Пенчо Милков получава 60.53%. След него е Диана Иванова с 36.63%.</p>
      <p>Юлиян Найденов получава 52.12% при обработени 100% СИК протоколи в OИК в <b>Силистра</b>. Втори е Момчил Неков с 45.63%.</p>
      <p>В <b>Сливен</b> за кмет е избран Стефан Радев с 64.75% от гласовете, сочат данните от 100% обработени протоколи. След него е Кольо Милев с 32.71%.<br/><br/>Николай Мелемов е победителят от надпреварата в <b>Смолян</b>. При обработени 100% СИК протоколи в OИК той получава 56.73%. След него е Стефан Сабрутев с 40.52%.</p>
      <p>В <b>Търговище, </b>при обработени 100% СИК протоколи в OИК, Дарин Димитров води резултата  с 69.41%. След него е Хамди Илиязов с 29.27%.</p>
      <p>При обработени 100% от протоколите в <b>Ямбол</b> кметската битка печели Валентин Ревански с резултат от 61.92%. След него е Катя Георгиева с резултат 35.27%.<br/><br/>На първи тур на местните избори градоначалници избраха в Бургас, Велико Търново, Враца, Габрово, Кърджали, Монтана, Стара Загора, Хасково и Кюстендил. В 8 от тях - победители станаха кандидатите на ГЕРБ, а в 1 - на ДПС, припомня <a href="https://www.monitor.bg/bg/a/view/novite-kmetove-okonchatelni-rezultati-pri-100-obraboteni-protokoli-179799">"Монитор"</a>.<br/><br/> </p>
      <figure>
        <img src="https://static.blitz.bg/documents/thumbnails/520/201911/1572851563-1.jpg"/>
      </figure>
      <p><b>Графика: "Епицентър"</b><br/><br/>С най-високи резултати бяха трима кметове. Най-категорична бе победата във Враца на Калин Каменов от ГЕРБ, който събра 72,8% подкрепа и ще бъде начело на града за втори мандат.<br/><br/>В Монтана - Златко Живков от местна коалиция СДС-ГЕРБ спечели рекорден шести пореден мандат с 71,7% одобрение. Той управлява града вече 20 години, а с тази победа му предстоят нови 4.<br/><br/>В Стара Загора - безапелационната победа бе за Живко Тодоров от ГЕРБ с 68,6%. Той ще бъде кмет за трети мандат.<br/><br/>С не по-малко впечатляващ резултат на първи тур в Бургас бе Димитър Николов от ГЕРБ, който спечели четвърти пореден мандат. Той събра 65,8% от гласовете в града при 10% за втория - Николай Тишев от БСП.<br/><br/>И Велико Търново запази досегашния си градоначалник - Даниел Панов - с 60,5% подкрепа, той ще управлява града трети мандат. Весела Лечева от местна коалиция, подкрепена от БСП, остана втора.<br/><br/>Пореден пети мандат за Хасан Азис от ДПС в Кърджали с 53,02% на сто от гласувалите. Там едва една трета от гласовете отидоха за Никола Чанев от ГЕРБ.<br/><br/>Таня Христова ще управлява за трети мандат Габрово с 58,6% подкрепа. Кандидатът от местна коалиция, подкрепена от БСП Ивелин Николов остана втори с малко над 17%.<br/><br/>Петър Паунов от местна коалиция, подкрепена от ГЕРБ, застава начело на Кюстендил за четвърти пореден път с 54,9% одобрение. Независимият Здравко Милев остана втори.<br/><br/>Станислав Дечев е новият кмет на Хасково с 51,7% от гласовете. Опонентът му от БСП Коста Стоев събра 17% подкрепа.</p>
      <p>
        <b>ЧЕТЕТЕ В БЛИЦ ГОРЕЩИ НОВИНИ ОТ МЕСТНИТЕ ИЗБОРИ!</b>
      </p>
    </article>
  </body>
</html>