<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/feiret-i-undertoyet-med-prins-harry/71779555"/>
    <meta property="og:site_name" content="Dagbladet.no"/>
    <meta property="article:published_time" content="2019-11-04T09:40:44+00:00"/>
    <meta property="og:title" content="Feiret i undertøyet med prins Harry"/>
    <meta property="og:description" content="Stilte opp i speedo og ble deretter gratulert av den engelske prinsen etter storseieren mot England i rugby-VM."/>
  </head>
  <body>
    <article>
      <h1>Feiret i undertøyet med prins Harry</h1>
      <h2>Stilte opp i speedo og ble deretter gratulert av den engelske prinsen etter storseieren mot England i rugby-VM.</h2>
      <address><time datetime="2019-11-04T09:40:44+00:00">04 Nov 2019, 09:40</time> by <a rel="author">Synne Sofie Christiansen</a></address>
      <p>Lørdag spilte England og Sør-Afrika finalen i det prestisjefylte verdensmesterskapet Webb Ellis Cup i rugby.</p>
      <p>England ble utklasset med resultatet 32-12, og med det kunne Sør-Afrika ta sitt tredje gull i historien.</p>
      <figure>
        <iframe data-src="https://twitter.com/piersmorgan/status/1190629738793947136?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Seieren ble på mange måter emosjonell, og pekt på som et viktig steg på veien til å knytte landet mer sammen.</p>
      <p>Nå går bildene fra feiringa viralt.</p>
      <h3>Springbok-speedo</h3>
      <p>- Full krenkelse av England - Faf de Klerk feirer i speedo, skriver tv-profilen Piers Morgan.</p>
      <p>
        <b>Da seieren var et faktum, utnyttet den sørafrikanske rugbyprofilen Faf de Klerk anledningen til å kle av seg og stille opp i speedo - farget i grønt, gult og svart, de samme fargene som nasjonalflagget.</b>
      </p>
      <p>Prins Harry var til stede på tribunen i Japan lørdag for å følge de engelske rugbyherrene som måtte se seg slått av overmakten.</p>
      <figure>
        <iframe data-src="https://twitter.com/rugbyworldcup/status/1190634244428746753?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Og da selveste prinsen bevegde seg inn i garderoben, så Klerk ingen grunn til å kle på seg da gratulasjonsrunden fant sted. Bildene viser Klerk og prinsen i et særdeles godt humør, til tross for Englands tap. Prinsen blir også påspandert en øl av vinnerne.</p>
      <p>Rugby World lå også merke til Klerks pussige antrekk, og benyttet derfor anledningen til å publisere før og etterbilder av spilleren.</p>
      <p>- Før og etter, skriver Rugby World på Twitter, etterfulgt av et leende smilefjes.</p>
      <figure>
        <img src="https://dbstatic.no/71779712.jpg?imageId=71779712&amp;x=18.607594936709&amp;y=8.2851637764933&amp;cropw=81.392405063291&amp;croph=74.373795761079&amp;width=643&amp;height=387"/>
        <figcaption><b>STOLTE:</b> Prins Harry poserer med Siya Kolisi (venstre) som holder trofeet av Web Ellis Cup. På høyre side står Tendai Mtawarira. Foto: Shutterstock Vis mer</figcaption>
      </figure>
      <h3>Ivrig Rugby-fan</h3>
      <p>Prins Harry har aldri lagt skjul at han er en ivrig rugby-fan, og har siden 2017 vært utnevnt til Patron of the Rugby football union.</p>
      <p>
        <b>I forkant av finalen på Yokohama stadion i Japan, sendte prinsen lykkeønskninger til spillerne med et bilde av sønnen Archie som var kledd opp i landslagsdrakta.</b>
      </p>
      <p>Kongefamilien gratulerte også England med prestasjonen i årets mesterskap.</p>
      <p>
        <b>- En stor innsats av England for å nå finalen i VM i 2019. Gratulerer til Sør-Afrika for å vinne en hardtkjempende kamp, skriver familien på Twitter.</b>
      </p>
      <h3>Første gang i Japan</h3>
      <p>Før finalen tok prins Harry seg tid til å besøke japanske paralympics-utøvere. Prinsen lo og snakket med flere barn mens de spilte boccia, en ballsport, på Pará Arena.</p>
      <figure>
        <img src="https://dbstatic.no/71779792.jpg?imageId=71779792&amp;width=512&amp;height=308"/>
        <figcaption><b>GOD STEMNING:</b> Prins Harry besøker Japan for første gang. Her er han tilskuer på en paralympics-trening på Nippon Foundation Para Arena. Foto: Tomohiro Ohsumi/Pool Photo via AP Vis mer</figcaption>
      </figure>
      <p>Under VM-finalen ble prinsen avbildet i nære samtaler med Japans statsminister.</p>
      <p>Kona Meghan Markle (38) så finalen hjemmefra i Windsor i sammen med sønnen Archie, som var kledd opp i en England-body for anledningen.</p>
      <p>England har på sin side vunnet Webb Ellis Cup en gang før. Det var i 2003 i finalen mot Australia.</p>
    </article>
  </body>
</html>