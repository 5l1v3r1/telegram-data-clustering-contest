<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/04/thaha-mother-against-police-arrest-uapa.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-04T09:39:00+00:00"/>
    <meta property="og:title" content="പൊലീസ് മുദ്രാവാക്യം വിളിപ്പിച്ചു വിഡിയോയില്‍ പകര്‍ത്തി; വായ പൊത്തി: താഹയുടെ മാതാവ്‌"/>
    <meta property="og:description" content="കോഴിക്കോട്∙ യുഎപിഎ ചുമത്തി അറസ്റ്റ് ചെയ്യപ്പെട്ട താഹയെ രക്ഷപ്പെടുത്തുമെന്ന് സിപിഎം ഉറപ്പ് നല്‍കിയെന്ന് മാതാവ് ജമീല. നിയമസഹായം നല്‍കുന്നത്.Maoist Encounter. maoist killing. Attapadi Maoist Killing. Malayalam News. manorama online. Latest News. Thaha. Alan. UAPA. CPM. Kerala Police.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>പൊലീസ് മുദ്രാവാക്യം വിളിപ്പിച്ചു വിഡിയോയില്‍ പകര്‍ത്തി; വായ പൊത്തി: താഹയുടെ മാതാവ്‌</h1>
      <address><time datetime="2019-11-04T09:39:00+00:00">04 Nov 2019, 09:39</time> by <a rel="author">മനോരമ ലേഖകൻ</a></address>
      <p>കോഴിക്കോട്∙ യുഎപിഎ ചുമത്തി അറസ്റ്റ് ചെയ്യപ്പെട്ട താഹ ഫസലിനെ രക്ഷപ്പെടുത്തുമെന്ന് സിപിഎം ഉറപ്പ് നല്‍കിയെന്ന് മാതാവ് ജമീല. നിയമസഹായം നല്‍കുന്നത് സിപിഎമ്മാണ്. പ്രധാനനേതാക്കളെല്ലാം വീട്ടിലെത്തി ആശ്വസിപ്പിച്ചു. തന്റെ രണ്ടു മക്കളും പാർട്ടിയിൽ അടിയുറച്ചു വിശ്വസിക്കുന്നവരാണെന്നും അവർ പറഞ്ഞു.</p>
      <p>വീട്ടില്‍നിന്ന് പൊലീസിന് തെളിവൊന്നും ലഭിച്ചിട്ടില്ല. തെളിവെടുപ്പിനെത്തിച്ചപ്പോള്‍ മകനെക്കൊണ്ട് പൊലീസ് നിർബന്ധിപ്പിച്ച് മുദ്രാവാക്യം വിളിപ്പിക്കുകയും അത് വിഡിയോയിൽ പകർത്തുകയും ചെയ്തെന്നും ജമീല മനോരമ ന്യൂസിനോടു പറഞ്ഞു. മുദ്രാവാക്യം വിളിക്കുന്നതു കേട്ട് തങ്ങൾ അവന്റെ മുറിയിലേക്ക് ചെന്നു. നീ എന്നെ പറ്റിച്ചല്ലോടാ എന്നു താൻ പറഞ്ഞപ്പോൾ, ഉമ്മാ ഇവർ എന്നെക്കൊണ്ട് വിളിപ്പിക്കുകയാണെന്നു താഹ പറഞ്ഞു.</p>
      <p>ഉടനെ പൊലീസുകാർ ആരോക്കെയോ അവന്റെ വാ പൊത്തുകയും ചെയ്തു. വീട്ടിൽ താഹയ്ക്കായി പ്രത്യേക മുറിയില്ല. എല്ലാവരും ഉപയോഗിക്കുന്ന മുറി തന്നെയാണ് അവനും ഉപയോഗിക്കുന്നത്. താഹയുടെ കുറേ പുസ്തകങ്ങളാണ് പിടിച്ചെടുത്തത്. എന്നാൽ മുറിയിൽ നിന്നും എന്തൊക്കെയോ പോലീസ് എടുത്തു കൊണ്ടു പോയി. താഹയുടെ പിതാവിനെക്കൊണ്ടു കടലാസിൽ ഒപ്പിടുവിപ്പിക്കുകയും ചെയ്തിട്ടുണ്ടെന്നും മാതാവ് പറഞ്ഞു.</p>
      <p><b>English Summary</b> : Thaha's mother against police</p>
    </article>
  </body>
</html>