<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42619_Na-Bukovini-tro-inozemtsiv-nelehalno-pratsyuvali--u-fermera"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-04T09:34:00+00:00"/>
    <meta property="og:title" content="На Буковині троє іноземців нелегально працювали у фермера"/>
    <meta property="og:description" content="На Сокирянщині троє іноземців виконували сільськогосподарські роботи без відповідних документів. Під час проведення оперативно-профі"/>
  </head>
  <body>
    <article>
      <h1>На Буковині троє іноземців нелегально працювали у фермера</h1>
      <address>
        <time datetime="2019-11-04T09:34:00+00:00">04 Nov 2019, 09:34</time>
      </address>
      <p>
        <b>На Сокирянщині троє іноземців виконували сільськогосподарські роботи без відповідних документів.</b>
      </p>
      <p>Під час проведення оперативно-профілактичного відпрацювання під умовною назвою «Мігрант» дільничні офіцери поліції виявили в селі Нова Олексіївка іноземних осіб. Чоловіки проживали в місцевого жителя та працювали на його земельній ділянці без відповідного дозволу на працевлаштування та без оформлення довідки про тимчасове проживання.</p>
      <p> </p>
      <p>Правоохоронці встановили осіб віком від 32-х до 44-х років, які є жителями судньої держави.</p>
      <p>Працівники поліції підготували обґрунтоване звернення до УДМС про примусове повернення іноземців за межі України. На правопорушників складено протоколи за статтею 203 (Порушення іноземцями та особами без громадянства правил перебування в Україні і транзитного проїзду через територію України) Кодексу України про адміністративні правопорушення.</p>
      <p>На буковинця, який дозволив іноземцям нелегально проживати та працювати складено протокол за статтею 206 (Порушення порядку надання іноземцям та особам без громадянства житла, транспортних засобів та сприяння в наданні інших послуг) Кодексу України про адміністративні правопорушення.</p>
      <p>
        <i>Фото Нацполіція</i>
      </p>
    </article>
  </body>
</html>