<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/uttar-pradesh/story-in-jaunpur-uttar-pradesh-a-person-died-in-the-condition-of-eating-eggs-2831408.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T12:48:51+00:00"/>
    <meta property="og:title" content="उत्तर प्रदेश: लगाई 50 अंडे खाने की शर्त, 42वें में निकल गई शख्स की जान"/>
    <meta property="og:description" content="उत्तर प्रदेश के जौनपुर में एक व्यक्ति को 50 अंडे खाने की शर्त के कारण अपनी जान गंवानी पड़ी। पुलिस ने सोमवार को इस घटना की जानकारी दी। मृतक की पहचान सुभाष यादव (42) के रूप में हुई है। शाहगंज कोतवाली..."/>
  </head>
  <body>
    <article>
      <h1>उत्तर प्रदेश: लगाई 50 अंडे खाने की शर्त, 42वें में निकल गई शख्स की जान</h1>
      <address><time datetime="2019-11-04T12:48:51+00:00">04 Nov 2019, 12:48</time> by <a rel="author">आईएएनएस।,जौनपुर।</a></address>
      <p>उत्तर प्रदेश के जौनपुर में एक व्यक्ति को 50 अंडे खाने की शर्त के कारण अपनी जान गंवानी पड़ी। पुलिस ने सोमवार को इस घटना की जानकारी दी। मृतक की पहचान सुभाष यादव (42) के रूप में हुई है। शाहगंज कोतवाली इंचार्ज जेपी सिंह ने बताया कि शाहगंज कोतवाली क्षेत्र के अगुर्पुर कलां धौरहरा गांव निवासी सुभाष यादव ट्रैक्टर और बोलेरो चलवाने का कार्य किया करता था। वह बीबीगंज बाजार में अपने एक साथी के साथ अंडा खाने के लिए गया। उसी दौरान शर्त लग गई कि कौन कितने ज्यादा अंडे खा सकता है। शर्त में तय हुआ कि 50 अंडा व एक बोतल शराब पीने पर 2 हजार रुपए देने होंगे।</p>
      <h3>Read Also: <a href="https://www.livehindustan.com/national/story-the-mother-of-three-children-will-marry-with-a-photo-of-a-dead-lover-know-what-is-the-whole-matter-2831153.html">मरे हुए प्रेमी के फोटो संग विवाह करेगी तीन बच्चों की मां, वजह जानकार चौक जाएंगे आप</a></h3>
      <p>उन्होंने कहा, 'सुभाष ने शर्त मंजूर कर ली और अंडे खाने शुरू कर दिए। वह 41 अंडे तक खा गए, मगर जैसे ही 42वां अंडा खाया, गिरकर बेहोश हो गया।' सिंह ने कहा, 'वहां मौजूद लोग उन्हें लेकर जिला अस्पताल पहुंचे। उनकी हालत नाजुक देखकर चिकित्सकों ने सुभाष को लखनऊ  के संजय गांधी स्नातकोत्तर आयुर्विज्ञान संस्थान रेफर कर दिया। जहां इलाज के दौरान सुभाष की मौत हो गई।' कोतवाली इंचार्ज ने बताया कि हालांकि इस मामले में अभी तक कोई शिकायत दर्ज नहीं कराई गई है। उन्हें लोगों से और मीडिया की खबरों में इस घटना की जानकारी मिली है।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>
      </p>
    </article>
  </body>
</html>