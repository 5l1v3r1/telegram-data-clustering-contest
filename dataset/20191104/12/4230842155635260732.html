<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191104-ukrzaliznytsya-zbilshyt-vdvichi-kilkist-poyizdiv-intersiti/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T12:15:01+00:00"/>
    <meta property="og:title" content="Укрзалізниця збільшить вдвічі кількість поїздів Інтерсіті+"/>
    <meta property="og:description" content="За п’ять років Укрзалізниця планує збільшити кількість поїздів Інтерсіті+ до 20 одиниць."/>
  </head>
  <body>
    <article>
      <h1>Укрзалізниця збільшить вдвічі кількість поїздів Інтерсіті+</h1>
      <address>
        <time datetime="2019-11-04T12:15:01+00:00">04 Nov 2019, 12:15</time>
      </address>
      <p>За п’ять років Укрзалізниця планує збільшити кількість поїздів Інтерсіті+ до 20 одиниць.</p>
      <p>Голова правління Укрзалізниці Євген Кравцов розповів, що уряд має намір збільшити кількість поїздів Інтерсіті+ в два рази.</p>
      <blockquote>– Завдання уряду на наступні п’ять років збільшити на 10 одиниць кількість рухомого складу, що використовується на швидкісних маршрутах. Таким чином, ми вдвічі збільшимо парк цих поїздів і зможемо запропонувати нашим клієнтам кращий сервіс, – сказав він.</blockquote>
      <p>За його словами, Укрзалізниця встановила рекорд з виконання капітально-відновного ремонту пасажирських вагонів.</p>
      <p><b>Читайте:</b> <a href="https://fakty.com.ua/ua/ukraine/20190524-v-intersiti-dozvolyly-perevozyty-velosypedy-pravyla/">В Інтерсіті дозволили перевозити велосипеди – правила</a></p>
      <blockquote>– Ми змогли модернізувати близько 200 пасажирських вагонів, це рекорд за останні сім років, – сказав він.</blockquote>
      <p>Кравцов зазначив, що в 2019 році планується оновити ще близько 40 вагонів.</p>
      <p>Також до кінця року Укзалізниця отримає перший вироблений в Україні дизель-поїзд, який їздитиме до аеропорту Бориспіль.</p>
      <p>Нагадаємо, до кінця 2019 року <a href="https://fakty.com.ua/ua/ukraine/20191003-z-kyyeva-do-hersona-zapustyat-shhe-odyn-potyag-intersiti/">Укрзалізниця запустить ще один швидкісний поїзд Інтерсіті</a> сполученням Київ-Херсон.</p>
    </article>
  </body>
</html>