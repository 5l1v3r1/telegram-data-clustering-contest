<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191104-koly-v-ukrayinu-pryjde-spravzhnya-zyma-prognoz-synoptykiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T12:40:19+00:00"/>
    <meta property="og:title" content="Коли в Україну прийде справжня зима – прогноз синоптиків"/>
    <meta property="og:description" content="Синоптики розповіли, коли в Україну прийде справжня зима – зі снігопадами та морозами."/>
  </head>
  <body>
    <article>
      <h1>Коли в Україну прийде справжня зима – прогноз синоптиків</h1>
      <address>
        <time datetime="2019-11-04T12:40:19+00:00">04 Nov 2019, 12:40</time>
      </address>
      <p>Синоптики розповіли, коли в Україну прийде справжня зима – зі снігопадами та морозами.</p>
      <p>Зима заявить про себе в Україні вже на початку листопада, прогнозує заступник начальника відділу метеопрогнозів Укргідрометцентру <b>Наталія Голеня.</b></p>
      <p>За її словами, вночі очікуються заморозки до -3, а дощі зміняться мокрим снігом.</p>
      <p>Народний синоптик <b>Леонід Горбань</b> вважає, що перші морози можливі в середині листопада, після чого буде потепління, а <b>справжню зиму слід очікувати з 12 грудня.</b></p>
      <p>Він прогнозує, що з 5 листопада температура впаде і п’ять днів буде триматися в межах 6-9 градусів тепла.</p>
      <p>
        <b>Читайте: </b>
        <a href="https://fakty.com.ua/ua/ukraine/20191026-vdaryat-morozy-do-12-i-pide-snig-prognoz-pogody-v-ukrayini-na-lystopad/">Вдарять морози до -12° і піде сніг. Прогноз погоди в Україні на листопад</a>
      </p>
      <blockquote>– З 12 по 22 листопада можливі невеликі, але стійкі морози – до – 4. А 17-18 листопада температура може опуститися навіть до -9 -11. 23 листопада знову прогнозується потепління, і до кінця місяця протримається плюсова температура, – зазначив синоптик.</blockquote>
      <p>Він також розповів про погоду в <b>грудні:</b></p>
      <blockquote>– Перші чотири дні грудня буде мінусова температура, потім п’ять днів плюсова – до 4 градусів. А з 12 грудня і до кінця місяця – одні мінуси. Але морози будуть не сильні – максимум -12. І тільки 24-25 грудня температура може опуститися до 13-15 градусів морозу.</blockquote>
      <p>Холодними і сніговими, на його думку, будуть також <b>січень</b> та <b>лютий</b> – <b>до 18-20 градусів морозу.</b></p>
      <p>Інший народний синоптик – <b>Володимир Деркач</b> – морози обіцяє у другій декаді листопада.</p>
      <blockquote>– У середині листопада може на кілька днів потеплішати, а потім прийде дуже відчутний холод зі снігом. Холодна погода буде триматися і в третій декаді листопада. Наприкінці місяця можливі опади різної інтенсивності, в деякі дні – дуже рясні, температура повітря буде мінусовою, – прогнозує він.</blockquote>
      <p>А зима, за його спостереженнями, почнеться частими снігопадами в першій декаді грудня.</p>
      <p>– Десь із середини першої десятиденки грудня настане відлига… Друга декада буде відрізнятися нетипово теплою погодою, іноді з невеликими опадами. Тільки на свято Миколая трохи похолодає. Спочатку прийдуть нічні морози, а потім і денні, можливі невеликі опади. Це похолодання протримається до кінця року, – підсумував синоптик.</p>
      <p>Раніше Факти ICTV писали, <a href="https://fakty.com.ua/ua/pogoda/20191029-malo-snigu-i-korotkotryvali-morozy-yakoyu-bude-pogoda-vzymku/">якою буде погода взимку</a>.</p>
      <p><b>Джерело</b>:<a href="https://fakty.ua/323052-mnogo-snega-i-morozy-kogda-v-ukraine-nachnetsya-nastoyacshaya-zima"> Fakty.ua</a></p>
    </article>
  </body>
</html>