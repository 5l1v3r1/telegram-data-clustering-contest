<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/cricket/story-deodhar-trophy-2019-final-shubman-gill-break-indian-team-captain-virat-kohli-10-years-old-record-2831372.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T12:32:30+00:00"/>
    <meta property="og:title" content="देवधर ट्रॉफी 2019: शुभमन गिल ने रचा इतिहास, 'किंग' कोहली का दशक पुराना रिकॉर्ड तोड़ा"/>
    <meta property="og:description" content="शुभमन गिल की कप्तानी में इंडिया-सी को देवधर ट्रॉफी के फाइनल में इंडिया-बी के हाथों हार का सामना करना पड़ा। बाएं हाथ के लेफ्ट आर्म स्पिनर शाहबाज नदीम (32 रन पर चार विकेट) की शानदार गेंदबाजी के दम पर..."/>
  </head>
  <body>
    <article>
      <h1>देवधर ट्रॉफी 2019: शुभमन गिल ने रचा इतिहास, 'किंग' कोहली का दशक पुराना रिकॉर्ड तोड़ा</h1>
      <address><time datetime="2019-11-04T12:32:30+00:00">04 Nov 2019, 12:32</time> by <a rel="author">लाइव हिन्दुस्तान टीम,नई दिल्ली</a></address>
      <p>शुभमन गिल की कप्तानी में इंडिया-सी को देवधर ट्रॉफी के फाइनल में इंडिया-बी के हाथों हार का सामना करना पड़ा। बाएं हाथ के लेफ्ट आर्म स्पिनर शाहबाज नदीम (32 रन पर चार विकेट) की शानदार गेंदबाजी के दम पर इंडिया-बी ने देवधर ट्रॉफी के फाइनल में सोमवार को इंडिया-सी को 51 रनों से हराकर खिताब जीत लिया। </p>
      <p>इंडिया-बी ने झारखंड के जेएससीए स्टेडियम में खेले गए इस फाइनल मैच में पहले बल्लेबाजी करते हुए केदार जाधव (86), यशस्वी जायसवाल (54) के बाद कृष्णप्पा गौतम की तेजतर्रार पारी के दम पर सात विकेट खोकर 283 रनों का स्कोर बनाया और फिर इंडिया-सी को निर्धारित 50 ओवरों में नौ विकेट पर 232 रनों पर रोक दिया। इंडिया-सी को बेशक इस मैच में हार का सामना करना पड़ा हो लेकिन उनके कप्तान शुभमन गिल ने अपना नाम इतिहास में दर्ज करा लिया।</p>
      <p>
        <b>
          <a href="https://www.livehindustan.com/cricket/story-bcci-wants-new-rules-of-ipl-as-any-team-have-option-to-change-player-any-time-2831089.html">IPL का बढ़ेगा रोमांच, नए नियम के तहत प्लेइंग XI में शामिल होंगे 15 खिलाड़ी!</a>
        </b>
      </p>
      <p>बता दें कि शुभमन गिल देवधर ट्रॉफी के फाइनल में कप्तानी करने वाले सबसे युवा खिलाड़ी बन गए हैं। उन्होंने इस मामले में भारतीय टीम के कप्तान विराट कोहली का दस साल पुराना रिकॉर्ड तोड़ दिया है। विराट कोहली ने देवधर ट्रॉफी के 2009-10 सेशन में नॉर्थ जोन की तरफ से कप्तानी का जिम्मा संभाला था। उस समय विराट की उम्र 21 साल और 124 दिन थी। वहीं शुभमन गिल की बात करें तो उन्होंने यह कारनामा 20 साल और 57 दिनों की उम्र में किया है। </p>
      <p>बता दें कि शुभमन गिल को दक्षिण अफ्रीका के खिलाफ टेस्ट सीरीज के लिए टीम में शामिल किया गया था लेकिन उन्हें प्लेइंग इलेवन का हिस्सा नहीं बनाया गया। गौरतलब है कि भारत ने यह सीरीज एकतरफा अंदाज में 3-0 से जीतकर नया इतिहास रच दिया था।</p>
      <p><b><a href="https://www.livehindustan.com/cricket/story-ind-vs-ban-2nd-t20-international-india-vs-bangladesh-after-delhi-pollution-cyclone-maha-could-disrupt-2nd-t20i-2831039.html">INDvBAN: दूसरा टी20 इंटरनेशनल मैच हो सकता है रद्द, जानिए क्या है कारण</a></b> </p>
    </article>
  </body>
</html>