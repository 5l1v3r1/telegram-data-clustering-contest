<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/care-sunt-parlamentarii-pro-romania-care-vor-vota-investirea-guvernului-orban-18538495"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T12:14:34+00:00"/>
    <meta property="og:title" content="Care sunt parlamentarii Pro România care vor vota învestirea Guvernului Orban"/>
    <meta property="og:description" content="Şase parlamentari din Pro România vor vota învestirea Guvernului Orban, au afirmat surse din partid pentru MEDIAFAX. Cei şase parlamentari sunt: Daniel Constantin, Sorin Cîmpeanu, Mircea Banias, Georgian Pop, Emilia Meiroşu şi Damian Florea."/>
  </head>
  <body>
    <article>
      <h1>Care sunt parlamentarii Pro România care vor vota învestirea Guvernului Orban</h1>
      <address>
        <time datetime="2019-11-04T12:14:34+00:00">04 Nov 2019, 12:14</time>
      </address>
      <p>Şase parlamentari din Pro România vor vota învestirea Guvernului Orban, au afirmat surse din partid pentru MEDIAFAX. Cei şase parlamentari sunt: Daniel Constantin, Sorin Cîmpeanu, Mircea Banias, Georgian Pop, Emilia Meiroşu şi Damian Florea.</p>
      <p>Deputatul Daniel Constantin a anunţat, luni, că 6, 7 sau 8 parlamentari din Pro România vor vota învestirea Guvernului Orban. El a susţinut că Pro România a avut o şedinţă, însă nu s-a ajuns la niciun consens privind poziţia formaţiunii în plenul reunit care va începe la ora 14:00.</p>
      <p>Şedinţa plenului reunit al celor două camere ale Legislativului, în care se votează învestirea Guvernului Ludovic Orban, a început, în sală fiind prezenţi 235 de senatori şi deputaţi. Pentru a putea fi învestit Guvernul Orban sunt necesare cel puţin 233 de voturi.</p>
      <p>Premierul desemnat Ludovic Orban a afirmat, luni, că între 237 şi 243 parlamentari vor vota învestirea Guvernului. El a susţinut că doi parlamentari din partidele care au anunţat sprijinul Guvernului vor fi absenţi, respectiv un deputat ALDE şi un senator USR.</p>
    </article>
  </body>
</html>