<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/sports/i-apostoli-tou-olympiakou-gia-tin-anametrisi-me-ti-mpagern-monaxou/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T12:06:05+00:00"/>
    <meta property="og:title" content="Η αποστολή του Ολυμπιακού για την αναμέτρηση με τη Μπάγερν Μονάχου"/>
    <meta property="og:description" content="Ο Ολυμπιακός ολοκλήρωσε την προετοιμασία του για το μεγάλο παιχνίδι με την Μπάγερν στο Μόναχο. Ποιοι είναι οι 21 της αποστολής"/>
  </head>
  <body>
    <article>
      <h1>Η αποστολή του Ολυμπιακού για την αναμέτρηση με τη Μπάγερν Μονάχου</h1>
      <h2>Ο Ολυμπιακός ολοκλήρωσε την προετοιμασία του για το μεγάλο παιχνίδι με την Μπάγερν στο Μόναχο. Ποιοι είναι οι 21 της αποστολής</h2>
      <address><time datetime="2019-11-04T12:06:05+00:00">04 Nov 2019, 12:06</time> by <a rel="author">ΤοΒΗΜΑ Team</a></address>
      <p>Η προετοιμασία του Ολυμπιακού ολοκληρώθηκε και το πρωί της Τρίτης οι Ερυθρόλευκοι «πετούν» για το Μόναχο. Εκεί όπου θα δώσουν το πιο δύσκολο παιχνίδι της χρονιάς. Στην έδρα μίας εκ των κορυφαίων και πιο ακριβών ομάδων της Ευρώπης. Με στόχο μια καλή εμφάνιση, αλλά και ό,τι περισσότερο μπορεί.</p>
      <p>Οι Ερυθρόλευκοι προπονήθηκαν το πρωί της Δευτέρας και μετά το τέλος του προγράμματος ο Πέδρο Μαρτίνς ανακοίνωσε τους 21 ποδοσφαιριστές που θα ταξιδέψουν στη Γερμανία για τη μεγάλη αναμέτρηση. Χωρίς να υπάρχουν εκπλήξεις και με μοναδικό απόντα τον Πάπε Αμπού Σισέ, ο οποίος δεν είναι ακόμη έτοιμος να αγωνιστεί.</p>
      <p>
        <a href="https://www.in.gr/2019/11/04/world/lakkotrypis-sto-gr-energeiako-programma-tis-kypriakis-dimokratias-synexizetai-kanonika/">Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά</a>
      </p>
      <p>Συγκεκριμένα, ο Μαρτίνς επέλεξε τους εξής παίκτες για την αναμέτρηση της «Αλιάνζ Αρίνα»: Σα, Αλέν, Καραργύρης, Σεμέδο, Ελαμπντελαουί, Μεριά, Τσιμίκας, Παπαδόπουλος, Τοροσίδης, Γκασπάρ, Καμαρά, Μπουχαλάκης, Μπενζιά, Γκιλιέρμε, Ποντένσε, Μασούρας, Λοβέρα, Βαλμπουενά, Ραντζέλοβιτς, Γκερέρο, Ελ Αραμπί.</p>
      <figure>
        <iframe data-src="https://twitter.com/olympiacosfc/status/1191314594368774147?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>