<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/oabdurahiman-case-against-alan-and-thaha-maoist.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T12:03:00+00:00"/>
    <meta property="og:title" content="മാവോയിസ്റ്റ് വിമര്‍ശന പുസ്തകവും പൊലീസ് തെളിവാക്കിയെടുത്തുവെന്ന് ആരോപണം; പുസ്തകത്തിലുള്ള മിക്ക ലേഖനങ്ങളും മാവോയിസ്റ്റ് വിരുദ്ധമാണെന്ന് എഴുത്തുകാരന്‍ ഒ.അബ്ദുറഹിമാന്‍"/>
    <meta property="og:description" content="Evidence KERALA NEWS Maoist Police Kerala കോഴിക്കോട്: യു.എ.പി.എ ചുമത്തി അറസ്റ്റ് ചെയ്ത താഹയുടെ വീട്ടില്‍ നിന്നും കണ്ടെടുത്ത മാവോയിസ്റ്റ് വിമര്‍ശന പുസ്തകവും തെളിവായെടുത്ത്"/>
  </head>
  <body>
    <article>
      <h1>മാവോയിസ്റ്റ് വിമര്‍ശന പുസ്തകവും പൊലീസ് തെളിവാക്കിയെടുത്തുവെന്ന് ആരോപണം; പുസ്തകത്തിലുള്ള മിക്ക ലേഖനങ്ങളും മാവോയിസ്റ്റ് വിരുദ്ധമാണെന്ന് എഴുത്തുകാരന്‍ ഒ.അബ്ദുറഹിമാന്‍</h1>
      <address><time datetime="2019-11-04T12:03:00+00:00">04 Nov 2019, 12:03</time> by <a rel="author">ന്യൂസ് ഡെസ്‌ക്</a></address>
      <p>കോഴിക്കോട്: യു.എ.പി.എ ചുമത്തി അറസ്റ്റ് ചെയ്ത താഹയുടെ വീട്ടില്‍ നിന്നും കണ്ടെടുത്ത മാവോയിസ്റ്റ് വിമര്‍ശന പുസ്തകവും തെളിവായെടുത്ത് പൊലീസ്. മാര്‍ക്‌സിസം, സാമ്രാജ്യത്വം, തീവ്രവാദം-സംശയങ്ങള്‍ക്ക് മറുപടി എന്ന പേരുള്ള പുസ്തകമാണ് പൊലീസ് തെളിവായെടുത്തത്.</p>
      <p>എന്നാല്‍ ഈ പുസ്തകത്തിലെ പല ലേഖനങ്ങളും മാവോസിസ്റ്റ് വിമര്‍ശനമുള്‍കൊള്ളുന്നവയും തീവ്രവാദത്തിന് വിരുദ്ധമായി എഴുതിയവയുമാണെന്ന് മാധ്യമപ്രവര്‍ത്തകന്‍ ഒ.അബ്ദുറഹ്മാന്‍ 24ന്യൂസിനോട് പറഞ്ഞു. ആ പുസ്തകത്തില്‍ ഒരു ലേഖനം തന്റേതാണെന്നും ഈയൊരു പുസ്തകം പൊലീസ് തെളിവായെടുത്തത് പരിഹാസ്യമാണെന്നും അദ്ദഹം കൂട്ടിച്ചേര്‍ത്തു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p> റെയ്ഡില്‍ കണ്ടെത്തുന്ന പുസ്തകങ്ങള്‍ വായിച്ചുനോക്കാതെ തലക്കെട്ടും പുറംചട്ടയും നോക്കിയാണ് പൊലീസ് തെളിവായെടുക്കുന്നതെന്നും ഒ.അബ്ദുറഹിമാന്‍ 24ന്യൂസിനോട് പറഞ്ഞു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>നേരത്തേ യു.എ.പി.എയില്‍ അനീതിപരമായ നിയമങ്ങള്‍ ഉണ്ടെന്നും അത് ഭേദഗതി ചെയ്യുകയെങ്കിലും വേണമെന്ന് ആവശ്യമുയര്‍ത്തിയവരില്‍ ഒരാളായിരുന്നു താനെന്നും ഒ.അബ്ദു റഹിമാന്‍ കൂട്ടിച്ചേര്‍ചേര്‍ത്തു.</p>
      <figure>
        <iframe src="https://www.youtube.com/embed/lbdKWenxPOw" width="500" height="281" data-service="Youtube" scrolling="no"/>
      </figure>
    </article>
  </body>
</html>