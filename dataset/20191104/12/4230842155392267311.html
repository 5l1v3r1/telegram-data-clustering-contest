<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/svit/20191104-bagatiyi-kiborgy-i-zarplata-za-bezrobittya-prognoz-yuvalya-harari-na-100-rokiv/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T12:57:33+00:00"/>
    <meta property="og:title" content="Багатії-кіборги і зарплата за безробіття. Прогноз Юваля Харарі на 100 років"/>
    <meta property="og:description" content="Всесвітньо відомий ізраїльський історик і футуролог, автор бестселерів про майбутнє людства Ювал Харарі розказав в ексклюзивному інтерв’ю Фактам тижня про те, яким бачить розвиток людства."/>
  </head>
  <body>
    <article>
      <h1>Багатії-кіборги і зарплата за безробіття. Прогноз Юваля Харарі на 100 років</h1>
      <address>
        <time datetime="2019-11-04T12:57:33+00:00">04 Nov 2019, 12:57</time>
      </address>
      <p>Всесвітньо відомий ізраїльський історик і футуролог, автор бестселерів про майбутнє людства <b>Ювал Харарі розказав в ексклюзивному інтерв’ю Фактам тижня про те, яким бачить розвиток людства</b>.</p>
      <p>За прогнозом Харарі є три шляхи розвитку, або апгрейду людини. <b>Вже зараз вчені проводять вдалі генетичні експерименти на тваринах і навіть вирощують їхні клони</b>. Одна з останніх розробок американських вчених – нерогата корова. Вони спершу знайшли таку худобу в природі, виявили ген, що відповідає за кісткові відрости і вживили в ембріон теляти.</p>
      <p><b>Дивіться:</b> <a href="https://fakty.com.ua/ua/videos/kuhovaryt-i-doglyadaye-za-litnimy-lyudmy-yak-pratsyuye-systema-rozumnyj-dim-u-yevropi/">Куховарить і доглядає за літніми людьми: як працює система Розумний дім у Європі</a></p>
      <p>Генетичні експерименти над людьми, принаймні офіційно, поки що ніхто не ставить. Треба узгодити це питання на законодавчому та моральному рівні. <b>Та кіборги вже в наші дні ходять серед нас</b>. Це люди з металевими кінцівками, які керуються сенсорами. В сучасному світі медицині кіборгізація стала невід’ємним інструментом.</p>
      <blockquote><b>Незабаром люди стануть генетичними мутантами чи кіборгами</b>. Але для усіх цих модифікацій потрібні гроші, які мають не всі.</blockquote>
      <p>За прогнозом Ювала Харарі можливий третій варіант. <b>Деякі люди можуть відмовитись від біологічного існування і скопіювати свідомість до віртуального світу</b>. Це буде виглядати прямо як життя у фільмі Матриця.</p>
      <figure>
        <iframe src="https://www.youtube.com/embed/g4AtgpNwFys" width="560" height="315" data-service="Youtube" scrolling="no"/>
      </figure>
      <blockquote>За 50-100 років, якщо нам не вдасться контролювати нові технології, людство може розділиться на різні біологічні касти – багаті та впливові можуть стати суперлюдьми. А решта людей може стати так званою непотрібною кастою.</blockquote>
      <p><b>За прогнозом Харарі – це і є найбільша небезпека від наступу технологій</b>. Із розвитком штучного інтелекту зникатимуть цілі професії і галузі.</p>
      <p>Спеціалісти кажуть, що <b>уже через 100 років машини зможуть повністю замінити людей</b>. Дехто заявляє навіть про можливість повстання машин проти своїх творців. У це не надто вірить Ювал Харарі, хоча каже, що людству дійсно загрожує знищення.</p>
      <p>І тут <b>все залежить від того, в чиїх руках будуть технології майбутнього</b>. У демократичних країнах обговорюють можливість введення так званого базового доходу. Ти не працюєш, але все одно отримуєш гроші. Такий собі комунізм майбутнього.</p>
      <blockquote>В ХХ столітті електроенергія, радіо, машини ефективно використовувались для будівництва комуністичних диктатур СРСР чи фашистської Німеччини. Те саме стосується сьогодні біотехнологій та штучного інтелекту. <b>Це може привезти до створення найгіршого з усіх тоталітарних режимів де усі будуть під ковпаком</b>.</blockquote>
      <p>Наразі США, Китай, Євросоюз та Росія <b>розгорнули технологічну боротьбу ще з більшою силою ніж під час Холодної війни</b>. І знову на кону – виживання людства.</p>
      <p>Нагадаємо, засновник SpaceX Ілон Маск вважає, що <a href="https://fakty.com.ua/ua/lifestyle/20190902-mask-rozpoviv-pro-majbutnye-lyudej-i-shtuchnogo-intelektu/">люди недооцінюють штучний інтелект</a> і ставляться до нього як до розумної людини.</p>
    </article>
  </body>
</html>