<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/astrology/story-akshay-navami-2019-the-significance-of-amla-juice-water-shower-and-its-benefits-2831304.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T12:08:53+00:00"/>
    <meta property="og:title" content="Akshay Navami 2019 : इस दिन पानी में आंवला रस मिलाकर नहाना होता है शुभ, जानें इसके धार्मिक और सेहत से जुड़े महत्व"/>
    <meta property="og:description" content="हिन्दू धर्म में हर व्रत से किसी न किसी पेड़-पौधे की पूजा करने का महत्व भी जुड़ा हुआ है। जैसे,  5 नवंबर को कार्तिक मास के शुक्ल पक्ष की नवमी है यानी अक्षय नवमी को आंवला नवमी भी कहा जाता है। इस दिन..."/>
  </head>
  <body>
    <article>
      <h1>Akshay Navami 2019 : इस दिन पानी में आंवला रस मिलाकर नहाना होता है शुभ, जानें इसके धार्मिक और सेहत से जुड़े महत्व</h1>
      <address><time datetime="2019-11-04T12:08:53+00:00">04 Nov 2019, 12:08</time> by <a rel="author">लाइव हिन्दुस्तान टीम ,नई दिल्ली</a></address>
      <p>हिन्दू धर्म में हर व्रत से किसी न किसी पेड़-पौधे की पूजा करने का महत्व भी जुड़ा हुआ है। जैसे,  5 नवंबर को कार्तिक मास के शुक्ल पक्ष की नवमी है यानी अक्षय नवमी को आंवला नवमी भी कहा जाता है। इस दिन आंवले के वृक्ष की पूजा करने का विशेष महत्व है। पुरानी मान्यता है जो लोग इस नवमी पर आंवले की पूजा करते हैं, उन्हें देवी लक्ष्मी की विशेष कृपा प्राप्त होती है। वहीं, इस पूजन से कई और भी बातें जुड़ी हुई हैं, जिनके पालन करने से हम अपने व्रत को सार्थक कर सकते हैं- </p>
      <p><b>पानी में आंवले का रस मिलाकर नहाना होता है शुभ </b><br/>इस दिन पानी में आंवले का रस मिलाकर स्नान करने की परंपरा भी है। ऐसा करने से हमारे आसपास से नकारात्मक ऊर्जा खत्म होती है, सकारात्मक ऊर्जा और पवित्रता बढ़ती है, साथ ही ये त्वचा के लिए भी बहुत फायदेमंद है। आंवले के रस के सेवन से त्वचा की चमक भी बढ़ती है।</p>
      <figure>
        <img src="https://images1.livehindustan.com/uploadimage/library/2019/06/26/16_9/16_9_2/vishnu_1561558145.jpg"/>
      </figure>
      <p><b>आंवले की पूजा का महत्व </b><br/>आंवला नवमी के संबंध में कथा प्रचलित है कि प्राचीन समय में कार्तिक मास के शुक्ल पक्ष की नवमी तिथि पर देवी लक्ष्मी ने आंवले के वृक्ष के नीचे शिवजी और विष्णुजी की पूजा की थी। तभी से इस तिथि पर आंवले के पूजन की परंपरा शुरू हुई है।</p>
      <p><b>सेहत को होते हैं ये फायदे </b><br/>आंवला का धार्मिक महत्व के साथ इसके सेहत से जुड़े फायदें भी है। आंवला में भरपूर मात्रा में अमीनो एसिड और एंटी ऑक्सीडेंट पाया जाता है, जो शरीर खासकर दिल के लिए बहुत फायदेमंद होता है। <br/>आंवला बालों को चमकदार और गिरते बालों से मुक्ति के लिए भी बहुत फायदेमंद है। नियमित रूप से आंवले का जूस बालों में लगाने से काफी फायदा मिलता है। <br/>आपके पेट से जुड़े हुए विकार के लिए भी आंवला बहुत फायदेमंद है, इससे आपको कब्ज से मुक्ति मिलती है। <br/> </p>
    </article>
  </body>
</html>