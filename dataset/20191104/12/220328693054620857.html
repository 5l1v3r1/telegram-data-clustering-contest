<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/terminatort-izmesti-zhokera-405838.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T12:30:00+00:00"/>
    <meta property="og:title" content="Терминаторът измести Жокера"/>
    <meta property="og:description" content="Дългоочакваното продължение събра само 29 милиона в боксофиса"/>
  </head>
  <body>
    <article>
      <h1>Терминаторът измести Жокера</h1>
      <address><time datetime="2019-11-04T12:30:00+00:00">04 Nov 2019, 12:30</time> by <a rel="author">Агенция Стандарт</a></address>
      <p>„Терминаторът: Мрачна съдба“ измести „Жокера“ от челната позиция в боксофиса. След четири последователни седмици лентата на Тод Филипс предаде щафетата на Арни и компания. Но дългоочакваното продължение събра едва 29 милиона долара в САЩ и 94,6 милиона по света. Така, за съжаление, филмът не оправда очакванията на „Парамаунт“, които се надяваха на печалби от поне 40 милиона. Най-голям интерес към завръщането на Линда Хамилтън проявиха в Китай – 28 милиона, в Корея – 9,8 милиона и във Великобритания – 6,9 милиона. У нас Терминаторът зае едва третата позиция с 84 хиляди лева. Джоли остава на върха с „Господарка на злото 2“ – 223 хиляди. „Жокера“ продължава да фигурира в челната петорка на четвърто място с 63 хиляди. Култовата лента с Хоакин Финикс поддържа световния си успех. Филмът вече е събрал 934 милиона долара в световния боксофис.</p>
    </article>
  </body>
</html>