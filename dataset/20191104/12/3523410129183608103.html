<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638056/%D9%81%DB%8C%D9%84%D9%85%D8%A8%D8%B1%D8%AF%D8%A7%D8%B1%DB%8C-%D9%86%D9%81%D9%88%D8%B0-%D8%A8%D9%87-%D9%A9-%D9%82%D8%B3%D9%85%D8%AA-%D9%BE%D8%A7%DB%8C%D8%A7%D9%86%DB%8C-%D8%B1%D8%B3%DB%8C%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T12:52:00+00:00"/>
    <meta property="og:title" content="فیلمبرداری «نفوذ» به ٩ قسمت پایانی رسید"/>
    <meta property="og:description" content="33 قسمت از سریال «نفوذ» به تهیه‌کنندگی محسن علی اکبری تصویربرداری شده است."/>
  </head>
  <body>
    <article>
      <h1>
        <a href="https://www.bultannews.com/fa/news/638056/%D9%81%DB%8C%D9%84%D9%85%D8%A8%D8%B1%D8%AF%D8%A7%D8%B1%DB%8C-%D9%86%D9%81%D9%88%D8%B0-%D8%A8%D9%87-%D9%A9-%D9%82%D8%B3%D9%85%D8%AA-%D9%BE%D8%A7%DB%8C%D8%A7%D9%86%DB%8C-%D8%B1%D8%B3%DB%8C%D8%AF">فیلمبرداری «نفوذ» به ٩ قسمت پایانی رسید</a>
      </h1>
      <h2>33 قسمت از سریال «نفوذ» به تهیه‌کنندگی محسن علی اکبری تصویربرداری شده است.</h2>
      <address><time datetime="2019-11-04T12:52:00+00:00">04 Nov 2019, 12:52</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، محسن علی اکبری تهیه کننده سریال «نفوذ» گفت: در شهرک سینمایی تلویزیونی ایران (زنده یاد علی حاتمی) لوکیشن سفارت را ساخته ایم. بعد از اتمام سکانس‌های سفارت راهی شمال کشور می‌شویم که دکور‌های مربوط به سایت کبکان در آنجا ساخته شده است.</p>
      <p>تهیه کننده سریال «نفوذ» درباره مدت زمان تولید فصل اول نیز خاطرنشان کرد: ضبط ۳۳ قسمت از فصل اول این سریال ۴۲ قسمتی انجام شده است و پیش بینی می‌کنیم کار ۹ قسمت پایانی ظرف چند ماه آینده به اتمام برسد.</p>
      <p>وی ادامه داد: هم اکنون در قزوین با همکاری فرماندهی لشکر تیپ ۱۱۶ مشغول فیلمبرداری صحنه‌های مربوط به ورود ستون نظامی به شهر مریوان که در محاصره نیرو‌های کرد بود، هستیم. این ستون یک ستون کاملا زرهی بود که ارتشیان وارد شدند و شهر مریوان از محاصره خارج شد.</p>
      <p>تهیه کننده این سریال افزود: سریال «نفوذ» به بازسازی بخشی از حوادث تاریخ کشور و تسخیر لانه جاسوسی با عنوان انقلاب دوم که کمتر به آن توجه شده می‌پردازد.</p>
      <p>مجموعه «نفوذ» به تهیه کنندگی محسن علی اکبری و کارگردانی و نویسندگی جواد شمقدری در فصل اول تاریخ انقلاب از بهمن ۵۷ تا آبان ۵۸ را در ۴۲ قسمت نشان می‌دهد.</p>
      <p>امین اسکندریان، کیمیا اکرمی، احمد نجفی، حمید گودرزی، رحیم نوروزی، علیرام نورایی، صالح میرزا آقایی، شهره لرستانی، زهرا سعیدی، حجت‌الاسلام سیدمحسن هاشمی، جلیل فرجاد، ماشاءالله شاه مرادی، کاوه سماک باشی، امیرمحمد زند، یلدا افشاری‌نیا، شیوا بلوچی، نجوا صاحب الزمانی، فاطمه بیگی، محمد جواد جعفرپور، جلال فاطمی بازیگران ایرانی این سریال و فیلیپ ساترکین و سامی بابو از بازیگران خارجی این سریال هستند.</p>
    </article>
  </body>
</html>