<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/18-letni-bramkarz-christos-mandas-popelnil-koszmarne-bledy-aek-atromitos-wynik-spotkania-strzelcy-goli-liga-grecka,982751.html"/>
    <meta property="og:site_name" content="TVN24"/>
    <meta property="article:published_time" content="2019-11-04T12:26:00+00:00"/>
    <meta property="og:title" content="Słupek, plecy i gol. Koszmarny wieczór 18-letniego bramkarza"/>
    <meta property="og:description" content="Niezwykle zacięte spotkanie w dziewiątej kolejce greckiej ekstraklasy oglądali kibice w Atenach. Miejscowy AEK dopiero w doliczonym czasie gry pokonał Atromitos 3:2, ale dwie bramki miejscowi zdoby..."/>
  </head>
  <body>
    <article>
      <h1>Słupek, plecy i gol. Koszmarny wieczór 18-letniego bramkarza</h1>
      <address>
        <time datetime="2019-11-04T12:26:00+00:00">04 Nov 2019, 12:26</time>
      </address>
      <slideshow>
        <figure>
          <img src="https://r-scale-e0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/198ac0ff-d146-428f-b2ac-1428918b1522.jpg?type=1&amp;srcmode=0&amp;srcx=39/50&amp;srcy=1/1&amp;srcw=21/25&amp;srch=21/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/25d67c1e-5037-45ec-9552-3809678d2919-480p.mp4" autoplay="" loop=""/>
          <figcaption>Fatalny wieczór młodego bramkarza Atromitosu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/65699726a3c601b9f31bf04019c8593c/2bf4b089-6148-493f-a864-71410519926d-480p.mp4"/>
          <figcaption>Fatalny błąd bramkarza w lidze szkockiej</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c44799b04a1c72e3c8593a53e8000c78/1bbce846-2fbc-4fa8-8977-94c393960996-480p.mp4" autoplay="" loop=""/>
          <figcaption>Fatalny błąd bramkarza Brisbane Roar</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/52d2752b150f9c35ccb6869cbf074e48/d562ec77-8bb0-4ce0-9334-7c50f2cab396-480p.mp4" autoplay="" loop=""/>
          <figcaption>Kardynalny błąd Hummelsa, Osawe nie wykorzystał szansy</figcaption>
        </figure>
        <figcaption>To był fatalny wieczór młodego bramkarza Atromitosu Foto: Eurosport | Video: Eurosport</figcaption>
      </slideshow>
      <h3>Niezwykle zacięte spotkanie w dziewiątej kolejce greckiej ekstraklasy oglądali kibice w Atenach. Miejscowy AEK dopiero w doliczonym czasie gry pokonał Atromitos 3:2, ale dwie bramki miejscowi zdobyli dzięki poważnym błędom młodego golkipera gości.</h3>
      <related>
        <a href="https://eurosport.tvn24.pl/pilka-nozna,105/dostal-pilka-w-twarz-sedzia-widzial-reke-kontrowersyjny-karny-i-gol-w-doliczonym-czasie,980324.html"/>
      </related>
      <p>Była 62. minuta spotkania, a przyjezdni prowadzili wtedy niespodziewanie 1:0. To był efekt bramki zdobytej z rzutu karnego w pierwszej połowie przez Georgiosa Manousosa.</p>
      <h3>To był tylko początek</h3>
      <p>Z dystansu bardzo mocno kopnął największy gwiazdor AEK Nelson Oliveira. Po strzale portugalskiego napastnika piłka trafiła w słupek. Potem uderzyła w plecy golkipera Christosa Mandasa i wpadła do bramki.</p>
      <p>18-letni zawodnik nie mógł nic zrobić i to jemu zaliczono samobójczego gola. Był bardzo smutny, ale jak się okazało, nie po raz ostatni tego dnia.</p>
      <h3>Pocieszał go współwinowajca</h3>
      <p>Zaledwie dziewięć minut później popełnił fatalny błąd. W niegroźnej sytuacji do niego podawał obrońca Dimitrios Goutas. To Grek, który w poprzednim sezonie rozegrał dziewięć meczów w ekstraklasie w barwach Lecha Poznań.</p>
      <p>Mandas chciał spokojnie przyjąć piłkę prawą nogą, ale zrobił to bardzo źle. Futbolówka odskoczyła mu w lewą stronę. Dopadł do niej agresywnie atakujący Oliveira i bez trudu strzelił gola. Młody bramkarz gości był załamany. Pocieszał go Goutas, który niejako sam spowodował tę sytuację.</p>
      <p>Goście, których siedziba klubu jest w Peristeri, mieście znajdującym się w aglomeracji ateńskiej, doprowadzili do wyrównania. Była 89. minuta, a gola strzelił Athanasios Androutsos.</p>
      <p>Miejscowi nie zrezygnowali. W doliczonym czasie zwycięstwo zapewnił im Oliveira.</p>
      <p>Po tej wygranej AEK ma na koncie 17 punktów i po dziewięciu kolejkach zajmuje trzecie miejsce. Atromitos jest teraz na ósmej pozycji.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/048914b4-2c10-4d96-9e1e-3c0edac054e1.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        <figcaption>Fatalny wieczór młodego bramkarza Atromitosu<cite>Wideo: Eurosport</cite></figcaption>
      </figure>
      <p>Autor: Srogi/twis / Źródło: eurosport.pl</p>
    </article>
  </body>
</html>