<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/kvu_vyznachyv_lideriv_za_vidviduvannyam_zasidan_rady_u_zhovtni_1683139"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T12:39:00+00:00"/>
    <meta property="og:title" content="КВУ визначив лідерів за відвідуванням засідань Ради у жовтні"/>
    <meta property="og:description" content="В середньому на засіданнях Ради у жовтні були присутні 378 народних депутатів або 89% від її поточного складу."/>
  </head>
  <body>
    <article>
      <h1>КВУ визначив лідерів за відвідуванням засідань Ради у жовтні</h1>
      <address>
        <time datetime="2019-11-04T12:39:00+00:00">04 Nov 2019, 12:39</time>
      </address>
      <p>
        <b>В середньому на засіданнях Ради у жовтні були присутні 378 народних депутатів або 89% від її поточного складу.</b>
      </p>
      <p>Про це повідомляє у <a href="https://www.facebook.com/cvu.ngo/posts/3156716197703448">Facebook</a> Комітет виборців України.</p>
      <p>«Загалом показники відвідування ВР залишаються високими, однак вони дещо погіршилися у порівнянні із попереднім місяцем. Зокрема, дещо погіршилася динаміка відвідування у ВО «Батьківщини» (-9% відвідуваності), «Голосу» (-8%), «ОПЗЖ» (-5%) та «Слуги Народу» (-2%). У «Європейської солідарності» показники відвідуваності залишилися сталими, тобто, відсоток депутатів, які відвідували засідання Ради у вересні та жовтні не змінився», – зазначив голова КВУ Олексій Кошель.</p>
      <p>«Серед фракцій ВРУ найвищі показники відвідуваності у «Слуги Народу» та «Європейської солідарності». В середньому на засіданнях Ради були присутні 92% депутатів СН та 87% депутатів ЄС. Також високі показники у фракції «Голос» - 86%», – повідомляють у КВУ.</p>
      <p><a href="https://zik.ua/news/2019/10/29/opublikovano_zakonoproiekt_pro_pokarannya_nardepivprogulnykiv_1678681">Нагадаємо</a>,. у парламентському виданні "Голос України" опубліковано законопроєкт про внесення змін до Закону України "Про статус народного депутата України" та до Регламенту Верховної Ради України щодо припинення відшкодування народному депутату України витрат, пов'язаних з виконанням депутатських повноважень, у разі пропуску без поважних причин пленарних засідань Верховної Ради України або засідань комітетів Верховної Ради України.</p>
      <related>
        <h4>читайте також</h4>
        <a href="https://zik.ua/news/2019/08/27/kvu_zaklykaie_verhovnu_radu_zasudyty_provedennya_mistsevyh_vyboriv_v_1634837"/>
        <a href="https://zik.ua/news/2019/08/23/deputaty_zareiestruvaly_13_novyh_zakonoproektiv_pislya_zakinchennya_roboty_rady_1632885"/>
        <a href="https://zik.ua/news/2019/03/04/kvu_14_iz_16_deputativkandydativ_u_prezydenty_mayzhe_ne_golosuvaly_v_radi_v_1521807"/>
        <a href="https://zik.ua/news/2019/01/21/u_sichni_39_nardepiv_ne_golosuvaly_u_radi_zhodnogo_razu_spysok_1492413"/>
      </related>
    </article>
  </body>
</html>