<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-v-yetnami-zaareshtuvali-sche-visim-osib-prichetnih-do-zagibeli-migrantiv-328402_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T12:52:00+00:00"/>
    <meta property="og:title" content="У В'єтнамі заарештували ще вісім осіб причетних до загибелі мігрантів"/>
    <meta property="og:description" content="В результаті розслідування загальна кількість арештантів в'єтнамською поліцією досягла 10 осіб."/>
  </head>
  <body>
    <article>
      <h1>У В'єтнамі заарештували ще вісім осіб причетних до загибелі мігрантів</h1>
      <h2>В результаті розслідування загальна кількість арештантів в'єтнамською поліцією досягла 10 осіб.</h2>
      <address>
        <time datetime="2019-11-04T12:52:00+00:00">04 Nov 2019, 12:52</time>
      </address>
      <p>Поліція В'єтнаму затримала вісьмох осіб у зв'язку з загибеллю 39 громадян країни, тіла яких були знайдені <b><a href="https://dt.ua/WORLD/u-britaniyi-visunuli-zvinuvachennya-vodiyevi-vantazhivki-z-39-trupami-327514_.html">в автоконтейнере в британському місті Грейс</a></b>, що в Ессексі, повідомляє <a href="https://www.reuters.com/article/us-britain-bodies-vietnam/vietnam-arrests-eight-more-in-connection-with-british-deaths-idUSKBN1XE0LJ?il=0">Reuters</a>.</p>
      <p>В результаті розслідування загальна кількість арештів у В'єтнамі досягла 10 осіб.</p>
      <p>"Виходячи з того, що ми дізналися від підозрюваних, ми будемо активно починати розслідування і викорінювати цю діяльність з незаконним вивезенням людей в Англію. Найкраще, що можна зробити зараз, це розібратися з наслідками інциденту і допомогти сім'ям отримати тіла загиблих", - заявив начальник поліції провінції Нге Ан Нгуєн Хуу Кау.</p>
      <p>Згідно з повідомленнями в'єтнамської поліції, вони розглядають цей інцидент не як випадок торгівлі людьми, а як контрабанду.</p>
      <p>Як вдалося дізнатися виданню, більшість жертв були з невеликого містечка з провінції Ха Тінь на півночі центральної частини В'єтнаму, де багато факторів впливають на те, щоб люди вирішувалися на міграцію незаконним шляхом.</p>
      <p>Раніше в п'ятницю, 1 листопада, у В'єтнамі затримали двох осіб у зв'язку з загибеллю 39 осіб у вантажівці в Британії.</p>
      <p>23 жовтня, на території індустріального парку<b> <a href="https://dt.ua/WORLD/u-velikiy-britaniyi-znayshli-vantazhivku-z-trupami-39-327102_.html">у місті Грейс в англійському графстві Ессекс поліція виявила вантажівку</a></b>, в якій знаходилися 39 тіл: вісім мертвих жінок і 31 чоловік. Серед них – як мінімум один неповнолітній.</p>
      <p>2 листопада, поліція з посиланням на нові дані в цій справі заявила, що <b><a href="https://dt.ua/WORLD/britanska-policiya-vvazhaye-scho-vsi-zagibli-u-vantazhivci-migranti-buli-v-yetnamcyami-328261_.html">знайдені мертвими в авторефрижераторе</a></b> у Великобританії люди є громадянами В'єтнаму.</p>
      <p>Спочатку вважалося, що усі <b><a href="https://dt.ua/WORLD/znaydeni-v-vantazhivci-zagibli-migranti-viyavilisya-kitaycyami-327203_.html">загиблі виявилися громадянами Китаю</a></b>. </p>
      <p>Варто відзначити, що подібні знахідки траплялися і раніше. Найчастіше в подібних <a href="https://dt.ua/WORLD/u-ssha-policiya-viyavila-vantazhivku-z-trupami-nelegalnih-migrantiv-249332_.html"><b>вантажівках знаходять нелегальних мігрантів</b></a>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>