<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813094.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T12:21:00+00:00"/>
    <meta property="og:title" content="نوبخت: وزیر بهداشت قبلی کم‌تجربه بود"/>
    <meta property="og:description" content="به گزارش فارس، علی نوبخت، رئیس کمیسیون بهداشت و درمان مجلس شورای اسلامی در مراسم روز ملی بیمه سلامت اظهار کرد: اجازه ندهید کسی نگوید پول نداریم فقط وزیر بهداشت به عنوان مقام عالی رتبه مجاز است بگوید پول نداریم."/>
  </head>
  <body>
    <article>
      <h1>نوبخت: وزیر بهداشت قبلی کم‌تجربه بود</h1>
      <address>
        <time datetime="2019-11-04T12:21:00+00:00">04 Nov 2019, 12:21</time>
      </address>
      <p>رئیس کمیسیون بهداشت و درمان مجلس با بیان اینکه وزیر بهداشت سابق کم تجربه بود گفت: بارها به وی اعلام کردیم که در طرح تحول سلامت نمی‌شود خارج از ریل حرکت کرد.</p>
      <p>به گزارش فارس، علی نوبخت، رئیس کمیسیون بهداشت و درمان مجلس شورای اسلامی در مراسم روز ملی بیمه سلامت اظهار کرد: اجازه ندهید کسی نگوید پول نداریم فقط وزیر بهداشت به عنوان مقام عالی رتبه مجاز است بگوید پول نداریم.</p>
      <p>وی ادامه داد: دوره‌ای نمایندگان مجلس را مجبور می‌کردند تا بگوییم پول نداریم و اکنون هیچ مدیر بیمارستانی حق ندارد که بگوید پول نداریم، سال‌ها قبل ما تصمیمی در این زمینه گرفتیم و لایحه بیمه همگانی خدمات درمانی در سال ٧٣ در مجلس تصویب شد و امروز ثمره آن را می‌بینیم.</p>
      <p>نوبخت بابیان اینکه در ساله‌های گذشته جریاناتی در کشور ایجاد شده بود و جسد بیماران را گروگان می‌گرفتند در حالی این با شأن جمهوری اسلامی کشور مطابقت نداشت گفت: خوشبختانه در دولت یازدهم سهم سلامت از درآمد ناخالص ملی افزایش پیدا کرد و طرح تحول سلامت اجرایی شد اما اشتباهاتی صورت گرفت و بیمه‌ها با بدهی‌های زیادی مواجه شدند.</p>
      <p>وی گفت: در برنامه ششم توسعه محکم ایستاده ‌ایم و به وزیر بهداشت قبلی که کمی کم‌تجربه بود گفتیم که نمی‌توان خارج از ریل حرکت کرد و راهنماهای بالینی مصوب شد.</p>
      <p>وی تصریح کرد: در شرایطی هستیم که پرونده الکترونیک سلامت، نظام ارجاع و راهنماهای بالینی بارگذاری شده است و. وزیر بهداشت با وجود اینکه کشتی طوفان زده وزارت بهداشت را با مشکلات مالی تحویل گرفتند و در شرایط تحریم با وجود فشارها و مجاهدت ها توانستیم نیازهای مردم در حوزه سلامت را فراهم کنیم و برای استکبار جهانی حرف داریم که دیگر جسدی گروگان گرفته نمی شود و این اجساد مطهر هستند و باید به داد مردم محروم و دردمند رسید.</p>
    </article>
  </body>
</html>