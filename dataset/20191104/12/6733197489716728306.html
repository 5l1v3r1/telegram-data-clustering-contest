<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autorevue.cz/hyundai-grandeur-vam-vytre-zrak-manazeri-se-konecne-dockali-poradneho-faceliftu"/>
    <meta property="og:site_name" content="AutoRevue.cz"/>
    <meta property="article:published_time" content="2019-11-04T12:00:00+00:00"/>
    <meta property="og:title" content="Nový Hyundai Grandeur vám vytře zrak. Manažeři se dočkali pořádného faceliftu"/>
    <meta property="og:description" content="Hezké a zajímavé vozy v nabídce Hyundai dlouho chyběly. Nyní jich na nás značka chrlí několik za rok. Některé z nich jsou ale pro českého zákazníka nedostupné."/>
  </head>
  <body>
    <article>
      <h1>Nový Hyundai Grandeur vám vytře zrak. Manažeři se dočkali pořádného faceliftu</h1>
      <h2>Hezké a zajímavé vozy v nabídce Hyundai dlouho chyběly. Nyní jich na nás značka chrlí několik za rok. Některé z nich jsou ale pro českého zákazníka nedostupné.</h2>
      <address><time datetime="2019-11-04T12:00:00+00:00">04 Nov 2019, 12:00</time> by <a rel="author">Vladimír Kadera</a></address>
      <p>Grandeur byl od roku 1986 vlajkovou lodí značky Hyundai, dokud se o deset let později neobjevil větší a luxusnější model Dynasty, který rozměrově odpovídal například tehdejším BMW 7 E38. Od té doby je Grandeur takovým jihokorejským pětkovým BMW, po kterém sahala klientela vyššího a středního managementu.</p>
      <related>
        <a href="https://www.autorevue.cz/minitest-bmw-760li-v12-excellence-o-ctyri-valce-a-jednu-galaxii-navic"/>
      </related>
      <p>Grandeur si v roce 2016 prošel již šestým životním cyklem a jeho současná generace tak dostala zasloužený facelift. Ten vůz přiblížil současnému modelu Sonata a dodal mu náležitý šmrnc. Jak si můžete všimnout v galerii nahoře, kde máme verzi před faceliftem pro porovnání, jsou změny po stránce vzhledu opravdu markantní.</p>
      <p>Oproti jen drobným retuším, které jsou poznávacím znamením evropských faceliftů (<a href="https://www.autorevue.cz/novy-vw-golf-poprve-nazivo-revoluce-je-tady-nastupuji-hybridy-vcetne-10-etsi">ale i nových generací</a>), je to fajn změna. Stejně znatelný rukopis se u manažerského vozu promítl i do kabiny. Zcela přepracovaný středový tunel je nyní širší a luxusnější. Analogové budíky vystřídal 12,3palcový digitální přístrojový štít, který volně navazuje na infotainment o stejném rozměru.</p>
      <related>
        <a href="https://www.autorevue.cz/kia-xceed-nabidne-technickou-vychytavku-ktera-v-evrope-oslavi-premieru"/>
      </related>
      <p>Základní motorovou nabídku zastupuje čtyřválcový motor o objemu 2,5 litru, který vůz sdílí <a href="https://www.autorevue.cz/novy-hyundai-sonata-se-ukazuje-ve-verzi-turbo-pod-kapotou-ma-182-koni">s menší Sonatou</a>. Dále je k mání i hybridní varianta se základem v jednotce 2,4 litru a třílitrová jednotka jezdící na LPG. Momentálně se opět jedná o strop nabídky automobilky Hyundai, který je dostupný v Jižní Koreji. Vzhledem k rozšiřování působení automobilky by bylo hezké, kdyby se vůz objevil i tady.</p>
      <p>Zatím je to ale pouze zbožné přání, mnohem větší šanci má totiž <a href="https://www.autorevue.cz/novy-hyundai-sonata-je-krasny-a-urceny-pro-cely-svet-zatopi-passatu-a-superbu">nová Sonata</a>, za kterou se evropští fanoušci značky již několik měsíců modlí. Výbavou natřískaný Grandeur tak nejspíš zůstane výsadou jihokorejských zastoupení, ke kterým se dostane v příštím roce.</p>
      <related>
        <h4>Určitě si přečtěte</h4>
        <a href="https://www.autorevue.cz/slabym-skodam-kamiq-a-scala-je-konec-nyni-mohou-mit-az-181-koni-a-305-nm"/>
        <a href="https://www.auto.cz/kawasaki-zamirila-do-italie-a-vysledkem-je-sokujici-bimota-tesi-h2-131936"/>
        <a href="https://www.autorevue.cz/skoda-kodiaq-rs-ceska-uprava-dieselpower"/>
        <a href="https://www.auto.cz/volkswagen-viloran-na-prvnich-skicach-je-to-takovy-touareg-mpv-131955"/>
        <a href="https://www.autorevue.cz/toyota-corolla-sedan-2019-prime-vip-cena-vybava-technicka-data"/>
        <a href="https://www.autorevue.cz/nadsenec-si-nechal-postavit-specialni-kempingovy-ford-transit-na-cenu-nehledel"/>
        <a href="https://www.autorevue.cz/v-cine-zarizli-dotace-na-elektromobily-nasledek-na-sebe-nenechal-dlouho-cekat"/>
        <a href="https://www.autorevue.cz/skoda-kamiq-oficialne-vybava-rozmery-dojmy-motory"/>
        <a href="https://www.autorevue.cz/bmw-rady-3-touring-ma-ceske-ceny-kombik-zacina-lehce-nad-milionem-nafta-je-zaklad"/>
        <a href="https://www.autorevue.cz/cesi-se-zblaznili-do-pistaciove-fabie-existuje-ale-neco-mnohem-raritnejsiho"/>
        <a href="https://www.autorevue.cz/test-mazda-3-skyactiv-d-85-kw-valka-proti-mainstreamu"/>
        <a href="https://www.autorevue.cz/skoda-superb-1-generace-dobovy-cenik-2002"/>
      </related>
    </article>
  </body>
</html>