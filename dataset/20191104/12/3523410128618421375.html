<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638045/%D8%AE%D8%A7%D9%86%D9%87-%D8%B3%D8%A7%D8%A8%D9%82-%D8%A8%D8%B1%D8%AF-%D9%BE%DB%8C%D8%AA-%D9%88-%D8%AC%D9%86%DB%8C%D9%81%D8%B1-%D8%A2%D9%86%DB%8C%D8%B3%D8%AA%D9%88%D9%86-%DB%B4%DB%B4-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T12:21:00+00:00"/>
    <meta property="og:title" content="خانه سابق برد پیت و جنیفر آنیستون ۴۴ میلیون دلاری شد"/>
    <meta property="og:description" content="خانه زوج سابق هالیوود در بورلی هیلز که سال‌ها پیش در آن زندگی می‌کردند، قیمت گذاری جدید شد."/>
  </head>
  <body>
    <article>
      <h1>
        <a href="https://www.bultannews.com/fa/news/638045/%D8%AE%D8%A7%D9%86%D9%87-%D8%B3%D8%A7%D8%A8%D9%82-%D8%A8%D8%B1%D8%AF-%D9%BE%DB%8C%D8%AA-%D9%88-%D8%AC%D9%86%DB%8C%D9%81%D8%B1-%D8%A2%D9%86%DB%8C%D8%B3%D8%AA%D9%88%D9%86-%DB%B4%DB%B4-%D9%85%DB%8C%D9%84%DB%8C%D9%88%D9%86-%D8%AF%D9%84%D8%A7%D8%B1%DB%8C-%D8%B4%D8%AF">خانه سابق برد پیت و جنیفر آنیستون ۴۴ میلیون دلاری شد</a>
      </h1>
      <h2>خانه زوج سابق هالیوود در بورلی هیلز که سال‌ها پیش در آن زندگی می‌کردند، قیمت گذاری جدید شد.</h2>
      <address><time datetime="2019-11-04T12:21:00+00:00">04 Nov 2019, 12:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از آبزرور، خانه جنیفر آنیستون و برد پیت که سابقاً در آن زندگی می‌کردند، قیمت‌گذاری شد. این خانه که ۱۰ هزار متر مربع وسعت دارد، در سال ۱۹۳۰ توسط والاس نف طراحی شده بود و در ماه می‌ ارزشی ۵۰ میلیون دلاری داشت که به تازگی کاهش پیدا کرده و به مبلغ ۴۴.۵ میلیون دلار رسیده است. این پول هنوز هم مبلغ سنگینی است، اما به نسبت پیش بینی لس آنجلس تایمز که ۵۶ میلیون دلار بود، افت کرده است.</p>
      <p>برد پیت و آنیستون در سال ۲۰۰۰ ازدواج کردند و سال ۲۰۰۵ نیز از یکدیگر جدا شدند. این خانه پنج اتاقه که ۱۳ حمام دارد و در ایالت کالیفرنیا قرار دارد، در سال ۲۰۰۱ توسط آن‌ها به مبلغ ۱۲.۵ میلیون دلار خریداری شد و در نهایت پس از سه سال بازسازی در سال ۲۰۰۶ این مکان را تخلیه کردند.</p>
      <p>این خانه لوکس، مکانی جدا برای صبحانه دارد و اتاق مخصوص پذیرایی آن نیز ظرفیت نشستن ۲۰ نفر را دارد. همچنین زمین اختصاصی تنیس و همچنین اتاقی برای مهمان‌ها دیگر مکان‌های مربوط به عمارت این دو بازیگر مشهور هالیوود است.</p>
      <p>برد پیت و انیستون بعد از جدایی به خانه‌های دیگری نقل مکان کردند. در حالی که انیستون یک خانه لوکس دیگر برای خود خرید، برد پیت با آنجلینا جولی ازدواج کرد و آن‌ها نیز در کشور فرانسه عمارت بزرگی برای خود دست و پا کردند. بعد جدایی برد پیت از آنجلینا جولی مسئولیت نگهداری این خانه نیز برای آن‌ها دردسر ساز شده است.</p>
    </article>
  </body>
</html>