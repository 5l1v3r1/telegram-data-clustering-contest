<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/death-stranding-kojima-film/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T12:33:00+00:00"/>
    <meta property="og:title" content="Non solo Death Stranding: Kojima Production vuole realizzare anche film"/>
    <meta property="og:description" content="Death Stranding è il primo passo per il futuro di Kojima Production: non ci saranno solo giochi, però, e anche i film sono un obbiettivo del creativo."/>
  </head>
  <body>
    <article>
      <h1>Non solo Death Stranding: Kojima Production vuole realizzare anche film</h1>
      <address><time datetime="2019-11-04T12:33:00+00:00">04 Nov 2019, 12:33</time> by <a rel="author">Nicola Armondi</a></address>
      <p>Fra pochi giorni sarà finalmente disponibile Death Stranding, il nuovo gioco di Hideo Kojima, papa della Metal Gear Saga. Il gioco è anche il frutto degli sforzi del nuovo team dell’ex-director di Konami: <b>Kojima Productions</b>. Lo <i>Strand</i> <i>Game</i> è però solo il primo passo per lo studio di sviluppo: <b>cosa ci possiamo aspettare per il futuro?</b></p>
      <p>Kojima, nell’ultimo periodo, ha affermato che gli piacerebbe produrre altri <i>Strand Game</i> (seguiti di Death Stranding?), ma in un recente documentario realizzato con BBC Newsbeat, <b>Kojima ha affermato che vorrebbe andare “oltre” i videogiochi</b>. Vediamo le sue parole, in traduzione: “<i>In futuro Kojima Productions inizierà a realizzare film. Se puoi fare una cosa bene, allora puoi fare tutto bene.”</i></p>
      <figure>
        <img src="https://www.tomshw.it/images/images/2019/08/death-stranding-47529.jpg"/>
      </figure>
      <slideshow>
        <figure>
          <img src="https://www.tomshw.it/images/images/2019/10/death-stranding-recensione-58991.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58990.768x432.jpg"/>
        </figure>
        <figure>
          <img src="https://www.tomshw.it/images/images/2019/10/death-stranding-recensione-58989.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/call-of-duty-modern-warfare-vendite/">Call of Duty Modern Warfare e MediEvil in testa alla classifica delle vendite italiana</a></p>
      <p>Kojima ha poi spiegato che a suo modo di vedere <b>i film, gli show televisivi e i videogiochi competeranno nello stesso spazio in futuro, grazie allo streaming</b>. Inoltre, ciò incoraggerà la creazione di nuovi formati. “<i>Sono molto interessato ai nuovi tipi di giochi che nasceranno a quel punto, ed è ciò al quale io voglio lavorare.</i>” Death Stranding, inoltre, non è per Kojima un punto di transizione in quanto “<i>ci sono nuovi elementi nel gioco ma le basi del gameplay sono qualcosa con la quale le persone sono abituate a giocare.</i>”</p>
      <p>Per quanto Kojima sembri molto deciso di muoversi in questa direzione, <b>non è stato detto fra quanto tempo Kojima Production possa iniziare a produrre film</b>. In una certa misura, comunque, Death Stranding potrebbe essere considerato un mezzo passo in quella direzione visto che si costruisce attorno a un ampio cast di attori e registi ben noti nel modo del cinema come Margaret Qualley, Guillermo del Toro, Norman Reedus e Mads Mikkelsen, solo per citarne alcuni. <b>Diteci, voi cosa ne pensate?</b> Credete che Kojima potrebbe avere successo anche con progetti di questo tipo?</p>
      <blockquote>Death Stranding sarà disponibile a breve; sbrigatevi a prenotare la vostra copia, così da essere certi di averla tra le mani già al D1: lo trovate su Amazon a <a href="https://toms.it/oO161">questo indirizzo</a>.</blockquote>
    </article>
  </body>
</html>