<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/delitto-passionale-fredda-il-fratello-con-5-colpi-di-pistola"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-04T12:26:42+00:00"/>
    <meta property="og:title" content="Delitto passionale: fredda il fratello con 5 colpi di pistola"/>
    <meta property="og:description" content="Dopo una fuga iniziale il 40enne ha deciso di costituirsi"/>
  </head>
  <body>
    <article>
      <h1>Delitto passionale: fredda il fratello con 5 colpi di pistola</h1>
      <h2>Dopo una fuga iniziale il 40enne ha deciso di costituirsi</h2>
      <address>
        <time datetime="2019-11-04T12:26:42+00:00">04 Nov 2019, 12:26</time>
      </address>
      <p>Sono ancora in corso le indagini sul delitto di Trecate: i carabinieri di Novara stanno indagando per fare luce sull’episodio che ha portato alla morte di Daniele Saporito, ucciso dal fratello maggiore Rosario.</p>
      <h3>Delitto di Trecate: l’omicidio e poi la fuga</h3>
      <p>Tutto è capitato sabato 2 novembre in un’abitazione di via Plinio a Trecate. La vittima era tornata da poco a casa, dopo la stagione di lavoro (faceva il pizzaiolo) in Sardegna. I due fratelli, secondo una ricostruzione non confermata, erano in casa con la madre, quando – secondo le prime indiscrezioni – una discussione sarebbe degenerata. Tra i due ci sarebbero state delle rivalità sentimentali, ed è proprio su questi aspetti che i militari dell’arma novarese stanno facendo luce. Dopo avere colpito a morte il fratello con una pistola, parrebbe non denunciata, Rosario Saporito è salito sulla sua auto, sempre armato della pistola usata per uccidere il fratello, per darsi alla fuga. Per qualche ora è stato ricercato su un’area molto vasta, e la sua auto sarebbe stata ripresa da una telecamera di sorveglianza vicino a Zeme, in Lomellina.</p>
      <h3>Il ritorno a Novara e l’arresto</h3>
      <p>Verso le 17 di sabato 2 novembre però, come riportano i colleghi di <a href="https://novaranetweek.it/">NovaraNetweek</a>, l’uomo si sarebbe presentato nella caserma dei carabinieri di Novara. I militari l’hanno subito arrestato, e ora stanno procedendo con le indagini per ricostruire nel dettaglio l’episodio.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/delitto-trecate-si-e-costituito-il-fratello-accusato-omicidio"/>
        <a href="https://laprovinciadibiella.it/cronaca/due-fratelli-muoiono-sul-lavoro"/>
        <a href="https://laprovinciadibiella.it/cronaca/omicidio-pralungo-una-decina-di-giorni-il-decesso-di-un-anziano"/>
      </related>
    </article>
  </body>
</html>