<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/xios-nekro-2xrono-prosfygopoulo/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T12:29:15+00:00"/>
    <meta property="og:title" content="Χίος : Νεκρό 2χρονο προσφυγόπουλο"/>
    <meta property="og:description" content="Το παιδί παρασύρθηκε από αυτοκίνητο"/>
  </head>
  <body>
    <article>
      <h1>Χίος : Νεκρό 2χρονο προσφυγόπουλο</h1>
      <h2>Το παιδί παρασύρθηκε από αυτοκίνητο</h2>
      <address><time datetime="2019-11-04T12:29:15+00:00">04 Nov 2019, 12:29</time> by <a rel="author">ΤοΒΗΜΑ Team</a></address>
      <p>Τροχαίο δυστύχημα σημειώθηκε στην Χίο, με θύμα ένα κορίτσι μόλις δύο ετών, μέλος οικογένειας Ιρακινών αιτούντων άσυλο.</p>
      <p>Το μοιραίο περιστατικό συνέβη σήμερα λίγο μετά τις δώδεκα το μεσημέρι, στην περιοχή της Αγίας Ερμιόνης.</p>
      <p>
        <a href="https://www.in.gr/2019/11/04/politics/nees-symfonies-se-5-tomeis-metaksy-elladas-kai-kina-ti-apofasisan-mitsotakis-kai-si-tzinpingk/">Διαβάστε ακόμη : Νέες συμφωνίες μεταξύ Ελλάδας και Κίνας σε 5 τομείς - Τι αποφάσισαν Μητσοτάκης – Σι Τζινπίνγκ</a>
      </p>
      <p>Όπως αναφέρουν οι πρώτες πληροφορίες, το παιδί παρασύρθηκε από αυτοκίνητο που ανήκει σε ΜΚΟ και επιχειρεί στο νησί.</p>
      <p>Το 2χρονο προσφυγόπουλο μεταφέρθηκε εσπευσμένα στο Νοσοκομείο της Χίου, όπου και διαπιστώθηκε ο θάνατός του.</p>
      <h3>Έφυγε από τον έλεγχο της μητέρας του</h3>
      <p>Όπως αναφέρουν αστυνομικές πηγές, το μικρό παιδί επέβαινε μαζί με την οικογένειά του στο όχημα της ΜΚΟ.</p>
      <p>Μετά την αποβίβασή τους στην περιοχή, το παιδί, σύμφωνα με την ίδια πηγή, φαίνεται να έφυγε από τον έλεγχο της μητέρας του.</p>
      <p>Ο οδηγός του οχήματος, όπως αναφέρει το astraparis, ξεκίνησε δίχως να παρατηρήσει το μικρό κορίτσι, με αποτέλεσμα το 2χρονο προσφυγόπουλο να βρει τραγικό θάνατο κάτω από τις ρόδες του αυτοκινήτου.</p>
      <p>Έρευνες για τις συνθήκες υπό τις οποίες συνέβη το δυστύχημα διενεργούνται αυτήν την ώρα από την αστυνομία.</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>