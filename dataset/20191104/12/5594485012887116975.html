<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/intsidenti/katastrofi/mnogo-loshi-novini-za-pometenite-na-spirka-detsa-vv-varna-svideteli-razkazvat-za-uzhasa-video_news707312.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T12:10:00+00:00"/>
    <meta property="og:title" content="Много лоши новини за пометените на спирка деца във Варна, свидетели разказват за ужаса ВИДЕО"/>
    <meta property="og:description" content="Младият водач на служебен автомобил стоеше отстрани със свои близки, но отказа да коментира как се е стигнало до катастрофата"/>
  </head>
  <body>
    <article>
      <h1>Много лоши новини за пометените на спирка деца във Варна, свидетели разказват за ужаса ВИДЕО</h1>
      <h2>Младият водач на служебен автомобил стоеше отстрани със свои близки, но отказа да коментира как се е стигнало до катастрофата</h2>
      <address>
        <time datetime="2019-11-04T12:10:00+00:00">04 Nov 2019, 12:10</time>
      </address>
      <p>https://blitz.bg/intsidenti/katastrofi/mnogo-loshi-novini-za-pometenite-na-spirka-detsa-vv-varna-svideteli-razkazvat-za-uzhasa-video_news707312.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572861129-spp.jpg"/>
      </figure>
      <p><b>Две 14-годишни ученички и младеж на 27 г. берат душа в болница, след като сутринта бяха пометени от кола на автобусна спирка на бул. „Владислав Варненчик“ в центъра на Варна.</b><br/><br/><a href="https://blitz.bg/intsidenti/katastrofi/snimki-ot-uzhasnoto-mele-vv-varna-kdeto-kelesh-pregazi-trima-dushi-na-spirka_news707282.html?pr3vi3w=true"><b>Както БЛИЦ съобщи, инцидентът станал около 7,40 ч на сп. „Тракия“ срещу Районния съд.</b></a> 21-годишен шофьор със служебен „Фолксваген“ внезапно загубил контрол над автомобила, който излязъл от пътното платно и връхлетял чакащите на спирката.<br/><br/>От удара едно от момичетата е изпаднало в кома, съобщава <a href="https://trud.bg/%d0%b5%d0%b4%d0%bd%d0%be-%d0%be%d1%82-%d0%bc%d0%be%d0%bc%d0%b8%d1%87%d0%b5%d1%82%d0%b0%d1%82%d0%b0-%d0%bf%d0%be%d0%bc%d0%b5%d1%82%d0%b5%d0%bd%d0%b8-%d0%bd%d0%b0-%d1%81%d0%bf%d0%b8%d1%80%d0%ba%d0%b0/">"Труд"</a>.<br/><br/>Има риск за живота на пациентката, съобщиха от пресцентъра на МБАЛ „Св. Анна“, където са настанени ранените. Другото девойче е в травматологията със счупена подбедрица, а 27-годишният младеж е в реанимация с два счупени крака и травми по главата.<br/><br/>От полицията обявиха, че работят за изясняване на детайлите и обстоятелствата, довели до тежкия инцидент. <br/><br/>Свидетели са в потрес от видяното тази сутрин на автобусната спирка на "Тракия", съобщава <a href="https://www.varna24.bg/novini/varna/Svideteli-sa-v-potres-ot-tragediyata-na-avtobusnata-spirka-vuv-Varna-vodachut-e-v-shok-910942">Varna24.bg</a>.<br/><br/>Младият водач на служебен автомобил стоеше отстрани със свои близки, но отказа да коментира как се е стигнало до катастрофата. Придружителите му обясниха, че младежът е в тотален шок от случилото се.<br/><br/>Една от свидетелките разказа, че след тежката злополука младежът споделили, че са му отказали спирачките. <br/><br/>"Видях една жена лежеше запратена под таксито, което беше спряло на близо, друг мъж лежеше безпомощен на спирката", разказа една от свидетелките. <br/><br/>"Трясъкът беше страшен, като на война. Момчето от автомобила плачеше, каза, че му е отказала спирачката. На земята имаше три жени и две деца. Дойдоха три линейки, аз продължих, защото бях с внука ми и не исках да гледа тоя ужас.<br/><br/>Беше нещо страшно! Аз видях три жени и две деца да лежат под колата. Хората бяха живи, мърдаха... Аз се изплаших и продължихме, да не гледа малкият", разказа Недялка Петрова.  <br/><br/>Припомняме, че тежкият инцидент стана тази сутрин, около 07:40 часа, на бул. "Владислав Варненчик", на автобусна спирка "Тракия".<br/><br/>21-годишният водач на л.а. "Фолксваген", по време на движение, поради неизяснени към момента причини, губи контрол над МПС и се качва на тротоара, където блъска трима души, стоящи на спирката.<br/><br/><br/><br/> </p>
    </article>
  </body>
</html>