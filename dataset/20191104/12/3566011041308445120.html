<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544733.html/%D8%BA%D8%B1%D9%88%D8%B1-%D9%85%D9%84%DB%8C-%D9%88-%D8%BA%DB%8C%D8%B1%D8%AA-%D8%AF%DB%8C%D9%86%DB%8C-%D9%85%D8%B1%D8%AF%D9%85-%D8%A7%DB%8C%D8%B1%D8%A7%D9%86-%D8%A7%D8%AC%D8%A7%D8%B2%D9%87-%D8%A2%D8%B4%D8%AA%DB%8C-%D8%A8%D8%A7-%D8%A7%D8%B3%D8%AA%DA%A9%D8%A8%D8%A7%D8%B1-%D8%B1%D8%A7-%D9%86%D9%85%DB%8C-%D8%AF%D9%87%D8%AF--%D8%AF%D8%B4%D9%85%D9%86%DB%8C-%D8%A2%D9%85%D8%B1%DB%8C%DA%A9%D8%A7-%D8%A8%D8%A7-%D9%88%D8%B1%D9%88%D8%AF-%D8%A8%D9%87-%DA%AF%D8%A7%D9%85-%D8%AF%D9%88%D9%85-%D8%A7%D9%86%D9%82%D9%84%D8%A7%D8%A8-%D8%A8%DB%8C%D8%B4%D8%AA%D8%B1-%D8%B4%D8%AF%D9%87-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T12:29:00+00:00"/>
    <meta property="og:title" content="غرور ملی و غیرت دینی مردم ایران اجازه آشتی با استکبار را نمی دهد/ دشمنی آمریکا با ورود به گام دوم انقلاب بیشتر شده است"/>
    <meta property="og:description" content="نماینده ولی فقیه در استان کرمان گفت: ایران هیچ وقت زیر بار زور و قلدری کسی نرفته است و اگر قرار  بود با استکبار آشتی کند باید غرور ملی خود را از دست می داد وخیلی از این  جنگ هایی که در تاریخ ایران نوشته شده است اتفاق نمی افتاد."/>
  </head>
  <body>
    <article>
      <h1>غرور ملی و غیرت دینی مردم ایران اجازه آشتی با استکبار را نمی دهد/ دشمنی آمریکا با ورود به گام دوم انقلاب بیشتر شده است</h1>
      <h2>نماینده ولی فقیه در استان کرمان:</h2>
      <address>
        <time datetime="2019-11-04T12:29:00+00:00">04 Nov 2019, 12:29</time>
      </address>
      <p>نماینده ولی فقیه در استان کرمان گفت: ایران هیچ وقت زیر بار زور و قلدری کسی نرفته است و اگر قرار بود با استکبار آشتی کند باید غرور ملی خود را از دست می داد وخیلی از این جنگ هایی که در تاریخ ایران نوشته شده است اتفاق نمی افتاد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.armanekerman.ir/">راه آرمان</a>؛ حجت الاسلام علیدادی سلیمانی صبح امروز در جمع دانش آموزان بسیجی استان کرمان گفت: 13 آبان یادآور یاد و خاطره دانش آموزانی است که مبارزه کردند تا نهضت اسلامی به رهبری امام(ره) به پیروزی برسد و این یکی از فلسفه های روز 13 آبان است.</p>
      <p>نماینده ولی فقیه در استان کرمان افزود: کشور ایران به داشتن دو ویژگی خاص خود با استکبار و در راس آن آمریکا نمی توانند در کنار هم قرار گیرند و دو قطب مخالف هم هستند چرا که استکبار خصوصیاتی دارد که با دو ویژگی ایران کاملا در تعارض است.</p>
      <p>حجت الاسلام علیدادی سلیمانی بیان کرد: استکبار در ذات خود تمامیت خواهی، تجاوز به حقوق دیگران، زورگویی و قلدری، تضییع حقوق دیگران، استعمار و استثمار را دارد و این ویژگی ها با ایران که یک کشوری دارای قدمت تاریخی و مستقل در وطل تاریخ است مغایرت دارد.</p>
      <p>وی تاکید کرد: ایران هیچ وقت زیر بار زور و قلدری کسی نرفته است و اگر قرار بود با استکبار آشتی کند باید غرور ملی خود را از دست می داد وخیلی از این جنگ هایی که در تاریخ ایران نوشته شده است اتفاق نمی افتاد.</p>
      <p>نماینده ولی فقیه در استان کرمان خاطر نشان کرد: اگر تاریخ کشور را مرور کنیم می بینیم غالب جنگ هایی که بر ایران تحمیل شد به این دلیل بود که ایران برای دفاع از تمامیت ارضی خود و جلوگیری از تجاوز به مرزهای کشور جلوی دشمنان قد علم کرده است.</p>
      <p>حجت الاسلام علیدادی ایران را کشوری تاریخی با مردمی آزاده و با روحیه کاملا مستقل در مقابل هر تجاوز خواند و اظهار کرد: ویژگی دومی که ویژگی اول را برجسته  و آن را هدایت می کند حمایت و دفاع از اسلام است و همین دیانت به تنهایی برای مقابله با هر روزگویی کافی است.</p>
      <p>وی عنوان کرد: وقتی دیانت در بستری مثل کشور ایران با این سابقه و قدمت تاریخی قرار می گیرد حرکت ایران را بعد از انقلاب تحت فرماندهی ولایت فقیه به یک جریان ارزشی تبدیل کرده است که آن را به حرکت مسلمانان در صدر اسلام به محوریت نبوت و امامت علیه ظلم و زورگویی ایستادند وصل می کند.</p>
      <p>نماینده ولی فقیه در استان کرمان تصریح کرد: بعد از پیروزی انقلاب اسلامی در سایه دیانت و در سایه اسلام و با پیشرفتی که انقلاب اسلامی به وجود آورد و با فهم و درک عمیقی که مردم از اسلام و غرور ملی خود و غیرت دینی داشتند از همان روزهای اول استکبار با این نظام و انقلاب درگیری خود را آغاز کرد.</p>
      <p>حجت الاسلام علیدادی در پاین بیان کرد: با گذشت 4 دهه از انقلاب و ورود به گام دوم نه تنها چیزی از درگیری استکبار با ایران کاسته نشده است بلکه هر دولت و مجلسی که روی کار آمد با آن درگیر شدند و این درگیری و دشمنی هم چنان ادامه دارد.</p>
      <p>انتهای پیام/</p>
    </article>
  </body>
</html>