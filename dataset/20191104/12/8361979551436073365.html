<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/markets/antimonopolniy-komitet-aeroport-borispil-postavleniy-v-privileyovane-stanovishche-novini-ukrajini-50051486.html"/>
    <meta property="og:site_name" content="НВ"/>
    <meta property="article:published_time" content="2019-11-04T12:31:00+00:00"/>
    <meta property="og:title" content="АМКУ відкрив справу проти Мінінфраструктури через аеропорт Бориспіль"/>
    <meta property="og:description" content="Плата за послуги з аеронавігаційного обслуговування польотів літаків у Борисполі встановлена вдвічі нижча, ніж в інших аеропортах"/>
  </head>
  <body>
    <article>
      <h1>АМКУ відкрив справу проти Мінінфраструктури через аеропорт Бориспіль</h1>
      <h2>Плата за послуги з аеронавігаційного обслуговування польотів літаків у Борисполі встановлена вдвічі нижча, ніж в інших аеропортах</h2>
      <address>
        <time datetime="2019-11-04T12:31:00+00:00">04 Nov 2019, 12:31</time>
      </address>
      <p><a href="https://nv.ua/ukr/tags/antimonopolnyj-komitet.html">Антимонопольний комітет</a> відкрив справу проти <a href="https://nv.ua/ukr/tags/minifrastruktury.html">Міністерства інфраструктури</a> за встановлення одиничної ставки плати за послуги з аеронавігаційного обслуговування польотів літаків на підході та в районі аеродрому в розмірі 210 євро для міжнародного <a href="https://nv.ua/ukr/tags/aeroport-borispol.html">аеропорту Бориспіль</a> і в розмірі 411 євро для всіх інших аеропортів, повідомили в АМКУ.</p>
      <p>У Комітеті зазначили, що неодноразово застерігали Мінінфраструктури від встановлення ставок, які ставлять Бориспіль у привілейоване становище порівняно з іншими аеропортами.</p>
      <p>Читайте також:<br/><a href="https://nv.ua/ukr/biz/markets/vnutrishni-aviareysi-v-ukrajini-hto-kudi-i-yak-chasto-litaye-novini-ukrajini-50048105.html">&amp;nbspВнутрішні авіарейси в Україні: найбільш завантажені маршрути і найбільші перевізники</a></p>
      <p>Крім того, асоціація Аеропорти України, учасниками якої є 20 аеропортів, звернулася до АМКУ з відповідною скаргою.</p>
      <p>Раніше плата за аеронавігаційне обслуговування польотів була однаковою для всіх авіакомпаній, незалежно від того, де розташований аеропорт.</p>
      <p>Читайте також:<br/><a href="https://nv.ua/ukr/biz/markets/aeroport-borispil-yak-tandem-deputata-i-biznesmena-stav-monopolistom-50031239.html">&amp;nbspГендиректор Борисполя пояснив, як віддали Duty Free тандему Гранц-Іванчук, і чому в терміналі F нічого немає</a></p>
      <p>В АМКУ наголосили, що Мінінфраструктури затвердило наказ і ввело його в дію, незважаючи на застереження Комітету ще на стадії його розробки.</p>
      <p>У зв’язку з цим АМКУ почав розгляд справи про антиконкурентні дії Мінінфраструктури.</p>
      <p>Читайте також:<br/><a href="https://nv.ua/ukr/biz/markets/borispil-vstanoviv-absolyutniy-rekord-z-obslugovuvannya-pasazhiriv-za-dobu-50025086.html">&amp;nbspБориспіль встановив абсолютний рекорд з обслуговування пасажирів за добу</a></p>
    </article>
  </body>
</html>