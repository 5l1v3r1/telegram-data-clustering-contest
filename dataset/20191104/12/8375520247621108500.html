<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/e-kvitok-u-kijevi-de-pridbati-yak-popovniti-i-yak-koristuvatisya-637561.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T12:19:10+00:00"/>
    <meta property="og:title" content="Е-квиток у Києві: де придбати, як поповнити і як користуватися"/>
    <meta property="og:description" content="Електронний квиток існує у двох варіантах: транспортна картка Kyiv Smart Card та одноразовий QR-квиток"/>
  </head>
  <body>
    <article>
      <h1>Е-квиток у Києві: де придбати, як поповнити і як користуватися</h1>
      <address>
        <time datetime="2019-11-04T12:19:10+00:00">04 Nov 2019, 12:19</time>
      </address>
      <h4>Електронний квиток існує у двох варіантах: транспортна картка Kyiv Smart Card та одноразовий QR-квиток</h4>
      <p>У Києві все більше жителів електронний квиток для оплати проїзду у громадському транспорті. Попри те, що система в дослідній експлуатації, вона вже працює у повну силу. Про це повідомили в Департаменті інформаційно-комунікаційних технологій.</p>
      <p>Щодня більше 250 тисяч поїздок здійснюється за допомогою е-квитка. Він існує у двох варіантах: транспортна картка Kyiv Smart Card та одноразовий QR-квиток. Другий варіант більше підійде нерегулярним пасажирам та гостям столиці. Завдяки е-квитку пасажирам більше не потрібно стояти в чергах, передавати гроші за проїзд. Технологію електронного квитка успішно використовують «розумні міста» Європи. Відтак Київ долучається до нових можливостей розвитку транспортної системи, повідомляє пресслужба Київської міської держадміністрації</p>
      <p>Транспортна картка Kyiv Smart Card – це сучасний, зручний та вигідний спосіб оплати проїзду у метрополітені та у всіх видах наземного транспорту. Після придбання її можна зареєструвати в Особистому кабінеті киянина. У такий спосіб активується багаторазовий е-квиток, який надалі можна поповнювати у додатку Kyiv Smart City, терміналах або через інтернет-банкінг. У транспорті необхідно лише прикласти картку до валідатора – і проїзд оплачено.</p>
      <p>Ще одна перевага Kyiv Smart Card – економія. Якщо власник поповнює свою картку одразу на 50 поїздок, один проїзд коштує 6,5 грн замість 8 грн.</p>
      <p>Директор Департаменту інформаційно-комунікаційних технологій КМДА Юрій Назаров, який реалізовує проєкт, зазначив, що столичний е-квиток унікальний для України проєкт.</p>
      <p>«Усі дані поїздок зберігаються не на самій картці, а у хмарному середовищі. Тобто картка – це ключ до облікового запису пасажира, і в разі її втрати власник може перенести інформацію на нову картку та зберегти свої гроші. В Особистому кабінеті киянина або у додатку Kyiv Smart City можна відслідкувати, коли і де була оплачена поїздка», – зазначив директор Департаменту.</p>
      <h3>Kyiv Smart Card</h3>
      <p>Можливості Kyiv Smart Card дозволяють розширити її функціонал. У майбутньому за допомогою картки власники зможуть створити електронний гаманець та сплачувати за паркування або за проїзд коштами з картки.</p>
      <p>Для того, щоб використання картки було максимально зручним, існує декілька варіантів придбання та поповнення картки.</p>
      <p>
        <b>Придбати Kyiv Smart Card можна:</b>
      </p>
      <ul>
        <li>у касах на станціях КП «Київський метрополітен»: «Хрещатик», «Театральна», «Майдан Незалежності», «Акедеммістечко», «Лісова», «Арсенальна», «Теремки», «Видубичі», «Сирець» та «Почайна», у Т-кіосках (більше 300 у місті: <a href="https://www.google.com/maps/d/viewer?mid=10ohrYKUvtik8ArXyc14oCseGpccCv2gu&amp;hl=ru&amp;ll=50.44928569234621%2C30.517413000000033&amp;z=11">мапа</a>);</li>
        <li>у терміналах на станціях метро: «Академмістечко» (2 вестибюлі), «Видубичі», «Вокзальна», «Героїв Дніпра», «Дарниця» (у 2-х вестибюлях), «Деміївська», «Золоті ворота», «Лісова», «Майдан Незалежності», «Палац спорту», «Площа Льва Толстого», «Університет», «Хрещатик» (у 3-х вестибюлях), «Червоний хутір».</li>
      </ul>
      <p>
        <b>Поповнити Kyiv Smart Card можна:</b>
      </p>
      <ul>
        <li>в особистому кабінеті киянина: <a href="https://my.kyivcity.gov.ua/">https://my.kyivcity.gov.ua</a>;</li>
        <li>у терміналах самообслуговування Ibox, EasyPay, 2click: <a href="https://map.easypay.ua:8465/">https://map.easypay.ua:8465/</a>; <a href="https://ibox.ua/map">https://ibox.ua/map</a>; <a href="https://kiev.orgdir.ru/2+click/">https://kiev.orgdir.ru/2+click/</a>;</li>
        <li>за допомогою чат-ботів Kyiv Pay Bot і KyivMetroBot в Телеграм та Фейсбук:  <a href="https://t.me/KyivPayBot">https://t.me/KyivPayBot</a>; <a href="https://t.me/KyivMetropolitenBot">https://t.me/KyivMetropolitenBot</a>; <a href="https://m.me/KyivPayBot">https://m.me/KyivPayBot</a>; <a href="https://m.me/KyivMetropolitenBot">https://m.me/KyivMetropolitenBot</a>;</li>
        <li>у додатку Kyiv Smart City.</li>
      </ul>
      <h3>QR-квиток</h3>
      <p>Одноразовий QR-квиток можна використовувати у роздрукованому або в електронному (на екрані смартфону) вигляді. У транспорті необхідно піднести екран телефону з QR-квитком або роздрукований квиток до дзеркальної частини валідатора, дочекатися звуку та натиснути кнопку «Підтвердити використання».</p>
      <p>QR-квиток дійсний упродовж 15 діб. Поки що такі квитки в метрополітені реалізуються на трьох станціях: «Площа Льва Толстого», «Почайна», «Сирець». Причина в тому, що саме вони обладнані спеціальними турнікетами для валідації QR-квитків. Варто зазначити, що до кінця року такі турнікети з’являться на всіх станціях.</p>
      <p>
        <b>Придбати QR-квиток можна:</b>
      </p>
      <ul>
        <li>в особистому кабінеті киянина <a href="https://my.kyivcity.gov.ua/">https://my.kyivcity.gov.ua</a>;</li>
        <li>у терміналах самообслуговування Ibox, 2click:  <a href="https://ibox.ua/map">https://ibox.ua/map</a>; <a href="https://kiev.orgdir.ru/2+click/%E2%84%96">https://kiev.orgdir.ru/2+click/№</a>;</li>
        <li>за допомогою чат ботів Kyiv Pay Bot і KyivMetroBot в Телеграм та Фейсбук: <a href="https://t.me/KyivPayBot">https://t.me/KyivPayBot</a>; <a href="https://t.me/KyivMetropolitenBot">https://t.me/KyivMetropolitenBot</a>; <a href="https://m.me/KyivPayBot">https://m.me/KyivPayBot</a>; <a href="https://m.me/KyivMetropolitenBot">https://m.me/KyivMetropolitenBot</a>;</li>
        <li>у додатку Kyiv Smart City;</li>
        <li>на станціях метро «Площа Льва Толстого», «Почайна», «Сирець»:</li>
        <li>в автоматах самообслуговування;</li>
        <li>у касах станцій (лише за готівку).</li>
      </ul>
      <p>Раніше повідомлялося, що <a href="https://glavcom.ua/kyiv/news/z-31-zhovtnya-kijiv-pereyde-na-e-kvitok-tarifi-de-pridbati-yak-koristuvatisya-613041.html">із 31 жовтня 2019 року Київ переходить на е-квиток</a>. </p>
      <p>Столична влада повідомила, що у Києві <a href="https://glavcom.ua/kyiv/news/de-kupiti-ta-popovniti-e-kvitok-stvoreno-kartu-tochok-prodazhu-631340.html">створено понад 300 точок продажу і поповнення єдиного електронного квитка</a> – як на зупинках громадського транспорту, так і на 17 станціях столичного метрополітену.</p>
      <p>Де саме придбати Kyiv Smart Card чи поповнити офлайн, відтепер можна дізнатись завдяки <a href="https://www.google.com/maps/d/u/0/viewer?mid=1OtxYumeSrVx3A084QO72u4cpQLaFG0ef&amp;hl=uk&amp;ll=50.44203363478911%2C30.525809613769525&amp;z=11">карті</a>, яку створено для зручності пасажирів.</p>
      <p>Проте, депутат Київради Олександр Пабат з'ясував, що <a href="https://glavcom.ua/kyiv/news/zaprovadzhennya-e-kvitka-kijevu-zagrozhuje-sucilniy-haos-1-listopada--632717.html">не на всіх точках продажу єдиного електронного квитка, які розміщені на оприлюдненій карті, можна його купити та поповнити квиток</a>.</p>
      <p>Тому він вважає доцільним перенести дату запуску єдиного електронного квитка, «щоб 1 листопада 2019 року місто не перетворилося у суцільний хаос».</p>
      <p>18 жовтня Пабат повідомив, що київські чиновники <a href="https://glavcom.ua/kyiv/news/zapusk-e-kvitka-v-kijevi-vidkladeno-na-3-6-misyaciv-633483.html">скасували запуск єдиного електронного квитка з 1 листопада 2019 року</a>. Запуск передбачається протягом 3-6 місяців. </p>
      <p>Згодом радник мера Києва Максим Бахматов повідомив, що столична влада <a href="https://glavcom.ua/kyiv/news/zapusk-e-kvitka-u-kijevi-vidkladeno-do-kvitnya-nastupnogo-roku-635905.html">планує офіційно впровадити електронний квиток у метрополітені і наземному громадському транспорті з квітня 2020 року.</a></p>
      <p>Кияни <a href="https://glavcom.ua/kyiv/news/kiyani-prosyat-vladu-shche-na-rik-zalishiti-zhetoni-v-metro-636110.html">просять зберегти до 1 листопада 2019 року жетони в метро</a>.</p>
      <p>У метрополітені повідомили, що <a href="https://glavcom.ua/kyiv/news/do-zimovih-svyat-zhetoni-zniknut-iz-kijivskoji-pidzemki-636506.html">до зимових свят QR-квиток для разових поїздок повністю замінить жетони.</a></p>
      <blockquote><b>Читайте також:<br/></b><br/>   •  <b><a href="https://glavcom.ua/kyiv/publications/kvitok-za-pivmilyarda-kudi-zajihala-stolichna-vlada-561454.html?fbclid=IwAR0z0DWgIBYJ5br69NuhEac_xihvuzoSgSiWxyfICGBsWA8blzK8Xle7lJ0">Квиток за півмільярда. Куди заїхала столична влада</a></b></blockquote>
      <related>
        <a href="https://glavcom.ua/kyiv/news/do-zimovih-svyat-zhetoni-zniknut-iz-kijivskoji-pidzemki-636506.html"/>
      </related>
    </article>
  </body>
</html>