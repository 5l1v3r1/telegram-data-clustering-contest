<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/ukrayina-napravyla-rosiyi-notu-mzs/"/>
    <meta property="og:site_name" content="Рубрика"/>
    <meta property="article:published_time" content="2019-11-04T12:00:16+00:00"/>
    <meta property="og:title" content="Україна направила Росії ноту з вимогою віддати захоплені кораблі, - МЗС"/>
    <meta property="og:description" content="Україна направила Росії ноту з вимогою вказати координати українських катерів “Бердянськ” і “Нікополь” та буксиру “Яни Капу”, які у листопаді 2018 року захопили і обстріляли російські військові. Про це голова МЗС Вадим Пристайко повідомив  на брифінгу з колегою із Естонії Урмасом Рейнсалом, пише “УП”. “МЗС надіслало ноту Росії, де ми просили вказати координати і час, коли […]"/>
  </head>
  <body>
    <article>
      <h1>Україна направила Росії ноту з вимогою віддати захоплені кораблі, - МЗС</h1>
      <address><time datetime="2019-11-04T12:00:16+00:00">04 Nov 2019, 12:00</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/07/55881994e3fc690b7c7ac722f7a7d9fc_1563272362_extra_large-620x420.jpg"/>
      </figure>
      <p>Вадим Пристайко - МЗС<br/><b><b>Україна направила Росії ноту з вимогою вказати координати українських катерів “Бердянськ” і “Нікополь” та буксиру “Яни Капу”, які у листопаді 2018 року захопили і обстріляли російські військові.</b></b></p>
      <p>Про це голова МЗС Вадим Пристайко повідомив  на брифінгу з колегою із Естонії Урмасом Рейнсалом, пише <a href="https://www.pravda.com.ua/news/2019/11/4/7230921/">“УП”.</a></p>
      <p>“МЗС надіслало ноту Росії, де ми просили вказати координати і час, коли ми можемо забрати наші кораблі.</p>
      <p>Я хотів би подивитися, коли ми отримаємо ці кораблі, чи залишилися наслідки обстрілів цих кораблів. Чи якраз ця затримка пов’язана з тим, що вони поступово ремонтуються і зникають дири від обстрілів наших кораблів.</p>
      <p>Ніяких затримок з нашого боку тут немає, наші військові готові в будь-яку точку прибути і забрати наші кораблі”.</p>
      <p>За його словами, Україна готова забрати ці кораблі.</p>
      <p>У вересні в Кремлі заявили, що Росія і Україна не обговорювали долю “затриманих” українських військових кораблів – буксира “Яни Капу” і катерів “Нікополь” і “Бердянськ”.</p>
    </article>
  </body>
</html>