<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/ziko-prvo-se-zakhvashcham-s-trafika-na-grada-405836.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T12:02:30+00:00"/>
    <meta property="og:title" content="Зико: Първо се захващам с трафика на града"/>
    <meta property="og:description" content="Здравко Димитров пък благодари на всички, които са гласували за ПП ГЕРБ"/>
  </head>
  <body>
    <article>
      <h1>Зико: Първо се захващам с трафика на града</h1>
      <address>
        <time datetime="2019-11-04T12:02:30+00:00">04 Nov 2019, 12:02</time>
      </address>
      <p>"Победителите в Пловдив – това сме ние! Отборът на ГЕРБ. От шест района в Пловдив, шест са на ГЕРБ. Най-голяма група общински съветници и кмет със сериозна разлика от вечния претендент за кмет на Пловдив Славчо Атанасов". Това обобщение направи Менда Стоянова от града под тепетата по време на първата пресконференция на новоизбрания кмет на града Здравко Димитров.</p>
      <p>"Кампанията беше изключително толерантна. Нямаше обиди и нападки", отчете още тя. </p>
      <p>Здравко Димитров пък благодари на всички, които са гласували за ПП ГЕРБ. „За първи път имаме шест кмета в шестте района. Битката не беше лека. Имахме много срещи с граждани на Пловдив. Има много проблеми за решаване. Всичко добро ще бъде надградено“, обеща той.</p>
      <p>„Изборите минаха. Ще събера опонентите се и ще взема предвид добрите им решения. Ще работим така, че тези които не са гласували да гласуват за ПП ГЕРБ, да го направят на следващите избори.“, закани се Димитров и специално благодари за доверието на премиера Бойко Борисов.</p>
      <p>„Едно от първите неща, с които ще се захвана, е трафикът на града, който всеки ден става все по-голям“, очерта той началото на мандата си и потвърди предизборното си обещание, че ще намали данъците за автомобилите. „Данъкът в Пловдив е много висок, транспортните фирми излязоха навън, но такова решение трябва да мине през общинския съвет.“, разясни той.</p>
    </article>
  </body>
</html>