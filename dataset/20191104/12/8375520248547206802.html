<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/country/politics/slugi-narodu-cijeji-nedili-provedut-zjizd--637560.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T12:21:07+00:00"/>
    <meta property="og:title" content="«Слуги народу» цієї неділі проведуть з’їзд"/>
    <meta property="og:description" content="Соратники Зеленського зберуться в Києві для вирішення кадрових питань"/>
  </head>
  <body>
    <article>
      <h1>«Слуги народу» цієї неділі проведуть з’їзд</h1>
      <address>
        <time datetime="2019-11-04T12:21:07+00:00">04 Nov 2019, 12:21</time>
      </address>
      <h4>Соратники Зеленського зберуться в Києві для вирішення кадрових питань</h4>
      <p>З'їзд партії «Слуга народу» запланований на найближчу неділю, 10 листопада. Про це повідомляє пресслужба фракції.</p>
      <p>«До участі в з'їзді запрошені представники Офісу президента, уряду і Верховної Ради, народні депутати-члени фракції Слуга народу в повному складі, представники Зе-команд з усіх регіонів України та представники засобів масової інформації», - йдеться в повідомленні.</p>
      <p>У програмі з'їзду: звіт діяльності партії «Слуга народу» за останній рік; вирішення кадрових питань; обговорення і прийняття рішень про створення робочої групи зі внесення змін до статуту партії; обговорення і прийняття рішень із запуску системи обліку (аналітичний і законотворчий центри, Школа політичної освіти і т.д.).</p>
      <p>Також «слуги народу» будуть визначатися щодо участі партії в місцевих виборах в об'єднані територіальні громади 22 і 29 грудня 2019 року.</p>
      <p>Раніше повідомлялося, що на найближчому з'їзді «слуги народу» оберуть нового голову партії замість Дмитра Разумкова.</p>
      <related>
        <a href="https://glavcom.ua/country/politics/budesh-kishkam-hvosti-krutiti-bogdan-prigroziv-glavi-sbu-vipiti-vsyu-krov-637278.html"/>
      </related>
    </article>
  </body>
</html>