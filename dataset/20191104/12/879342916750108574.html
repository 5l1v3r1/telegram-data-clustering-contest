<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/bezpeka/ukrayina-zaboronyla-vvezennya-shhe-52-rosijskyx-knyh"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T12:52:00+00:00"/>
    <meta property="og:title" content="Україна заборонила ввезення ще 54 російських книг"/>
    <meta property="og:description" content="Державний комітет України з питань телебачення і радіомовлення заборонив ввезення до країни з Росії ще 54 книг."/>
  </head>
  <body>
    <article>
      <h1>Україна заборонила ввезення ще 54 російських книг</h1>
      <address>
        <time datetime="2019-11-04T12:52:00+00:00">04 Nov 2019, 12:52</time>
      </address>
      <p>
        <b>Державний комітет України з питань телебачення і радіомовлення заборонив ввезення до країни з Росії ще 54 книжок.</b>
      </p>
      <p>Про це повідомляється на сайті відомства.</p>
      <p>«<i>Держкомтелерадіо відмовило ТОВ Якабу Трейд у видачі дозволів на ввезення з території Російської Федерації 54 книг, в яких присутні ознаки пропаганди держави-агресора</i>», - йдеться в повідомленні пресслужби відомства.</p>
      <p>Зокрема, ознаки пропаганди виявлені у видавничій продукції ВАТ «Видавнича група «Весь» із Санкт-Петербурга.</p>
      <p>«<i>У передмовах до 42 книг популярного індійського філософа Ошо (Пхагван Шрі Радніш) власник видавничої групи Весь в дусі імперської пропаганди вихваляє державу-агресора, розмірковуючи про генетичну вибірковість росіян і російської духовної культури</i>», - йдеться в повідомленні.</p>
      <p>Зазначається, що така ж пропагандистська передмова супроводжує і 12 інших книг з психології, на ввезення яких на митну територію України Держкомтелерадіо не дало дозволу.</p>
      <p>Також зазначено, що на сьогодні до списку заборонених для ввезення до України книг включені 266 видань загальним накладом 1 млн 310 тисяч примірників.</p>
      <p>Раніше Державний комітет телебачення і радіомовлення <a href="https://www.slovoidilo.ua/2019/10/31/novyna/bezpeka/ukrayinu-zaboronyly-vvezennya-1-mln-rosijskyx-knyh">надав 212 відмов у видачі дозволів на ввезення книг із Росії.</a></p>
      <p>Також <a href="https://www.slovoidilo.ua/2019/07/19/novyna/bezpeka/sbu-prypynyla-vvezennya-knyh-rosiyi">СБУ припинила ввезення книг із Росії</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/31/novyna/bezpeka/ukrayinu-zaboronyly-vvezennya-1-mln-rosijskyx-knyh"/>
        <a href="https://www.slovoidilo.ua/2019/07/19/novyna/bezpeka/sbu-prypynyla-vvezennya-knyh-rosiyi"/>
        <a href="https://www.slovoidilo.ua/2019/05/31/novyna/bezpeka/ukrayinu-zaboronyly-vvezennya-miljona-knyh"/>
        <a href="https://www.slovoidilo.ua/2019/05/02/novyna/polityka/ukrayina-zaboronyla-vvezennya-majzhe-pivmiljona-knyh-rosiyi"/>
      </related>
    </article>
  </body>
</html>