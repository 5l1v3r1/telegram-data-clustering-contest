<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739902"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T05:14:00+00:00"/>
    <meta property="og:title" content="'เปป' เปิดศึก! เหน็บ 'มาเน' ฝีเท้าดีแต่พุ่งเก่ง"/>
    <meta property="og:description" content="เปป กวาร์ดิโอลา นายใหญ่ “เรือใบสีฟ้า” จัดสงครามจิตวิทยาใส่ ลิเวอร์พูล ก่อนพาทีมบุกถิ่นแอนฟิลด์สุดสัปดาห์นี้ ชี้ ซาดิโอ มาเน ดาวเตะ “หงส์แดง” พรสวรรค์สูงแต่ชอบพุ่งล้ม  "/>
  </head>
  <body>
    <article>
      <h1>'เปป' เปิดศึก! เหน็บ 'มาเน' ฝีเท้าดีแต่พุ่งเก่ง</h1>
      <address>
        <time datetime="2019-11-04T05:14:00+00:00">04 Nov 2019, 05:14</time>
      </address>
      <p>
        <b>เปป กวาร์ดิโอลา นายใหญ่ “เรือใบสีฟ้า” จัดสงครามจิตวิทยาใส่ ลิเวอร์พูล ก่อนพาทีมบุกถิ่นแอนฟิลด์สุดสัปดาห์นี้ ชี้ ซาดิโอ มาเน ดาวเตะ “หงส์แดง” พรสวรรค์สูงแต่ชอบพุ่งล้ม  </b>
      </p>
      <p>เปป กวาร์ดิโอลา ผู้จัดการทีม แมนเชสเตอร์ ซิตี ยักษ์ใหญ่แห่งศึกพรีเมียร์ลีก อังกฤษ ออกมาระบุว่า ซาดิโอ มาเน ดาวเตะตัวเก่งของ ลิเวอร์พูล คู่แข่งตัวฉกาจในการแย่งแชมป์ลีกแดนผู้ดีนั้น เป็นนักเตะที่มักจะพุ่งล้มในหลาย ๆ จังหวะ หลังดาวเตะ “หงส์แดง” เพิ่งโดนใบเหลืองข้อหาพุ่งล้ม ในเกมนัดที่ทีมบุกเยือน แอสตัน วิลลา ก่อนเจ้าตัวจะโชกประตูชัยช่วงทดเจ็บให้ทีมบุกเฉือน 2-1 เมื่อวันเสาร์ที่ผ่านมา <br/>    <br/>นายใหญ่ “เรือใบสีฟ้า” ซึ่งเวลานี้มีแต้มตามหลัง “หงส์แดง” จ่าฝูงอยู่ 6 คะแนน และมีคิวพาทีมบุกเยือนถิ่นแอนฟิลด์ในเกมลีกนัดสำคัญในวันอาทิตย์ที่ 10 พ.ย. นี้นั้น กล่าวว่า “สิ่งที่ ลิเวอร์พูล ทำนั้นมันเกิดขึ้นมาแล้วหลายครั้งในช่วง 2-3 ปีที่ผ่านมา นั่นเป็นเพราะ มาเน เป็นนักเตะที่มีพรสวรรค์สูง บางครั้งเขาก็พุ่งล้ม แต่บางครั้งเขาก็ใช้ความสามารถเฉพาะตัวที่สุดยอด ยิงประตูสวย ๆ ได้ในนาทีสุดท้าย เขาเป็นนักเตะที่มีพรสวรรค์มาก ๆ”  <br/><br/>เครดิตภาพ : AFP</p>
    </article>
  </body>
</html>