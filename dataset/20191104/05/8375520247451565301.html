<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/observe/vantazhivka-z-39-trupami-vjetnam-vidpravlyaje-u-britaniyu-robochi-grupi-637442.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T05:21:07+00:00"/>
    <meta property="og:title" content="Вантажівка з 39 трупами: В’єтнам відправляє у Британію робочі групи"/>
    <meta property="og:description" content="Прем’єр віддав розпорядження міністерству громадської безпеки та МЗС В'єтнаму негайно відрядити робочі групи на чолі з керівниками відомств"/>
  </head>
  <body>
    <article>
      <h1>Вантажівка з 39 трупами: В’єтнам відправляє у Британію робочі групи</h1>
      <address>
        <time datetime="2019-11-04T05:21:07+00:00">04 Nov 2019, 05:21</time>
      </address>
      <h4>Прем’єр віддав розпорядження міністерству громадської безпеки та МЗС В'єтнаму негайно відрядити робочі групи на чолі з керівниками відомств</h4>
      <p>Прем'єрміністр В'єтнаму розпорядився відрядити робочі групи до Великої Британії у зв'язку з виявленням тіл громадян цієї азійської країни у вантажівці, що перевозила нелегалів.</p>
      <p>Про це повідомляє агенство «<a href="http://russian.news.cn/2019-11/03/c_138525345.htm">Сіньхуа</a>».</p>
      <p>«Прем'єрміністр В'єтнаму Нгуєн Суан Фук надіслав співчуття сім'ям жертв і розпорядився негайно направити робочі групи до Великої Британії у зв'язку з повідомленнями про те, що серед людей, загиблих у вантажівці в британському графстві Ессекс, були громадяни В'єтнаму», - йдеться в повідомленні.</p>
      <p>Зазначається, що Нгуєн Суан Фук віддав розпорядження міністерству громадської безпеки та МЗС В'єтнаму негайно відрядити робочі групи на чолі з керівниками цих відомств - з метою провести тісну роботу з британською владою</p>
      <p>Глава в'єтнамського уряду також дав вказівку місцевій владі вжити відповідних заходів, аби забезпечити сім'ям жертв належну допомогу.</p>
      <p>Нагадаємо, що 23 жовтня <a href="https://glavcom.ua/news/strashna-znahidka-u-vantazhivci-v-britaniji-znayshli-39-mertvih-lyudey--634650.html">в Англії виявили вантажівку з 39 трупами</a>, включаючи тіло підлітка. Інспектор поліції графства Ессекс Ендрю Марінер розповів, що співробітниками правоохоронних органів відразу ж був затриманий водій вантажівки. Ним виявився 25-річний чоловік з Північної Ірландії.</p>
      <p>Британська поліція встановила, що <a href="https://glavcom.ua/world/observe/39-trupiv-u-refrizhetori-vlada-britaniji-povidomila-novi-detali-637167.html">усі 39 загиблих, тіла яких знайшли у вантажівці в графстві Ессекс, були громадянами В'єтнаму.</a></p>
      <p>Посольство Болгарії в Лондоні, повідомило, що <a href="https://glavcom.ua/news/vantazhivka-z-39-trupami-u-policiji-britaniji-rozpovili-podrobici-634807.html">буде співпрацювати з британською владою по справі про 39 тілах</a>. Британська поліція попередила, що ідентифікація тіл займе багато часу.</p>
      <p>У Міністерстві закордонних справ Болгарії тоді повідомили, що шведську вантажівку Scania зареєстрована у болгарському чорноморському портовому місті Варна компанією, яка належить жінці з Ірландії.</p>
    </article>
  </body>
</html>