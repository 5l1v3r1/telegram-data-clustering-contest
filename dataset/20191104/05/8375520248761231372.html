<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/doba-na-donbasi-14-vorozhih-obstriliv-odnogo-ukrajinskogo-biycya-poraneno-637441.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T05:40:02+00:00"/>
    <meta property="og:title" content="Доба на Донбасі: 14 ворожих обстрілів, одного українського бійця поранено"/>
    <meta property="og:description" content="10 з 14 обстрілів зафіксовано в районі відповідальності оперативно-тактичного угруповання «Північ»"/>
  </head>
  <body>
    <article>
      <h1>Доба на Донбасі: 14 ворожих обстрілів, одного українського бійця поранено</h1>
      <address>
        <time datetime="2019-11-04T05:40:02+00:00">04 Nov 2019, 05:40</time>
      </address>
      <h4>10 з 14 обстрілів зафіксовано в районі відповідальності оперативно-тактичного угруповання «Північ»</h4>
      <p>У неділю, 3 листопада, бойовики на Донбасі 14 разів порушили режим припинення вогню.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, а також гранатометів різних систем, великокаліберних кулеметів та іншої стрілецької зброї.</p>
      <p>Про це йдеться у ранковому зведенні пресцентру операції Об'єднаних сил.</p>
      <p>В районі відповідальності оперативно-тактичного угруповання «Схід» російські окупаційні війська здійснили чотири обстріли:</p>
      <ul>
        <li>біля Пісків і Пищевика – з РПГ та великокаліберних кулеметів;</li>
        <li>неподалік Водяного, що на Приазов'ї – з гранатометів різних систем;</li>
        <li>біля Павлополя - зі стрілецької зброї, з великокаліберними кулеметами включно.</li>
      </ul>
      <p>В районі відповідальності оперативно-тактичного угруповання «Північ» зафіксовано 10 ворожих обстрілів:</p>
      <ul>
        <li>неподалік Новолуганського – зі стрілецької зброї та станкових протитанкових і автоматичних гранатометів;</li>
        <li>поблизу Хутора Вільного – з підствольних гранатометів і стрілецької зброї;</li>
        <li>у районі Золотого (поза межами ділянки розведення) – з великокаліберних кулеметів;</li>
        <li>тричі біля Луганського – з гранатометів різних систем та великокаліберних кулеметів</li>
        <li>поблизу Зайцевого – з СПГ, стрілецької зброї та автоматичних гранатометів;</li>
        <li>неподалік Південного – з великокаліберних кулеметів та ручних і станкових протитанкових гранатометів;</li>
        <li>біля Новозванівки – з автоматичних гранатометів та великокаліберних кулеметів.</li>
      </ul>
      <p>Вчора, 3 листопада, поранень внаслідок обстрілів зазнав один військовослужбовець Об'єднаних сил.</p>
      <p>З початку цієї доби збройні формування Російської Федерації та її найманці з гранатометів, великокаліберних кулеметів та мінометів калібру 82 мм обстріляли наші позиції неподалік Новолуганського.</p>
      <p>Втрат серед особового складу Об'єднаних сил не зафіксовано.</p>
      <p>Нагадаємо, українські <a href="https://glavcom.ua/country/incidents/viyskovi-zsu-vidpracyuvali-boyovi-strilbi-z-raketnih-kompleksiv-s-300-video-637421.html">військові відпрацювали бойові стрільби </a>з ракетних комплексів С-300.</p>
      <related>
        <a href="https://glavcom.ua/country/incidents/v-zonu-rozvedennja-vijsk-na-donbasi-pochali-z-jizhdzhatisja-rosijski-gosti-video-637361.html"/>
        <a href="https://glavcom.ua/columns/yuriybutusov/yak-viglyadaje-taktichna-obstanovka-v-zoni-rozvedennya-viysk-bilya-petrivskogo-i-bogdanivki-637356.html"/>
        <a href="https://glavcom.ua/country/incidents/u-merezhi-vismiyali-mural-z-boyovikom-motoroloyu-v-okupovanomu-donecku-637270.html"/>
      </related>
    </article>
  </body>
</html>