<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/mutluluga-giderken-2216687"/>
    <meta property="og:site_name" content="Posta"/>
    <meta property="article:published_time" content="2019-11-04T05:00:29+00:00"/>
    <meta property="og:title" content="Mutluluğa giderken"/>
    <meta property="og:description" content="Cinselliğin temel taşları sevgi, anlayış, güven."/>
  </head>
  <body>
    <article>
      <h1>Mutluluğa giderken</h1>
      <address><time datetime="2019-11-04T05:00:29+00:00">04 Nov 2019, 05:00</time> by <a rel="author">Dr. Haydar Dümen</a></address>
      <p>Cinselliğin temel taşları sevgi, anlayış, güven. Ama bunlar iki kişiyi yatak odasında mutlu etmeye yetmiyor. Her iki taraf tatmin için zaman, duygusallık ve romantizm arıyor. Erken boşalmanız varsa tedavi olun, ne siz yolda kalın ne de kadınınızı boynu bükük bırakın. Mutluluk herkesin hakkı.</p>
      <p>
        <b>Bozuldu mu?</b>
      </p>
      <p>
        <b>18 yaşındayım. Kız arkadaşımla 1 yıldır ilişkiye giriyoruz, hiç kan gelmedi. O eve gittiğinde iç çamaşırında 1-2 damla pembemsi leke olduğunu söyledi. Acaba neden kan gelmiyor? Daha önce biriyle ilişkiye mi girdi?</b>
      </p>
      <p>
        <b>CEVAP</b>
      </p>
      <p>Değerli okurum, 1-2 damla kan geldiğini kız sana söylemiş. Neden yalan söylesin? Seviyorsun, anladık. İleride evlenme ihtimalin bana göre zayıf. Evleneceksen, tamam. Ama evlenmeyeceksen ben zarın bekçisiyim. Bu haksızlık olmuyor mu? Kaldı ki kızın dediğine inanıyorum, kanamış. Esnekti ya da çok az kan geldi, fark etmediniz.</p>
      <p>
        <b>Bir şeyler yaşıyoruz</b>
      </p>
      <p>
        <b>24 yaşında kızım. Ciddi bir birlikteliğim var. Bugüne kadar hiç cinsel ilişkiye girmedik. Üstün körü birbirimizi tatmin etmek için bir şeyler yaşadık. Acaba evlendiğimizde bu heyecanı yitirir miyiz? Bunları yapmasak mı?</b>
      </p>
      <p>
        <b>CEVAP</b>
      </p>
      <p>Sevgili okurum, ölçüyü kaçırmadan bir şeyler yapın da, ne yaparsanız yapın. Ne desem boş.</p>
      <p>
        <b>Nişanlıma bir şey olur mu?</b>
      </p>
      <p>
        <b>21 yaşındayım. Nişanlımla ilk kez ilişkiye girdik, kanama oldu. Nişanlımın o gün ve sonrasında ağrısı oldu. Bana iç çamaşırında pembemsi, sürekliliği olmayan birkaç damla kan gördüğünü söyledi. Nişanlıma bir şey olmasından çok korkuyorum. Doktora gideceğiz ama bu kanama normal mi?</b>
      </p>
      <p>
        <b>CEVAP</b>
      </p>
      <p>Değerli yavrum, nişanlına hiçbir şey olmayacak. Kızlığa veda edilmiş. Bu olay böyle yaşanır. Umarım bu sevgin evlendikten sonra da yıllarca devam eder. Benim bu dileğim de sanırım geçerli olur.</p>
      <p>
        <b>Gebe kalamıyorum</b>
      </p>
      <p>
        <b>26 yaşındayım, 8 aylık evli kadınım. Neden hamile kalamıyorum?</b>
      </p>
      <p>
        <b>CEVAP</b>
      </p>
      <p>Sevgili okurum, elbette hamile kalacaksın. Ama senden önce mutlaka eşinin spermlerinin sayılması gerekiyor. Kolay bir yöntem, hemen saydırsın, rahat edin. Sonuçlara göre karar verelim.</p>
      <p>
        <b>Boşalamıyorum</b>
      </p>
      <p>
        <b>22 yaşındayım. Sevgilim ilişkiye girince orgazm oluyor, ben bir türlü boşalamıyorum. Biraz devam etsem partnerim vajinasında acı oluyormuş. Nasıl erken boşalabilirim? Mastürbasyonda erken boşalıyorum, neden?</b>
      </p>
      <p>
        <b>CEVAP</b>
      </p>
      <p>Değerli okurum, mastürbasyon alışkanlığından kurtulup kadına alıştığın zaman erken boşalmadaki konsantrasyonunu ve heyecanını belirli ölçülerle partnerine aktarman gerekiyor. Bunu yaptığında bir hayli yol almış olacaksın. Geç boşalmanın tedavisi yok. Birçok erkek onu istiyor. Bir bakıma şans olarak sayılabilir. Keşke partnerin de böyle baksa.</p>
      <p>
        <b>Sizce bozuldu mu?</b>
      </p>
      <p>
        <b>19 yaşında kızım. Erkek arkadaşımın ısrarıyla birlikte olduk ama fazla bir şey olmadı. Benden kan gelmedi. Ertesi gün çamaşırımda kan lekesi gördüm. Kızlığım bozuldu mu?</b>
      </p>
      <p>
        <b>CEVAP</b>
      </p>
      <p>Sevgili okurum, normal birleşme yapıldıysa kızlık zarı zedelendi. “Bir şey olmadı” demenden ben bir şey anlamadım. Yani giysili miydiniz? Nasıl bir şey olmadı?</p>
      <p>
        <b>Hamile mi?</b>
      </p>
      <p>
        <b>18 yaşındayım. Kız arkadaşım da 18 yaşında. Sürtünme yoluyla ilişkiye girdik. Onun vajinasına çok az meni geldi. O akşam adet görmüş. Gebe kalma ihtimali var mı?</b>
      </p>
      <p>
        <b>CEVAP</b>
      </p>
      <p>Değerli okurum, yok oğlum. Arkadaşın gebe değil. Yardımım bugüne değil, yarına olacak. Bu konuda dikkatli olun. Kadın cinsel organının üzerine birleşme olmadan meni akmış olsa bile gebe kalma ihtimali var.</p>
      <p>
        <b>Zevk alamıyorum</b>
      </p>
      <p>
        <b>42 yaşında, 1 çocuk babasıyım. Eşim de 31 yaşında. Güzel bir ilişkimiz var. Ben eşimi memnun edemiyor, cinsellikten zevk alamıyorum. Erken boşalma sorunum var. Ne yapmalıyım?</b>
      </p>
      <p>
        <b>CEVAP</b>
      </p>
      <p>Değerli okurum, erken boşalmanı tedavi ederiz. Ama bir hastaya ilaç verilecekse, mutlaka bir kere olsun bire bir karşılaşmak gerekir. Yoksa hekimliğin anlamı kalmaz. Erken boşalman tedavi edilirse, belki zevk alma kapın açılır. Çünkü zevk alma olayı daha çok psikolojiktir.</p>
      <p>
        <b>Kan gelmedi</b>
      </p>
      <p>
        <b>Sevgilimle ilk defa ve korunmasız olarak ilişkiye girdim, kan gelmedi. Şimdi çok korkuyorum. Acaba kızlık zarı bozuldu mu?</b>
      </p>
      <p>
        <b>CEVAP</b>
      </p>
      <p>Sevgili okurum, sevgilinin kızlık zarı esnek ise bozulmamıştır. Esnek değilse zaten kan gelirdi. Sana başka söyleyeceğim bir şey yok. Nereden bilebiliriz ki.</p>
      <p>
        <b>Kendimi sıkıyorum</b>
      </p>
      <p>
        <b>Kız arkadaşımla ara sıra sürtünme yoluyla birlikte oluyoruz. Kendimi boşalmamak için çok kasıyorum. Bu sefer de kasık ve testislerime ağrı giriyor, neden?</b>
      </p>
      <p>
        <b>CEVAP</b>
      </p>
      <p>Değerli okurum, sıkma kendini. Sıkarak ne kazanacaksın ki? İçeride basınç yapıyor. Spermlerin turşusunu mu kuracaksın? Zamanla erken boşalmamayı öğreneceksin.</p>
      <p>
        <b>Sertleşmedi</b>
      </p>
      <p>
        <b>20 yaşındayım. 5 gün önce genelevde prezervatif kullanmadan ilişkiye girdim. O günden beri sertleşme olmuyor, neden?</b>
      </p>
      <p>
        <b>CEVAP</b>
      </p>
      <p>Değerli okurum, hiçbir sorunun yok. Çünkü genelevi beğenmedin, ruhunda şok yarattı.</p>
      <p>
        <b>Beni terk etti</b>
      </p>
      <p>
        <b>22 yaşındayım. Çok sevdiğim kız arkadaşım beni terk etti, başkasına gittik. Dönmesi için ne yapmam gerekiyor? Yardımcı olun.</b>
      </p>
      <p>
        <b>CEVAP</b>
      </p>
      <p>Değerli okurum, hiçbir şey yapma. Giden gitmiş. Başkasıyla bir hayal de olsa dünya kurmuş. Kafasında planlar yapmış. Bırak herkes kendi kaderini yaşasın.</p>
      <p>
        <b>BÖYLE SORU YOK!</b>
      </p>
      <p>
        <b>5-6 orgazm normal mi?</b>
      </p>
      <p>
        <b>28 yaşındayım. Kız arkadaşım 25 yaşında. Birlikte olurken 1 saat içinde ben bir kez boşalırken kız arkadaşım 5-6 kez titreyerek ve kasılarak orgazm oluyor. Daha önce bunu yaşamadığını söylüyor. Bu kadar fazla orgazm normal mi?</b>
      </p>
      <p>
        <b>CEVAP</b>
      </p>
      <p>Oluyor değerli okurum, çünkü sana tutkun ve sana yangın. Yaşı da uygun, gelişim dorukta. Kız arkadaşının ilgisi sana karşı fazla. Abartı yoksa ilişkinizin evliliğe gitmesini diliyor, şimdiden onaylıyorum. Evlenmenize aileler de izin veriyorsa işte sana en sağlamından onay. Dahası evlilik çerçevesinde yapılan seks, sıcak, güvenli bir o kadar da gerçek sevgiyle taçlanır. Düğün çiçeğiniz benden gelecek.</p>
      <p>
        <b>GÜNÜN SORULARI</b>
      </p>
      <p>
        <b>Zaptedemiyorum</b>
      </p>
      <p>
        <b>Benimkini asla zaptedemediyorum. Günde 5 defa mastürbasyon yapıyorum ama yine de fayda etmiyor ne yapabilirim?</b>
      </p>
      <p>Değerli okurum, eve dönüyorsun, yolda gördüğün dilber, ateş gibi yakıyor içini. Ateşi sanki yüreğinden bedenine akıyor. Kendini yatağa atıyorsun. Ne oluyorsa işte o an oluyor. Uykuya geçemiyorsun, kıvran babam kıvran, sanki yatağa esir oldun. Ah be delikanlım, kalk, gazete, dergi bir şeyler oku, bir şeyler atıştır. Olmadı televizyon izle, gürültü yapmadan spor yap, duşunu al, yatağa uzanıver. Vücut yorgun, derin bir uyku seni bekliyor. Hadi iyi geceler.</p>
      <p>
        <b>Doymuyorum</b>
      </p>
      <p>
        <b>20 yaşındayım, evli kadınım. Eşim ise 22 yaşında 7 aylık oğlumuz var. Bazı geceler eşimle çok ateşli vakit geçiriyoruz ama doymuyorum. Hayallerim boşa gidiyor. Ne yapayım?</b>
      </p>
      <p>Sevgili okurum, evlilik aşkına erken yakalanmışsınız. Ocakta ateş yanıyordu anladım ama olmaz mı bu yaşta da evlenilmez ki. Daha önünde koskoca bir hayat var. 30 yaşına geldiğinde bütün değer yargıların değişecek. O da nesi? Eski, ateşli cinselliğiniz soğumuş, sanki bıkkınlık başlamış gibi. Ya çocuklar? İşte sorun burada başlıyor. Gelecekleri, okulları, maddi sıkıntıları ve bir kargaşa. Hadi bakalım sana kolay gelsin.</p>
      <p>
        <b>GÜNÜN SÖZÜ</b>
      </p>
      <p>Akıl bir yarış atı gibidir. Kazanmak için kamçılamaktan çok dizgileri iyi kullanmak gerekir. H.D.</p>
    </article>
  </body>
</html>