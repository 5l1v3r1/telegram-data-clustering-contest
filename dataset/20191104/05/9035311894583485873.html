<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/ucakta-gosterdigi-filmin-sevisme-sahnesi-lgbt-vajina-kelime-sansurleyen-delta-geri-adim"/>
    <meta property="og:site_name" content="euronews"/>
    <meta property="article:published_time" content="2019-11-04T05:00:40+00:00"/>
    <meta property="og:title" content="Uçakta gösterdiği filmi sansürleyen Delta'dan tepki üzerine geri adım"/>
    <meta property="og:description" content="Amerikan Delta Hava Yolları şirketi, tepkiler üzerine sevişme sahneleri ile eş cinsel ifadelerin geçtiği 'Rocketman' ve 'Booksmart' filmlerinin 'sansürlü' versiyonlarını kaldırarak yerine orijinal versiyonlarının gösterileceğini açıkladı"/>
  </head>
  <body>
    <article>
      <h1>Uçakta gösterdiği filmi sansürleyen Delta'dan tepki üzerine geri adım</h1>
      <address><time datetime="2019-11-04T05:00:40+00:00">04 Nov 2019, 05:00</time> by <a rel="author">NBC News</a></address>
      <p>Amerikan Delta Hava Yolları şirketi, tepkiler üzerine sevişme sahneleri ile eş cinsel ifadelerin geçtiği 'Rocketman' ve 'Booksmart' filmlerinin 'sansürlü' versiyonlarını kaldırarak yerine orijinal versiyonlarının gösterileceğini açıkladı.</p>
      <p>Şirket daha önce 2019 yapımlı Booksmart filminde yer alan iki kadının sevişme sahnesinin yanı sıra bazı LGBT ifadeleri ile 'vajina' ve 'lezbiyen' kelimelerinin çıkarıldığı versiyonu uçaklarında hizmete sunmuştu.</p>
      <p>Booksmart filminin yönetmeni Olivia Wilde, Delta Hava Yolları'nın kararını eleştirmiş ve "Kendi bakış açılarına göre uygun olup olmadığına karar verip sansür uyguluyorlar." tepkisini dile getirmişti.</p>
      <p>Wilde ayrıca, filmde kadın mastürbasyonu ve yine kadınların porno izlediği sahnenin de çıkarılmasını, "Bu uygulama özellikle kadın izleyicilere nasıl bir mesaj mı gönderiyor; onların bedenlerinin müstehcen olduğu ve cinselliklerinin ayıp olduğu mesajını veriyor." dedi.</p>
      <figure>
        <img src="https://static.euronews.com/articles/stories/04/27/71/74/404x603_cmsv2_24dafa15-362f-55d4-b34b-b7dcf328b8ae-4277174.jpg"/>
        <figcaption>Rocketman filminin galasına katılan Brooks NaderAFP</figcaption>
      </figure>
      <p>Delta Hava Yolları, tepkiler üzerine yayımladığı yazılı açıklamasında sansürlü versiyonun kendi standartlarına uyduğunu ancak yine de çıkarılan bölümlerin de olacağı orijinal versiyonun en kısa sürede seçenekler arasına koyulacağını belirtti.</p>
      <p>Delta, daha önce de ünlü sanatçı Elton John'un hayatını anlatan Rocketman filminde, sanatçının cinsel eğilimlerine yönelik ifadelerin olmadığı bir versiyonu sunması nedeniyle tepki toplamıştı.</p>
    </article>
  </body>
</html>