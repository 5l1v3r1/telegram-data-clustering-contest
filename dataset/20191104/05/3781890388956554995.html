<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739895"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T05:10:00+00:00"/>
    <meta property="og:title" content="หวั่น'แม่มณี'ไม่ปลอดภัยตร.50นายคุ้มกันแม้ไร้ผู้เสียหาย"/>
    <meta property="og:description" content="หวั่นใจ 'แม่มณี-ผัว' จะไม่ปลอดภัย ต้องใช้กำลฃังตำรวจครึ่งร้อยคุ้มกันตัว แม้ว่าจะไม่มีผู้เสียหายมาดูหน้าเลยแม้แต่คนเดียว"/>
  </head>
  <body>
    <article>
      <h1>หวั่น'แม่มณี'ไม่ปลอดภัยตร.50นายคุ้มกันแม้ไร้ผู้เสียหาย</h1>
      <address>
        <time datetime="2019-11-04T05:10:00+00:00">04 Nov 2019, 05:10</time>
      </address>
      <p>
        <b>หวั่นใจ "แม่มณี-ผัว" จะไม่ปลอดภัย ต้องใช้กำลฃังตำรวจครึ่งร้อยคุ้มกันตัว แม้ว่าจะไม่มีผู้เสียหายมาดูหน้าเลยแม้แต่คนเดียว</b>
      </p>
      <p>จากกรณี วันที่ 2 พ.ย. ตำรวจบุกเข้าจับ น.ส.วันทนีย์  ทิพย์ประเวช หรือ เดียร์ หรือที่รู้จักกันในฉายา "แม่มณี" และนายเมธี ชิณภา อายุ 20 ปี สามี ในห้องพักที่ อ.สัตหีบ จ.ชลบุรี ขณะหลบหนีกบดาน ก่อนส่งตัวมาดำเนินคดีที่ สภ.เมืองอุดรธานี ในข้อหา 3 ข้อหาคือ 1.ฉ้อโกง 2.ให้กู้ยืมเงิน และ3.พรบ.คอมพิวเตอร์ ซึ่งหลังผ่านพ้นการกักขังคืนแรก น.ส.เดียร์ ยังไม่มีอาการวิตก ยังนำเครื่องสำอางมาแต่งหน้าทาปาก ขณะที่สามีกลับท่าทางเครียด<br/><br/>ความคืบหน้าเมื่อวันที่ 4 พ.ย. ชุดสืบสวน ภ.จว.อุดรธานี ได้นำตัว น.ส.เดียร์ และนายเมธี จากห้องขังที่ สภ.เมืองอุดรธานี ไปยัง กก.สส.ภ.จว.อุดรธานี  เพื่อทำการสอบปากคำเพื่อเติม โดยได้ปิดประตูล็อกห้องไม่ให้สื่อเข้าไปร่วมรับฟังถ่ายภาพ มีตำรวจคุมและตรวจค้นอย่างเข้มงวด แต่จากการสังเกตุพบว่า น.ส.เดียร์ ได้เปิดให้ตำรวจตรวจเช็กภายในเฟซบุ๊กส่วนตัว รวมถึงตอบคำถามบุคคลที่อยู่ในเฟซบุ๊กด้วยว่าบุคคลใดเกี่ยวข้องหรือไม่เกี่ยวข้องอย่างไร</p>
      <figure>
        <img src="https://www.dailynews.co.th/admin/upload/20191104/news_kKjNtQFkTU115016_533.jpg?v=20191104127?v=9719"/>
      </figure>
      <p>ต่อมาหลังสอบปากคำเสร็จ กำลังเจ้าหน้าที่ตำรวจกว่า 50 นาย ก็มาระดมกำลังกันตั้งแถวอย่างขึงขัง เพื่อป้องกันอันตรายหรือเหตุร้าย ก่อนจะควบคุมตัว น.ส.เดียร์ และสามี ไปขึ้นรถมุ่งหน้าไปที่ กก.สส.ภ.จว.อุดรธานี ทั้งๆที่ไม่มีบรรดาผู้เสียหายมาที่โรงพักเพื่อดูหน้าหรือด่าทอผุ้ต้องหาเลยแม้แต่รายเดียวก็ตาม<br/><br/>แต่ทันทีที่ทั้งคู่เดินออกมาจากห้องสืบสวนเพื่อจะเดินไปขึ้นรถ กลับมีสีหน้าเคร่งเครียดขึ้น ผุ้สื่อข่าวพยายามสอบถามทั้งคู่ว่าอยากจะพูดอะไรบ้างหรือไม่ แต่ทั้งคู่ก็ไม่ตอบและยังก้ทหน้าเดินขึ้นรถตำรวจไป คาดว่าน่าจะถูกตำรวจสั่งไม่ให้พูด ป้องกันการจะเสียรูปคดี.</p>
      <figure>
        <img src="https://www.dailynews.co.th/admin/upload/20191104/news_RhegNWWbVG115015_533.jpg?v=20191104127?v=2093"/>
      </figure>
      <p> </p>
    </article>
  </body>
</html>