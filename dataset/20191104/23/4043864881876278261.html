<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/5/7230998/"/>
    <meta property="og:site_name" content="Українська правда"/>
    <meta property="article:published_time" content="2019-11-04T23:25:00+00:00"/>
    <meta property="og:title" content="Підвищення зарплат освітянам будуть, але не такі як хотілось – Гончарук"/>
    <meta property="og:description" content="Прем’єр-міністр Олексій Гончарук заявив, що різкого збільшення заробітних плат освітянам не буде, оскільки для цього потрібно більше економічного зростання."/>
  </head>
  <body>
    <article>
      <h1>Підвищення зарплат освітянам будуть, але не такі як хотілось – Гончарук</h1>
      <address>
        <time datetime="2019-11-04T23:25:00+00:00">04 Nov 2019, 23:25</time>
      </address>
      <p>Прем’єр-міністр Олексій Гончарук заявив, що різкого збільшення заробітних плат освітянам не буде, оскільки для цього потрібно більше економічного зростання.</p>
      <p><b>Джерело:</b> <a href="https://www.youtube.com/watch?v=9yxdzQdq_2g">виступ</a> Гончарука в ефірі програми "Свобода слова" на ICTV</p>
      <p><b>Пряма мова:</b> "Ми намагались знайти максимально кошти для підвищення зарплат освітянам. Підвищення зарплат будуть, але далеко не такі, які нам хотілось би. </p>
      <p>Для того щоб забезпечити достатні підвищення, наскільки заслуговують наші вчителі, нам потрібно більше економічного зростання. Нам потрібно щоб економіка продукувала більше ресурсів, більше податків."</p>
      <p>
        <b>Нагадаємо:</b>
      </p>
      <ul>
        <li>3 листопада Кабінет міністрів <a href="https://www.pravda.com.ua/news/2019/11/3/7230880/">ухвалив проект держбюджету</a> на 2020 рік до другого читання.</li>
        <li>Нардеп від "ЄС" Олексій Гончаренко, присутній на засіданні КМУ, <a href="https://www.facebook.com/alexeygoncharenko/posts/2660060367366517">зазначив</a>, що "Кабмін не знайшов коштів для підвищення зарплат вчителям."</li>
      </ul>
      <footer>Ольга Гетьманець, УП</footer>
      <related>
        <a href="https://www.pravda.com.ua/news/2019/11/5/7231001/"/>
        <a href="https://www.pravda.com.ua/news/2019/11/5/7230996/"/>
        <a href="https://www.epravda.com.ua/news/2019/11/4/653282/"/>
      </related>
    </article>
  </body>
</html>