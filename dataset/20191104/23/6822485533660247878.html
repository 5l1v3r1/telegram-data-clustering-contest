<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813193.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T23:07:00+00:00"/>
    <meta property="og:title" content="واکنش مقام آمریکایی به راه‌اندازی زنجیره ۳۰‌تایی سانتریفیوژهای IR۶"/>
    <meta property="og:description" content="به گزارش فارس، یک مقام در کاخ سفید در واکنش به راه‌اندازی زنجیره ۳۰ تایی سانتریفیوژهای IR۶ گفت که اقدام ایران در افزایش سطح غنی سازی اورانیوم گامی بد در مسیری اشتباه است."/>
  </head>
  <body>
    <article>
      <h1>واکنش مقام آمریکایی به راه‌اندازی زنجیره ۳۰‌تایی سانتریفیوژهای IR۶</h1>
      <address>
        <time datetime="2019-11-04T23:07:00+00:00">04 Nov 2019, 23:07</time>
      </address>
      <p>یک مقام آمریکایی مدعی شد که اقدام ایران در راه‌اندازی زنجیره ۳۰ تایی سانتریفیوژهای IR۶ گامی بد در مسیری اشتباه است.</p>
      <p>به گزارش فارس، یک مقام در کاخ سفید در واکنش به راه‌اندازی زنجیره ۳۰ تایی سانتریفیوژهای IR۶ گفت که اقدام ایران در افزایش سطح غنی سازی اورانیوم گامی بد در مسیری اشتباه است.</p>
      <p>به گزارش آسوشیتدپرس، وی در ادامه مدعی شد که این اقدام ایران تحریک آمیز بوده و در راستای چارچوب تلاش‌های این کشور برای گرفتن امتیاز از اروپایی‌هاست.</p>
      <p>رئیس سازمان انرژی اتمی امروز دوشنبه از راه‌اندازی زنجیره ۳۰ تایی سانتریفیوژهای IR-6 خبر داد او گفت: «طی ۲ ماه، ۱۵ سانتریفیوژ نسل جدید راه‌اندازی شده که کار بسیار بزرگی است و امروز شاهد راه‌اندازی زنجیره 30 تایی ماشین‌های سانتریفیوژ IR6 هستیم.»</p>
      <p>«هایکو ماس» وزیر امور خارجه آلمان نیز امروز در واکنش به این تحول هسته‌ای ایران گفت اعلام ایران مبنی بر راه‌اندازی دستگاه‌های پیشرفته جهت سرعت بخشیدن به روند غنی‌سازی اورانیوم می‌تواند توافق هسته‌ای برجام با قدرت‌های جهانی را به خطر بیندازد.</p>
    </article>
  </body>
</html>