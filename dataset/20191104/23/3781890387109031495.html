<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740018"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T23:45:00+00:00"/>
    <meta property="og:title" content="&quot;ทอฟฟี&quot;เผย&quot;โกเมส&quot;ผ่าตัดข้อเท้าเรียบร้อย คาดพักยาว1ปี"/>
    <meta property="og:description" content="'ทอฟฟีสีน้ำเงิน' เผย 'อังเดร โกเมส' เข้ารับการผ่าตัดรักษาอาการข้อเท้าหักเรียบร้อย คาดน่าจะพักระหว่าง 6 เดือนถึง 1 ปี"/>
  </head>
  <body>
    <article>
      <h1>"ทอฟฟี"เผย"โกเมส"ผ่าตัดข้อเท้าเรียบร้อย คาดพักยาว1ปี</h1>
      <address>
        <time datetime="2019-11-04T23:45:00+00:00">04 Nov 2019, 23:45</time>
      </address>
      <p>
        <b>"ทอฟฟีสีน้ำเงิน" เผย "อังเดร โกเมส" เข้ารับการผ่าตัดรักษาอาการข้อเท้าหักเรียบร้อย คาดน่าจะพักระหว่าง 6 เดือนถึง 1 ปี</b>
      </p>
      <p>เอฟเวอร์ตัน ทีมดังแห่งศึกพรีเมียร์ลีก อังกฤษ เปิดเผยว่า อังเดร โกเมส มิดฟิลด์ทีมชาติโปรตุเกส เข้ารับการผ่าตัดรักษาอาการบาดเจ็บกระดูกข้อเท้าหักเรียบร้อยเมื่อวันจันทร์ที่ผ่านมา และคาดว่าน่าจะต้องพักรักษาตัวนานระหว่าง 6 เดือนถึง 1 ปี<br/><br/>โกเมส ได้รับบาดเจ็บจากจังหวะปะทะกับ ซน ฮึง มิน และแซร์ช โอลิเยร์ 2 ดาวเตะ ทอตแนม ฮอตสเปอร์ ในเกมพรีเมียร์ลีก เมื่อวันอาทิตย์ที่ผ่านมา ซึ่งยังเป็นผลให้ หัวหอกทีมชาติเกาหลีใต้ ที่อยู่ในอาการช็อกจนร้องไห้ไม่หยุดนั้น โดนผู้ตัดสิน มาร์ติน แอตกินสัน ชักใบแดงไล่ออกจากสนามไปด้วย<br/><br/>"เอฟเวอร์ตันยืนยันว่า อังเดร โกเมส เข้ารับการผ่าตัดไปแล้วในวันนี้ และขบวนการทุกอย่างดำเนินไปได้ด้วยดีที่สุด อังเดรจะพักฟื้นที่โรงพยาบาลระยะหนึ่ง ก่อนจะกลับมาฟื้นฟูร่างกายที่ ฟินช์ ฟาร์ม ภายใต้การดูแลของทีมแพทย์ของเราต่อไป อังเดรได้รับการคาดหมายว่า จะกลับมาฟิตสมบูรณ์อีกครั้ง" แถลงการณ์ของเอฟเวอร์ตัน ระบุ.<br/><br/><b>ภาพ gettyimages</b></p>
    </article>
  </body>
</html>