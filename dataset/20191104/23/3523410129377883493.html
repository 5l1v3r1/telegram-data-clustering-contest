<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638236/%D8%A7%D8%AD%D8%B6%D8%A7%D8%B1-%D8%B3%D9%81%DB%8C%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%AF%D8%B1-%D9%BE%D8%A7%DA%A9%D8%B3%D8%AA%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T23:54:00+00:00"/>
    <meta property="og:title" content="احضار سفیر افغانستان در پاکستان"/>
    <meta property="og:description" content="وزارت امور خارجه افغانستان با صدور اعلامیه‌ای در واکنش به آنچه که احضار سفیر افغانستان از سوی سازمان اطلاعاتی نظامی پاکستان و رفتار نادرست..."/>
  </head>
  <body>
    <article>
      <h1>
        <a href="https://www.bultannews.com/fa/news/638236/%D8%A7%D8%AD%D8%B6%D8%A7%D8%B1-%D8%B3%D9%81%DB%8C%D8%B1-%D8%A7%D9%81%D8%BA%D8%A7%D9%86%D8%B3%D8%AA%D8%A7%D9%86-%D8%AF%D8%B1-%D9%BE%D8%A7%DA%A9%D8%B3%D8%AA%D8%A7%D9%86">احضار سفیر افغانستان در پاکستان</a>
      </h1>
      <h2>وزارت امور خارجه افغانستان با صدور اعلامیه‌ای در واکنش به آنچه که احضار سفیر افغانستان از سوی سازمان اطلاعاتی نظامی پاکستان و رفتار نادرست...</h2>
      <address><time datetime="2019-11-04T23:54:00+00:00">04 Nov 2019, 23:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، وزارت امور خارجه افغانستان با صدور اعلامیه‌ای در واکنش به آنچه که احضار سفیر افغانستان از سوی سازمان اطلاعاتی نظامی پاکستان و رفتار نادرست این نظامیان با او خوانده است به شدت اعتراض و ابراز نگرانی کرد. در اعلامیه وزارت امور خارجه افغانستان این اقدام پاکستان خلاف موازین و عرف دیپلماتیک عنوان شده است.<br/>وزارت امور خارجه افغانستان از حکومت پاکستان خواست روابط دیپلماتیک خود را با افغانستان مطابق با کنوانسیون‌های بین‌المللی و عرف پذیرفته شده دیپلماتیک تنظیم کند. وزارت امور خارجه افغانستان همچنین وعده داد ادعای نگرانی‌های امنیتی مطرح شده از جانب پاکستان را که منجر به بسته‌شدن بخش کنسولی سفارت پاکستان در کابل شد، به طور جدی بررسی خواهد کرد. سفارت پاکستان در کابل روز گذشته اعلام کرد از امروز به دلایل امنیتی بخش کنسولی این سفارت را در کابل تا اطلاع بعدی تعطیل می‌کند.</p>
    </article>
  </body>
</html>