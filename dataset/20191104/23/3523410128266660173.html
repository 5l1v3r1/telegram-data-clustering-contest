<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638229/%D8%A8%D8%A7%DB%8C%D8%AF%D9%86-%D8%A8%D8%B1%D8%AC%D8%A7%D9%85-%D8%B1%D8%A7-%D8%AF%D9%88%D8%A8%D8%A7%D8%B1%D9%87-%D8%A8%D8%B1%D9%82%D8%B1%D8%A7%D8%B1-%D9%85%DB%8C%E2%80%8C%DA%A9%D9%86%D9%85"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T23:23:00+00:00"/>
    <meta property="og:title" content="بایدن: برجام را دوباره برقرار می‌کنم"/>
    <meta property="og:description" content="نامزد پیشتاز دموکرات‌ها در انتخابات ریاست جمهوری 2020 آمریکا روز سه‌شنبه گفت در صورتی که در انتخابات پیروز شود توافق هسته‌ای ..."/>
  </head>
  <body>
    <article>
      <h1>
        <a href="https://www.bultannews.com/fa/news/638229/%D8%A8%D8%A7%DB%8C%D8%AF%D9%86-%D8%A8%D8%B1%D8%AC%D8%A7%D9%85-%D8%B1%D8%A7-%D8%AF%D9%88%D8%A8%D8%A7%D8%B1%D9%87-%D8%A8%D8%B1%D9%82%D8%B1%D8%A7%D8%B1-%D9%85%DB%8C%E2%80%8C%DA%A9%D9%86%D9%85">بایدن: برجام را دوباره برقرار می‌کنم</a>
      </h1>
      <h2>نامزد پیشتاز دموکرات‌ها در انتخابات ریاست جمهوری 2020 آمریکا روز سه‌شنبه گفت در صورتی که در انتخابات پیروز شود توافق هسته‌ای ...</h2>
      <address><time datetime="2019-11-04T23:23:00+00:00">04 Nov 2019, 23:23</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «جو بایدن» نامزد پیشروی دموکرات‌ها برای انتخابات <b>ریاست جمهوری</b> 2020 آمریکا روز دوشنبه در مصاحبه‌ای مدعی شد در صورتی که رئیس جمهور آمریکا شود برجام را دوباره برقرار خواهد کرد.</p>
      <p>وی در مصاحبه‌ای گفت: «من توافق هسته‌ای با ایران را دوباره برقرار خواهم کرد چون ما را قادر ساخته تا به راستی آزمایی بپردازیم که شدیدترین رژیم بازرسی در تمام تاریخ بشری است. خروج از این توافق به هیچ وجه منطقی نیست.»</p>
      <p>دولت آمریکا اردیبهشت ماه سال گذشته از توافق هسته‌ای که میان ایران و گروه 1+5 حاصل شده بود، خارج شد.</p>
      <p>واشنگتن در راستای سیاستی موسوم به «فشار حداکثری» به اقداماتی علیه ایران از جمله بازاعمال و توسعه تحریم‌ها روی آورد.</p>
      <p>جمهوری اسلامی ایران در واکنش به این اقدام یک سال «صبر راهبردی» را در دستور کار قرار داد و به طرف‌های توافق هسته‌ای به ویژه کشورهای اروپایی که وعده جبران خروج آمریکا را می‌دادند مهلت داد به تعهدات خود ذیل توافق هسته‌ای عمل کنند.</p>
      <p>با گذشت یک سال و محقق نشدن وعده‌های اروپا، شورای عالی امنیت ملی ایران در بیانیه‌ای روز ۱۸ اردیبهشت‌ماه سال جاری (در سالگرد خروج آمریکا) به طرف‌های توافق هشدار داد در صورتی که ظرف ۶۰ روز به تعهدات خود در زمینه‌های نفتی و بانکی عمل نکنند ایران طبق مفاد برجام، از تعهدات خود ذیل این توافق خواهد کاست. اکنون ایران در آستانه گام چهارم کاهش تعهدات هسته‌ای خود قرار دارد و بی‌عملی اروپا از یک‌سو و تشدید تحریم‌های آمریکا از سوی دیگر ادامه دارند.</p>
    </article>
  </body>
</html>