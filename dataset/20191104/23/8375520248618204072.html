<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/sud-zvilniv-iz-pid-varti-obvinuvachenih-u-podviynomu-vbivstvi-u-nikopoli-637671.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T23:20:55+00:00"/>
    <meta property="og:title" content="Суд звільнив із під варти обвинувачених у подвійному вбивстві у Нікополі"/>
    <meta property="og:description" content="Рішення ухвалила колегія Дніпропетровського апеляційного суду"/>
  </head>
  <body>
    <article>
      <h1>Суд звільнив із під варти обвинувачених у подвійному вбивстві у Нікополі</h1>
      <address>
        <time datetime="2019-11-04T23:20:55+00:00">04 Nov 2019, 23:20</time>
      </address>
      <h4>Рішення ухвалила колегія Дніпропетровського апеляційного суду</h4>
      <p>Романа Жмурка та Дениса Подоляка — у лютому 2016 року обвинувачених у подвійному вбивстві Іллі Боднара та Різвана Тапаєва, батько якого в листопаді 2017 підірвав залу нікопольського суду, звільнили з під варти.</p>
      <p>Рішення ухвалила колегія Дніпропетровського апеляційного суду.</p>
      <p>Про це hromadske повідомили у прес-службі прокуратури Дніпропетровської області.</p>
      <p>Раніше Нікопольський міськрайонний суд продовжив термін тримання під вартою фігурантам, але захист подав апеляцію.Колегія суддів Дніпропетровського апеляційного суду у складі Алли Пістун, Василя Коваленка, Алли Іванової змінила запобіжний захід обвинуваченим з тримання під вартою на цілодобовий домашній арешт. Водночас прокурор просив відмовити у задоволенні апеляції та залишити фігурантів під вартою.</p>
      <p>Нагадаємо, 10 лютого 2016 року в Нікополі в автомобілі Geely Emgrand вбили двох чоловіків — Різвана Тапаєва та Іллю Боднара. Поліція затримала трьох підозрюваних у скоєнні злочину — Дениса Подоляка, Романа Жмурко та Сергія Вороновського.</p>
    </article>
  </body>
</html>