<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/740015"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T23:14:00+00:00"/>
    <meta property="og:title" content="'หนุ่มลอดช่อง-อดีตแฟนสาว'โร่แจง ปมจุดไฟเผาขนปอม"/>
    <meta property="og:description" content="หนุ่มชาวสิงคโปร์และอดีตแฟนสาว โร่พบตำรวจ ชี้แจงปมคลิปจุดไฟแช็กเผาขน 'หมาปอม' ว่อนเน็ต ก่อนโพสต์เฟซฯยัน เจ้าตูบมีความสุขดี"/>
  </head>
  <body>
    <article>
      <h1>'หนุ่มลอดช่อง-อดีตแฟนสาว'โร่แจง ปมจุดไฟเผาขนปอม</h1>
      <address>
        <time datetime="2019-11-04T23:14:00+00:00">04 Nov 2019, 23:14</time>
      </address>
      <p>
        <b>หนุ่มชาวสิงคโปร์และอดีตแฟนสาว โร่พบตำรวจ ชี้แจงปมคลิปจุดไฟแช็กเผาขน "หมาปอม" ว่อนเน็ต ก่อนโพสต์เฟซฯยัน เจ้าตูบมีความสุขดี</b>
      </p>
      <p>จากกรณี พล.ต.ท.สมพงษ์ ชิงดวง ผบช.สตม. ได้รับการประสานงานจากกลุ่ม WDT หรือมูลนิธิวอชด๊อกไทยแลนด์ ว่ามีชายชาวสิงคโปร์ทำร้ายสุนัขพันธุ์ปอมเมอเรเนียน โดยใช้ไฟแช็กจุดไฟเผาขนและใช้หมวกกันน็อกตี สาเหตุน่าจะมาจากสุนัขถ่ายไม่เป็นที่ จึงสั่งให้ พล.ต.ต.พรชัย ขจรกลิ่น ผบก.สส.สตม. พ.ต.อ.ปฎิญญา จีรชนาสิน ผกก.4 บก.สส.สตม.ไปตรวจสอบห้องเกิดเหตุภายในห้อง 409 ชั้น 4 ของคอนโดย่านลาดพร้าว แขวงจอมพล เขตจตุจักร แต่กลับไม่พบตัวเจ้าของห้องจึงประสานให้ สน.สุทธิสาร แจ้งเชิญตัวมาสอบสวนในภายหลัง<br/><br/>ความคืบหน้าเมื่อวันที่ 4 พ.ย. ที่ สน.สุทธิสาร ชายชาวสิงคโปร์ พร้อมอดีตแฟนสาวได้นำสุนัปอมที่ปรากฏในคลิป เดินทางเข้าพบพนักงานสอบสวน ซึ่งเจ้าหน้าที่ใช้เวลาสอบสวนนานกว่า 2 ชม. หลังให้ปากคำเสร็จทั้งคู่ก็เดินเลี่ยงผู้สื่อข่าวขึ้นรถออกจากโรงพักไป ส่วนทางพนักงานสอบสวนตอบปฎิเสธที่จะให้ข้อมูล<br/><br/>จากนั้นตัวอดีตแฟนสาวได้โพสต์ชี้แจงในเฟซบุ๊กส่วนตัวว่า <br/>"มีวิดีโอทำร้ายหมา อยากชี้แจงว่า หมาอยู่ที่นี่ไม่เป็นอะไรเราดูแลเป็นอย่างดี วิดีโอที่มีคนโพสต์มันนานมาแล้ว เรากับแฟนเลิกกัน แต่หมาเราให้แฟนดูแล พอเรารู้ว่าเขาทำร้ายหมาเรา เราก็รีบไปรับมาดูแลเอง หมาอยู่กับเรามีความสุขและสบายดี ทุกคนไม่ต้องเป็นห่วงนะคะ dog together with don't worry she be happy with me Thank you to everyone who is worried."</p>
      <figure>
        <img src="https://www.dailynews.co.th/admin/upload/20191105/news_tlyLVhyHpD003311_533.jpg?v=201911050910?v=5567"/>
      </figure>
    </article>
  </body>
</html>