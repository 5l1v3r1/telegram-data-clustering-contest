<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813198.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T23:38:00+00:00"/>
    <meta property="og:title" content="بازار رضای مشهد آتش گرفت"/>
    <meta property="og:description" content="به گزارش ایرنا، مدیر منطقه چهارم عملیات آتش نشانی مشهد در خصوص آتش سوزی شامگاه دوشنبه در بازار رضای مشهد گفت: یک باب مغازه در انتهای بازار امام رضا (ع) در ضلع جنوبی امروز آتش گرفت."/>
  </head>
  <body>
    <article>
      <h1>بازار رضای مشهد آتش گرفت</h1>
      <address>
        <time datetime="2019-11-04T23:38:00+00:00">04 Nov 2019, 23:38</time>
      </address>
      <p>با تلاش آتش نشانان عصر امروز آتش سوزی در بازار رضا (ع) مشهد ‌و همچنین حریق یک مجتمع مسکونی مهار شد.</p>
      <p>به گزارش ایرنا، مدیر منطقه چهارم عملیات آتش نشانی مشهد در خصوص آتش سوزی شامگاه دوشنبه در بازار رضای مشهد گفت: یک باب مغازه در انتهای بازار امام رضا (ع) در ضلع جنوبی امروز آتش گرفت.<br/>علیرضا معلم افزود: این آتش سوزی به سرعت مهار و از سرایت آتش به دیگر مغازه‌های این بازار تاریخی جلوگیری شد.<br/>وی با بیان اینکه این حریق  تلفات جانی نداشت تصریح کرد: آتش نشانان پس از مهار حریق با استفاده از دمنده‌های قوی هوا محیط را تهویه کردند و علت وقوع این آتش سوزی در دست بررسی است.</p>
      <p>
        <b>نجات پنج نفر از حریق مجتمع مسکونی</b>
      </p>
      <p>افسر نگهبان سازمان آتش نشانی مشهد هم در خصوص آتش سوزی یک مجتمع مسکونی اظهار داشت:  این آتش سوزی عصر امروز در این مجتمع ۶ واحدی در بلوار الهیه رخ داد.<br/>سرآتشیار احمد مرندی افزود: یکی از واحدهای این مجتمع دچار آتش سوزی شده بود و دود ناشی از حریق منجر به محبوس شدن پنج نفر از جمله یک مادر و کودک در طبقات بالایی این مجتمع شده بود.<br/> وی ادامه داد: آتش نشانان به سرعت ضمن مهار آتش محبوسان را به محیط امن منتقل کردند و خوشبختانه این حریق تلفات جانی نداشت و علت وقوع آن نیز در دست بررسی است.<br/>هزار و ۳۰۰ آتش نشان در ۴۸ ایستگاه در کلانشهر سه و نیم میلیون نفری مشهد خدمت رسانی می‌کنند.</p>
    </article>
  </body>
</html>