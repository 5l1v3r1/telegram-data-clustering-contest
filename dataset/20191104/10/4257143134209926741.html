<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/04/valtozott-a-kompmenetrend-a-balatonon"/>
    <meta property="og:site_name" content="infostart"/>
    <meta property="article:published_time" content="2019-11-04T10:51:42+00:00"/>
    <meta property="og:title" content="Változott a kompmenetrend a Balatonon"/>
    <meta property="og:description" content="Ritkábban és rövidebb ideig járnak november 4-től a kompok a magyar tengeren."/>
  </head>
  <body>
    <article>
      <h1>Változott a kompmenetrend a Balatonon</h1>
      <address><time datetime="2019-11-04T10:51:42+00:00">04 Nov 2019, 10:51</time> by <a rel="author">Infostart</a></address>
      <h3>Ritkábban és rövidebb ideig járnak november 4-től a kompok a magyar tengeren.</h3>
      <p>Hétfőtől naponta rövidebb ideig üzemel és már csak óránként közlekedik a balatoni komp Szántód és Tihany között. A Balatoni Hajózási Zrt. a honlapján azt írta, hogy a november 4-től 17-ig érvényes menetrend szerint Szántódról 7 és 18 óra között, Tihanyból pedig 7.15 és 18.15 óra között óránként indulnak a járatok.</p>
      <p>November 18-tól jövő év február közepéig a reggeli indulási időpontok változatlanok, míg az utolsó kompok mindkét irányból egy órával korábban futnak ki.</p>
      <p>A balatoni komp egész évben üzemel, csak szélsőséges időjárás és kedvezőtlen jégviszonyok esetén nem közlekedik. Nagy forgalom esetén sűrűbben indulnak a járatok.</p>
      <p>
        <i>Nyitókép: MTI/Varga György</i>
      </p>
    </article>
  </body>
</html>