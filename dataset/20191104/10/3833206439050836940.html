<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Toi-li-shte-bude-noviyat-predsedatel-na-ObS-Plovdiv-911040"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T10:40:00+00:00"/>
    <meta property="og:title" content="Той ли ще бъде новият председател на ОбС Пловдив?"/>
    <meta property="og:description" content="Адвокат Георги Колев, който беше кандидат за кмет на Пловдив от ЗС &quot;Александър Стамболийски&quot;, е гото..."/>
  </head>
  <body>
    <article>
      <h1>Той ли ще бъде новият председател на ОбС Пловдив?</h1>
      <address>
        <time datetime="2019-11-04T10:40:00+00:00">04 Nov 2019, 10:40</time>
      </address>
      <p>Адвокат <a href="https://www.plovdiv24.bg/novini/persons/5236.html">Георги Колев</a>, който беше кандидат за кмет на Пловдив от ЗС "Александър Стамболийски", е готов да заеме длъжността "председател на Общинския съвет“ в града под тепетата. Това заяви самият той в разговор с репортер на <b>Plovdiv24.bg</b>.</p>
      <p>"Ако колегите в мое лице виждат вариант да работя като председател и бъда обединител на политическото говорене, с радост бих приел такава чест. 12 години съм зам.-председател и познавам всичко "отвътре“. Държа да отбележа, че има и други достойни за поста хора. Не мога да предреша избора на колегите, всичко е въпрос на доверие, а място за сърдене няма“, коментира Колев.</p>
      <p>Според него ниската избирателна активност по време на изборите е заради липсата на значителни политически кампании и отсъствието на сблъсъци на идеи. Резултатът е ниска активност и поразителна политическа апатия.</p>
      <p>Въпреки това Колев отчете позитивни резултати за ЗС "Александър Стамболийски", който вече ще има петима съветници в местния парламент, а стигнаха и до балотаж в район "Източен“.</p>
    </article>
  </body>
</html>