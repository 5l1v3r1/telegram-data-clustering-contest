<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/porporelle-si-fanno-guerra-giornali-se-ruini-attacca-bergoglio-218050.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-04T10:15:00+00:00"/>
    <meta property="og:title" content="Se ruini attacca bergoglio e difende la lega, a fare il controcanto arriva monsignor mogavero"/>
    <meta property="og:description" content="LE PORPORELLE SI FANNO LA GUERRA SUI GIORNALI - SE RUINI ATTACCA BERGOGLIO E DIFENDE LA LEGA, A FARE IL CONTROCANTO ARRIVA MONSIGNOR MOGAVERO: “NON E’ FACILE DIALOGARE CON SALVINI. NON PENSO CHE IL SUO POPOLO SIA CATTOLICO: NEL VANGELO SI PARLA DI ACCOGLIENZA, NON DI RESPINGERE I MIGRANTI. VORREI SAPERE DOVE SALVINI HA LETTO &quot;RIMANDIAMOLI A CASA LORO&quot; O &quot;PRIMA GLI ITALIANI&quot; - LA SCELTA DI BRANDIRE IL ROSARIO? CREDO CHE SIA STRATEGIA FATTA A TAVOLINO…”"/>
  </head>
  <body>
    <article>
      <h1>Se ruini attacca bergoglio e difende la lega, a fare il controcanto arriva monsignor mogavero</h1>
      <address>
        <time datetime="2019-11-04T10:15:00+00:00">04 Nov 2019, 10:15</time>
      </address>
      <p>
        <b>
          <b>LE PORPORELLE SI FANNO LA GUERRA SUI GIORNALI - SE RUINI ATTACCA BERGOGLIO E DIFENDE LA LEGA, A FARE IL CONTROCANTO ARRIVA MONSIGNOR MOGAVERO: “NON E’ FACILE DIALOGARE CON SALVINI. NON PENSO CHE IL SUO POPOLO SIA CATTOLICO: NEL VANGELO SI PARLA DI ACCOGLIENZA, NON DI RESPINGERE I MIGRANTI. VORREI SAPERE DOVE SALVINI HA LETTO "RIMANDIAMOLI A CASA LORO" O "PRIMA GLI ITALIANI" - LA SCELTA DI BRANDIRE IL ROSARIO? CREDO CHE SIA STRATEGIA FATTA A TAVOLINO…”</b>
        </b>
      </p>
      <hr/>
      <p>
        <b>1 - MONSIGNOR MOGAVERO «MA IL DIALOGO CON SALVINI È DIFFICILE»</b>
      </p>
      <p>
        <b>Virginia Piccolillo per il <a href="http://www.corriere.it/">“Corriere della sera”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254475/886664.htm">
          <img src="https://cdn-static.dagospia.com/img/foto/03-2017/monsignor-domenico-mogavero-vescovo-di-mazara-886664.jpg"/>
        </a>
        <figcaption>monsignor domenico mogavero vescovo di mazara</figcaption>
      </figure>
      <p>
        <b>Monsignor Mogavero, il cardinale Camillo Ruini, sul «Corriere» invita a dialogare con Matteo Salvini. Lei che è stato con lui alla Cei e che da vescovo di Mazara ha criticato le posizioni contro gli sbarchi, cosa ne pensa?</b>
      </p>
      <p>«Non credo sia facile dialogare con lui».</p>
      <p>
        <b>Non lo incontrerebbe?</b>
      </p>
      <p>«Lo incontrerei volentieri. Figurarsi, volevo incontrare Gheddafi, lui è meno impegnativo. Ma con lui si può al massimo parlare. Non credo lasci aperti margini di confronto».</p>
      <p>
        <b>In che senso?</b>
      </p>
      <p>«O sei con lui o contro».</p>
      <p>
        <b>E con lui non c'è anche il popolo cattolico?</b>
      </p>
      <p>«Non penso che il popolo di Salvini sia il popolo cattolico. Anche se è fatto di cattolici».</p>
      <figure>
        <a href="https://www.dagospia.com/mediagallery/Dago_fotogallery-254475/886661.htm">
          <img src="https://cdn-static.dagospia.com/img/foto/03-2017/il-vescovo-domenico-mogavero-con-papa-francesco-bergoglio-886661.jpg"/>
        </a>
        <figcaption>il vescovo domenico mogavero con papa francesco bergoglio</figcaption>
      </figure>
      <p>
        <b>Che differenza c'è?</b>
      </p>
      <p>«Si professa tale, ma non lo è. Sia per il rapporto con i migranti, sia nel dialogo con le altre religioni. Non basta brandire rosari e croci per definirsi cattolici».</p>
      <p>
        <b>Salvini lo fa. Non può essere, come dice Ruini, una «maniera sia pure poco felice di affermare il ruolo della fede nello spazio pubblico»?</b>
      </p>
      <p>«Credo che la sua sia piuttosto una scelta strategica. Fatta a tavolino. Per portare avanti la sua ideologia che non è che sia tanto in linea...».</p>
      <p>
        <b>Con la Chiesa?</b>
      </p>
      <p>«Con il Vangelo che parla di accoglienza e di porte aperte».</p>
      <figure>
        <a href="https://www.dagospia.com/mediagallery/Dago_fotogallery-254475/886662.htm">
          <img src="https://cdn-static.dagospia.com/img/foto/03-2017/il-vescovo-domenico-mogavero-886662.jpg"/>
        </a>
        <figcaption>il vescovo domenico mogavero</figcaption>
      </figure>
      <p>
        <b>Salvini dice di portarlo in tasca. Non ci crede?</b>
      </p>
      <p>«Vorrei sapere quale Vangelo usa. Dove trova scritto "rimandiamoli a casa loro", "aiutiamoli là", "prima gli italiani". Io non le trovo queste cose. Trovo sempre la difesa degli ultimi».</p>
      <p>
        <b>Secondo lei allora il cardinal Ruini sbaglia?</b>
      </p>
      <p>«No, ha fatto bene ad aprire il dibattito. Ha gettato il sasso nello stagno. Ho riconosciuto l'innegabile intelligenza superiore e la immutata lucidità che gli conosco da qualche decennio: ho lavorato con lui a lungo e nutro per lui un grande affetto».</p>
      <figure>
        <a href="https://www.dagospia.com/mediagallery/Dago_fotogallery-254475/1201185.htm">
          <img src="https://cdn-static.dagospia.com/img/foto/08-2019/matteo-salvini-bacia-il-rosario-mentre-parla-giuseppe-conte-1201185.jpg"/>
        </a>
        <figcaption>matteo salvini bacia il rosario mentre parla giuseppe conte</figcaption>
      </figure>
      <p>
        <b>Perché ha fatto bene?</b>
      </p>
      <p>«Perché di queste cose tra di noi non se ne parla. E spero che ora si abbandoni il silenzio pudico di chi non sa che pesci prendere. Dobbiamo uscire tutti allo scoperto».</p>
      <p>
        <b>Ruini non auspica un nuovo partito cattolico. Lei?</b>
      </p>
      <p>«Per l'amor di Dio, nemmeno io. Portiamo addosso i segni di quando dovevamo essere un unico partito».</p>
      <p>
        <b>La Dc?</b>
      </p>
      <p>«Il periodo dei padri fondatori è fuori discussione. Ma i figli e i nipoti non è che siano stati di così specchiata coerenza. Col rischio che ciò che di male faceva il partito veniva addebitato alla Chiesa».</p>
      <figure>
        <a href="https://www.dagospia.com/mediagallery/Dago_fotogallery-254475/1198312.htm">
          <img src="https://cdn-static.dagospia.com/img/foto/08-2019/salvini-rosario-1198312.png"/>
        </a>
        <figcaption>salvini rosario</figcaption>
      </figure>
      <p>
        <b>Quindi i cattolici non devono impegnarsi in politica?</b>
      </p>
      <p>«Secondo me sì. Ma portando la testimonianza della coerenza dei valori evangelici nella propria vita».</p>
      <p>
        <b>Questo Papa è di sinistra?</b>
      </p>
      <p>«Il Papa non fa politica, predica il Vangelo. E se fa questa scelta assoluta per i poveri non dice nulla di nuovo. È stata in qualche modo l'ideologia comunista a copiare».</p>
      <p>
        <b>Ma Ruini ha detto che la scelta di influenzare gli schieramenti di centrodestra è stata positiva. È così?</b>
      </p>
      <p>«Forse. Ognuno cerca di dare al Vangelo il coinvolgimento personale più congeniale. E quello era congeniale a chi ama una visione delle cose più tranquilla, dove c'è spazio per tutti, soprattutto per quelli che sanno gestirsi bene. Oggi poi la situazione è diversa. Appena c'è una dialettica interna si dice: basta, me ne vado, faccio da me. Ma in queste liste Salvini, Berlusconi, Berlinguer o che so io, tutto si identifica con una persona. E questo è rischioso. L'esaltazione del singolo può anche creare problemi al sistema».</p>
      <figure>
        <a href="https://www.dagospia.com/mediagallery/Dago_fotogallery-254475/886044.htm">
          <img src="https://cdn-static.dagospia.com/img/foto/03-2017/cardinale-camillo-ruini-886044.jpg"/>
        </a>
        <figcaption>cardinale camillo ruini</figcaption>
      </figure>
      <p>
        <b>2 - FRANCESCO, CI CEI O CI FAI? – CAMILLO RUINI DÀ LA SVEGLIA A BERGOGLIO E RENDE LAMPANTI LE SPACCATURE POLITICHE IN VATICANO: “IL DIALOGO CON SALVINI È DOVEROSO. NON CONDIVIDO L’IMMAGINE TUTTA NEGATIVA CHE VIENE PROPOSTA DI LUI IN ALCUNI AMBIENTI” (FAMIGLIA CRISTIANA?) – “IL BACIO AL ROSARIO PUÒ ANCHE ESSERE UNA REAZIONE AL POLITICAMENTE CORRETTO E UNA MANIERA DI AFFERMARE IL RUOLO DELLA FEDE" – IL LIBRO DI NUZZI E LE BOMBE SUL SINODO: "I SACERDOTI SPOSATI SONO UN ERRORE E LA CHIESA ITALIANA STA PERDENDO AUTOREVOLEZZA”</b>
      </p>
      <p>
        <b>
          <a href="https://www.dagospia.com/rubrica-3/politica/francesco-ci-cei-ci-fai-ndash-camillo-ruini-nbsp-sveglia-218020.htm">https://www.dagospia.com/rubrica-3/politica/francesco-ci-cei-ci-fai-ndash-camillo-ruini-nbsp-sveglia-218020.htm</a>
        </b>
      </p>
      <figure>
        <a href="https://www.dagospia.com/mediagallery/Dago_fotogallery-254475/1198311.htm">
          <img src="https://cdn-static.dagospia.com/img/foto/08-2019/salvini-rosario-1198311.png"/>
        </a>
        <figcaption>salvini rosario</figcaption>
      </figure>
    </article>
  </body>
</html>