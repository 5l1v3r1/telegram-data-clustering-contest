<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134297-pries-antraji-europos-taures-rata-adomaitis-dziaugesi-stovykla-birstone.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T10:02:00+00:00"/>
    <meta property="og:title" content="Prieš antrąjį Europos taurės ratą Adomaitis džiaugėsi stovykla Birštone"/>
    <meta property="og:description" content="Vilniaus „Rytas“ (1-4) pirmadienio ryte išsiruošė kelionei į Krasnodarą, kuriame su vietos „Lokomotiv“ (2-3) pradės Europos taurės reguliariojo sezono antrojo rato kovas. Dainiaus Adomaičio treniruojamas „Rytas“ pirmajame rate pasiekė vieną laimėjimą, prieš tą patį „Loko“ klubą. Pirmajame sezono mače vilniečiai namie buvo geresni 92:86. Po to „Rytas“ patyrė keturias nesėkmes iš eilės ir nukrito į B grupės dugną. ..."/>
  </head>
  <body>
    <article>
      <h1>Prieš antrąjį Europos taurės ratą Adomaitis džiaugėsi stovykla Birštone</h1>
      <address><time datetime="2019-11-04T10:02:00+00:00">04 Nov 2019, 10:02</time> by <a rel="author">https://www.facebook.com/LMalinauskas</a></address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205394-any1000x1000.jpg">
          <img src="https://www.basketnews.lt/paveikslelis-205394-any630x500.jpg"/>
        </a>
      </figure>
      <p>Nuotr. BNS</p>
      <p>Vilniaus „Rytas“ (1-4) pirmadienio ryte išsiruošė kelionei į Krasnodarą, kuriame su vietos „Lokomotiv“ (2-3) pradės Europos taurės reguliariojo sezono antrojo rato kovas.</p>
      <p>Dainiaus Adomaičio treniruojamas „Rytas“ pirmajame rate pasiekė vieną laimėjimą, prieš tą patį „Loko“ klubą. Pirmajame sezono mače vilniečiai namie buvo geresni 92:86.</p>
      <p>Po to „Rytas“ patyrė keturias nesėkmes iš eilės ir nukrito į B grupės dugną.</p>
      <p>Tuo metu Manto Kalniečio ginamos „Lokomotiv“ tolimesnės dvikovos klostėsi skirtingai: iš pradžių viena Europos taurės favoritų laimėjo dvejas rungtynes, o po to suklupo prieš Belgrado „Partizan“ ir Bursos „Tofaš“.</p>
      <p>„Labai svarbu kontroliuoti jų fiziškumą, – prieš išvykdamas į Krasnodarą oro uoste sakė Adomaitis. – Jie dabar labiau stengiasi trečioje pozicijoje išnaudoti Samą Dekkerį, o tokioje situacijoje jie tikrai turi labai didelį ūgį bei yra labai agresyvūs baudos aikštelėje. Alanas Williamsas apie 5 kamuolius atkovoja puolime, Johnny O’Bryantas yra jų lyderis puolime. Mums tai bus didžiausias iššūkis.</p>
      <p><b>– „Lokomotiv“ pataiko 31,2 proc. tritaškių. Kiek tas procentas yra apgaulingas ir kiek galima tritaškius aukoti?<br/></b>– Faktas, kad yra žaidėjų, ties kuriais negali rizikuoti, yra ir tokių, ties kuriais kažkiek galima. Stengiamės žaidėjams tai išaiškinti. Vitalijus Fridzonas yra tas žaidėjas, kuris gali pataikyti penkis tritaškius iš eilės. Jam negalima leisti. Yra tokių žaidėjų, kaip Willas Cummingsas, ties kuriuo kažkiek galima rizikuoti. Mes privalome tose situacijose sužaisti labai protingai.</p>
      <figure>
        <iframe src="https://www.youtube.com/embed/isI2-uSTTUY" width="630" height="354" data-service="Youtube" scrolling="no"/>
      </figure>
      <p><b>– Ar dabar „Lokomotiv“ žaidimas atrodo brandžiau?<br/></b>– Jų žaidimas keičiasi ir dabar jie rungtyniauja su konkrečiais žaidėjų akcentais. Tas žaidimas nėra sudėtingas, bet yra krepšininkų, kurie gerai išpildo ir baudžia už kiekvieną klaidą. Bus labai svarbu nedaryti kvailų klaidų arba laiku prasižengti.</p>
      <p><b>– Po praėjusių rungtynių turėjote stovyklą Birštone. Kaip sekėsi?</b><br/>– Tokios mini vieno ciklo stovyklos yra labai geros, nes galima padirbėti ties kažkuriais dalykais, galima daugiau pabūti kartu. Kitas dalykas – truputį pasikeitė treniruočių pobūdis, o mums to reikėjo. Tai pavyko ir tikimės, kad bus naudinga.</p>
      <p><b>– Kaip „Lokomotiv“ atrodė pirmajame rate?</b><br/>– Jie pralaimėjo dvejas pastarąsias rungtynes. Su „Tofaš“ žaidė gana lygias rungtynes ir viskas sprendėsi pabaigoje. Jie pramėtė baudų metimus ir viena situacija lėmė pralaimėjimą. Pergalė išvykoje prieš „Zenit“ parodo, kad jai, kaip ir kiekvienai naujai komandai, trūksta pastovumo, bet pas juos jis atsiranda.</p>
      <p><b>– Ar pergalė atidarymo rungtynėse įkvėpė daugiau pasitikėjimo, kad tai yra įveikiamas varžovas?<br/></b>– Faktas, kad pergalė mums psichologiškai leidžia suprasti, kad galime su jais žaisti ir laimėti, jeigu visi žaidžiame tikrai gerai. O jie turės papildomos motyvacijos ir norės pasiekti revanšą.</p>
      <p><b>– Po pirmųjų rungtynių gyrėte Pako Cruzą ir Eimanto Bendžiaus duetą, ar šįkart jis vėl bus pagrindinis akcentas?<br/></b>– Ne tik. Turime minčių, kur atakuoti puolime, nes pagrindinis dalykas yra tai, kad atakuotume ten, kur norime, o ne ten, kur jie yra stiprūs.</p>
      <h3>Šį sezoną metami dvitaškiai</h3>
      <figure>
        <img src="https://www.basketnews.lt/paveikslelis-175402-any100x100.jpg"/>
      </figure>
      <p>45% 16,8</p>
      <figure>
        <img src="https://www.basketnews.lt/paveikslelis-127948-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/79-europos-taure/statistika.html">16,8</a></li>
        <li>Taiklumas: <a href="https://www.basketnews.lt/lygos/79-europos-taure/statistika.html">45,4%</a></li>
        <li>Vieta lygoje: <a href="https://www.basketnews.lt/lygos/79-europos-taure/statistika.html">22</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82289-vilniaus-rytas-krasnodaro-lokomotiv.html">26</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82298-limozo-csp-vilniaus-rytas.html">9</a></li>
        <li>Daugiausia pataiko: <a href="https://www.basketnews.lt/zaidejai/12378-martynas-echodas.html">Martynas Echodas</a></li>
      </ul>
      <h3>Vilniaus Rytas / Tvarkaraštis</h3>
      <figure>
        <img src="https://www.basketnews.lt/paveikslelis-175402-tmlgs.jpg"/>
      </figure>
      <p>
        <a href="https://www.basketnews.lt/komandos/703-vilniaus-rytas.html">Vilniaus Rytas</a>
      </p>
      <figure>
        <img src="https://www.basketnews.lt/paveikslelis-54393-tmlgs.jpg"/>
      </figure>
      <p><a href="https://www.basketnews.lt/komandos/1172-venecijos-umana-reyer.html">Venecijos Umana Reyer</a> <a href="https://www.basketnews.lt/rungtynes/ziureti/82301-vilniaus-rytas-venecijos-umana-reyer.html">72-81</a></p>
      <figure>
        <img src="https://www.basketnews.lt/paveikslelis-28882-tmlgs.jpg"/>
      </figure>
      <p>
        <a href="https://www.basketnews.lt/komandos/511-krasnodaro-lokomotiv.html">Krasnodaro Lokomotiv</a>
      </p>
      <figure>
        <img src="https://www.basketnews.lt/paveikslelis-175402-tmlgs.jpg"/>
      </figure>
      <p><a href="https://www.basketnews.lt/komandos/703-vilniaus-rytas.html">Vilniaus Rytas</a> <a href="https://www.basketnews.lt/rungtynes/ziureti/82302-krasnodaro-lokomotiv-vilniaus-rytas.html">Antr.<br/>18:00</a></p>
    </article>
  </body>
</html>