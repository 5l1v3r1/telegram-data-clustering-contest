<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/jihadist-verzet-zich-tegen-uitzetting-naar-marokko/"/>
    <meta property="og:site_name" content="SCEPTR"/>
    <meta property="article:published_time" content="2019-11-04T10:34:09+00:00"/>
    <meta property="og:title" content="Marokkaanse jihadist verzet zich tegen uitzetting naar Marokko"/>
    <meta property="og:description" content="Een jihadist met de Marokkaanse nationaliteit wordt uitgezet naar zijn land van herkomst. Maar daar is de IS-aanhanger niet blij mee..."/>
  </head>
  <body>
    <article>
      <h1>Marokkaanse jihadist verzet zich tegen uitzetting naar Marokko</h1>
      <address><time datetime="2019-11-04T10:34:09+00:00">04 Nov 2019, 10:34</time> by <a rel="author" href="https://sceptr.net/author/jonas-naeyaert/" target="_blank">Jonas Naeyaert</a></address>
      <p>
        <b>Otman B. (42), een gekende ‘Syriëstrijder’ van Marokkaanse nationaliteit en veroordeeld in België wegens terrorisme, wordt uitgewezen naar Marokko. Maar daar is de man niet tevreden mee, want in Marokko zijn ze minder dan aangenaam voor terroristen, zo verkondigt Otham B. zelf <a href="https://www.nieuwsblad.be/cnt/dmf20191104_04699216">in Het Nieuwsblad</a>. Mogelijk zullen <i>“ze me daar zullen folteren”</i>, klinkt het. Zijn verzet werd echter al afgewezen voor de Raad voor Vreemdelingenbetwistingen (RvV).</b>
      </p>
      <p>B. heeft de Marokkaanse nationaliteit, maar woonde nagenoeg zijn hele leven in Molenbeek, een gedeelte van Brussel waar er veel moslimmigranten en andere allochtonen wonen. In 2014 werd de man echter gevat in België wegens terroristische activiteiten. In het zogenaamde <a href="https://sceptr.net/2019/01/dief-autopsierapporten-22-03-is-teruggekeerde-jihadist/">Zerkani-proces</a> werden verschillende jihadisten veroordeeld, waaronder ook B., die een goeie vriend was van IS-commandant <a href="https://sceptr.net/tag/Abdelhamid-Abaaoud">Abdelhamid Abaaoud</a>. Die laatste was het brein achter de <a href="https://sceptr.net/2018/07/terreur-europa-overzicht/">Parijs-aanslagen</a> en kwam om in een vuurgevecht met de Franse politie.</p>
      <h3>“Er bestaat een kans dat ‘ze’ me in Marokko zullen folteren”</h3>
      <p>B. fungeerde als een boodschapper voor Abaaoud en vertrok in die hoedanigheid van Molenbeek naar Syrië, met kleren en 8.000 EUR. Eens daar vocht hij ook voor de islamistische terreurgroep IS. Tijdens een telefoongesprek met zijn ex vertelde hij: <i>“Ik verzorg zieken en vermoord ongelovigen.” </i>Voor de zaak Zerkani verzamelde Othman B. ook reeds vijf andere veroordelingen.</p>
      <p>Nadat hij zijn Belgische straf had uitgezeten – hij kreeg slechts vier jaar cel – werd de Marokkaan meteen naar het gesloten repatriëringscentrum in Vottem gestuurd, met het oog op uitwijzing naar Marokko. Maar dat wil hij niet, want <i>“er bestaat een kans dat ze me daar zullen folteren, en volgens het mensenrechtenverdrag mag je dan niet uitgewezen worden”</i>, luidt zijn verdediging en citeert <a href="https://www.nieuwsblad.be/cnt/dmf20191104_04699216">Het Nieuwsblad.</a> Tevens zou Otman B. ook aan HIV lijden, een virale infectie die <a href="https://mantotman.nl/nl/alles-over-mannenseks/hiv-en-soas/hiv">vooral homoseksuelen</a> treft, maar ook door bijvoorbeeld het gebruik van besmette naalden kan opgedaan worden. In Marokko zou Otman niet de nodige verzorging kunnen genieten.</p>
      <h3>Advocaten jihadist willen niets kwijt over verblijfsstatus cliënt in België: “Behoort tot privacy”</h3>
      <p>De RvV heeft het verzoek van Otman B. evenwel reeds verworpen, waardoor de man nog steeds in Vottem verblijft in afwachting van zijn uitzetting. Of de jihadist ook nog verzet zal aantekenen bij de Raad van State is niet duidelijk. Indien dit uitblijft zal de man zoals gepland alsnog uitgewezen worden. De advocaten van de islamist wilden in ieder geval niets kwijt over de zaak en vinden het verblijfsrecht van de veroordeelde jihadist in ons land niet van openbaar belang:<i> “Dit behoort tot de privacy van onze cliënt.”</i></p>
      <p>Via Twitter en Facebook laat voormalig staatssecretaris voor Asiel en Migratie <a href="https://sceptr.net/tag/Theo-Francken">Theo Francken</a> (N-VA) echter weten dat er zich courant een probleem stelt met de Marokkaanse overheid die <i><a href="https://www.facebook.com/483497581789280/posts/1551191991686495?d=n&amp;sfns=mo">“die jihadi’s gewoon niet terug”</a> </i>wil. Hij vraagt daarom aan huidig migratieminister <a href="https://sceptr.net/tag/Maggie-De-Block">Maggie De Block</a> (Open Vld) om diplomatieke druk uit te oefenen op Rabat.</p>
      <figure>
        <iframe data-src="https://twitter.com/FranckenTheo/status/1191241463100780544?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/10/bereidt-belgie-terughalen-van-isers-voor/"/>
        <a href="https://sceptr.net/2019/10/circus-belgie-is-jihadisten-krijgen-veel-te-lage-celstraffen/"/>
        <a href="https://sceptr.net/2019/10/ocad-pusht-alweer-om-jihadisten-terug-te-halen-nu-turkije-invasie-syrie-plant/"/>
      </related>
    </article>
  </body>
</html>