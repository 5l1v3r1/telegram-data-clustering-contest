<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/call-of-duty-modern-warfare-vendite/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T10:33:00+00:00"/>
    <meta property="og:title" content="Call of Duty Modern Warfare e MediEvil in testa alla classifica delle vendite italiana"/>
    <meta property="og:description" content="Call of Duty Modern Warfare guida la classifica delle vendite in italia, scalzando dal primo posto il titolo calcistico EA FIFA 20."/>
  </head>
  <body>
    <article>
      <h1>Call of Duty Modern Warfare e MediEvil in testa alla classifica delle vendite italiana</h1>
      <address><time datetime="2019-11-04T10:33:00+00:00">04 Nov 2019, 10:33</time> by <a rel="author">Gianluca Saitto</a></address>
      <p>L’ultima settimana di ottobre ha visto parecchie e interessanti uscite videoludiche. L’egemonia di FIFA 20 in testa alla classifica italiana delle vendite si arresta dopo moltissime settimane. Sono proprio due nuove uscite a scalzare il titolo calcistico di EA Sports dal primo posto, <b>Call of Duty Modern Warfare</b> e MediEvil.</p>
      <p>Il nuovo detentore del primato, <b>Call of Duty Modern Warfare</b> ha fatto segnare delle più che ottime vendite anche a livello globale e non solo nella nostra penisola, facendo riscontrare una nuova ondata di apprezzamenti per il titolo FPS sviluppato da Infinity Ward e pubblicato da Activision. Anche <b>MediEvil </b>ottiene un ottimo risultato di vendite in Italia, posizionandosi in seconda posizione.</p>
      <figure>
        <img src="https://www.tomshw.it/images/images/2019/05/call-of-duty-modern-warfare-34947.768x432.jpg"/>
      </figure>
      <p>Leggi anche: <a href="https://www.tomshw.it/videogioco/overwatch-2-leak-demoralizzato/">Overwatch 2: Jeff Kaplan “i leak ci hanno demoralizzato”</a></p>
      <p>La <b>classifica italiana al 4 novembre</b> si presenta quindi così:</p>
      <ol>
        <li>Call of Duty Modern Warfare</li>
        <li>MediEvil</li>
        <li>FIFA 20</li>
        <li>Ring Fit Adventure</li>
        <li>Grand Theft Auto V</li>
        <li>WWE 2K20</li>
        <li>The Outer Worlds</li>
        <li>Farming Simulator 19</li>
        <li>Minecraft PlayStation Edition</li>
      </ol>
      <p><b>FIFA 20</b> rimane comunque sul podio mentre subito in quarta posizione troviamo <b>Ring Fit Adventure</b> che fa notare un ottimo successo del titolo Nintendo. Altre nuove uscite come  <b>WWE 2K20</b> e <b>The Outer Worlds</b> si piazzano rispettivamente in sesta e settima posizione, con il titolo sportivo di 2K che fa segnare delle buone vendite a discapito dei bug che hanno fatto discutere del gioco. In classifica troviamo anche <b>GTA V</b> al quinto posto, <b>Farming Simulator 19</b> al nono e <b>Minecraft PlayStation Edition</b> a chiudere la top 10 italiana.</p>
      <p>Le prossime settimane saranno altrettanto piene di uscite molto attese, per citare alcuni dei giochi in arrivo a breve ci saranno: Death Stranding, Star Wars Jedi: Fallen Order, Need for Speed Heat, e Pokémon Spada e Scudo. Vedremo quindi come cambierà nelle prossime settimane la classifica delle vendite italiana. <b>Cosa pensate di quest’ultima top 10?</b> fateci sapere la vostra con un commento nella sezione dedicata.</p>
      <blockquote>Call of Duty Modern Warfare è in vetta alla classifica delle vendite italiana. Acquista ora il nuovo capitolo di COD su Amazon a <a href="https://toms.it/stYVq">questo indirizzo</a>.</blockquote>
    </article>
  </body>
</html>