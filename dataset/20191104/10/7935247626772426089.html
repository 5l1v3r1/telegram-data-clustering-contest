<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/gorunce-hemen-polise-haber-verdi-her-yerde-araniyor-214063h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T10:16:57+00:00"/>
    <meta property="og:title" content="Görünce hemen polise haber verdi! Her yerde aranıyor"/>
    <meta property="og:description" content="Bursa'da, işçilerin de bulunduğu sırada oto elektrik dükkanına giren hırsız, işyeri sahibine ait motosikleti alıp, kaçtı. Hırsızlık, güvenlik kamerasına saniye saniye yansıdı. Polis, kaçan hırsızı arıyor."/>
  </head>
  <body>
    <article>
      <h1>Görünce hemen polise haber verdi! Her yerde aranıyor</h1>
      <h2>Bursa'da, işçilerin de bulunduğu sırada oto elektrik dükkanına giren hırsız, işyeri sahibine ait motosikleti alıp, kaçtı. Hırsızlık, güvenlik kamerasına saniye saniye yansıdı. Polis, kaçan hırsızı arıyor.</h2>
      <address>
        <time datetime="2019-11-04T10:16:57+00:00">04 Nov 2019, 10:16</time>
      </address>
      <p>Olay cumartesi günü saat 11.00 sıralarında, merkez Osmangazi ilçesi Elmasbahçeler Mahallesi'ndeki oto elektrik dükkanında meydana geldi.</p>
      <p>İşyeri sahibi Muzaffer Şakir ve işçilerin çalıştığı sırada içeriye giren kimliği belirsiz kişi, 16 SIM 56 plakalı motosikleti çalıştırıp hızla ayrıldı.</p>
      <figure>
        <img src="https://www.olay.com.tr/d/other/81d19edeb0ebfa4312a08359c58245d1.jpg"/>
      </figure>
      <p>Bir süre sonra motosikletinin yerinde olmadığını fark eden işyeri sahibi Muzaffer Şakir, güvenlik kamerasına baktığında bir kişinin, çalıştırdığı motosikletiyle kaçtığını görünce durumu polise bildirdi.</p>
      <p>Olay yerine gelen polis ekipleri, incelemelerde bulundu. Güvenlik kameralarını inceleyen polis ekipleri, kimliği belirsiz hırsızı yakalamak için çalışma başlattı.</p>
    </article>
  </body>
</html>