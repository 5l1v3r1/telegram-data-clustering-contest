<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/informator-po-spravi-trampa-gotoviy-vistupiti-pered-kongresom-328376_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T10:31:00+00:00"/>
    <meta property="og:title" content="Інформатор у справі Трампа готовий виступити перед Конгресом"/>
    <meta property="og:description" content="Інформатор буде відповідати на питання безпосередньо від республіканських членів Палати представників в письмовій формі, під присягою і покаранням за лжесвідчення."/>
  </head>
  <body>
    <article>
      <h1>Інформатор у справі Трампа готовий виступити перед Конгресом</h1>
      <h2>Інформатор буде відповідати на питання безпосередньо від республіканських членів Палати представників в письмовій формі, під присягою і покаранням за лжесвідчення".</h2>
      <address>
        <time datetime="2019-11-04T10:31:00+00:00">04 Nov 2019, 10:31</time>
      </address>
      <p>Анонімний "високопоставлений чиновник адміністрації Трампа", <b><a href="https://dt.ua/WORLD/informator-nikoli-ne-pracyuvav-na-politikiv-u-ssha-abc-325903_.html">який подав скаргу в Конгрес США на президента Сполучених Штатів</a></b> через розмову з українським президентом Володимиром Зеленським, хоче відповісти на письмові запитання республіканців з Палати представників, повідомляє <a href="https://apnews.com/19a3091850b546e9af821a5a4d9c1701">AP</a>.</p>
      <p>Дана пропозиція була зроблена в минулі вихідні Девіну Нуньєсу, головному республіканцеві в комітеті з розвідки. Повідомлення інформатора було спрямовано частково на те, щоб заспокоїти Трампа і республіканців, які вимагають розкриття особистості викривача.</p>
      <p>"Бути інформатором - це не партійна робота, і імпічмент не є метою. Це не наша роль", - заявив адвокат викривача Марк Заїд.</p>
      <p>За словами Заїд, їх сторона забезпечить своєчасні відповіді.</p>
      <p>Адвокат інформатора також сказав, що викривач буде відповідати на питання безпосередньо від республіканських членів Палати представників в письмовій формі, під присягою і покаранням за лжесвідчення". Без відповіді залишаються питання, що стосуються особистості викривача.</p>
      <p>Напередодні Трамп активізував атаки на інформатора, вимагаючи розкриття його особистості.</p>
      <p> </p>
      <figure>
        <iframe data-src="https://twitter.com/realDonaldTrump/status/1191000516580519937?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Розкрийте викривача і покінчіть з містифікацією імпічменту!" - заявив він у Twitter.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>