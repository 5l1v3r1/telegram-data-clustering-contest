<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/eventi/caspar-campania-poetry-avellino-concorso-godot-art-bistrot.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-04T10:14:00+00:00"/>
    <meta property="og:title" content="La Caspar - Campania poetry fa tappa ad Avellino, il concorso al Godot Art Bistrot"/>
    <meta property="og:description" content="Per il terzo anno consecutivo Caspar - Campania Slam Poetry sarà ospitata dal Godot Art Bistrot per la prima data del girone &quot;Avellino&quot; del Campionato Regionale LIPS!"/>
  </head>
  <body>
    <article>
      <h1>La Caspar - Campania poetry fa tappa ad Avellino, il concorso al Godot Art Bistrot</h1>
      <address><time datetime="2019-11-04T10:14:00+00:00">04 Nov 2019, 10:14</time> by <a rel="author">Redazione</a></address>
      <ul>
        <li><b>Quando</b> <br/>Dal 08/11/2019 al 08/11/2019</li>
      </ul>
      <p>Per il terzo anno consecutivo Caspar - Campania Slam Poetry sarà ospitata dal Godot Art Bistrot per la prima data del girone "Avellino" del Campionato Regionale LIPS!</p>
      <p>Affilate le penne per conquistare il pubblico più esigente di tutta la Campania!</p>
      <p>REGOLAMENTO</p>
      <p>I Partecipanti:</p>
      <p>– Ogni poeta deve presentare testi scritti di proprio pugno;</p>
      <p>– I poeti devono partecipare con almeno tre testi e disporne di altri in caso di eventuale spareggio;</p>
      <p>– Non è ammesso l’impiego di basi musicali preregistrate, strumenti musicali, costumi o oggetti di scena;</p>
      <p>– I testi possono trattare qualsiasi soggetto e comporsi in qualsiasi stile;</p>
      <p>– Ogni testo può essere performato una sola volta durante lo Slam.</p>
      <p>La Giuria:</p>
      <p>– La giuria di gara, rigorosamente popolare e costituita da 5 persone, verrà scelta casualmente all’interno del pubblico presente;</p>
      <p>– È incompatibile con lo spirito dello Slam qualsiasi giuria “tecnica” di addetti ai lavori;</p>
      <p>– È incompatibile con lo spirito dello Slam qualsiasi giuria composta da familiari o amici dei poeti in gara;</p>
      <p>– La giuria è tenuta a considerare e condensare nel suo voto sia la qualità del testo che gli aspetti performativi di messa in voce del testo;</p>
      <p>– Il voto della giuria è insindacabile;</p>
      <p>– Alla fine di ogni singola performance, i giurati potranno esprimere il proprio voto da un minimo di 1 ad un massimo di 10 punti (si possono usare i decimali)</p>
      <p>– I componenti della giuria cambieranno per ogni round, per garantire l’eterogeneità e l’imparzialità dei giudizi.</p>
      <p>Il Pubblico:</p>
      <p>– Durante la dizione del testo, a meno che non sia richiesta una partecipazione attiva da parte del poeta in gara, il pubblico non può essere volontariamente fonte di disturbo;</p>
      <p>– Spetterà al pubblico influenzare i giudici di gara e il punteggio da loro espresso.</p>
      <p>Punteggio:</p>
      <p>– I punteggi a disposizione della giuria popolare sono: da 1 a 10 (si possono usare decimali);</p>
      <p>– Dei cinque voti espressi dalla giuria, il più alto e il più basso verranno eliminati mentre i tre rimanenti verranno sommati e costituiranno il punteggio attribuito al componimento.</p>
      <p>Gestione della Gara e Spareggi:</p>
      <p>La gara vedrà i poeti declamare in tre turni a sorteggio i propri componimenti e, solo alla fine, premiare il vincitore. Per stilare la classifica, si sommeranno i punteggi dei tre turni.</p>
      <p>Nell’eventualità si verifichino uno o più spareggi i concorrenti devono avere testi di riserva. Il voto che decreta il vincitore dello spareggio verrà assegnato dalla giuria. Nel turno di spareggio i voti presi in considerazione saranno tutti e 5.</p>
      <p>Limiti di tempo:</p>
      <p>– Ogni poeta potrà declamare per ogni turno per una durata non superiore ai 3 minuti in cui il concorrente potrà performare uno o più testi;</p>
      <p>– Allo scadere dei 3 minuti saranno concessi 10 secondi di tolleranza;</p>
      <p>– Allo scadere dei 10 secondi di tolleranza, scatterà una penalità di 0,5 punti ogni 10 secondi in più sulla durata totale (esempi: entro 3:10 =&gt; no penalità; 3:12 =&gt; 0,5 punti di penalità; 3:46 =&gt; 1,5 punti di penalità);</p>
      <p>– Il tempo dei 3 minuti sarà calcolato dal momento in cui il poeta comunicherà l'intenzione al notaio citando la parola “SLAM”;</p>
      <p>– Al poeta sono disponibili al massimo 30 secondi per l’introduzione alla poesia, scaduti i quali, il notaio inizierà a conteggiare i 3 minuti concessi per la performance reale;</p>
      <p>– Dopo quattro minuti dall’inizio della declamazione l’EmCee, se lo ritiene opportuno, può interrompere il poeta anche se non ha ultimato il testo.</p>
      <p>EmCee:</p>
      <p>L’ EmCee (maestro di cerimonia) guida il contest nelle varie fasi, spiega il regolamento e comunica al pubblico i voti della giuria solo quando tutti i giurati hanno votato e alzato le lavagnette o i fogli di voto a loro disposizione.</p>
      <p>L'EmCee della serata sarà Stella Iasiello</p>
      <p>ApPoetando Godot - Slammer Poetry Fest è valevole per il campionato regionale campano LIPS: i primi due classificati accederanno alle fasi finali.</p>
      <p>Come iscriversi?</p>
      <p>Per iscriversi è necessario inviare nome, cognome (anche con utilizzo di eventuale pseudonimo) e recapito telefonico a casparcampania@gmail.com</p>
      <p>Dove e quando si terrà il Contest?</p>
      <p>Godot Art Bistrot</p>
      <p>Via Mazas, 13/15</p>
      <p>Avellino</p>
      <p>08/11/2019</p>
      <p>ore 22.00</p>
      <p>La Caspar - Campania Slam Poetry si riserva di poter effettuare foto, video e dirette streaming da poter pubblicare sulla propria pagina a scopo pubblicitario e divulgativo</p>
    </article>
  </body>
</html>