<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infoindustria.com.ua/basf-vivodit-na-rinok-pershij-sdhi-fungiczid-na-zernovi-kulturi-priaksor-za-dostupnoyu-czinoyu/"/>
    <meta property="og:site_name" content="Инфоиндустрия"/>
    <meta property="article:published_time" content="2019-11-04T10:50:00+00:00"/>
    <meta property="og:title" content="BASF виводить на ринок перший SDHI-фунгіцид на зернові культури Пріаксор™ за доступною ціною "/>
    <meta property="og:description" content="Сьогодні, 04 – листопада 2019, BASF випускає на ринок новий двокомпонентний фунгіцид для зернових Пріаксор™. Завдяки потужній комбінації стробілуріну пірак"/>
  </head>
  <body>
    <article>
      <h1>BASF виводить на ринок перший SDHI-фунгіцид на зернові культури Пріаксор™ за доступною ціною </h1>
      <address>
        <time datetime="2019-11-04T10:50:00+00:00">04 Nov 2019, 10:50</time>
      </address>
      <figure>
        <img src="https://infoindustria.com.ua/wp-content/uploads/2019/11/Priaksor-Infografika-e1572857322480.jpg"/>
      </figure>
      <p>
        <b>Сьогодні, 04 – листопада 2019, BASF випускає на ринок новий двокомпонентний фунгіцид для зернових Пріаксор™. Завдяки потужній комбінації стробілуріну піраклостробіну з однією із найкращих діючих речовин класу карбоксамідів на зернових Ксеміум®, препарат ефективно контролює основні хвороби пшениці (септоріоз і піренофороз) та ячменю (сітчаста плямистіть і ринхоспоріоз).</b>
      </p>
      <p>До цього часу фунгіциди класу карбоксамідів на ринку України були переважно вартісними та преміальними продуктами, які не кожному агровиробнику по кишені. BASF стала першою компанією на ринку ЗЗР, яка пропонує SDHI-продукт за доступною ціною.</p>
      <p>«Пріаксор™, на відміну від більшості інноваційних продуктів, що тільки виходять на ринок, не коштуватиме захмарних грошей. Препарат зможуть дозволити собі як великі агрохолдинги, так і підприємства малого бізнесу», —коментує Андрій Касьян, керівник департаменту Agricultural Solutions BASF в Україні, Молдові та країнах Кавказу. — «Унікальна формуляція дозволяє отримати максимальний результат за мінімальних витрат».</p>
      <p>До складу препарату входять дві діючі речовини різного способу дії: Ксеміум® (флуксапіроксад) — унікальна інноваційна розробка компанії BASF, та піраклостробін. Перша характеризується системною дією, має відмінні лікувальні властивості, здатна проникати всередину рослини та нейтралізувати патоген; друга має контактну дію, чудово утримується на листовій поверхні та захищає рослину профілактично. Крім того, завдяки наявності молекули Ксеміум® у складі препарату, Пріаксор™ забезпечує фізіологічний AgCelence®-ефект: сприяє збільшенню маси тисячі зерен, подовжує вегетаційний період культури та підвищує стійкість рослини до стресових умов.</p>
      <p>Серед інших переваг Пріаксор™ можна виділити ще й можливість використання зменшеної кількості робочого розчину (від 100 л/га) за збереження високої ефективності препарату. Адже інноваційна формуляція продукту забезпечує фіксацію краплі на рослині, відмінне її розтікання та утримання на листовій поверхні. Це зменшує потребу аграрія у великих об’ємах води, що дозволяє економити час та ресурси.</p>
      <p>Також новий препарат має ефективну дію проти складноконтрольованих хвороб на зернових культурах. Серед них — одна з найбільш недооцінених проблем сучасного агровиробництва — піренофороз, або жовта плямистість на пшениці. На перших етапах розвитку ця хвороба дуже схожа на септоріоз, тому неправильна її ідентифікація та неефективний контроль можуть призвести до повної втрати врожаю. Комбінація двох діючих речовин та сучасна формуляція Пріаксор™ забезпечують ефективний профілактичний контроль піренофорозу.</p>
      <p>Пріаксор™ найкраще підходить для першого та другого фунгіцидного обробітку: від фази кущення до прапорцевого листка. Ураження пшениці чи ячменю хворобами на цих етапах розвитку культури може в результаті призвести до різкого зменшення кількості колосків у колосі та маси тисячі зернин, а відтак, — до недобору врожаю.</p>
      <p>Препарат буде доступний на ринку вже з 2020 року, тому у аграріїв є можливість перевірити його ефективність на власному полі. Крім того, протягом сезону наочна демонстрація дослідів з використанням системи захисту зернових культур BASF буде доступна в агро- та демоцентрах компанії.</p>
      <p>Інфоіндустрія за матеріалами прес-служби компанії BASF</p>
    </article>
  </body>
</html>