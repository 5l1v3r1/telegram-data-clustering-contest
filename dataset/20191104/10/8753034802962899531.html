<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/okonomi/i/OpXaQq/ryanairs-resultat-flater-ut"/>
    <meta property="og:site_name" content="Aftenbladet"/>
    <meta property="article:published_time" content="2019-11-04T10:28:53+00:00"/>
    <meta property="og:title" content="Ryanairs resultat flater ut"/>
    <meta property="og:description" content="Billigere flybilletter, svekket etterspørsel i Storbritannia, sterk konkurranse i Europa og dyrere drivstoff bidrar til at Ryanairs resultat flater ut."/>
  </head>
  <body>
    <article>
      <h1>Ryanairs resultat flater ut</h1>
      <h2>Billigere flybilletter, svekket etterspørsel i Storbritannia, sterk konkurranse i Europa og dyrere drivstoff bidrar til at Ryanairs resultat flater ut.</h2>
      <address><time datetime="2019-11-04T10:28:53+00:00">04 Nov 2019, 10:28</time> by <a rel="author">NTB-AFP</a></address>
      <p>Resultatet etter skatt var uendret på 1,15 milliarder euro, om lag 11,7 milliarder kroner, i halvårsperioden fra mars til september, sammenlignet med tilsvarende seksmånedersperiode i fjor.</p>
      <p>Prisen på flybilletter falt i gjennomsnitt med 5 prosent «som følge av svekket etterspørsel fra forbrukerne i Storbritannia, og overkapasitet i Tyskland og Østerrike», heter det i resultatet som ble lagt fram mandag.</p>
      <p>Omsetningen steg likevel 11 prosent til 5,39 milliarder euro. Drivstoffkostnadene steg 22 prosent til 1,59 milliarder euro. Lønnskostnader bidro også til at resultatet flatet ut.</p>
      <p>Ryanair ser for seg en noe bedret situasjon gjennom vinteren, sammenlignet med fjorårets vintersesong, men peker på markedsusikkerhet knyttet til brexit.</p>
    </article>
  </body>
</html>