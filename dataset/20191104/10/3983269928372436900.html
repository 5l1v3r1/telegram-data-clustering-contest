<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/els-telenoticies-el-30-minuts-i-el-preguntes-frequents-els-mes-vistos-del-cap-de-setmana/nota-de-premsa/2960671/"/>
    <meta property="og:site_name" content="CCMA"/>
    <meta property="article:published_time" content="2019-11-04T10:19:49+00:00"/>
    <meta property="og:title" content="Els telenotícies , el &quot;30 minuts&quot; i el &quot;Preguntes freqüents&quot;, els més vistos del cap de setmana"/>
    <meta property="og:description" content="TV3 va liderar l'audiència de dissabte, amb una quota del 13,9%. Els programes més vistos del cap de setmana van ser els telenotícies, el &quot;Preguntes freqüents&quot; i el &quot;30 minuts&quot;"/>
  </head>
  <body>
    <article>
      <h1>Els telenotícies , el "30 minuts" i el "Preguntes freqüents", els més vistos del cap de setmana</h1>
      <h2>TV3 va liderar l'audiència de dissabte, amb una quota del 13,9%. Els programes més vistos del cap de setmana van ser els telenotícies, el "Preguntes freqüents" i el "30 minuts"</h2>
      <address><time datetime="2019-11-04T10:19:49+00:00">04 Nov 2019, 10:19</time> by <a rel="author">CCMA</a></address>
      <p>Dissabte, TV3 va tornar a ser la cadena més vista a Catalunya, amb una quota del 13,9%. Els tres espais més vistos del rànquing van ser de la cadena, amb el <a href="https://www.ccma.cat/tv3/telenoticies/tn-cap-de-setmana/">"TN cap de setmana vespre</a>", que condueixen Ramon Pellicer i Cristina Riba, en primer lloc, amb 447.000 espectadors i un 22,6% de quota.</p>
      <p>El segon lloc va ser per a l'edició del migdia, amb una quota del 27,3% i 391.000 espectadors. I el va seguir el <a href="https://www.ccma.cat/tv3/preguntes-frequents/">"Preguntes freqüents"</a>, amb Cristina Puig, que van veure 337.000 espectadors, i un 20,1% de quota.</p>
      <p>
        <b>Els telenotícies i el "30 minuts", els més vistos de diumenge</b>
      </p>
      <p>Els tres programes més vistos de diumenge van ser de TV3, amb l'edició del vespre del telenotícies, en primer lloc, amb una quota del 25,6% i 670.000 espectadors. El segon lloc va ser per al <a href="https://www.ccma.cat/tv3/30-minuts/">"30 minuts"</a> titulat "Matar el monstre", amb 369.000 espectadors i un 14,3% de quota.</p>
      <p>I l'edició del migdia va ocupar el tercer lloc, amb 365.000 espectadors i un 22,4% de quota.</p>
      <p>
        <i>(Font: Kantar, ind. 4 i +)</i>
      </p>
      <p>
        <a href="http://www.tv3.cat/">tv3.cat</a>
      </p>
      <p>#audiènciesTV3</p>
    </article>
  </body>
</html>