<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/kiyan-poperedzhayut-pro-silniy-viter-ta-prosyat-ne-parkuvatis-pid-derevami-328373_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T10:08:00+00:00"/>
    <meta property="og:title" content="Киян попереджають про сильний вітер та просять не паркуватись під деревами"/>
    <meta property="og:description" content="А от в Карпатах можливі сильні дощі.  "/>
  </head>
  <body>
    <article>
      <h1>Киян попереджають про сильний вітер та просять не паркуватись під деревами</h1>
      <h2>А от в Карпатах можливі сильні дощі.  </h2>
      <address>
        <time datetime="2019-11-04T10:08:00+00:00">04 Nov 2019, 10:08</time>
      </address>
      <p>Погіршення погодних умов та посилення вітру очікують у Києві сьогодні, 4 листопада. Як повідомило управління з питань цивільного захисту КМДА з посиланням на дані Українського гідрометцентру, у столиці очікуються пориви вітру 15-20 м/с. що відповідає жовтому рівню небезпеки.</p>
      <p>В КМДА закликали мешканців міста бути обережними, щільно закрити усі вікна будинків, прибрати з балконів і лоджій предмети, які можуть випасти назовні, триматися подалі від рекламних щитів, ліній електропередачі, дерев, уникати перебування поблизу великих дерев, особливо тополь, а також не паркувати поруч із ними автотранспорт.</p>
      <p>Також про ускладнення погодних умов попередили в ДСНС України. Сильні пориви вітру можливі по всій країні, а вдень на Закарпатті та в Карпатах очікується значний дощ.</p>
      <p>Зазначимо, що на вихідних холодне повітря почало  відступати з України на схід, а з південного заходу Європи перемістилася велика тепла повітряна маса.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>