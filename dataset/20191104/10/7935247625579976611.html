<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/meteoroloji-genel-mudurunden-endiselendiren-aciklama-214070h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T10:53:20+00:00"/>
    <meta property="og:title" content="Meteoroloji Genel Müdürü'nden endişelendiren açıklama"/>
    <meta property="og:description" content="Meteoroloji Genel Müdürü Coşkun, küresel ısınma nedeniyle iklim dengelerinin altüst olduğunu belirterek, &quot;Bu yıl çok fazla yağışlı bir kış beklemiyoruz&quot; dedi."/>
  </head>
  <body>
    <article>
      <h1>Meteoroloji Genel Müdürü'nden endişelendiren açıklama</h1>
      <h2>Meteoroloji Genel Müdürü Coşkun, küresel ısınma nedeniyle iklim dengelerinin altüst olduğunu belirterek, "Bu yıl çok fazla yağışlı bir kış beklemiyoruz" dedi.</h2>
      <address>
        <time datetime="2019-11-04T10:53:20+00:00">04 Nov 2019, 10:53</time>
      </address>
      <p>Meteoroloji Genel Müdürlüğü'nün ev sahipliğindeki 'Küresel Ani Taşkın Erken Uyarı Sistemi (FFGS) Çalıştayı', Antalya'nın turizm bölgesi Belek'te bulunan otelde başladı.</p>
      <p>Kış aylarının çok yağışlı geçmesi beklenmiyor.</p>
      <p>Antalya'da Meteoroloji Genel Müdürlüğü'nün ev sahipliğindeki 'Küresel Ani Taşkın Erken Uyarı Sistemi (FFGS) Çalıştayı'nda konuşan Meteoroloji Genel Müdürü Coşkun, iklim dengelerinin altüst olduğunu söyledi. Mevsimlerin kaydığını belirten Coşkun, "Bunu yaşantımızın her noktasında görüyoruz. Antalya'da da bunu çok yaşadık. Deniz hortumları, kara hortumları, taşkınlar gibi olaylar devam edecek" diye konuştu.</p>
      <p>
        <b>'ANTALYA ANİ HAVA DEĞİŞİKLİKLERİNİN YAŞANDIĞI ŞEHİR'</b>
      </p>
      <p>Yaklaşık 3 ay önce Dünya Meteoroloji Örgütü'nün Yürütme Kurulu üyeliğine seçildiğini belirten Coşkun, "Türk Meteoroloji Servisi, Meteoroloji Genel Müdürlüğü, dünyadaki iklim, çevre ve meteoroloji alanlarında söz sahibi. Böyle olunca ilk toplantımızı da Antalya'da yaptık; çünkü Antalya ani hava değişikliklerinin yaşandığı bir şehir. Birçok taşkının olabileceği, hortumların olduğu ve olabileceği bir kent. Turizm kenti olduğu için de çok etkileniyor" dedi.</p>
    </article>
  </body>
</html>