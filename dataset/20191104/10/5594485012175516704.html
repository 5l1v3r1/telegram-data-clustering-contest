<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/analizi-i-komentari/kharizanov-obyasni-na-kakvo-se-dlzhi-fenoment-vsichki-sreshchu-gerb-v-sofiya_news707204.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T10:38:00+00:00"/>
    <meta property="og:title" content="Харизанов обясни на какво се дължи феноменът &quot;всички срещу ГЕРБ&quot; в София"/>
    <meta property="og:description" content="Аз много се радвах на нулата на БСП през 2015 година, коментира политическият анализатор"/>
  </head>
  <body>
    <article>
      <h1>Харизанов обясни на какво се дължи феноменът "всички срещу ГЕРБ" в София</h1>
      <h2>Аз много се радвах на нулата на БСП през 2015 година, коментира политическият анализатор</h2>
      <address>
        <time datetime="2019-11-04T10:38:00+00:00">04 Nov 2019, 10:38</time>
      </address>
      <p>https://blitz.bg/analizi-i-komentari/kharizanov-obyasni-na-kakvo-se-dlzhi-fenoment-vsichki-sreshchu-gerb-v-sofiya_news707204.html Blitz.bg</p>
      <figure>
        <img src="https://static.blitz.bg/documents/thumbnails/730/201202/20120228.plcmydlcyd.jpg"/>
        <figcaption>Георги Харизанов</figcaption>
      </figure>
      <p><b>Основните цели на ГЕРБ бяха запазване позицията на първа политическа сила и запазване на позициите в областните градове. Това каза пред <a href="https://www.focus-news.net/news/2019/11/03/2715989/mestni-izbori-2019-georgi-harizanov-politicheski-analizator-osnovnite-tseli-na-gerb-byaha-zapazvane-pozitsiyata-na-parva-politicheska-sila-i-na-pozitsiite-v-oblastnite-gradove.html">„Фокус“</a> политическият анализатор Георги Харизанов. </b><br/><br/>Той добави, че пробивите на БСП в Русе, Благоевград и Перник са свидетелство за демократичността на вота и липсата на авторитарен режим.<br/><br/>„Така функционира демокрацията и това, между другото, е чудесно. Пак казвам, аз много се радвах на нулата на БСП през 2015г., но тя беше изкривяване.<br/><br/>Тя не беше реална. Няма как втората политическа сила да няма нито един кмет на областен град. Така че в някаква степен се завръщаме към нормалността“, обясни анализаторът.<br/><br/>Георги Харизанов каза още, че загубите на изборите на дългогодишни кметове е показател за неработещи местни структури.<br/><br/>Според него феноменът „всички срещу ГЕРБ“ в София се дължи на невъзможността на десните партии да се противопоставят на досегашното управление и широката подкрепа на Мая Манолова, която се яви като „кандидат на гражданите“.<br/><br/>Харизанов допълни, че невалидните гласове от първи тур се дължи на използването на хартиени списъци и бюлетини, които са лесни за манипулиране.</p>
    </article>
  </body>
</html>