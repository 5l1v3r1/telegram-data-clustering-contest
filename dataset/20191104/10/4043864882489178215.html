<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230916/"/>
    <meta property="og:site_name" content="Українська правда"/>
    <meta property="article:published_time" content="2019-11-04T10:47:14+00:00"/>
    <meta property="og:title" content="РосЗМІ: У &quot;ДНР&quot; дали сигнал готовності до розведення в Петрівському"/>
    <meta property="og:description" content="Російські медіа поширили інформацію, що представники так званої “ДНР” нібито подали сигнал про готовність до розведення сил і засобів у селища Петрівське. Українська сторона СЦКК заявляла, що розведення неможливе: 7 діб “тиші” не спостерігалося."/>
  </head>
  <body>
    <article>
      <h1>РосЗМІ: У "ДНР" дали сигнал готовності до розведення в Петрівському</h1>
      <address>
        <time datetime="2019-11-04T10:47:14+00:00">04 Nov 2019, 10:47</time>
      </address>
      <p>Російські медіа поширили інформацію, що представники так званої "ДНР" нібито подали сигнал про готовність до розведення сил і засобів у селища Петрівське.</p>
      <p><b>Джерело: </b><a href="https://twitter.com/rianru/status/1191297315019116544?fbclid=IwAR23MWs93Y0CT1e5iBfRc4HsD9-iDgWTjxs9h34MSEJAdr4LC8ZH3GZdm7o">РИА Новости</a>, <a href="https://tass.ru/mezhdunarodnaya-panorama/7077241">ТАСС</a> із посиланням на "представництво республіки" у Спільному центрі з контролю й координації режиму припинення вогню на Донбасі.</p>
      <p><b>Дослівно</b> з Telegram-каналу представництва: "О 13:00 (12:00 за Києвом – ред,) народна міліція ДНР запустила сигнальну ракету білого кольору на знак готовності приступити до поновленого розведення на ділянці в районі населеного пункту Петрівське".</p>
      <p><b>Деталі:</b> <a href="https://www.pravda.com.ua/news/2019/11/4/7230896/">Українська сторона</a> СЦКК раніше заявила, що окупаційна влада ОРДЛО збирається запустити білу ракету, що сигналізує про початок розведення сил і засобів, хоча <b>розведення неможливе</b>: 7 діб "тиші" не спостерігалося.</p>
      <p>Представник т.зв. "ЛНР" у політичній підгрупі контактної групи <b>Родіон Мірошник</b> <a href="https://tass.ru/mezhdunarodnaya-panorama/7077273">заявив</a>: "7 днів "тиші" для Петрвського – абсолютний фейк! У 2016 році у Києва не виникло жодних проблем із відведенням сил і засобів на ділянці "Петрівське". І норма про 7 днів тиші була тоді виконана. Зараз ні в Золотому, ні в Петрівському вона не застосовується, і про це домовлялися сторони в Мінську 1 жовтня 2019 року".</p>
      <p>Мірошник заявив, що домовленості щодо Петрівського стосувалися 4 листопада.</p>
      <p>Т.зв. "міністр закордонних справ ДНР" Наталія Никонорова також заявляла, що відведення сил і засобів сторін конфлікту в районі села Петрівське на Донбасі розпочнеться 4 листопада.</p>
      <p>
        <b>Передісторія: </b>
      </p>
      <ul>
        <li>31 жовтня президент Володимир<a href="https://www.pravda.com.ua/news/2019/10/31/7230585/"> Зеленський</a> заявив, що розведення у Петрівському розпочнеться 4 листопада, за умови дотримання семиденного режиму тиші.</li>
        <li>1 листопада пресцентр ООС повідомив, що у районі населеного пункту Золоте-4 Луганської області <a href="https://www.pravda.com.ua/news/2019/11/1/7230762/">завершилось </a>дзеркальне розведення сил та засобів.</li>
      </ul>
      <p>
        <b>
          <i>Знати більше: <a href="https://www.pravda.com.ua/articles/2019/10/9/7228491/">Піти чи залишитись. Чи допоможе розведення військ закінчити війну на Донбасі</a></i>
        </b>
      </p>
      <p>
        <b>
          <i>
            <a href="https://www.eurointegration.com.ua/articles/2019/09/19/7100928/">Українізація Штайнмаєра: як зробити ідею Кремля безпечною для України</a>
          </i>
        </b>
      </p>
      <related>
        <a href="https://www.pravda.com.ua/news/2019/11/4/7230896/"/>
        <a href="https://www.pravda.com.ua/news/2019/11/2/7230808/"/>
        <a href="https://www.pravda.com.ua/news/2019/11/2/7230791/"/>
      </related>
    </article>
  </body>
</html>