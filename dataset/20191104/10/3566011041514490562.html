<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544581.html/%D9%82%D8%AA%D9%84-%D9%85%D8%B4%DA%A9%D9%88%DA%A9-%D8%AF%D9%88%D8%B3%D8%AA-%D8%B5%D9%85%DB%8C%D9%85%DB%8C-%D8%AA%D8%B1%D8%A7%D9%85%D9%BE-%D8%AF%D8%B1-%D8%B2%D9%86%D8%AF%D8%A7%D9%86-%D8%A2%D9%85%D8%B1%DB%8C%DA%A9%D8%A7--%D9%BE%D8%B2%D8%B4%DA%A9-%D9%82%D8%A7%D9%86%D9%88%D9%86%DB%8C-%D8%A2%D9%85%D8%B1%DB%8C%DA%A9%D8%A7--%D8%AC%D9%81%D8%B1%DB%8C-%D8%A2%D9%BE%D8%B3%D8%AA%DB%8C%D9%86-%D8%A8%D9%87-%D9%82%D8%AA%D9%84-%D8%B1%D8%B3%DB%8C%D8%AF%D9%87-%D8%A7%D8%B3%D8%AA--%D8%AA%D8%B1%D8%A7%D9%85%D9%BE--%DA%A9%D9%84%DB%8C%D9%86%D8%AA%D9%88%D9%86-%D9%88-%D8%AE%D8%A7%D9%86%D9%88%D8%A7%D8%AF%D9%87-%D8%B3%D9%84%D8%B7%D9%86%D8%AA%DB%8C-%D8%A7%D9%86%DA%AF%D9%84%D8%B3%D8%AA%D8%A7%D9%86-%D9%85%D8%B4%DA%A9%D9%88%DA%A9-%D8%A8%D9%87-%D8%B5%D8%AF%D9%88%D8%B1-%D9%81%D8%B1%D9%85%D8%A7%D9%86-%D9%82%D8%AA%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T10:44:00+00:00"/>
    <meta property="og:title" content="قتل مشکوک دوست صمیمی ترامپ در زندان آمریکا/ پزشک قانونی آمریکا: جفری آپستین به قتل رسیده است/ ترامپ، کلینتون و خانواده سلطنتی انگلستان مشکوک به صدور فرمان قتل"/>
    <meta property="og:description" content="از اوایل تابستان سال جاری که پرونده فساد اخلاقی جفری آپستین رفیق صمیمی دونالد ترامپ و میلیاردر معروف آمریکایی به دادگاه فدرال آمریکا کشیده شده بود، اخبار این دادگاه سوژه داغ رسانه‌ها شده بود چرا که ردپای عده زیادی از سیاسیون آمریکا و انگلیس در این پرونده نیز وجود داشت."/>
  </head>
  <body>
    <article>
      <h1>قتل مشکوک دوست صمیمی ترامپ در زندان آمریکا/ پزشک قانونی آمریکا: جفری آپستین به قتل رسیده است/ ترامپ، کلینتون و خانواده سلطنتی انگلستان مشکوک به صدور فرمان قتل</h1>
      <h2>دانا گزارش می‌دهد:</h2>
      <address>
        <time datetime="2019-11-04T10:44:00+00:00">04 Nov 2019, 10:44</time>
      </address>
      <p>از اوایل تابستان سال جاری که پرونده فساد اخلاقی جفری آپستین رفیق صمیمی دونالد ترامپ و میلیاردر معروف آمریکایی به دادگاه فدرال آمریکا کشیده شده بود، اخبار این دادگاه سوژه داغ رسانه‌ها شده بود چرا که ردپای عده زیادی از سیاسیون آمریکا و انگلیس در این پرونده نیز وجود داشت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ دادگاه این پرونده با مرگ مشکوک آپستین در زندان با شمار زیادی از ابهامات و معاماها بی نتیجه ماند و اجازه نداد جزئیاتی از ردپای عوامل سیاسی آمریکا و انگلیس فاش شود. بنابر گزارش رسمی دولت فدرال آمریکا جفری آپستین در زندان اقدام به خودکشی کرده است.</p>
      <p>جفری آپستین در سن 66 سالگی در تاریخ 19 مرداد 98 در زندانی در نیویورک به طرز مشکوکی به کام مرگ فرو رفت، وی از دوستان قدیمی دانلد ترامپ رئیس جمهور آمریکا، بیل کلینتون رئیس جمهور اسبق آمریکا و شاهزاده چارلز انگلستان بود که به کودک آزاری و سواستفاده جنسی از دختران زیرسن قانونی متهم شده بود.</p>
      <p>بسیاری از رسانه‌ها تصاویری از حضور دانلد ترامپ، بیل کلینتون و شاهزاده چارلز در پارتی‌های جفری آپستین در جزیره شخصی وی واقع در جزایر ویرجین آمریکا به همراه دختران جوان زیرسن قانونی منتشر کردند که جنجال‌های رسانه‌ای زیادی ایجاد کرد.</p>
      <p>در زمان بررسی پرونده آپستین در دادگاه بسیاری از قربانیان تجارت وی که به سن قانونی رسیده بودند در دادگاه حاضر شدند و حضور تعدادی از سیاستمداران و چهره های مشهور غرب در جزیره شخصی جفری آپستین را تایید کردند.</p>
      <p>مرگ جفری آپستین در زندان به حجم ابهامات و معماهای این پرونده افزود و از روز مرگ وی سه خانواده ترامپ، کلینتون و خانواده سلطنتی انگلستان مشکوک به صدور فرمان برای قتل آپستین هستند.</p>
      <p>اما دکتر مایکل بیدن که توسط برادر آپستین برای تحقیق از علت مرگ براردش به کار گرفته شده بود، پس از ماه‌ها تحقیق و بررسی و کالبدشکافی جسد جفری آپستین گزارش داد که علت مرگ آپستین خودکشی نبوده است و ردپایی از قتل در جسد وی به دست آمده است.</p>
      <p>دکتر مایکل بیدن در گفتگوی خود با شبکه تلویزیونی فاکس نیوز گزارش داد که در کالبدشکافی آپستین آثار شکستگی در طرف حنجره آپستین و همچنین یک شکستگی در استخوان فوقانی حنجره آپستین مشاهده شد که نشان میدهد آپستین به قتل رسیده است.</p>
      <p>دکتر مایکل بیدن در ادامه گفتگوی خود با فاکس نیوز تاکید کرد که این آثار شکستگی در خودکشی های ناشی از خفگی غیرمعمولی هستند و بیانگر این است که علت مرگ وی خفگی ناشی از قتل بوده است.</p>
      <p>این پزشک کالبدشکاف که مسئول تحقیقات بر کالبدهای رئیس جمهور جان اف کندی و مارتین لوتر کینگ بوده است گفت: "در پنجاه سال سابقه کاری با مرگ ناشی از خفگی مواجه نشده بودم که شامل این شکستگی‌ها باشد.</p>
    </article>
  </body>
</html>