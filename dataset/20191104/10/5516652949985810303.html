<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425086/biwmatiko-seminario-gia-ekpaideytikoys-prosxolikhs-agwghs-me-titlo-to-sxoleio-poy-mas-xwraei"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T10:45:01+00:00"/>
    <meta property="og:title" content="Βιωματικό σεμινάριο για εκπαιδευτικούς προσχολικής αγωγής με τίτλο “Το σχολείο που μας χωράει”"/>
    <meta property="og:description" content="Το Κέντρο Πρόληψης «Δίοδος», στο πλαίσια των δράσεών του στη σχολική κοινότητα, πραγματοποιεί βιωματικό σεμινάριο 12 συναντήσεων που απευθύνεται σε εκπαιδευτικούς προσχολικής αγωγής, Α΄βάθμιας και Β΄βάθμιας εκπαίδευσης με τίτλο: «Το σχολείο που μας χωράει»."/>
  </head>
  <body>
    <article>
      <h1>Βιωματικό σεμινάριο για εκπαιδευτικούς προσχολικής αγωγής με τίτλο “Το σχολείο που μας χωράει”</h1>
      <address>
        <time datetime="2019-11-04T10:45:01+00:00">04 Nov 2019, 10:45</time>
      </address>
      <p>
        <b>Το Κέντρο Πρόληψης «Δίοδος», στο πλαίσια των δράσεών του στη σχολική κοινότητα, πραγματοποιεί βιωματικό σεμινάριο 12 συναντήσεων που απευθύνεται σε εκπαιδευτικούς προσχολικής αγωγής, Α΄βάθμιας και Β΄βάθμιας εκπαίδευσης με τίτλο: «Το σχολείο που μας χωράει».</b>
      </p>
      <p>Στόχος του σεμιναρίου είναι η ευαισθητοποίηση και η ενδυνάμωση των εκπαιδευτικών στην πρόληψη των διακρίσεων και του αποκλεισμού με άξονα την ταυτότητα, τα χαρακτηριστικά – έκφραση φύλου και τον ερωτικό/σεξουαλικό προσανατολισμό.</p>
      <p>Στη διάρκεια του σεμιναρίου τα μέλη της ομάδας θα έχουν την ευκαιρία να εργαστούν στις εξής θεματικές ενότητες.</p>
      <p>1η θεματική ενότητα: Διαμορφώνοντας μια συστημική οπτική για την ταυτότητα.<br/>Σύνδεση ομάδας</p>
      <p>Κατανόηση της έννοιας του πολυφωνικού εαυτού</p>
      <p>Μελέτη των τριών πολιτιστικών οικοθεωριών (παραδοσιακή-μοντέρνα-μετανεωτερική συνθήκη) με στόχο την κατανόηση της αλλαγής του πολιτισμικού μοντέλου για την εφηβεία και τις αντιλήψεις για την ταυτότητα.</p>
      <p>2η θεματική ενότητα: Εφηβεία- Το βίωμα της εφηβείας. Ανάγκες που αναδύονται.</p>
      <p>3η θεματική ενότητα: Ευαισθητοποίηση σε ζητήματα που συνδέονται με τα στερεότυπα και τη διαφορετικότητα</p>
      <p>4η θεματική ενότητα: Ευαισθητοποίηση σε θέματα ταυτότητας και έκφρασης φύλου, σεξουαλικού προσανατολισμού. Εισαγωγή στη σεξουαλική αγωγή.</p>
      <p>5η θεματική ενότητα: Σύγχρονες μορφές οικογένειας. Οικογενειακές σχέσεις.</p>
      <p>6η θεματική ενότητα: Το συμπεριληπτικό σχολείο.<br/>Το σεμινάριο θα ολοκληρωθεί σε 12 συναντήσεις διάρκειας 2,5 ωρών και θα ακολουθήσει μια συνάντηση follow-up. (Ανατροφοδότηση).</p>
      <p>Οι συναντήσεις θα πραγματοποιούνται σε εβδομαδιαία βάση με πρώτη συνάντηση την Τρίτη 19 Νοεμβρίου και ώρα 17.30-20.00 στο χώρο της “ΔΙΟΔΟΥ” (Ερυθρού Σταυρού 37).<br/>Οι ημερομηνίες των υπόλοιπων συναντήσεων είναι οι εξής:</p>
      <p>26 Νοεμβρίου, 3 , 10 , 17 Δεκεμβρίου 2019 και</p>
      <p>14, 21, 28 Ιανουαρίου, 4, 11, 18, και 25 Φεβρουαρίου 2020.</p>
      <p>Για το σχεδιασμό και την υλοποίηση της πιλοτικής δράσης, με τίτλο «Το σχολείο που μας χωράει», συνεργάστηκε το Κέντρο Εκπαίδευσης και Εποπτείας ΟΚΑΝΑ με: Τη Γενική Γραμματεία Ισότητας των Φύλων,</p>
      <p>Το Πολύχρωμο σχολείο, (Εθελοντική Μη Κερδοσκοπική Συλλογικότητα Επιστημόνων), και τα Κ.Π. Ελληνικού-Αργυρούπολης, Αλίμου, Γλυφάδας (Παράρτημα Γλυφάδας) «ΚΕΠΡΑΓΕΑ», Δ. Κηφισιάς «Προνόη» - Δ. Αθηναίων «Αθηνά Υγεία» -«Παλλάς Αθηνά» και «Αθηνά Πρόμαχος», Δ. Χολαργού &amp; Αγίας Παρασκευής «Αργώ», και την Υπεύθυνη Αγωγής υγείας της Δ/νσης Π.Ε. Β΄Αθήνας.<br/>Δηλώσεις συμμετοχής μέχρι 15 Νοεμβρίου στο τηλέφωνο 2241077205 ή στο μέηλ Diod187@otenet.gr</p>
      <p>Το πρόγραμμα έχει λάβει έγκριση από το Ινστιτούτο Εκπαιδευτικής Πολιτικής.</p>
      <p>Όλα τα προγράμματα της “Διόδου” παρέχονται δωρεάν.</p>
    </article>
  </body>
</html>