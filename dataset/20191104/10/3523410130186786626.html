<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/637998/%D9%BE%D9%86%D8%AC%D9%85%DB%8C%D9%86-%D9%BE%DB%8C%D8%B1%D9%88%D8%B2%DB%8C-%D9%85%D8%AA%D9%88%D8%A7%D9%84%DB%8C-%D9%84%DB%8C%DA%A9%D8%B1%D8%B2-%D8%B4%DA%A9%D8%B3%D8%AA-%D8%B3%D9%86%DA%AF%DB%8C%D9%86-%D8%B1%D8%A7%DA%A9%D8%AA%D8%B3-%D8%AF%D8%B1-%D9%85%DB%8C%D8%A7%D9%85%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T10:53:00+00:00"/>
    <meta property="og:title" content="پنجمین پیروزی متوالی لیکرز/ شکست سنگین راکتس در میامی"/>
    <meta property="og:description" content="تیم بسکتبال لس‌آنجلس لیکرز در بازی مقابل سان آنتونیو اسپرز به پنجمین پیروزی متوالی خود در NBA رسید."/>
  </head>
  <body>
    <article>
      <h1>
        <a href="https://www.bultannews.com/fa/news/637998/%D9%BE%D9%86%D8%AC%D9%85%DB%8C%D9%86-%D9%BE%DB%8C%D8%B1%D9%88%D8%B2%DB%8C-%D9%85%D8%AA%D9%88%D8%A7%D9%84%DB%8C-%D9%84%DB%8C%DA%A9%D8%B1%D8%B2-%D8%B4%DA%A9%D8%B3%D8%AA-%D8%B3%D9%86%DA%AF%DB%8C%D9%86-%D8%B1%D8%A7%DA%A9%D8%AA%D8%B3-%D8%AF%D8%B1-%D9%85%DB%8C%D8%A7%D9%85%DB%8C">پنجمین پیروزی متوالی لیکرز/ شکست سنگین راکتس در میامی</a>
      </h1>
      <h2>تیم بسکتبال لس‌آنجلس لیکرز در بازی مقابل سان آنتونیو اسپرز به پنجمین پیروزی متوالی خود در NBA رسید.</h2>
      <address><time datetime="2019-11-04T10:53:00+00:00">04 Nov 2019, 10:53</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، تیم بسکتبال لس آنجلس لیکرز در ششمین بازی فصل 20-2019 لیگ <b>بسکتبال</b> حرفه‌ای <b>آمریکا</b> در سالن AT&amp;T شهر سان آنتونیو به مصاف اسپرز رفت و موفق به شکست این تیم شد. در این بازی لبران جیمز با ثبت 21 امتیاز، 13 پاس گل و 11 ریباند ستاره تیمش بود و آنتونی دیویس هم 25 امتیاز و 11 ریباند دیگر برای لیکرز کسب کرد. این پنجمین پیروزی لیکرز در مقابل تنها شکست این تیم در بازی نخست لیگ بود. لبران جیمز از سال 2015 در سالن AT&amp;T پیروز نشده بود.</p>
      <p>در بازی دیگری که در سالن استیپلز سنتر شهر <b>لس‌آنجلس</b> برگزار شد، تیم کلیپرز با 30 امتیاز و 6 ریباند کاوای لنارد از سد میهمان خود یوتا جز گذشت. داناوان میچل هم 36 امتیاز برای یوتا کسب کرد.</p>
      <p>تیم هیوستون راکتس اما در سالن امریکن ایرلاینز شهر میامی، متحمل شکست سنگینی مقابل میزبان خود میامی هیت شد. هیت در کوارتر نخست 46 بر 14 به پیروزی رسید و تلاش‌‌های جیمز هاردن و راسل وستبروک در ادامه برای راکتس، سودی نداشت. جیمی باتلر در این بازی 18 امتیاز، 9 پاس گل، 7 ریباند و 4 پاس گل برای میامی و جیمز هاردن 29 امتیاز برای هیوستون کسب کرد.</p>
      <p>نتایج دیدارهای صبح امروز لیگ NBA به شرح زیر است:</p>
      <p>یوتا 94 - <b>لس‌آنجلس کلیپرز 105</b><br/>شیکاگو 95 - <b>سان آنتونیو 108</b><br/>هیوستون 100 - <b>میامی 129</b><br/><b>ساکرامنتو 113 </b>- نیویورک 92<br/><b>لس‌آنجلس لیکرز 103 </b>- سان آنتونیو 96<br/><b>دالاس 131 </b>- کلیولند 111</p>
    </article>
  </body>
</html>