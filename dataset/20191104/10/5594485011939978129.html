<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/zdravko-dimitrov-ekskluzivno-pred-blits-kazakh-na-borisov-plovdiv-e-vash_news707295.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T10:33:00+00:00"/>
    <meta property="og:title" content="Здравко Димитров ексклузивно пред БЛИЦ: Казах на Борисов: Пловдив е ваш!"/>
    <meta property="og:description" content="Това е безапелационна победа, имаме избран кмет на голяма община от ГЕРБ и 6 районни кмета на ГЕРБ, категоричен е Зико"/>
  </head>
  <body>
    <article>
      <h1>Здравко Димитров ексклузивно пред БЛИЦ: Казах на Борисов: Пловдив е ваш!</h1>
      <h2>Това е безапелационна победа, имаме избран кмет на голяма община от ГЕРБ и 6 районни кмета на ГЕРБ, категоричен е Зико</h2>
      <address>
        <time datetime="2019-11-04T10:33:00+00:00">04 Nov 2019, 10:33</time>
      </address>
      <p>https://blitz.bg/politika/zdravko-dimitrov-ekskluzivno-pred-blits-kazakh-na-borisov-plovdiv-e-vash_news707295.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572856203-ziko-s-boyko.jpg"/>
      </figure>
      <p><b>Г-н Димитров, честита победа от БЛИЦ! Какво беше първото чувство, когато осъзнахте, че печелите Пловдив?</b><br/><br/>-Щастлив, почувствах се щастлив. Искам чрез вашата медия да благодаря на всички, които гласуваха за ГЕРБ.  Искам да заявя, че от днес съм кмет на всички пловдивчани без изключение. <br/><br/><b>-Какво каза вашето семейство, жена ви, децата ви, след като още в раниня следобед станаха ясни резултатите и факта, че вие поемате управлението на града на тепетата?</b><br/><br/>-О, жена ми Меги я видях чак тази сутрин в 5 часа, когато се прибрах. Иначе се чухме, честити ми победата, казахме си нормални, човешки неща. Голямата ми дъщеря Мими и малката Рая също се обадиха веднага, поздравиха ме, бяха горди и много радостни. <br/><br/><b>-Обади ли ви се снощи премиерът Борисов, какво си казахте?</b><br/><br/>-Да, разбира се, чухме се. Аз му казах: Г-н Борисов, градът е ваш, на ГЕРБ. Това е безапелационна победа, имаме избран кмет на голяма община от ГЕРБ и 6 районни кмета на ГЕРБ, това не се е случвало. Казахме си няколко изречения, като между мъже. Г-н Борисов каза, че е горд, каза ми, давай, работи, действай, винаги ще бъда до теб. И аз ще работя, ще работя така, че след 4 години и тези, които не са гласували за ГЕРБ, да го направят. <br/><br/><b>Кристина ИВАНОВА, БЛИЦ</b></p>
    </article>
  </body>
</html>