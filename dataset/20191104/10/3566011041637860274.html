<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544719.html/%D8%A8%D8%B1%DA%AF%D8%B2%D8%A7%D8%B1%DB%8C-%DB%8C%D8%A7%D8%AF%D9%88%D8%A7%D8%B1%D9%87-%DA%A9%D9%88%DA%86%DA%A9%D8%AA%D8%B1%DB%8C%D9%86-%D8%B4%D9%87%DB%8C%D8%AF-%D8%AF%D8%A7%D9%86%D8%B4-%D8%A2%D9%85%D9%88%D8%B2%DB%8C-%D8%A7%D8%B3%D8%AA%D8%A7%D9%86--%D8%A7%D8%B1%D8%AF%D9%88%DB%8C-%D8%B1%D8%A7%D9%87%DB%8C%D8%A7%D9%86-%D9%86%D9%88%D8%B1--%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%B1%D8%A7-%D8%AF%D8%B1-%D8%A8%D8%B1%D8%A7%D8%A8%D8%B1-%D8%A2%D8%B3%DB%8C%D8%A8-%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C-%D9%88%D8%A7%DA%A9%D8%B3%DB%8C%D9%86%D9%87-%D9%85%DB%8C-%DA%A9%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T10:34:00+00:00"/>
    <meta property="og:title" content="برگزاری یادواره کوچکترین شهید دانش‌آموزی استان/ اردوی راهیان نور، دانش آموزان را در برابر آسیب‌های اجتماعی واکسینه می‌کند"/>
    <meta property="og:description" content="مدیر کل آموزش و پرورش استان کرمان گفت: کوچک ترین شهید دانش آموزی استان شهید علی ذاکری از روستای بنک شهرستان  منوجان است است که در سن 12 سالگی عازم جبهه شده بود لذا بر همین اساس در 4  آذرماه  یادواره استانی این شهید به شکل نمادین در منوجان برگزار می شود."/>
  </head>
  <body>
    <article>
      <h1>برگزاری یادواره کوچکترین شهید دانش‌آموزی استان/ اردوی راهیان نور، دانش آموزان را در برابر آسیب‌های اجتماعی واکسینه می‌کند</h1>
      <h2>مدیر کل آموزش و پرورش استان کرمان:</h2>
      <address>
        <time datetime="2019-11-04T10:34:00+00:00">04 Nov 2019, 10:34</time>
      </address>
      <p>مدیر کل آموزش و پرورش استان کرمان گفت: کوچک ترین شهید دانش آموزی استان شهید علی ذاکری از روستای بنک شهرستان منوجان است است که در سن 12 سالگی عازم جبهه شده بود لذا بر همین اساس در 4 آذرماه یادواره استانی این شهید به شکل نمادین در منوجان برگزار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛  به نقل از <a href="http://www.armanekerman.ir/">راه آرمان؛</a> محمود اسکندری نسب صبح امروز همزمان با روز 13 آبان در دیدار با نماینده ولی فقیه در استان کرمان اظهار کرد: در راستای اهداف نظام مقدس نظام جمهوری اسلامی و گام دوم انقلاب برنامه های زیادی در دستور کار آموزش و پرورش استان کرمان قرار گرفت.</p>
      <p>مدیر کل آموزش و پرورش استان کرمان ادامه داد: مهم ترین برنامه ای که بیشترین استفاده را می توان در زمینه مباحث تربیتی و آموزشی انجام داد اعزام دانش آموزان به اردوی راهیان نور است که تا امروزخروجی بسیار خوبی داشته است.</p>
      <p>اسکندری نسب با بیان اینکه اردوی راهیان نور دانش آموزان را در برابر آسیب های اجتماعی واکسینه می کند، خاطر نشان کرد: در مقطعی حدود 25 هزار نفر دانش آموز به مناطق جنگی اعزام می شد ولی متاسفانه  با توجه به کاهش اعتبارات و اثر تحریم ها بر بودجه ها این حجم تقلیل پیدا کرد و امسال حدود 8 هزار نفر را می توان با این بودجه و امکانات به راهیان نور اعزام کرد.</p>
      <p>وی افزود: مجموعه سپاه پاسداران استان نهایت همکاری را در حوزه اردوی راهیان نور با ما داشتند و بخشی از بار آموزش و پرورش بر دوش آن هاست و تمام امکانات سپاه ثارالله  را در اختیار اموزش و پرورش قرار می دهند.</p>
      <p>مدیر کل آموزش و پرورش استان کرمان برگزاری یادوراه شهدا در مدارس را از دیگر برنامه های خود برشمرد و گفت: برگزاری یادواره شهدا که حاوی درس های ارزشی و محتوایی خوبی است در مدارس استان برگزار می شود که شروع آن در ناحیه یک کرمان کلید خورد.</p>
      <p>اسکندری نسب بیان کرد: کوچک ترین شهید دانش آموزی استان شهید علی ذاکری از روستای بنک شهرستان منوجان است است که در سن 12 سالگی عازم جبهه شده بود لذا بر همین اساس در 4 آذرماه  یادواره استانی این شهید به شکل نمادین در منوجان برگزار می شود.</p>
      <p>انتهای پیام/</p>
    </article>
  </body>
</html>