<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/asiya/20191104-hazo-ya-turnuke-birnin-delhi-na-india"/>
    <meta property="og:site_name" content="RFI"/>
    <meta property="article:published_time" content="2019-11-04T10:55:12+00:00"/>
    <meta property="og:title" content="Hazo ya turnuke birnin Delhi na India"/>
    <meta property="og:description" content="Miliyoyin mazauna birnin New Delhi na India sun tashi da matsalar hazo mai hana mutane hangen nesa da kuma sanya radadi a ido, matsalar da ta tilasta rufe makarantu da hana motoci zirga-zirga da kuma dakatar da ayyukan gine-gine."/>
  </head>
  <body>
    <article>
      <h1>Hazo ya turnuke birnin Delhi na India</h1>
      <address><time datetime="2019-11-04T10:55:12+00:00">04 Nov 2019, 10:55</time> by <a rel="author">Abdurrahman Gambo Ahmad</a></address>
      <p>
        <b>Miliyoyin mazauna birnin New Delhi na India sun tashi da matsalar hazo mai hana mutane hangen nesa da kuma sanya radadi a ido, matsalar da ta tilasta rufe makarantu da hana motoci zirga-zirga da kuma dakatar da ayyukan gine-gine.</b>
      </p>
      <p>An dai saba ganin irin wannan hazon a kowacce shekara sakamakon hayakin motoci da sinadaren da masana’antu ke fitarwa da kuma kona amfanin gonaki.</p>
      <p>Ministan Birnin Delhi Arvind Kejriwal ya bukaci daukar matakai domin kawo karshen gurbata muhallin da ya ke haifar da matsalar wadda ke hana matasa da tsoffi numfashi.</p>
      <p>Jami’an kiwon lafiya sun bukaci jama’a da su ci gaba da zama a gidajensu domin kauce wa kamuwa da matsalar numfashi.</p>
    </article>
  </body>
</html>