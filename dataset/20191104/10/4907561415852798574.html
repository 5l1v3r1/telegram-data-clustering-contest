<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/21-gunde-sekeri-hayatinizdan-nasil-cikarirsiniz-2216785"/>
    <meta property="og:site_name" content="Posta"/>
    <meta property="article:published_time" content="2019-11-04T10:00:28+00:00"/>
    <meta property="og:title" content="21 günde şekeri hayatınızdan nasıl çıkarırsınız?"/>
    <meta property="og:description" content="Bilimsel olarak bir davranışın bilinçaltımıza yerleşip alışkanlığa dönüşmesi 21 gün alıyor. Şekeri hayatınızdan çıkaramıyor musunuz? 21 gün boyunca uygulanacak program ile şekeri hayatınızdan çıkarıp dengeli yaşama adım atabilirsiniz. Diyetisyen Melda Demiröz 21 gün diyetini anlattı. İşte 21 gün dengeli yaşam diyeti haftalık programı…"/>
  </head>
  <body>
    <article>
      <h1>21 günde şekeri hayatınızdan nasıl çıkarırsınız?</h1>
      <address>
        <time datetime="2019-11-04T10:00:28+00:00">04 Nov 2019, 10:00</time>
      </address>
      <h3>Bilimsel olarak bir davranışın bilinçaltımıza yerleşip alışkanlığa dönüşmesi 21 gün alıyor. Şekeri hayatınızdan çıkaramıyor musunuz? 21 gün boyunca uygulanacak program ile şekeri hayatınızdan çıkarıp dengeli yaşama adım atabilirsiniz. Diyetisyen Melda Demiröz 21 gün diyetini anlattı. İşte 21 gün dengeli yaşam diyeti haftalık programı…</h3>
      <p>Dengeli beslenmeyi yaşam tarzı haline getirmek herkes için kolay olmasa da sağlıklı bir yaşamın en önemli koşulu dengeli ve bilinçli beslenmekten geliyor. Diyetisyen Melda Demiröz, 21 gün boyunca belli bir program uygulanarak dengeli ve sağlıklı bir hayata kolayca adım atılabileceğini vurguluyor.</p>
      <p>Bilimsel olarak bir davranışın bilinçaltımıza yerleşip alışkanlığa dönüşmesi 21 gün alıyor. Kişi herhangi bir programı 21 gün boyunca uyguladığında artık bu program alışkanlık haline geliyor. Diyetisyen Melda Demiröz, dengeli bir yaşam için uygulanacak 21 günlük bir programın hayat kalitesini arttırdığını ve sağlıklı bir yaşam sürmek için ilk adım olduğunu belirtiyor.</p>
      <figure>
        <img src="https://i.pstimaj.com/img/75/640x0/5dbff2ceae298bd2c5bc1135"/>
      </figure>
      <h3>Beslenme programına neleri dahil etmelisiniz?</h3>
      <p>21 gün boyunca uygulanacak program ile dengeli yaşam oldukça kolay. Diyetisyen Melda Demiröz uygulanacak beslenme programı ile ilgili şunları anlatıyor:</p>
      <p>“Kişi mutlaka protelin almalı. Az yağlı et, tavuk, balık, yumurta ve peynir gibi hayvansal proteinler yenebilir. Mercimek, nohut, kuru fasulye, siyah fasulye, maş fasulyesi gibi kurubaklagillerin de programda yeri var. Süt, yoğurt, peynir, kefir, ayran tüketebileceğiniz süt ürünleri arasında. 21 günlük programa bulgur, firik, esmer pirinç, tam buğday makarna, kinoa, karabuğday gibi tam tane tahılları da ekleyebilirsiniz. Sebze ve meyveleri mevsimine göre seçmek önemli. Mevsim sebzelerini çiğ veya pişmiş olarak, meyveleri ise kuru meyveyi tercih ederek günde 2-3 porsiyon tüketebilirsiniz. vücudumuz için gerekli, ancak sağlıklı şekilde almak önemli. Vücudun sağlıklı yağlardan alması için günde 1 avuç kadar badem, fındık, fıstık, ceviz, kabak çekirdeği gibi çiğ kuruyemişler veya zeytin, avokado, hindistan cevizi gibi doğal yağları tercih edebilirsiniz. Programa chia, amaranth, keten tohumu gibi sağlıklı tohumları ekleyebilirsiniz. Hem sağlığınız hem de zevkiniz için tüm baharatları kullanmaktan çekinmeyin. Elbette tuz miktarını çok sınırlı şekilde kullanmak gerekiyor. Tatlı ihtiyacınız için ise 1 tatlı kaşığı bal veya pekmez veya 2 kare (10 gr) bitter çikolataya izin var. Su içmek oldukça önemli. Program boyunca bol su içmeye, bunun dışında maden suyu, bitki çayları gibi sağlıklı içeceklere yönlenmeyi ihmal etmeyin. Çayı ve kahveyi ise kesinlikle <a href="https://www.posta.com.tr/haberler/seker">şeker</a> kullanmadan içmeye dikkat etmek gerekiyor.”</p>
      <figure>
        <img src="https://i.pstimaj.com/img/75/640x0/5dbff2e366a97c7fa263e960"/>
      </figure>
      <h3>21 gün boyunca uzak durmanız gereken alışkanlıklar</h3>
      <p>Demiröz, Dengeli yaşam için uygulanacak 21 günlük programda uzak durulması gereken noktaları şöyle anlatıyor: “Beyaz veya esmer şeker içeren hiçbir gıdayı tüketmemek gerekiyor. Program boyunca beyaz ekmekten, hamur işlerinden uzak durmak gerekiyor. Börek, poğaça, bisküvi, kek, kurabiye gibi beyaz un içeren hiçbir yiyeceğin programda yeri yok. Alkolden tamamen uzak durulmalı. Günde 2.5-3.5 litre su içmek oldukça önemli. Elbette sağlıklı ve dengeli bir yaşam için sigaradan da uzak durmak gerekiyor. Sigara içenler mümkünse tamamen bırakmalı, olmuyorsa da içtiği sigara miktarını yarıya indirmeli. Uyku ve egzersiz programın olmazsa olmazı. Günde ortalama 6-8 saatlik bir uyku ve günde en az 30 dakikalık tempolu bir yürüyüş dengeli yaşama adım atmak için oldukça etkili.”</p>
      <figure>
        <img src="https://i.pstimaj.com/img/75/640x0/5dbff31666a97c7fa1cbfb11"/>
      </figure>
      <h3>Örnek 1 Haftalık Menü</h3>
      <p>Diyetisyen Melda Demiröz, 21 günlük dengeli yaşam için örnek bir haftalık menü paylaştı:</p>
      <p>Not: Miktarlar kişilere göre değişiklik göstereceği için miktar belirtilmemiştir. Yalnızca programda günlük meyve hakkı 2 porsiyon olduğu için meyvelerde miktar belirtilmiştir.</p>
      <figure>
        <img src="https://i.pstimaj.com/img/75/640x0/5dbff34eae298bd1e19a0ce5"/>
      </figure>
      <h3>1. GÜN</h3>
      <p>
        <b>Kahvaltı:</b>
      </p>
      <p>Yumurta</p>
      <p>Süzme peynir</p>
      <p>Domates-salatalık- yeşillik</p>
      <p>%100 tam buğday ekmek</p>
      <p>
        <b>Ara:</b>
      </p>
      <p>1 orta boy armut</p>
      <p>
        <b>Öğle:</b>
      </p>
      <p>Mercimek çorba (unsuz-kremasız)</p>
      <p>Izgara balık</p>
      <p>Salata</p>
      <p>
        <b>Ara:</b>
      </p>
      <p>3 adet günkurusu kayısı + çiğ badem</p>
      <p>
        <b>Akşam:</b>
      </p>
      <p>Zeytinyağlı bulgurlu ıspanak</p>
      <p>Yoğurt</p>
      <p>ARA: Ceviz</p>
      <figure>
        <img src="https://i.pstimaj.com/img/75/640x0/5dbff3dbae298bd2c62b61d7"/>
      </figure>
      <h3>2. GÜN</h3>
      <p>
        <b>Kahvaltı:</b>
      </p>
      <p>Lor peyniri + pulbiber</p>
      <p>Zeytin</p>
      <p>Domates-biber</p>
      <p>Tam çavdar ekmek</p>
      <p>
        <b>Ara:</b>
      </p>
      <p>7-8 orta boy çilek</p>
      <p>
        <b>Öğle:</b>
      </p>
      <p>Ekmeksiz Köfte</p>
      <p>Salata</p>
      <p>Tam buğday makarna</p>
      <p>
        <b>Ara:</b>
      </p>
      <p>Sade probiyotik yoğurt + keten tohumu</p>
      <p>
        <b>Akşam:</b>
      </p>
      <p>Etli taze fasulye</p>
      <p>Cacık</p>
      <p>Domatesli bulgur pilavı</p>
      <p>
        <b>Ara:</b>
      </p>
      <p>Taze Hindistan cevizi</p>
      <figure>
        <img src="https://i.pstimaj.com/img/75/640x0/5dbff42866a97c7ec344f612"/>
      </figure>
      <h3>3. GÜN</h3>
      <p>
        <b>Kahvaltı:</b>
      </p>
      <p>Narlı Probiyotik:</p>
      <p>1 çay bardağı probiyotik</p>
      <p>yoğurt + nar + tarçın + yulaf ezmesi</p>
      <p>
        <b>Ara:</b>
      </p>
      <p>2 adet hurma + çiğ fındık</p>
      <p>
        <b>Öğle:</b>
      </p>
      <p>Etli Nohut</p>
      <p>Cacık</p>
      <p>Karabuğday pilavı</p>
      <p>
        <b>Ara:</b>
      </p>
      <p>Tam buğday ekmek + az yağlı beyaz peynir</p>
      <p>
        <b>Akşam:</b>
      </p>
      <p>Zeytinyağlı Enginar</p>
      <p>Yoğurt</p>
      <p>
        <b>Ara:</b>
      </p>
      <p>Tuzsuz yer fıstığı      </p>
      <figure>
        <img src="https://i.pstimaj.com/img/75/640x0/5dbff44bae298bd1e19a0ce7"/>
      </figure>
      <p>       </p>
      <h3>4. GÜN</h3>
      <p>
        <b>Kahvaltı:</b>
      </p>
      <p>Dereotlu-peynirli omlet</p>
      <p>Tam buğday ekmek (%100)</p>
      <p>
        <b>Ara:</b>
      </p>
      <p>1 halka ananas</p>
      <p>
        <b>Öğle:</b>
      </p>
      <p>Fırında tavuk göğsü</p>
      <p>Salata</p>
      <p>Mercimekli bulgur pilavı</p>
      <p>
        <b>Ara:</b>
      </p>
      <p>Çiğ kaju</p>
      <p>
        <b>Akşam:</b>
      </p>
      <p>Yoğurtlu buğday çorba</p>
      <p>Haşlanmış brokoli + zeytinyağı-limon</p>
      <p>
        <b>Ara:</b>
      </p>
      <p>Tuzsuz leblebi</p>
      <figure>
        <img src="https://i.pstimaj.com/img/75/640x0/5dbff4c8ae298bd1e0870037"/>
      </figure>
      <h3>5. GÜN</h3>
      <p>
        <b>Kahvaltı:</b>
      </p>
      <p>Muzlu Smoothie: Yarım muz + 1 adet hurma</p>
      <p>+ 1 su bardağı laktozsuz süt</p>
      <p>+ 1 yemek kaşığı yulaf ezmesi + tarçın</p>
      <p>(Tamamını blender'dan geçiriyoruz)</p>
      <p>
        <b>Ara:</b>
      </p>
      <p>Ceviz</p>
      <p>
        <b>Öğle:</b>
      </p>
      <p>Domatesli-kıymalı tam buğday makarna</p>
      <p>
        <b>Ara:</b>
      </p>
      <p>Çiğ badem</p>
      <p>
        <b>Akşam:</b>
      </p>
      <p>Fırında Mücver</p>
      <p>Yoğurt</p>
      <p>
        <b>Ara:</b>
      </p>
      <p>1 orta boy havuç             </p>
      <figure>
        <img src="https://i.pstimaj.com/img/75/640x0/5dbff70666a97c7fa263e964"/>
      </figure>
      <h3>6. GÜN</h3>
      <p>
        <b>Kahvaltı:</b>
      </p>
      <p>Menemen</p>
      <p>Tam buğday ekmek</p>
      <p>
        <b>Ara:</b>
      </p>
      <p>1 adet kivi</p>
      <p>
        <b>Öğle:</b>
      </p>
      <p>Mantarlı et sote</p>
      <p>Bulgur pilavı</p>
      <p>
        <b>Ara:</b>
      </p>
      <p>Laktozsuz süt</p>
      <p>
        <b>Akşam:</b>
      </p>
      <p>Izgara karışık sebze (kabak-patlıcan-biber)</p>
      <p>Yoğurt</p>
      <p>Tam çavdar ekmek</p>
      <p>
        <b>Ara:</b>
      </p>
      <p>1 orta boy yeşil elma veya 10 adet yeşil erik</p>
      <figure>
        <img src="https://i.pstimaj.com/img/75/640x0/5dbff691ae298bd2c62b61d9"/>
      </figure>
      <h3>7. GÜN</h3>
      <p>
        <b>Kahvaltı:</b>
      </p>
      <p>Ananaslı yoğurt:</p>
      <p>Yoğurt + 1 halka ananas + keten tohumu + tarçın</p>
      <p>
        <b>Ara:</b>
      </p>
      <p>Leblebi</p>
      <p>
        <b>Öğle:</b>
      </p>
      <p>Ton balıklı-kinoalı salata</p>
      <p><b>Ara:</b> 15 adet kuru siyah üzüm + çiğ fındık</p>
      <p><b>Akşam</b>:</p>
      <p>Kıymalı bamya</p>
      <p>Yoğurt</p>
      <p>Tam buğday ekmek</p>
      <p>
        <b>Ara:</b>
      </p>
      <p>Salatalık</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/demet-akalindan-kerimcan-durmaza-yanit-2217798">
          <img src="https://i.pstimaj.com/img/100/180x95/5dc558bdae298bb5de009f4b"/>
        </a>
      </figure>
      <p>
        <a href="https://www.posta.com.tr/demet-akalindan-kerimcan-durmaza-yanit-2217798">1 Demet Akalın'dan Kerimcan Durmaz'a yanıt</a>
      </p>
      <figure>
        <a href="https://www.posta.com.tr/acun-ilicalidan-murat-boz-asli-enver-ayriligi-hakkinda-flas-yorum-2217794">
          <img src="https://i.pstimaj.com/img/100/180x95/5dc5543f66a97c57b7ee62d3"/>
        </a>
      </figure>
      <p>
        <a href="https://www.posta.com.tr/acun-ilicalidan-murat-boz-asli-enver-ayriligi-hakkinda-flas-yorum-2217794">2 Acun Ilıcalı'dan Murat Boz-Aslı Enver ayrılığı hakkınd...</a>
      </p>
      <figure>
        <a href="https://www.posta.com.tr/ido-tatlises-yemin-etti-2217793">
          <img src="https://i.pstimaj.com/img/100/180x95/5dc552ce66a97c57b7ee62d1"/>
        </a>
      </figure>
      <p>
        <a href="https://www.posta.com.tr/ido-tatlises-yemin-etti-2217793">3 İdo Tatlıses yemin etti</a>
      </p>
      <figure>
        <a href="https://www.posta.com.tr/savas-ozbey-yazdi-seda-sayan-ogulcanin-karizmasini-nasil-cizdi-2217789">
          <img src="https://i.pstimaj.com/img/100/180x95/5dc550f0ae298bb5de009f40"/>
        </a>
      </figure>
      <p>
        <a href="https://www.posta.com.tr/savas-ozbey-yazdi-seda-sayan-ogulcanin-karizmasini-nasil-cizdi-2217789">4 Savaş Özbey yazdı: Seda Sayan, Oğulcan’ın karizmasını ...</a>
      </p>
      <figure>
        <a href="https://www.posta.com.tr/tiyatro-sanatcisi-ozdemir-nutku-yasamini-yitirdi-2217787">
          <img src="https://i.pstimaj.com/img/100/180x95/5dc54f1b66a97c56b843de1d"/>
        </a>
      </figure>
      <p>
        <a href="https://www.posta.com.tr/tiyatro-sanatcisi-ozdemir-nutku-yasamini-yitirdi-2217787">5 Tiyatro sanatçısı Özdemir Nutku, yaşamını yitirdi</a>
      </p>
      <figure>
        <a href="https://www.posta.com.tr/russell-croweun-fazla-kilolari-endiselendiriyor-2217786">
          <img src="https://i.pstimaj.com/img/100/180x95/5dc54ea066a97c56ba12ea0f"/>
        </a>
      </figure>
      <p>
        <a href="https://www.posta.com.tr/russell-croweun-fazla-kilolari-endiselendiriyor-2217786">6 Russell Crowe'un fazla kiloları endişelendiriyor</a>
      </p>
      <figure>
        <a href="https://www.posta.com.tr/ahmet-kural-ve-cagla-gizem-celik-cephesinde-flas-gelisme-2217781">
          <img src="https://i.pstimaj.com/img/100/180x95/5dc54b6eae298bb5dde9718a"/>
        </a>
      </figure>
      <p>
        <a href="https://www.posta.com.tr/ahmet-kural-ve-cagla-gizem-celik-cephesinde-flas-gelisme-2217781">7 Ahmet Kural: Sevgilim diye takipleşmek zorunda mıyız?</a>
      </p>
      <figure>
        <a href="https://www.posta.com.tr/saglikli-beyin-icin-yapilmasi-gerekenler-nelerdir-2217779">
          <img src="https://i.pstimaj.com/img/100/180x95/5dc54a4d66a97c57b823206d"/>
        </a>
      </figure>
      <p>
        <a href="https://www.posta.com.tr/saglikli-beyin-icin-yapilmasi-gerekenler-nelerdir-2217779">8 Sağlıklı beyin için yapılması gerekenler nelerdir?</a>
      </p>
      <figure>
        <a href="https://www.posta.com.tr/eliz-sakucoglu-dekoltemi-cekin-2217776">
          <img src="https://i.pstimaj.com/img/100/180x95/5dc546f1ae298bb5dde97184"/>
        </a>
      </figure>
      <p>
        <a href="https://www.posta.com.tr/eliz-sakucoglu-dekoltemi-cekin-2217776">9 Eliz Sakuçoğlu: Dekoltemi çekin</a>
      </p>
      <figure>
        <a href="https://www.posta.com.tr/acun-ilicali-survivorda-yarisacak-ikinci-ismi-acikladi-2217767">
          <img src="https://i.pstimaj.com/img/100/180x95/5db04224ae298b3d3c3b4b8c"/>
        </a>
      </figure>
      <p>
        <a href="https://www.posta.com.tr/acun-ilicali-survivorda-yarisacak-ikinci-ismi-acikladi-2217767">10 Acun Ilıcalı, Survivor'da yarışacak ikinci ismi açıkla...</a>
      </p>
    </article>
  </body>
</html>