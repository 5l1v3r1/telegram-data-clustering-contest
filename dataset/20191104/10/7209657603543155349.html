<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/reggio-emilia/cronaca/silvi-gattamelati-morto-1.4868689"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-04T10:08:15+00:00"/>
    <meta property="og:title" content="Silvi Gattamelati morto, travolto e ucciso da un pirata della strada"/>
    <meta property="og:description" content="Tragedia in via della Canalina: un pensionato di 87 anni trovato a terra con varie fratture è deceduto in ospedale. I carabinieri a caccia del fuggitivo"/>
  </head>
  <body>
    <article>
      <h1>Silvi Gattamelati morto, travolto e ucciso da un pirata della strada</h1>
      <h2>Tragedia in via della Canalina: un pensionato di 87 anni trovato a terra con varie fratture è deceduto in ospedale. I carabinieri a caccia del fuggitivo</h2>
      <address><time datetime="2019-11-04T10:08:15+00:00">04 Nov 2019, 10:08</time> by <a rel="author">il Resto del Carlino</a></address>
      <p>Reggio Emilia, 4 novembre 2019 - <b>Un uomo </b>di 87 anni, Silvi Gattamelati, è stato travolto e ucciso da un automobilista che, dopo l’impatto, non si è fermato a prestare soccorso. Questa l’ipotesi investigativa che vede i carabinieri del nucleo radiomobile mobilitati nel tentativo di risalire al pirata della strada.</p>
      <p>L’investimento mortale è accaduto ieri in via della Canalina, sul far della sera, non lontano dalla scuola elementare Calvino. L’allarme alla centrale del 118 è arrivato, per la precisione, alle 17,35. I soccorritori arrivati sul posto hanno raccolto il pensionato, a pochi metri dalla carreggiata stradale, in condizioni disperate: incosciente, aveva riportato vari traumi importanti e fratture alla testa. La scena che si è presentata ai primi testimoni – le scarpe finite lontano dal corpo – lasciava intuire<b> un impatto a velocità sostenuta</b> con un veicolo.</p>
      <p>La vittima si è spenta <b>poco dopo il ricovero al Santa Maria</b>, mentre i carabinieri del radiomobile hanno svolto i rilievi sul luogo in cui si presume sia avvenuto l’investimento. In particolare, sono stati cercati frammenti di carrozzeria che possano permettere di dare un nome a chi è fuggito senza prestare soccorso. Si spera che anche le <b>telecamere</b> collocate in zona possano contribuire alle indagini.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>