<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://gazetaolsztynska.pl/615403,Rusza-Grande-Promocja-mozesz-wygrac-Fiata-500-oraz-5000-nagrod-natychmiastowych.html"/>
    <meta property="og:site_name" content="Gazeta Olsztyńska"/>
    <meta property="article:published_time" content="2019-11-04T10:22:03+00:00"/>
    <meta property="og:title" content="Rusza Grande Promocja, możesz wygrać Fiata 500 oraz 5000 nagród natychmiastowych!"/>
    <meta property="og:description" content="Od 4 listopada robiąc zakupy w Aura Centrum Olsztyna lub Galerii Warmińskiej możesz wygrać najbardziej włoski ze wszystkich samochodów świata – Fiata 500! Wystarczy wydać co najmniej 100 zł i zarejestrować paragon. Łączna pula nagród to 150.000 złotych!"/>
  </head>
  <body>
    <article>
      <h1>Rusza Grande Promocja, możesz wygrać Fiata 500 oraz 5000 nagród natychmiastowych!</h1>
      <address>
        <time datetime="2019-11-04T10:22:03+00:00">04 Nov 2019, 10:22</time>
      </address>
      <p>
        <b>Od 4 listopada robiąc zakupy w Aura Centrum Olsztyna lub Galerii Warmińskiej możesz wygrać najbardziej włoski ze wszystkich samochodów świata – Fiata 500! Wystarczy wydać co najmniej 100 zł i zarejestrować paragon. Łączna pula nagród to 150.000 złotych!</b>
      </p>
      <p>W czasie jesiennej słoty nic tak nie poprawia nastroju jak porządne zakupy. A zakupy mogą być jeszcze bardziej przyjemne, gdy towarzyszy im wizja otrzymania za nie wspaniałej nagrody – uroczego Fiata 500 Lounge wartego ponad 50 tys. zł. Prawda, że od razu robi się cieplej na duszy?<br/><br/>Loteria we włoskim stylu rusza 4 listopada w Aurze i Galerii Warmińskiej. W obu tych centrach handlowych od 4 listopada zostaną uruchomione stanowiska, w których będzie można zarejestrować paragony o wartości minimum 100 zł. Za jeden paragon otrzymamy jeden kupon. Kupony z obu galerii wezmą udział w losowaniu finałowym które odbędzie się 30 listopada o godz. 18 w Aura Centrum Olsztyna. To nie wszystko, gdyż oprócz Fiata 500 na finale pojawią się dwie karty podarunkowe o wartości 2000 zł każda, do zrealizowania w sklepach Aury. <br/><br/>W Aurze punkt obsługi loterii stanie na parterze w części restauracyjnej. Rejestrując tam paragony od 4 listopada do 30 listopada do godz. 17 otrzyma się nie tylko kupon potwierdzający udział w losowaniu wspaniałego Fiata 500. Dodatkową nagrodą za zrobienie zakupów w Aurze będzie umieszczona na kuponie zdrapka, która u wielu osób wywoła natychmiastowy uśmiech na twarzy – informacja o otrzymaniu nagrody natychmiastowej. Nagrody natychmiastowe będą wydawane od razu po ich wygraniu. Łączna pula nagród w Grande Promocja wynosi prawie 150.000 złotych, wśród których znajdziemy m.in. perfumy od Douglasa, szereg przydatnych jesienią i zimą akcesoriów od Aury: kubków termicznych, parasoli, ogrzewaczy do rąk, czy miękkich kocy. Wśród nagród natychmiastowych są też próbki kosmetyków od Yves Rocher, Way To Beauty, Inglot. Bony podarunkowe od najemców Aury m.in. Sushi Ko, Wojas, Wrangler jak również vouchery do Jean Louis David i Myjni.<br/><br/>W Galerii Warmińskiej punkt Grande Promocja będzie się znajdował w atrium na parterze, w sąsiedztwie salonów Apart i Swiss. W Galerii nie ma możliwości wygrania nagród natychmiastowych, a kupony można rejestrować od 4 listopada do 29 listopada. <br/><br/>W loterii mogą brać udział wyłącznie osoby pełnoletnie Pełen regulamin dostępny jest na <a href="http://www.auracentrum.pl/">www.auracentrum.pl</a> i na <a href="http://www.auracentrum.pl/">www.galeria-warminska.pl</a>.</p>
    </article>
  </body>
</html>