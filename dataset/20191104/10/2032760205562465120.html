<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88620"/>
    <meta property="og:site_name" content="Denník politika"/>
    <meta property="article:published_time" content="2019-11-04T10:35:09+00:00"/>
    <meta property="og:title" content="Dôvera v hospodárstvo eurozóny sa naďalej zhoršuje, pesimistickejší je aj výhľad do budúcnosti"/>
    <meta property="og:description" content="4.11.2019 (Webnoviny.sk) – Spomaľovanie hospodárstva eurozóny pokračuje. Index ekonomickej dôvery, ktorý zostavuje inštitút Ifo, počas júla až septembra klesol na – 16,3 bodu z úrovne – 6,7 bodu evidovanej v predchádzajúcom štvrťroku. Kľúčový ukazovateľ stavu najväčšej európskej ekonomiky oslaboval štvrtý kvartál v rade a ocitol sa najnižšie od roku 2013. Podľa správy, ktorú zverejnil inštitút Ifo v pondelok, sa hodnotenie aktuálnej situácie z pohľadu oslovených expertov zhoršilo siedmy kvartál za sebou a pesimistickejší je aj výhľad do budúcnosti."/>
  </head>
  <body>
    <article>
      <h1>Dôvera v hospodárstvo eurozóny sa naďalej zhoršuje, pesimistickejší je aj výhľad do budúcnosti</h1>
      <address><time datetime="2019-11-04T10:35:09+00:00">04 Nov 2019, 10:35</time> by <a rel="author">Webnoviny</a></address>
      <p>4.11.2019 (Webnoviny.sk) – Spomaľovanie hospodárstva eurozóny pokračuje. Index ekonomickej dôvery, ktorý zostavuje inštitút Ifo, počas júla až septembra klesol na – 16,3 bodu z úrovne – 6,7 bodu evidovanej v predchádzajúcom štvrťroku. Kľúčový ukazovateľ stavu najväčšej európskej ekonomiky oslaboval štvrtý kvartál v rade a ocitol sa najnižšie od roku 2013. Podľa správy, ktorú zverejnil inštitút Ifo v pondelok, sa hodnotenie aktuálnej situácie z pohľadu oslovených expertov zhoršilo siedmy kvartál za sebou a pesimistickejší je aj výhľad do budúcnosti.</p>
      <p>Medzi členskými krajinami menovej únie zaznamenal mníchovský inštitút zhoršovanie ekonomickej klímy v Nemecku, Španielsku, Rakúsku a Fínsku. Vo Francúzsku a Belgicku nastali iba nepatrné zmeny. V Taliansku ekonomické očakávania rástli, hoci z veľmi nízkeho základu.</p>
      <p>Experti v eurozóne výrazne korigovali smerom nadol aj prognózy pre export a import. Oslabovali aj očakávania v oblasti plánovaných investícií, zvýšil sa tiež podiel respondentov, ktorí označili za problém obchodné bariéry a slabý dopyt.</p>
      <p>Miera inflácie v eurozóne má podľa aktuálneho prieskumu tento rok dosiahnuť 1,3 percenta namiesto skoršie prognózovaných 1,5 %. Strednodobý inflačný výhľad do roku 2024 experti upravili na 1,8 percenta z 1,9 percenta.</p>
      <p>Viac k témam: <a href="https://www.webnoviny.sk/tag/ekonomika-eurozony/"><u>ekonomika eurozóny</u></a>, <a href="https://www.webnoviny.sk/tag/inflacia/"><u>inflácia</u></a><br/>Zdroj: Webnoviny.sk – <a href="https://www.webnoviny.sk/dovera-v-hospodarstvo-eurozony-sa-nadalej-zhorsuje-pesimistickejsi-je-aj-vyhlad-do-buducnosti/"><u>Dôvera v hospodárstvo eurozóny sa naďalej zhoršuje, pesimistickejší je aj výhľad do budúcnosti</u></a> © SITA Všetky práva vyhradené.</p>
    </article>
  </body>
</html>