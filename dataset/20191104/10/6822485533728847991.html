<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813056.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T10:24:00+00:00"/>
    <meta property="og:title" content="تایید حمله به کاروان نظامی آمریکا در سوریه"/>
    <meta property="og:description" content="به گزارش فارس، سازمان تروریستی سنتکام (فرماندهی مرکزی نیروهای آمریکا)، امروز (دوشنبه)، حمله به کاروان نظامی آمریکا در شمال شرقی سوریه را تأیید کرد."/>
  </head>
  <body>
    <article>
      <h1>تایید حمله به کاروان نظامی آمریکا در سوریه</h1>
      <address>
        <time datetime="2019-11-04T10:24:00+00:00">04 Nov 2019, 10:24</time>
      </address>
      <p>سازمان تروریستی سنتکام، حمله شبه‌نظامیان تحت رهبری ارتش ترکیه به کاروان نظامی آمریکا در شمال شرقی سوریه را تأیید کرد.</p>
      <p>به گزارش فارس، سازمان تروریستی سنتکام (فرماندهی مرکزی نیروهای آمریکا)، امروز (دوشنبه)، حمله به کاروان نظامی آمریکا در شمال شرقی سوریه را تأیید کرد.</p>
      <p>بنا به گزارش خبرگزاری اسپوتنیک، سخنگوی سنتکام در بیانیه‌ای تأیید کرد: «در تاریخ سوم نوامبر (12 آبان ماه)، گشت آمریکا در شمال شرقی سوریه شاهد چندین حملات خمپاره‌ای بود، خمپاره‌هایی در فاصله یک کیلومتری یا کمی بیشتر از جاده‌ای که (کاروان نظامی آمریکا) از آن عبور می‌کرد، فرود آمد. (خمپاره) به گشت برخورد نکرد».</p>
      <p>سخنگوی این سازمان تروریستی در ادامه افزود که آمریکا حق مسلم دفاع از خود را برای خود محفوظ نگه می‌دارد و امنیت نظامیان این کشور در اولویت قرار دارد.</p>
      <p>پیش از این، «یوری بورنکوف» رئیس مرکز روسی آشتی سوریه در یک کنفرانس خبری اعلام کرده بود که واشنگتن، روسیه را در جریان حمله خمپاره‌ای شبه‌نظامیان تحت حمایت ارتش ترکیه به کاروان نظامی آمریکا از شهرک «تل تمر» قرار داده است.</p>
      <p>ژنرال «یوری بورنکوف» رئیس مرکز آشتی سوریه در این مورد گفت: «از طریق خط ارتباطی اجتناب از برخورد [به ما اطلاع داده شد] که یک ستون نیروهای آمریکایی که از جاده ام‌۴ به سمت مرز عراق می‌رفته، در ۶ کیلومتری غرب تل تمر از طرف اراضی تحت کنترل شبه نظامیان ارتش آزاد سوریه که طرفدار ترکیه هستند، هدف حمله قرار گرفته است.»</p>
    </article>
  </body>
</html>