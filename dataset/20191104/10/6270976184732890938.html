<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/kravtsov-ukrzaliznytsya-maye-namir-udvichi-zbilshyty-kilkist-poyizdiv-intersiti/"/>
    <meta property="og:site_name" content="Рубрика"/>
    <meta property="article:published_time" content="2019-11-04T10:50:28+00:00"/>
    <meta property="og:title" content="Кравцов: &quot;Укрзалізниця&quot; має намір удвічі збільшити кількість поїздів &quot;Інтерсіті+&quot;"/>
    <meta property="og:description" content="“Укрзалізниця” планує вдвічі збільшити кількість поїздів класу “Інтерсіті+”. Повідомляє голова правління АТ “Укрзалізниця” Євген Кравцов. “Завдання уряду на наступні п’ять років: збільшити на десять одиниць кількість рухомого складу, що використовується на швидкісних маршрутах. Таким чином, ми вдвічі збільшимо парк цих поїздів та зможемо запропонувати кращий сервіс”. Крім того, він заявив, що у 2019 році “Укрзалізниця” […]"/>
  </head>
  <body>
    <article>
      <h1>Кравцов: "Укрзалізниця" має намір удвічі збільшити кількість поїздів "Інтерсіті+"</h1>
      <address><time datetime="2019-11-04T10:50:28+00:00">04 Nov 2019, 10:50</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2018/11/potyagy-620x420-c-1.jpg"/>
      </figure>
      <p>
        <b>
          <b>“Укрзалізниця” планує вдвічі збільшити кількість поїздів класу “Інтерсіті+”.</b>
        </b>
      </p>
      <p>Повідомляє голова правління АТ “Укрзалізниця” <a href="https://www.uz.gov.ua/press_center/up_to_date_topic/504788/">Євген Кравцов.</a></p>
      <p>“Завдання уряду на наступні п’ять років: збільшити на десять одиниць кількість рухомого складу, що використовується на швидкісних маршрутах. Таким чином, ми вдвічі збільшимо парк цих поїздів та зможемо запропонувати кращий сервіс”.</p>
      <p>Крім того, він заявив, що у 2019 році “Укрзалізниця” встановила рекорд із виконання капітально-відновлювального ремонту пасажирських вагонів.</p>
      <p>“Ми змогли модернізувати близько 200 пасажирських вагонів. Це рекорд за останні сім років. Цього року плануємо таким ремонтом оновити близько 40 вагонів. Крім того, до кінця року отримаємо перший вироблений в Україні дизель-поїзд, який мають намір поставити на маршрут в аеропорт “Бориспіль”, – додав Кравцов.</p>
      <p>Нині “Укрзалізниця” має на балансі десять швидкісних міжрегіональних електропоїздів компанії Hyundai Rotem (Південна Корея), два швидкісні міжрегіональні електропоїзди виробництва ПАТ “Крюківський вагонобудівний завод”, два двоповерхові електропоїзди компанії Skoda Vagonka, десять пасажирських вагонів поліпшеної конструкції з експлуатаційною швидкістю 160 км/год виробництва Крюківського вагонобудівного заводу.</p>
    </article>
  </body>
</html>