<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/04/elkezdodott-a-krizisidoszak-jarjak-az-utcakat-a-specialis-autok"/>
    <meta property="og:site_name" content="infostart"/>
    <meta property="article:published_time" content="2019-11-04T10:09:00+00:00"/>
    <meta property="og:title" content="Elkezdődött a krízisidőszak, járják az utcákat a speciális autók"/>
    <meta property="og:description" content="Az esős, hűvös idő miatt nagy a veszélye annak, hogy a hajléktalanok kihűlnek."/>
  </head>
  <body>
    <article>
      <h1>Elkezdődött a krízisidőszak, járják az utcákat a speciális autók</h1>
      <address><time datetime="2019-11-04T10:09:00+00:00">04 Nov 2019, 10:09</time> by <a rel="author">Infostart / MTI</a></address>
      <h3>Az esős, hűvös idő miatt nagy a veszélye annak, hogy a hajléktalanok kihűlnek.</h3>
      <p>Már tart a krízisidőszak, az eső és a hűvös idő miatt ugyanis nagy a veszélye annak, hogy a hajléktalanok kihűlnek - mondta a Magyar Máltai Szeretetszolgálat közép-magyarországi régióvezetője az M1-en.</p>
      <p>Morva Emília kiemelte, hogy van hely minden hajléktalannak, aki szeretne bejutni melegedőbe, szállóba.</p>
      <p>A krízisidőszakban az az egyik legfontosabb feladat, akár naponta többször is kimenni a hajléktalanokhoz, és rábírni őket, hogy menjenek be ezekbe az intézményekbe.</p>
      <p>Hozzátette, hogy krízisautók is rendelkezésre állnak, és a nappali melegedőknek is hosszabb a nyitvatartásuk.</p>
      <p>
        <i>Nyitókép: MTI/Balogh Zoltán</i>
      </p>
    </article>
  </body>
</html>