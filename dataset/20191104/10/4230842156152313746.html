<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191104-bez-pidvyshhennya-podatkiv-i-zi-skorochennyam-defitsytu-goncharuk-pro-byudzhet-2020/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T10:01:17+00:00"/>
    <meta property="og:title" content="Без підвищення податків і зі скороченням дефіциту: Гончарук про бюджет 2020"/>
    <meta property="og:description" content="Проект бюджету на 2020 рік вперше не передбачає підвищення податків і містить скорочення дефіциту."/>
  </head>
  <body>
    <article>
      <h1>Без підвищення податків і зі скороченням дефіциту: Гончарук про бюджет 2020</h1>
      <address>
        <time datetime="2019-11-04T10:01:17+00:00">04 Nov 2019, 10:01</time>
      </address>
      <p>Проект бюджету на 2020 рік вперше не передбачає підвищення податків і містить скорочення дефіциту.</p>
      <p>Прем’єр-міністр Олексій Гончарук розповів, що доопрацьований проект бюджету на 2020 рік містить скорочення дефіциту і не передбачає підвищення податків.</p>
      <blockquote>– Вчора уряд ухвалив проект бюджету 2020 до другого читання… Вперше без підвищення податків і зі скороченням дефіциту, щоб зменшувати борги, які всі повинні віддавати, – написав він.</blockquote>
      <p>Гончарук підкреслив, що держава повинна створювати чесні і конкурентні умови для розвитку тих, хто цього хоче, і надавати підтримку тим, хто дійсно цього потребує.</p>
      <p>
        <b>Читайте: </b>
        <a href="https://fakty.com.ua/ua/ukraine/20191103-kabmin-vstanovyv-granychnu-kilkist-chynovnykiv-oda-ta-rda/">Кабмін встановив граничну кількість чиновників ОДА та РДА</a>
      </p>
      <p>Прем’єр зазначив, що в бюджеті 2020 закладено розвиток стратегічно важливих напрямів для людей.</p>
      <blockquote>– Один з них – медицина. Зокрема, йдеться про систему екстреної медичної допомоги, – сказав він.</blockquote>
      <p>За словами Гончарука, у проекті багато інноваційних речей, в яких закладена капіталізація зростання, за рахунок чого будуть кошти, щоб підвищувати соціальні стандарти.</p>
      <p>Бюджет буде представлений онлайн 5 листопада об 11.00.</p>
      <p>Нагадаємо, 4 листопада під час позачергового засідання Кабінету міністрів було <a href="https://fakty.com.ua/ua/ukraine/20191104-kabmin-uhvalyv-proekt-byudzhetu-2020-do-drugogo-chytannya/">схвалено проект державного бюджету на 2020 рік</a>, який подадуть до Верховної Ради до другого читання.</p>
    </article>
  </body>
</html>