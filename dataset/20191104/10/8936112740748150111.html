<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/f1,116/lewis-hamilton-goni-michaela-schumachera-brytyjczyk-mistrzem-swiata-po-raz-szosty-f1,982723.html"/>
    <meta property="og:site_name" content="TVN24"/>
    <meta property="article:published_time" content="2019-11-04T10:24:00+00:00"/>
    <meta property="og:title" content="Hamilton goni Schumachera. &quot;Pracuję nad arcydziełem, jeszcze go nie skończyłem&quot;"/>
    <meta property="og:description" content="Lewis Hamilton jest na najlepszej drodze, żeby wjechać do historii Formuły 1. W niedzielę przyklepał kolejne, szóste już mistrzostwo świata. Więcej w dorobku posiada tylko Michael Schumacher, ale b..."/>
  </head>
  <body>
    <article>
      <h1>Hamilton goni Schumachera. "Pracuję nad arcydziełem, jeszcze go nie skończyłem"</h1>
      <address>
        <time datetime="2019-11-04T10:24:00+00:00">04 Nov 2019, 10:24</time>
      </address>
      <slideshow>
        <figure>
          <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/e493b95a-d241-4b27-9c9b-9cd75e96fb11.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/9f6992966d4c363ea0162a056cb45fe5/12dcaa8c-41e8-4762-bea1-7d0bc2df3d1f-480p.mp4"/>
          <figcaption>Kierowcy F1 trenowali w Monaco</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b432f34c5a997c8e7c806a895ecc5e25/70dca16f-cb37-402f-9243-89f1cc863688-480p.mp4"/>
          <figcaption>Powrót do przeszłości Lewisa Hamiltona</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/b139e104214a08ae3f2ebcce149cdf6e/64a82029-bc38-4be3-9ed8-497e01ff74bf-480p.mp4"/>
          <figcaption>Robert Kubica o problemach w zespole</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/8cf4a98b-51e0-4c05-9d99-6c27dea4fee0-480p.mp4"/>
          <figcaption>Robert Kubica: ten sezon nie jest dla nas miły</figcaption>
        </figure>
        <figcaption>Lewis Hamilton mistrzem świata po raz szósty Foto: PAP/EPA | Video: Getty Images</figcaption>
      </slideshow>
      <h3>Lewis Hamilton jest na najlepszej drodze, żeby wjechać do historii Formuły 1. W niedzielę przyklepał kolejne, szóste już mistrzostwo świata. Więcej w dorobku posiada tylko Michael Schumacher, ale brytyjski mistrz do Niemca ma coraz bliżej.</h3>
      <related>
        <a href="https://eurosport.tvn24.pl/f1,116/mistrz-lewis-hamilton-zrobil-to-szosty-raz,982675.html"/>
      </related>
      <p>Hamilton przypieczętował tytuł w USA, dwa wyścigi przed końcem sezonu. W niedzielę nie wygrał, ale nie musiał. Wystarczyło, żeby zajął w najgorszym przypadku ósme miejsce. Był drugi. Zwyciężył jego kolega z Mercedesa Valtteri Bottas, który przed Grand Prix Stanów Zjednoczonych jeszcze miał teoretycznie szansę na przegonienie Brytyjczyka. <br/><br/>- Tylko tyle byłem w stanie zrobić - skwitował Bottas.</p>
      <h3>Hamilton: będziemy cisnąć dalej</h3>
      <p>Bohaterem dnia mógł być tylko jeden człowiek. Hamilton robił wszystko, żeby mistrzostwo przyklepać zwycięstwem. Nawet długo prowadził, dopiero na kilka okrążeń przed metą został wyprzedzony przez Fina. <br/><br/>- Kiedy miałem sześć, może siedem lat, mój tata powiedział mi, żebym nigdy się nie poddawał. Owszem, mógłbym wygrać, ale nie na tak zużytych oponach - wytłumaczył się po wyścigu. W niedzielę zagwarantował sobie trzeci tytuł z rzędu, a szósty w karierze. Rządził w Formule 1 w 2008, 2014, 2015, 2017 i 2018 roku. <br/><br/>Rekordzistą wszech czasów pozostaje Michael Schumacher, siedmiokrotny mistrz.</p>
      <p> </p>
      <figure>
        <img src="https://r-scale-80.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/a3a26ac9-ba24-4f81-a20d-d247b1ce2e6f.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Hamilton nie zamierza się zatrzymać<cite>Źródło: PAP/EPA</cite></figcaption>
      </figure>
      <p>Hamilton ma 34 lata i nie zamierza kończyć z F1, póki nie strąci Niemca z pierwszego miejsca w historycznej klasyfikacji. Dość obrazowo zapewnił, że swojej misji jeszcze nie wypełnił. <br/><br/>- Pracuję nad arcydziełem, jeszcze go nie skończyłem. Dużo czasu zajmuje opanowanie rzemiosła i choć czuję, że jestem blisko celu, to wiem, że mam jeszcze sporo do zrobienia, wiele elementów układanki do dodania - opowiadał Brytyjczyk. <br/><br/>Co teraz? Hamilton zapewnił, że nie czuje się wypalony, wciąż jest głodny zwycięstw. A to zła wiadomość dla jego rywali.<br/><br/>- Nie poddamy się, będziemy cisnąć dalej - przyznał kierowca Mercedesa. <br/><br/>W tym sezonie Brytyjczyk wygrał 10 z 19 startów. Marzył o szóstym zwycięstwie w Austin. Zapewnił, że postara się o nie za rok.</p>
      <p> </p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/8c673135-f846-4f10-bbda-b329807560b0.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Najlepsi z najlepszych w F1<cite>Źródło: tvn24.pl</cite></figcaption>
      </figure>
      <p>Autor: twis / Źródło: eurosport.pl</p>
    </article>
  </body>
</html>