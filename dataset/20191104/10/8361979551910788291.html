<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/kriminal-misto-geroy-ta-imperske-minule-chomu-potribno-minyati-odesu-50051445.html"/>
    <meta property="og:site_name" content="НВ"/>
    <meta property="article:published_time" content="2019-11-04T10:10:00+00:00"/>
    <meta property="og:title" content="Одесу пора змінювати. Ось чотири ідеї"/>
    <meta property="og:description" content="Українська струна в минулому міста — а вона була і є —мусить звучати голосніше"/>
  </head>
  <body>
    <article>
      <h1>Одесу пора змінювати. Ось чотири ідеї</h1>
      <h2>Українська струна в минулому міста — а вона була і є —мусить звучати голосніше</h2>
      <address><time datetime="2019-11-04T10:10:00+00:00">04 Nov 2019, 10:10</time> by <a rel="author">Борис Херсонський</a></address>
      <p>Думаю, що поступово «одеська ідеологія» повинна змінюватися. І ось кілька тез. Можемо вважати це конспектом моїх майбутніх колонок.</p>
      <p><b>1. Декриміналізація одеського міфу</b>. Це необхідно робити терміново. Мішка Япончик і Сонька Золота Ручка не можуть бути особами, що символізують наше місто. Місце одеських бандитів у тюрмах, а тих, хто вже віддав душу — не нам вирішувати кому — в могилах. Одеса піднялася як місто торгівлі, а криміналітет лише «опускав» її.</p>
      <p>Я би без всякого жалю ліквідував мурали з потретами цих героїв — вони нічим не кращі основоположників марксизму.</p>
      <p><b>2. Демілітаризація одеського міфу.</b> «Одеса — місто-герой». Героями бувають не міста, а люди. Ті, хто героїчно захищали наше місто, на жаль, майже всі пішли з життя. Їх пам’ять священна. Та вона не може бути стрижнем, на якому тримається мирне майбутнє Одеси. Інакше обеліски радянських часів будуть вічно тиснути на свідомість городян орденами Леніна і п’ятикутними зірками. Декомунізація неможлива без демілітаризації.</p>
      <aside>Декомунізація неможлива без демілітаризації</aside>
      <p><b>3. Централізація міста.</b> Я маю на увазі, що саме Одеса, а не різні емігрантські громади в різних куточках землі є центром уваги. Та не тільки це! У слові «централізація» міститься слово «центр».</p>
      <p>Історичний центр Одеси — у жахливому стані. Нехай місто росте вшир. Нехай ділова 1 адміністративна частина Одеси працюють в сучасних чудових, не обов’язково висотних, будівлях на місці будиночків Молдаванки і Слобідки-Романівки, що швидко руйнуються Їх теж шкода, та надто вже деградував цей район, надто «провалена» інфраструктура. Центр Одеси повинен бути відновлений.</p>
      <p><b>4. Імперське минуле міста має зайняти своє міцне місце в історії. </b>Але ми повинні знати, що в Одеси є 1 інше минуле — ну хоча б турецьке чи грецьке.</p>
      <p>І головне — в Одеси є майбутнє. І це майбутнє - у складі сучасної України. Це означає, що українська струна в минулому міста — а вона була і є - мусить звучати голосніше.</p>
      <p>
        <i>Текст опубліковано з</i>
        <i> </i>
        <i>дозволу автора</i>
      </p>
      <p>
        <i>
          <a href="https://www.facebook.com/borkhers/posts/2815484551819686">Оригінал</a>
        </i>
      </p>
      <p><i><b>Приєднуйтесь до</b></i><b><i> </i></b><b><i>нашого телеграм-каналу</i></b> <a href="https://t.me/nv_opinion"><b><i>Мнения НВ</i></b></a></p>
    </article>
  </body>
</html>