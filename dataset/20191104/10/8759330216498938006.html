<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902341/-het-stoeltje-van-mazzu-wankelt-bij-krc-genk-dat-kan-niet-anders-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T10:30:00+00:00"/>
    <meta property="og:title" content="'Het stoeltje van Mazzu wankelt bij KRC Genk, dat kan niet anders'"/>
    <meta property="og:description" content="KRC Genk raakt niet op toerental in dit nieuwe seizoen. De regerend landskampioen verloor ook op Eupen met 2-0. Hugo Camps twijfelt eraan of het dit seizoen nog goedkomt met Genk."/>
  </head>
  <body>
    <article>
      <h1>'Het stoeltje van Mazzu wankelt bij KRC Genk, dat kan niet anders'</h1>
      <address>
        <time datetime="2019-11-04T10:30:00+00:00">04 Nov 2019, 10:30</time>
      </address>
      <p>
        <b>KRC Genk raakt niet op toerental in dit nieuwe seizoen. De regerend landskampioen verloor ook op Eupen met 2-0. Hugo Camps twijfelt eraan of het dit seizoen nog goedkomt met Genk.</b>
      </p>
      <p>'Racing Genk is dringend aan een elektroshock toe', klinkt het in <i>Het Laatste Nieuws. </i>'Een landskampioen die met 2-0 gaat verliezen op Eupen is de gemoedelijke praatjes voorbij. Dan davert de kleedkamer van het gevloek en op de terugweg in de bus moet het stil worden als op een kerkhof. De stilte van diepe schaamte.'</p>
      <p>'Deze keer moet ook de coach zijn bek houden. Felice Mazzu heeft even niets te zeggen. Dat heeft hij meestal niet, maar dat kan ook verlegenheid zijn. Zijn commentaar na de wedstrijd is zelden inspirerend. Felice mist het warme thuisgevoel dat hem vrij maakt om gek te doen of charmant te bulderen. Het lukt hem niet om helemaal zichzelf te zijn', stelt Camps vast.</p>
      <p>De vraag is nu of Mazzu nog lang gaat aanblijven. 'Hoelang houdt het bestuur van Genk de zenuwen nog onder controle? Het stoeltje van de coach wankelt, dat<br/>kan niet anders. Niet dat de top van KRC met het mes in de hand regeert, maar zoals alle bestuurders zijn ze vatbaar voor gekwetste ijdelheid. Daarom vrees ik voor de houdbaarheid van deze gentleman.'</p>
      <aside>Lees meer<br/><a href="https://www.voetbalprimeur.be/nieuws/902304/-genk-denkt-aan-opvolger-mazzu-mechelen-coach-vrancken-gelinkt-aan-kampioen-.html?itm_source=www.voetbalprimeur.be&amp;itm_medium=highlighted-content">'Genk heeft met KV Mechelen-coach Vrancken opvolger Mazzu in het vizier'</a></aside>
    </article>
  </body>
</html>