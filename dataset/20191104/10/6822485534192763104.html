<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813059.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T10:45:00+00:00"/>
    <meta property="og:title" content="فناوری‌های هوشمند هوآوی به کمک صنعت حمل و نقل دیجیتال می‌آید"/>
    <meta property="og:description" content="مدیران هوآوی پروژه‌ای را در این شرکت با نام «جاده‌های دیجیتال و جابه‌جایی هوشمند» کلید زده‌اند که مربوط به ساخت سیستم‌های دیجیتال برای آسان‌سازی حمل و نقل و ایجاد تحول در این صنعت است. این شرکت راهکار اخذ عوارض آنلاین خود با نام iSitePower-T را به عنوان یکی از اولین محصولات خود در این زمینه معرفی کرده است."/>
  </head>
  <body>
    <article>
      <h1>فناوری‌های هوشمند هوآوی به کمک صنعت حمل و نقل دیجیتال می‌آید</h1>
      <address>
        <time datetime="2019-11-04T10:45:00+00:00">04 Nov 2019, 10:45</time>
      </address>
      <p>کنگره جهانی ITS ۲۰۱۹ در سنگاپور برگزار شد و در آن شرکت‌های برتر دنیا از آخرین فناوری‌های خود در زمینه حمل و نقل و راهداری رونمایی کردند. هوآوی در این مراسم سیستم اخذ عوارض الکترونیکی ویژه خود با نام iSitePower-T را معرفی کرد.</p>
      <p>مدیران هوآوی پروژه‌ای را در این شرکت با نام «جاده‌های دیجیتال و جابه‌جایی هوشمند» کلید زده‌اند که مربوط به ساخت سیستم‌های دیجیتال برای آسان‌سازی حمل و نقل و ایجاد تحول در این صنعت است. این شرکت راهکار اخذ عوارض آنلاین خود با نام iSitePower-T را به عنوان یکی از اولین محصولات خود در این زمینه معرفی کرده است.</p>
      <p>علاوه بر این، هوآوی از آخرین راهکارهای فناورانه خود شامل OceanStor Dorado V6 به عنوان سیستم ذخیره‌سازی اطلاعاتی که داده‌های بسیار گسترده‌ای دارند، راهکارهای ITS (سیستم‌های حمل و نقل هوشمند)، راهکار C-V2X و حمل و نقل ابری نیز رونمایی کرده است.</p>
      <p>در این زمینه لیو ژونگ هنگ، مدیر بخش تجارت حمل و نقل هوآوی می‌گوید: «با یکپارچه شدن فناوری اطلاعات و ارتباطات و صنعت حمل و نقل هوشمند، ما در حال پیوستن به مفهوم مهم جاده‌های دیجیتال هستیم. محصولات خلاقانه ICT و راهکار جمع‌آوری الکترونیکی عوارض (ETC)T، درک جاده هولوگرافیک و اینترنت وسایل نقلیه (IoV) نتایجی مانند سرعت بیشتر، کارآمدی بیشتر و سیستم‌های حمل و نقل سریع‌تر برای مسیرهای شهری را به دنبال دارند؛ در این میان ظرفیت حمل و نقل مورد نیازی که در حال افزایش است و نوآوری سرویس‌هایی که بر شدت آنها اضافه می‌کند را نیز باید در نظر داشته باشیم».</p>
      <p>همچنین هو هائو، مدیر توسعه صنعتی Pan-IoV در بخش استراتژی مجموعه هوآوی نیز در سخنرانی اصلی این مراسم با موضوع «فعال‌سازی حمل و نقل هوشمند و خودکارسازی رانندگی با استفاده از C-V2X» به این موضوع اشاره کرد که فناوری نوین C-V2X به حد قابل قبولی از تکامل و بلوغ رسیده که بتوانیم به صورت آزمایشی از آن استفاده کنیم.</p>
      <p>همچنین شرکت هوآوی در یک نقشه راه مشخص، استفاده از این فناوری برای امور تجاری را نیز ترسیم کرده و در تلاش است تا با بهبود تعاریف طبقه‌بندی شده استاندارد C-V2X، آن را به بستری برای رسیدن به یک نتیجه‌گیری مطلوب، تبدیل کند.</p>
      <p>هوآوی در حال بررسی برای به کارگیری فناوری C-V2X در چند سناریو مانند مدیریت ترافیک جاده‌ای شهری، سیستم‌های دقیق حمل و نقل عمومی، بزرگراه‌های هوشمند و دستیار پارکینگ اتوماتیک (APA) است. همچنین با ادامه استفاده از فناوری اطلاعات و ارتباطات  دنبال ایجاد تحول در تأسیسات هوشمند کنار جاده‌، وسایل نقلیه خودران و همچنین توسعه حمل و نقل عمومی است.</p>
      <p>معرفی iSitePower-T به منظور راهکار حمل و نقل هوشمند</p>
      <p>برای درک درست از صنعت حمل و نقل و همچنین تجربه هوآوی در پیاده‌سازی این سیستم در بزرگراه‌های چین، این شرکت راهکار iSitePower-T را با هدف عرضه مفید در صنعت حمل و نقل عرضه کرده که ویژگی‌های مهم آن عبارتند از:</p>
      <p>·       ورودی برق چندگانه: سیستم اختصاصی انرژی هوآوی با چند ورودی و چند خروجی انرژی (eMIMO) که از ساختار انرژی خورشیدی، آبی، ژنراتورهای دیزل و نیز حالت‌های تغذیه متعددی مانند 12 ولت، 24 ولت و 48 ولت DC و همچنین 24 و 220 ولت AC پشتیبانی می‌کند.</p>
      <p>·       طراحی ماژولار: پشتیبانی از توسعه بی‌دردسر، نصب هوشمند و ساختارسازی آسان، به منظور جلوگیری از بازتولید توان الکتریکی PU و تسهیل عرضه سریع دستگاه‌های جدید خدمات.</p>
      <p>·       استقرار تک مرحله‌ای: مجتمع‌سازی شبکه انتقال داده، حافظه و توان پردازشی مورد نیاز و همچنین پشتیبانی از مدیریت هوشمند ابزارها که به صورت قابل ملاحظه‌ای باعث کاهش هزینه‌های سازمان‌دهی و مدیریت می‌شود.</p>
      <p>در ادامه پنگ جینهوا، رئیس بخش دامنه انرژی تلکام هوآوی می‌گوید: «هوآوی در حال سرویس‌دهی به بیش از 340 اپراتور در بیش از 170 کشور در سراسر دنیاست و محصولات ما برای انجام گستره‌ وسیعی ازکارها، حالتی ایده‌آل دارند. هوای دنبال آن است که با معرفی ایده‌های منابع تغذیه هوشمند و استفاده از آنها در صنایع حمل و نقل، جایگزینی مناسب برای منابع تغذیه سنتی پیدا کند. هوآوی از همکاری با شرکای صنعتی برای هدایت نوآوری‌های ادامه‌دار و توسعه این صنایع به منظور رویارویی با چالش‌های مدیریت انرژی و دیجیتالی کردن آنها استقبال می‌کند».</p>
      <p>هوآوی با پایبندی به اصول حمل و نقل آسان و ترابری روان، دنبال ارائه راهکارهای نوآورانه مانند راه‌‌آهن‌های دیجیتال است. برای تحقق این امر تلاش می‌کند و در حال حاضر به بیش از 230،000 کیلیومتر  راه‌آهن و بزرگراه در بیش از 170 خط ریلی و بیش از 70 شهر در سراسر دنیا، خدمات خود را ارائه می‌دهد.</p>
      <p>کنگره جهانی ITS رویدادی مهم برای معرفی راهکارهای حمل و نقل پایدار با اهداف کاربری عمومی است و در حال حاضر بزرگترین و تأثیرگذارترین کنفرانس در دنیا در زمینه حمل و نقل هوشمند محسوب می‌شود. </p>
    </article>
  </body>
</html>