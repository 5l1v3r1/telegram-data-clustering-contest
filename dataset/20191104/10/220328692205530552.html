<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/teylr-suift-e-nay-dobrata-amerikanska-pevitsa-405829.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T10:53:29+00:00"/>
    <meta property="og:title" content="Тейлър Суифт е най-добрата американска певица"/>
    <meta property="og:description" content="Тя получи приза на „Европейските музикални награди на MTV“"/>
  </head>
  <body>
    <article>
      <h1>Тейлър Суифт е най-добрата американска певица</h1>
      <address><time datetime="2019-11-04T10:53:29+00:00">04 Nov 2019, 10:53</time> by <a rel="author">Агенция Стандарт</a></address>
      <p>Тейлър Суифт получи приза за най-добър американски изпълнител. Това се случи по време на 26-то издание на церемонията по раздаването на Европейските музикални награди на MTV. Певицата си тръгна с две статуетки, като спечели и в категорията за най-добро видео за песента „ME!“. Но Суифт загуби от Шон Мендес в надпреварата за най-добър изпълнител, в която се бореха още Ариана Гранде и Майли Сайръс. Най-добра песен стана „Bad Guy“ на Били Айлиш. Нашумялата млада звезда също получи два приза и стана най-добрият нов изпълнител. Холзи пък получи приза за най-добра поп певица. Тя спечели и в категорията за най-добра визия. Най-добра хип-хоп звезда стана Ники Минаж. Церемонията се състоя за четвърти път в Испания. Водеща тази година беше американската певица и актриса Беки Джи. На сцената в Севилия на живо пяха Холзи, Росалиа, Дуа Липа и Найъл Хоран. Липа изпълни най-новия си сингъл „Don’t Start Now“ и разкри подробности около бъдещия си албум. Тя заяви, че е добавила диско елементи към звученето си и е експериментирала с няколко жанра. За сега не е ясно кога ще излезе втората тава на певицата.</p>
    </article>
  </body>
</html>