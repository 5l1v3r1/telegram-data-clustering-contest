<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230913/"/>
    <meta property="og:site_name" content="Українська правда"/>
    <meta property="article:published_time" content="2019-11-04T10:16:22+00:00"/>
    <meta property="og:title" content="Групу фальшивомонетників накрили в Чернівцях: організатору 19 років"/>
    <meta property="og:description" content="У Чернівцях поліція викрила організовану злочинну групу фальшивомонетників."/>
  </head>
  <body>
    <article>
      <h1>Групу фальшивомонетників накрили в Чернівцях: організатору 19 років</h1>
      <address>
        <time datetime="2019-11-04T10:16:22+00:00">04 Nov 2019, 10:16</time>
      </address>
      <p>У Чернівцях поліція викрила організовану злочинну групу фальшивомонетників.</p>
      <p><b>Джерело:</b> Відділ комунікації <a href="https://cv.npu.gov.ua/news/novini/u-chernivczyax-policziya-pripinila-diyalnist-organizovanoji-zlochinnoji-grupi-falshivomonetnikiv/">поліції </a>Чернівецької області</p>
      <p><b>Дослівно:</b> "3-го листопада співробітники Управління стратегічних розслідувань і Слідчого управління ГУНП спільно зі спецпідрозділом "КОРД" затримали організатора злочинної групи та одного з її учасників одразу після чергового збуту 2,5 тисяч підроблених доларів США. Під час затримання та проведення обшуку в автівці порушників, вилучено 27,5 тисяч доларів США з ознаками підробки".</p>
      <figure>
        <img src="https://img.pravda.com/images/doc/8/1/817222b-ozg1-041119.jpg"/>
      </figure>
      <p><b>Деталі:</b> Загалом, упродовж доби поліцейські здійснили 20 обшуків, під час яких вилучено приблизно 62 тисячі доларів США, майже половина з них – з ознаками підробки. Також вилучено понад 5,5 тисяч євро та 166 тисяч гривень, здобутих злочинним шляхом, зброю та боєприпаси.</p>
      <p>За даними слідства, 19-річний чернівчанин створив злочинну групу з десятьох місцевих жителів, віком до 39 років.</p>
      <p>Зловмисники використовували підроблену іноземну валюту для придбання транспортних засобів і цифрової техніки. Наразі встановлено їхню причетність до 15 таких фактів на території Буковини та сусідніх регіонів України.</p>
      <figure>
        <img src="https://img.pravda.com/images/doc/8/e/8e35f4f-ozg7-041119.jpg"/>
      </figure>
      <p>Правопорушникам загрожує до десяти років позбавлення волі з конфіскацією майна.</p>
      <p>Обох затриманих поміщено до ізолятора тимчасового тримання.</p>
      <p>Наразі досудове розслідування триває.</p>
      <footer>Українська правда</footer>
      <related>
        <a href="https://www.pravda.com.ua/news/2019/10/28/7230235/"/>
        <a href="https://www.pravda.com.ua/articles/2019/06/27/7219304/"/>
        <a href="https://www.pravda.com.ua/news/2019/04/23/7213311/"/>
      </related>
    </article>
  </body>
</html>