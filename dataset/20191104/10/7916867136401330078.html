<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134298-lkl-savaites-mvp-tapo-pieno-zvaigzdziu-legionierius.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T10:48:00+00:00"/>
    <meta property="og:title" content="LKL savaitės MVP tapo „Pieno žvaigždžių“ legionierius"/>
    <meta property="og:description" content="Pasvalio „Pieno žvaigždžių“ krepšininkai sekmadienį iškovojo trečiąją pergalę „Betsafe–LKL“ pirmenybėse, o labiausiai joje žibėjęs komandos įžaidėjas Johnas Gillonas tapo naudingiausiu savaitės krepšininku. Tai padaryti amerikiečiui padėjo naudingiausios jo karjeros Lietuvoje rungtynės. Dvikovoje su Kėdainių „Nevėžiu“ įžaidėjas surinko 22 taškus (3/5 trit.), atkovojo 5 kamuolius, atliko 4 rezultatyvius perdavimus ir ..."/>
  </head>
  <body>
    <article>
      <h1>LKL savaitės MVP tapo „Pieno žvaigždžių“ legionierius</h1>
      <address>
        <time datetime="2019-11-04T10:48:00+00:00">04 Nov 2019, 10:48</time>
      </address>
      <p>Nuotr.: BNS</p>
      <figure>
        <a href="https://www.basketnews.lt/paveikslelis-205078-any1000x1000.jpg">
          <img src="https://www.basketnews.lt/paveikslelis-205078-any630x500.jpg"/>
        </a>
      </figure>
      <p>Nuotr. BNS</p>
      <p>Pasvalio „Pieno žvaigždžių“ krepšininkai sekmadienį iškovojo trečiąją pergalę „Betsafe–LKL“ pirmenybėse, o labiausiai joje žibėjęs komandos įžaidėjas Johnas Gillonas tapo naudingiausiu savaitės krepšininku.</p>
      <p>Tai padaryti amerikiečiui padėjo naudingiausios jo karjeros Lietuvoje rungtynės.</p>
      <p>Dvikovoje su Kėdainių „Nevėžiu“ įžaidėjas surinko 22 taškus (3/5 trit.), atkovojo 5 kamuolius, atliko 4 rezultatyvius perdavimus ir sukaupė 28 naudingumo balus.</p>
      <p>Lemiamą persvarą susikūrę po pertraukos, pasvaliečiai svečius iš Kėdainių nugalėjo 87:66.</p>
      <p>Gillonas nėra vienintelis „Pieno žvaigždžių“ atstovas savaitės geriausiųjų penketuke – čia taip yra ir jo komandos draugas Trevoras Thompsonas, o kartu su jais penketuke puikuojasi Deividas Gailius ir Matas Jogėla (abu – Klaipėdos „Neptūnas“) bei Mindaugas Sušinskas (Alytaus „Sintek–Dzūkija“).</p>
      <p>Panašu, jog iš duobelės pamažu lipa Klaipėdos „Neptūno“ krepšininkai.</p>
      <p>Prieš tai patyrę keturias nesėkmes lygoje paeiliui, dabar Tomo Rinkevičiaus auklėtiniai iškovojo antrąją pergalę iš eilės ir tai padarė įspūdingu stiliumi.</p>
      <p>Uostamiesčio ekipa išvykoje 101:59 sutriuškino Prienų „CBet“ ekipą ir taip pagerino net du sezono rekordus – per rungtynes įmestų taškų ir didžiausios pergalingos persvaros.</p>
      <p>Toks puikus pasirodymas leido vietą penketuke rasti net dviem komandos krepšininkams.</p>
      <p>Pirmasis jų – geriausias sezono rungtynes sužaidęs Gailius.</p>
      <p>Šis Prienuose surinko 19 taškų, (3/3 dvit., 3/6 trit), atliko 5 rezultatyvius perdavimus ir iš viso rungtynes baigė su 25 naudingumo balais.</p>
      <p>Jam neblogai talkino Jogėla – šis taip sužaidė geriausias savo sezono rungtynes.</p>
      <p>„Neptūno“ naujokas į prieniškių krepšį įmetė 15 taškų, atkovojo 5 kamuolius, atliko 4 rezultatyvius perdavimus ir iš viso sukaupė 21 naudingumo balą.</p>
      <p>Puikias rungtynes sužaidė ir savo komandą į pergalę vedė Alytaus „Sintek–Dzūkijos“ atstovas Sušinskas.</p>
      <p>Dar visai neseniai su Lietuvos kariškių rinktine pasaulio kariškių žaidynių čempionu tapęs Sušinskas į „Betsafe–LKL“ grįžo su pagerintu karjeros rezultatyvumo rekordu – jo pelnyti 19 taškų (5/6 dvit., 3/3 trit.) buvo geriausias krepšininko karjeros pasiekimas.</p>
      <p>Žaidėjas taip pat atkovojo 5 ir perėmė 4 kamuolius, o jo surinkti 25 naudingumo balai buvo geriausias Sušinsko sezono pasirodymas, padėjęs savo namų arenoje 87:61 sutriuškinti „Šiaulių“ krepšininkus.</p>
      <p>Vidurio puolėjo poziciją penketuke užima jau minėtas pasvaliečių atstovas Thompsonas.</p>
      <p>Šis mače su „Nevėžiu“ taip pat vieną po kito gerino savo karjeros Lietuvoje rekordus.</p>
      <p>Aukštaūgis įmetė 19 taškų, atkovojo 11 kamuolių, blokavo 3 svečių metimus ir rungtynes baigė su 27 naudingumo balais.</p>
      <h3>Šį sezoną pelnomi taškai</h3>
      <figure>
        <img src="https://www.basketnews.lt/paveikslelis-147661-any100x100.jpg"/>
      </figure>
      <p>41% 73,4</p>
      <figure>
        <img src="https://www.basketnews.lt/paveikslelis-147664-any100x100.jpg"/>
      </figure>
      <ul>
        <li>Pelno taškų: <a href="https://www.basketnews.lt/lygos/51-lietuvos-krepsinio-lyga/statistika.html">73,4</a></li>
        <li>Taiklumas: <a href="https://www.basketnews.lt/lygos/51-lietuvos-krepsinio-lyga/statistika.html">41,0%</a></li>
        <li>Vieta lygoje: <a href="https://www.basketnews.lt/lygos/51-lietuvos-krepsinio-lyga/statistika.html">8</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82225-pasvalio-pieno-zvaigzdes-siauliu-siauliai.html">88</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82224-kauno-zalgiris-pasvalio-pieno-zvaigzdes.html">47</a></li>
        <li>Daugiausia pelno: <a href="https://www.basketnews.lt/zaidejai/23698-john-gillon.html">John Gillon</a></li>
      </ul>
      <h3>Pasvalio Pieno žvaigždės / Tvarkaraštis</h3>
      <figure>
        <img src="https://www.basketnews.lt/paveikslelis-147661-tmlgs.jpg"/>
      </figure>
      <p>
        <a href="https://www.basketnews.lt/komandos/448-pasvalio-pieno-zvaigzdes.html">Pasvalio Pieno žvaigždės</a>
      </p>
      <figure>
        <img src="https://www.basketnews.lt/paveikslelis-147659-tmlgs.jpg"/>
      </figure>
      <p><a href="https://www.basketnews.lt/komandos/254-kedainiu-nevezis.html">Kėdainių Nevėžis</a> <a href="https://www.basketnews.lt/rungtynes/ziureti/82656-pasvalio-pieno-zvaigzdes-kedainiu-nevezis.html">87-66</a></p>
      <figure>
        <img src="https://www.basketnews.lt/paveikslelis-196864-tmlgs.jpg"/>
      </figure>
      <p>
        <a href="https://www.basketnews.lt/komandos/666-utenos-juventus.html">Utenos Juventus</a>
      </p>
      <figure>
        <img src="https://www.basketnews.lt/paveikslelis-147661-tmlgs.jpg"/>
      </figure>
      <p><a href="https://www.basketnews.lt/komandos/448-pasvalio-pieno-zvaigzdes.html">Pasvalio Pieno žvaigždės</a> <a href="https://www.basketnews.lt/rungtynes/ziureti/82829-utenos-juventus-pasvalio-pieno-zvaigzdes.html">Šešt.<br/>17:00</a></p>
    </article>
  </body>
</html>