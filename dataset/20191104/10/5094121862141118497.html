<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/hasici-bojovali-10-hodin-s-komplikovanym-pozarem-usazenin-ve-starem-potrubi-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T10:38:00+00:00"/>
    <meta property="og:title" content="Náročný zásah. Hasiči deset hodin bojovali s požárem usazenin ve starém potrubí"/>
    <meta property="og:description" content="/VIDEO/ Bezmála deset hodin likvidovalo pět jednotek profesionálních hasičů (HZS MSK) z Ostravy požár usazenin ve starém potrubí v areálu Dolních Vítkovic."/>
  </head>
  <body>
    <article>
      <h1>Náročný zásah. Hasiči deset hodin bojovali s požárem usazenin ve starém potrubí</h1>
      <address><time datetime="2019-11-04T10:38:00+00:00">04 Nov 2019, 10:38</time> by <a rel="author">Jaroslav Perdoch</a></address>
      <p>Kvůli požáru usazenin ve starém potrubí o délce několika stovek metrů byli hasiči v akci od nedělních večerních hodin do dnešního rána.</p>
      <p>„Hasiči zjišťovali pomocí termokamer rozsah hoření. Do potrubí postupně vrtali a vytvářeli otvory, mimo jiné pomocí speciálního řezacího a hasicího zařízení Cobra. Potrubí následně zapěňovali. Na pomoc také přijel osmikolový kombinovaný hasicí automobil Scania. V průběhu zásahu zde (v neobydlené části města) hasiči měřili koncentrace a případný výskyt nebezpečných látek. Koncentrace měřili preventivně také na okraji sousedního areálu Nová Karolina, a to na povrchu i na střeše obchodního centra. Zde nebyly naměřeny žádné koncentrace nebezpečných plynů,“ upřesnil mluvčí moravskoslezských hasičů Petr Kůdela. </p>
      <figure>
        <iframe src="https://www.youtube.com/embed/JWnGnnlZSQQ" width="630" height="354" data-service="Youtube" scrolling="no"/>
      </figure>
    </article>
  </body>
</html>