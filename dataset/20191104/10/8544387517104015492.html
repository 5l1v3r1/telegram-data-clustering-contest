<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/epohiko-epidoma-mehri-pote-oi-aitiseis-poioi-tha-paroun-750/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T10:51:07+00:00"/>
    <meta property="og:title" content="Εποχικό επίδομα: Ποιοι θα πάρουν 750 ευρώ τον επόμενο μήνα – Μέχρι πότε οι αιτήσεις"/>
    <meta property="og:description" content="Η διαδικασία υποβολής ηλεκτρονικών αιτήσεων για το εποχικό επίδομα 2019 του ΟΑΕΔ από τους δικαιούχους, έχει ξεκινήσει από καιρό."/>
  </head>
  <body>
    <article>
      <h1>Εποχικό επίδομα: Ποιοι θα πάρουν 750 ευρώ τον επόμενο μήνα – Μέχρι πότε οι αιτήσεις</h1>
      <h2>Εποχικό επίδομα 2019: Δείτε μέχρι πότε "τρέχουν" οι αιτήσεις</h2>
      <address><time datetime="2019-11-04T10:51:07+00:00">04 Nov 2019, 10:51</time> by <a rel="author">neolaia.gr Team</a></address>
      <p>Η διαδικασία υποβολής ηλεκτρονικών αιτήσεων για το <b>εποχικό επίδομα 2019</b> του ΟΑΕΔ από τους δικαιούχους, έχει ξεκινήσει από καιρό.</p>
      <p>Συγκεκριμένα, από την <b>Παρασκευή 27 Σεπτεμβρίου 2019</b>, ξεκίνησε από τον ΟΑΕΔ η πρώτη πληρωμή των δικαιούχων του ειδικού εποχικού επιδόματος, οι οποίοι έκαναν αίτηση τις πρώτες ημέρες έναρξης της ημερομηνίας υποβολής, δηλαδή στις<b> 16 Σεπτεμβρίου </b>2019.</p>
      <p>
        <b>Ειδικότερα:</b>
      </p>
      <p>Η πληρωμή των δικαιούχων του εποχικού επιδόματος 2019 θα γίνεται <b>κάθε Παρασκευή</b> μέχρι τα μέσα Δεκεμβρίου του τρέχοντος έτους. Οι δικαιούχοι θα πρέπει να γνωρίζουν ότι όταν καταθέτουν την αίτηση, απαιτούνται περίπου έως και 15 μέρες για την πιστοποίηση των στοιχείων.</p>
      <h3>Μέχρι πότε «τρέχουν» οι αιτήσεις για το εποχικό επίδομα 2019:</h3>
      <p>Σύμφωνα με ανακοίνωση του Οργανισμού, <b>η προθεσμία υποβολής των αιτήσεων λήγει:</b></p>
      <p>α) Τη <b>Δευτέρα 2 Δεκεμβρίου</b>, στις 15:00, για όσους υποβάλλουν αιτήσεις μέσω των ΚΠΑ 2 και των ΚΕΠ και</p>
      <p>β) <b>το βράδυ της ίδιας ημέρας</b> (στις 23:59) για όσους τις υποβάλλουν ηλεκτρονικά (www.oaed.gr).</p>
      <p>Η <b>παραλαβή των δικαιολογητικών</b> θα ολοκληρωθεί την επόμενη εργάσιμη μέρα<b> (3/12/2019).</b></p>
      <h3>Εποχικό επίδομα 2019: Ποιοι είναι δικαιούχοι</h3>
      <p>Οι δικαιούχοι του επιδόματος αυτού είναι όσοι και όσες παρέχουν την εργασία τους στην Ελλάδα, υπό την προϋπόθεση ότι υπάγονται στην υποχρεωτική ασφάλιση του ΙΚΑ – ΕΤΑΜ και ασκούν ένα από τα ακόλουθα επαγγέλματα:</p>
      <p>Του οικοδόμου, λατόμου, ασβεστοποιού, πλινθοποιού, αγγειοπλάστη, δασεργάτη, ρητινοσυλέκτη, καπνεργάτη, μουσικού μέλους του οικείου επαγγελματικού σωματείου, υποδηματεργάτη, μισθωτού ναυπηγοεπισκευαστικης ζώνης, χειριστή εκσκαπτικών, ανυψωτικών, οδοποιητικών, γεωτρητικών μηχανημάτων, ηθοποιού, τεχνικού κινηματογράφου και τηλεόρασης, χείριστη και βοηθού χείριστη κινηματογράφου, ελεγκτή κινηματογράφου και θεάτρου, ταμία κινηματογράφου και θεάτρου , μισθωτού τουριστικού και επισιτιστικού κλάδου και σμυριδεργάτη.</p>
      <h3>Ποιες είναι οι προϋποθέσεις και πόσο δικαιούται το κάθε επάγγελμα;</h3>
      <p>Ι Οικοδόμοι</p>
      <p>1. Να έχουν πραγματοποιήσει το ημερολογιακό έτος που προηγείται του έτους καταβολής του βοηθήματος αποκλειστικά σε οικοδομικές εργασίες από 95 έως 210 ημέρες εργασίας (Η.Ε).</p>
      <p>Στις ανωτέρω ημέρες συμπεριλαμβάνεται η προσαύξηση 20% καθώς και οι αναλογούσες ημέρες άδειας. Ουσιαστικά δηλαδή δικαιούται το βοήθημα ο ασφαλισμένος που πραγματοποιεί 73 μέχρι 163 πραγματικές ημέρες εργασίας (Η.Ε.).ειδικό</p>
      <p>Να μην είναι εργολάβοι ή υπεργολάβοι οικοδομικών εργασιών και απασχολούν περισσότερους από 3 μισθωτούς.</p>
      <p>2. Να απασχολούνται αποκλειστικά στον κλάδο.</p>
      <p>3. Στερούνται το ειδικό εποχιακό βοήθημα του έτους στο οποίο περιλαμβάνεται το μεγαλύτερο διάστημα της εκπαίδευσής τους, οι δικαιούχοι που συμμετέχουν σε προγράμματα επαγγελματικής κατάρτισης του ΟΑΕΔ και λαμβάνουν εκπαιδευτικό επίδομα. ( παρ. 5α, άρθρου 37 Ν. 1836/89)</p>
      <p>
        <b>ΙΙ Λοιπές κατηγορίες, πλην οικοδόμων</b>
      </p>
      <p>1. Να έχουν πραγματοποιήσει το ημερολογιακό έτος που προηγείται του έτους καταβολής του βοηθήματος από 50 έως 210 ημέρες ασφάλισης στον κλάδο τους.</p>
      <p>2. Για τους δασεργάτες – ρητινοσυλλέκτες και σμυριδορύκτες Νάξου απαιτούνται από 50 – 240 ημέρες ασφάλισης στον κλάδο τους.</p>
      <p>3. Οι μισθωτοί τουριστικών και επισιτιστικών επαγγελμάτων πρέπει να έχουν πραγματοποιήσει κατά το ημερολογιακό έτος που προηγείται της καταβολής του βοηθήματος 75 τουλάχιστον ημερομίσθια και όχι περισσότερα από 50 ημερομίσθια κατά την χρονική περίοδο από 1η Οκτωβρίου έως 31 Δεκεμβρίου του προηγούμενου της καταβολής ημερολογιακού έτους.</p>
      <p>4. Για τους χειριστές εκσκαπτικών, ανυψωτικών οδοποιητικών κ.λ.π. μηχανημάτων απαιτούνται από 70 – 210 ημέρες ασφάλισης στον κλάδο τους.</p>
      <p>5. Τα ημερομίσθια που έχουν τυχόν πραγματοποιήσει σε άλλους κλάδους κατά το ημερολογιακό έτος που προηγείται της καταβολής να μην είναι περισσότερα απ’ αυτά που πραγματοποίησαν στον επαγγελματικό κλάδο ως μέλη του οποίου ζητούν το βοήθημα.</p>
      <p>6. Το σύνολο των ημερομισθίων που έχουν πραγματοποιήσει κατά το ημερολογιακό έτος που προηγείται της καταβολής να μην υπερβαίνει τα 240 ημερομίσθια.</p>
      <p>7. Δεν είναι δικαιούχοι όσοι συγκεντρώνουν προϋποθέσεις τακτικής επιδότησης κατά τον χρόνο καταβολής του βοηθήματος. Στη περίπτωση που η τακτική επιδότηση ανεργίας εμπίπτει μέσα στην περίοδο καταβολής του βοηθήματος (10/9 – 30/11), τότε το εποχιακό βοήθημα συμψηφίζεται με το αντίστοιχο ποσό της τακτικής ανεργίας.</p>
      <p>8. Στερούνται το ειδικό εποχιακό βοήθημα του έτους στο οποίο περιλαμβάνεται το μεγαλύτερο διάστημα της εκπαίδευσής τους, οι δικαιούχοι που συμμετέχουν σε προγράμματα επαγγελματικής κατάρτισης του ΟΑΕΔ και λαμβάνουν εκπαιδευτικό επίδομα. (παρ. 5α, άρθρου 37 Ν. 1836/89).</p>
      <p>Τα <b>δικαιολογητικά</b> για τις ημέρες ασφάλισης, το εισόδημα και την άδεια διαμονής για τους πολίτες τρίτων χωρών, αναζητούνται αυτεπάγγελτα από τον ΟΑΕΔ μέσω των Πληροφοριακών Συστημάτων του ΕΦΚΑ (πρώην ΙΚΑ-ΕΤΑΜ), της Γ.Γ.Π.Σ. και του υπουργείου Εσωτερικών, αντίστοιχα.</p>
      <h3>Δείτε ακόμα: <a href="https://www.neolaia.gr/2019/11/04/koinoniko-merisma-2019-pote-ksekinoun-oi-aitiseis/">Κοινωνικό μέρισμα 2019: Τον Νοέμβριο οι δικαιούχοι – Πότε ξεκινούν οι αιτήσεις</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/04/geitones-galatsiou-ethelodiki-omada-pou-apodikniei-oti-oloi-mporoume-na-prosferoume/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/04/kakokeria-6650-keruanoi-mehri-to-mesimeri/"/>
        <a href="https://neolaia.gr/2019/11/04/epidoma-makrohronias-anergias-oaed-ti-prepei-na-ksereis/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/04/troxaio-me-sxoliko-sti-boula/"/>
        <a href="https://neolaia.gr/2019/11/04/i-natasa-mpofiliou-gia-3-sunaulies-sto-piraeus-117-academy/"/>
        <a href="https://neolaia.gr/neo/live-paw-volta"/>
      </related>
    </article>
  </body>
</html>