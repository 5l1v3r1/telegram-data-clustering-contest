<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/guvern-orban-parlament-1_5dbfa4e05163ec4271aab308/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-04T04:33:47+00:00"/>
    <meta property="og:title" content="VIDEO Adio, PSD! Guvernul Orban a trecut cu 7 voturi peste limită. Cine a înclinat balanţa. Miniştrii au depus jurământul. Prima şedinţă de Guvern"/>
    <meta property="og:description" content="Guvernul Orban a fost învestit de Parlament cu 7 voturi peste limita majorităţii. Balanţa a fost înclinată decisiv de voturile deputaţilor controlaţi de Daniel Constantin, care s-au dezis de Victor Ponta invocând interesul naţional. În spatele negocierilor a stat şi Mihai Tudose, pe care Ponta l-a acuzat de trădare. Guvernul Orban a fost susţinut şi de parlamentarii ALDE care l-au trădat pe Tăriceanu pentru Dăncilă. Între timp, s-au dezis de PSD"/>
  </head>
  <body>
    <article>
      <h1>VIDEO Adio, PSD! Guvernul Orban a trecut cu 7 voturi peste limită. Cine a înclinat balanţa. Miniştrii au depus jurământul. Prima şedinţă de Guvern</h1>
      <address><time datetime="2019-11-04T04:33:47+00:00">04 Nov 2019, 04:33</time> by <a rel="author">Radu Eremia, Sebastian Zachmann</a></address>
      <h4>Guvernul Orban a fost învestit de Parlament cu 7 voturi peste limita majorităţii. Balanţa a fost înclinată decisiv de voturile deputaţilor controlaţi de Daniel Constantin, care s-au dezis de Victor Ponta invocând interesul naţional. În spatele negocierilor a stat şi Mihai Tudose, pe care Ponta l-a acuzat de trădare. Guvernul Orban a fost susţinut şi de parlamentarii ALDE care l-au trădat pe Tăriceanu pentru Dăncilă. Între timp, s-au dezis de PSD</h4>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FAdevarul%2Fvideos%2F581031765971809%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>
        <b>UPDATE Ceremonia de depunere a jurământului a început. </b>
      </p>
      <p>
        <b>UPDATE Jurământul va avea loc la ora 19.00, la Palatul Cotroceni. </b>
      </p>
      <p><b>UPDATE Ludovic Orban</b>: România are Guvern, un guvern legitim, în ciuda unui boicot penibil şi ruşinos făcut de două formaţiuni politice, fapt fără precedent în democraţia românească în ultimii 30 de ani. Suntem pregătiţi să începem în forţă guvernarea.</p>
      <p>
        <b>Cine va fi comisar european? </b>
      </p>
      <p><b>L. Orban:</b> Cu siguranţă, Guvernul va formula o propunere de comisar european, după consultarea cu preşedintele României. O prioritate va fi numirea procurorilor şefi din fruntea Parchetelor. Cătălin Predoiu vă va prezenta calendarul. </p>
      <p>
        <b>Pe cei din ProRomânia care au votat pentru PNL îi veţi primi în partid?</b>
      </p>
      <p>Nu ştiu ce vor face, ce decizie vor lua. Ei sunt partenerii noştri de mai mult timp. </p>
      <p>
        <b>Luaţi în calcul schimbarea şefilor celor două camere?</b>
      </p>
      <p>Celor din PSD să le fie ruşine. Un astfel de comportament nu are ce căuta într-o Românie normală. Nu ne simţim confortabil ca în fruntea celor două camere să fie astfel de persoane. </p>
      <p><b>UPDATE Cifrele succesului PNL</b>: 6 parlamentari PSD, 7 ProRomânia, 2 neafiliaţi şi 5 aleşi care erau oficial în ALDE, dar care se aflau în tabără PSD, au contribuit la succesul învestirii Guvernului Orban,<a href="https://adevarul.ro/news/politica/cine-parlamentarii-fost-decisivi-instalarea-guvernul-orban-1_5dc03ac05163ec4271ae8977/index.html"> potrivit numărătorii paralele făcute de Adevărul.</a></p>
      <p>
        <b>UPDTAE Ludovic Orban, după votul de învestitură: Mulţumesc, aveţi încredere în noi! </b>
      </p>
      <p>
        <b>UPDATE Guvernul Orban a trecut de votul Parlamentului cu 240 de voturi, 7 peste limita majorităţii. </b>
      </p>
      <p>
        <b>UPDATE S-a terminat votul. Urmează numărătoarea. </b>
      </p>
      <p><b>UPDATE</b> PNL a câştigat trei voturi la Senat: Eugen Gioancă, Mihai Ruse şi Emanoil Savin. Urmează votul deputaţilor. </p>
      <p>
        <b>UPDATE A început votul. </b>
      </p>
      <p><b>UPDATE Marius Paşcan, PMP</b>: Vom vota deschis, la vedere, guvernul Orban. </p>
      <p><b>UPDATE Varujan Vosganian</b>: ALDE va vota acest guvern pentru a nu risca de o perioadă de instabilitate. Avem nevoie de buget pentru anul viitor şi de rectificare bugetară pentru anul acesta. Însă declaraţiile unora dintre miniştri ne obligă să fim vigilenţi pe viitor. Vă cer în numele ALDE să apăraţi suveranitatea României. </p>
      <p><b>UPDATE Varujan Pambuccian:</b> Toţi cei 17 membri ai grupului minorităţilor naţionale sunt prezenţi şi vor vota Guvernul. </p>
      <p><b>UPDATE Kelemen </b><b>Hunor</b>: Aţi dorit cu ardoare puterea executivă, pe lângă cea prezidenţială. Azi veţi primi ce aţi dorit. Noi, UDMR, nu aşteptăm minuni de la noul Guvern. Aşteptăm o guvernare responsabilă. Suntem pregătiţi să vă susţinem, dar şi să vă sancţionăm, inclusiv cu o moţiune de cenzură. </p>
      <p><b>UPDATE Dan Barna</b>: Sper ca azi să fie ultima zi a Guvernului Dăncilă. Putem avea un tur doi fără PSD. </p>
      <p>
        <b>UPDATE Premierul desemnat Ludovic Orban prezintă lista de miniştri şi programul de guvernare:</b>
      </p>
      <p>Felicit parlamentarii prezenţi. Felicit în mod special parlamentarii ProRomânia şi fiecare parlamentar individual care a decis să voteze Guvernul. Mulţumiri speciale faţă de grupul minorităţilor naţionale. Venim după o guvernare care a făcut mult rău României. Trebuie să începem un drum nou. Acesta este un guvern cu un mandat limitat: durata maximă este un an de zile. Avem de luat măsuri urgente, care nu pot fi luate decât de un guvern legitim. </p>
      <p>Vom apela cât mai puţin la ordonanţe de urgenţe. Obiectivul nostru este să refacem încrederea cetăţenilor în Guvern. Guvernul este al fiecărui român. </p>
      <p>
        <b>UPDATE 234 de senatori şi deputaţi au votat ordinea de zi. Aşadar, majoritatea este la limită. </b>
      </p>
      <p><b>UPDATE</b> 11 parlamentari nu au putut vota cu cartela electronică ordinea de zi. Votul pentru învestirea Guvernului va fi cu bile. </p>
      <p><b>UPDATE</b> Parlamentul a ţinut un moment de reculegere pentru Sorin Frunzăverde. </p>
      <p>
        <b>UPDATE E cvorum de şedinţă: 235 de senatori şi deputaţi şi-au înregistrat prezenţa. </b>
      </p>
      <p><b>UPDATE </b>Patru parlamentari de la PSD vor vota Guvernul Orban, potrivit unor surse politice. </p>
      <p><b>UPDATE</b> Ludovic Orban face turul parlamentarilor înainte de vot. </p>
      <p><b>UPDATE Daniel Constantin:</b> Au fost mai mulţi colegi care au spus că acest guvern trebuie să fie învestit. Nu s-a ajuns la o concluzie, deci majoritatea celor din ProRomânia nu vor veni la vot, dar sunt câţiva oameni care vor fi prezenţi sală: 6-7-8 colegi. Am votat pentru demiterea guvernului Dăncilă şi susţinem instalarea noului guvern. Riscăm să fim arătaţi cu degetul că din cauza noastră nu sunt investiţii, pensii şi salarii. </p>
      <p><b>Sorin Cîmpeanu</b>: Suntem pro ţară guvernată şi guvernabilă. Este foarte important interesul naţional. Sunt consecvent, cu riscul de a părea monoton. </p>
      <p><b>UPDATE Alfred Simonis, liderul deputaţilor PSD: </b>Nu participam la votul de investire. Sedinta nu va fi condusa de niciun membru al PSD. Nu ne astaptam la tradari din partea parlamentarilor PSD. ProRomania face acum un joc de imagine. Si ProRomania isi aduce aportul la aceasta învestire a Guvernului.</p>
      <p><b>UPDATE</b> Senatorul PNL Alina Gorghiu va conduce şedinţa de plen, după ce Marcel Ciolacu şi Teodor Meleşcanu au refuzat să fie părezenţi la şedinţă, pentru a nu pune umărul la cvorumul de şedinţă. </p>
      <p><b>UPDATE Rareş Bogdan, la DIgi 24</b>: Am închis telefonul acum 10 minute cu Mihai Tudose. I-am spus că e un moment în care acel episod cu premierul Japoniei să fi anulat printr-un gest responsabil faţă de ţara sa. Mihai Tudose e un patriot. Chiar dacă e un politician cu vedere de stânga, nu poate fi acuzat că nu iubeşte această ţară. De asemenea, rectorul Sorin Cîmpeaanu. Au luat o decizie înţeleapătă. </p>
      <p><b>UPDATE Ludovic Orban, înainte de vot</b>: Am purtat negocieri şi vom purta discuţii cu parlamentarii care vor vota Guvernul. Aştept ca un număr cât mai mare de parlamentari din afara partidelor care au anunţat sprijinul guvernului să vină să-şi exercite dreptul de vot şi să dea României un guvern legitim, un guvern responsabil. PSD face un boicot jenant. </p>
      <p>
        <b>Sunt şi parlamentari de la PSD care vor vota guvernul?</b>
      </p>
      <p>Da. </p>
      <p>
        <b>Îi schimbaţi pe minilştrii care au primit aviz negativ?</b>
      </p>
      <p>PSD a avut majoritate în aceste comisii şi a votat politic. Nu accept ca PSD să-mi evalueze miniştrii. </p>
      <p>
        <b>Cu Daniel Constantin şi Sorin Cîmpeanu ce relaţie aveţi?</b>
      </p>
      <p>Am avut o relaţie cât se poate de normală şi de bună. </p>
      <p>
        <b>Cu Mihai Tudose aţi discutat?</b>
      </p>
      <p>Am discutat cu toţi parlamentarii şi europarlamanetarii. </p>
      <p>***</p>
      <p>Înainte de şedinţa de plen în care va încerca învestirea Guvernului său, Ludovic Orban a convocat o reuniune a conducerii PNL de la ora 11.00.  La această şedinţă vor fi numărate voturile pe care se bazează echipa sa, care e formată din:</p>
      <p>
        <b>Ludovic Orban - premier</b>
      </p>
      <p>
        <b>Raluca Turcan - vicepremier</b>
      </p>
      <p>
        <b>Costel Alexe - Ministerul Muncii</b>
      </p>
      <p>
        <b>Bogdan Aurescu - Ministerul Afacerilor Externe</b>
      </p>
      <p>
        <b>Ioan Marcel Boloş - Ministerul Fondurilor Europene</b>
      </p>
      <p>
        <b>Nicolae Ciucă - Ministerul Apărării Naţionale</b>
      </p>
      <p>
        <b>Victor Costache - Ministerul Sănătăţii</b>
      </p>
      <p>
        <b>Bogdan Gheorghiu - Ministerul Culturii</b>
      </p>
      <p>
        <b>Nechita-Adrian Oros - Ministerul Agriculturii</b>
      </p>
      <p>
        <b>Virgil Popescu - Ministerul Economiei</b>
      </p>
      <p>
        <b>Cătălin Predoiu - Ministerul Justiţiei</b>
      </p>
      <p>
        <b>Ionuţ Marian Stroe - Ministerul Tineretului şi Sportului</b>
      </p>
      <p>
        <b>Marcel Vela - Ministerul Afacerilor Interne</b>
      </p>
      <p>
        <b>Violeta Alexandru - Ministerul Muncii</b>
      </p>
      <p>
        <b>Florin Cîţu - Ministerul Finanţelor</b>
      </p>
      <p>
        <b>Ion Ştefan - Ministerul Dezvoltării</b>
      </p>
      <hr/>
    </article>
  </body>
</html>