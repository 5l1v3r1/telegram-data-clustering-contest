<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/world/hitech/posmihaytesya-i-vas-ne-zaareshtuyut-u-kitaji-teroristiv-budut-viyavlyati-za-dopomogoyu-emociy-636991.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T04:38:52+00:00"/>
    <meta property="og:title" content="«Посміхайтеся і вас не заарештують» У Китаї терористів будуть виявляти за допомогою емоцій"/>
    <meta property="og:description" content="В аеропортах Китаю почали використовувати технологію розпізнавання емоцій пасажирів"/>
  </head>
  <body>
    <article>
      <h1>«Посміхайтеся і вас не заарештують» У Китаї терористів будуть виявляти за допомогою емоцій</h1>
      <address>
        <time datetime="2019-11-04T04:38:52+00:00">04 Nov 2019, 04:38</time>
      </address>
      <h4>В аеропортах Китаю почали використовувати технологію розпізнавання емоцій пасажирів</h4>
      <p>Китайські фахівці розробили технологію розпізнавання емоцій людей, що вже впроваджується в аеропортах країни і на станціях метро для встановлення особи, яка підозрюється у скоєнні злочинів.</p>
      <p>Про це повідомляє в п'ятницю британська газета Financial Times.</p>
      <p>Зазначається, що над створенням подібної системи працює цілий ряд компаній у всьому світу, в тому числі, Amazon, Microsoft і Google.</p>
      <p>«За допомогою відеозапису технологія розпізнавання емоцій може швидко ідентифікувати підозрюваних у злочині, аналізуючи їх психічний стан, що дозволяє виявляти терористів і контрабандистів», - розповів експерт з охорони громадського порядку Лі Сяоюй з Синьцзян-Уйгурського автономного району на північному заході Китаю.</p>
      <p>Лі Сяоюй зазначив, що наразі система розпізнавання емоцій вже працює на митниці і допомагає виявляти ознаки агресивності і нервозності, а також рівень стресу і здатність людини нападати на інших.</p>
      <p>«Ми працюємо з різними компаніями в Синьцзян-Уйгурському автономному районі, включаючи Hikvision, Uniview, Dahua і Tiandy, - продовжив експерт. - Тільки компанії, які досягли успіху в сфері штучного інтелекту, можуть дійсно досягти успіху в цій галузі».</p>
      <p>Як поінформував раніше інформаційний портал «Чжунго сіньвеньван», команда китайських дослідників розробила технологію дистанційного розпізнавання за унікальним малюнком вен на руці людини, що в майбутньому може стати заміною QR-коду та ідентифікації за обличчям. За словами засновника і голови компанії-розробника Melux Се Цинлі, дана технологія, заснована на напрацюваннях в області штучного інтелекту, отримала назву AirWave. Вона дозволяє розрізняти розташування великих вен і капілярів. Користувачеві досить змахнути рукою для проходження процедури ідентифікації або авторизації.</p>
      <p>Розташовані під шкірою основні вени і капіляри унікальні і більш складні, ніж система доріг в мегаполісі, наводить портал слова Се Цинлі, який констатував, що дана технологія є найточнішою з доступних на сьогодні у світі. Голова компанії уточнив, що система AirWave здатна точно розпізнати одну руку з мільярда інших менше, ніж за три десятих частки секунди.</p>
      <related>
        <a href="https://glavcom.ua/world/hitech/amerikanka-stvorila-mashinu-dlya-lyudey-yakim-ne-vistachaje-obiymiv-636727.html"/>
        <a href="https://glavcom.ua/world/hitech/xiaomi-stvorila-podushku-shcho-mozhe-zakolisuvati-i-odnochasno-masazhuvati--636744.html"/>
        <a href="https://glavcom.ua/world/hitech/hakeri-zlamali-whatsapp-shchob-shpiguvati-za-chinovnikami-krajin-soyuznic-ssha--636832.html"/>
      </related>
    </article>
  </body>
</html>