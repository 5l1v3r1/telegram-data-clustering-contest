<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/04/mtv-ema-gala-ez-a-nok-eve-volt"/>
    <meta property="og:site_name" content="euronews"/>
    <meta property="article:published_time" content="2019-11-04T14:39:54+00:00"/>
    <meta property="og:title" content="MTV EMA-gála: ez a nők éve volt"/>
    <meta property="og:description" content="Bár a legjobb magyar előadó díját Király Viktor kapta."/>
  </head>
  <body>
    <article>
      <h1>MTV EMA-gála: ez a nők éve volt</h1>
      <address><time datetime="2019-11-04T14:39:54+00:00">04 Nov 2019, 14:39</time> by <a rel="author">Horváth Ferenc</a></address>
      <p>A 2019-es MTV Europe Music Awards-ot a show házigazdája, Becky G bevonulása nyitotta. A díjátadó 23 éves történetében Spanyolország negyedszer, Sevilla először adott otthont a gálának.</p>
      <p>Ahogy Becky G is kiemelte; ebben az évben egyértelműen a női előadók vitték a prímet.</p>
      <p>Két-két kategóriában győzött Taylor Swift és Billie Eilish - bár ők nem voltak jelen.</p>
      <p>Andalúzia kedvence, Rosalia színpadi flamenco-produkciója kevesen hiányolták őket...</p>
      <p>Aztán díjat is átvehetett; a Legjobb Közreműködő kategóriában, J Balvinnal közös slágeréért, a Con Alturáért.</p>
      <p>Ezt Cristiano Ronaldo dögös modell barátnője, Georgina Rodríguez jelentette be. A portugál futballista ezúttal díj helyett, Georginát vihette haza a gála végén.</p>
      <p>A sevillai Rosalia elismerése pedig a legnagyobb ovációt váltotta ki ezen az estén.</p>
      <p>Két kategóriában is - a Legjobb Imidzs és a Legjobb Pop-előadó - nyert a 25 éves amerikai énekesnő, Halsey, aki spanyolul is megköszönte a díjakat.</p>
      <p>Majd Graveyard című slágerével is színpadra lépett.</p>
      <p>Az ikonikus punk-rock banda, a Green Day kapta a Legjobb Rock-előadó idei díját. Az amerikai együttes ezután a Father of All albumukról eljátszotta a Basket Case című "nótát" a rajongók kéjes gyönyörére.</p>
    </article>
  </body>
</html>