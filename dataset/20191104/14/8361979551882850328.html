<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/mvf-proti-kolomoyskogo-fond-postaviv-umovi-zelenskomu-po-privatbanku-novini-ukrajini-50051530.html"/>
    <meta property="og:site_name" content="НВ"/>
    <meta property="article:published_time" content="2019-11-04T14:52:00+00:00"/>
    <meta property="og:title" content="Поки команда Зеленського не змусить Коломойського повернути гроші, нових траншів МВФ не буде — WSJ"/>
    <meta property="og:description" content="МВФ пильно стежить за взаємовідносинами Зеленського і Коломойського"/>
  </head>
  <body>
    <article>
      <h1>Поки команда Зеленського не змусить Коломойського повернути гроші, нових траншів МВФ не буде — WSJ</h1>
      <h2>МВФ пильно стежить за взаємовідносинами Зеленського і Коломойського</h2>
      <address>
        <time datetime="2019-11-04T14:52:00+00:00">04 Nov 2019, 14:52</time>
      </address>
      <p>Міжнародний валютний фонд відклав фінансову допомогу Україні через стурбованість, що президент Володимир Зеленський не зможе повернути мільярди доларів, виведених з українських банків, в тому числі <a href="https://nv.ua/tags/privatbank.html">ПриватБанку</a>. Про це пише <a href="https://www.wsj.com/articles/ukraine-corruption-concerns-stall-imf-bailout-11572535061?fbclid=IwAR0_DLAvIIQPfOpi6nIKHrtF9_3tCpPRNV0npvv4fRDofpmi9vfI_7v__1M">The Wall Street Journal</a> із посиланням на джерела, близькі до переговорів між МВФ і Україною.</p>
      <p>У МВФ сказали Зеленському, що він повинен агресивніше домагатися повернення виведених грошей, щоб виконати свою обіцянку очистити фінансову систему, підірвану шахрайством, відмиванням грошей та крадіжками, йдеться в матеріалі.</p>
      <p>Читайте також:<br/><a href="https://nv.ua/ukr/biz/finance/privatbank-genprokuror-zayaviv-shcho-rezultat-rozsliduvannya-mozhe-buti-cikavim-i-neperedbachuvanim-50050224.html">&amp;nbspРезультат розслідування щодо ПриватБанку може бути непередбачуваним — генпрокурор <br/></a>Читайте також:<br/><a href="https://nv.ua/ukr/biz/markets/zelenskiy-kolomoyskomu-groshey-nemaye-nihto-nichogo-ne-poverne-novini-ukrajini-50047230.html">&amp;nbspЗеленський — Коломойському: Грошей немає, ніхто нічого не поверне</a></p>
      <p>«Серед викликів, з якими зіткнувся Київ у отриманні підтримки МВФ — Ігор Коломойський, магнат і прихильник Зеленського, який перебуває під слідством у США. Коломойський і ще один бізнесмен володіли по 45% акцій найбільшої в Україні фінансової установи, ПриватБанку, до його націоналізації», — пише WSJ.</p>
      <p>За даними видання, МВФ затримує наступні транші, поки не переконається, що команда Зеленського докладає зусиль, щоб повернути близько $15 млрд, виведених з більш ніж понад 100 банків, включаючи ПриватБанк, за останнє десятиліття.</p>
      <p>Читайте також:<br/><a href="https://nv.ua/ukr/biz/finance/situaciya-z-privatbankom-lyakaye-bilshe-nizh-viyna-vice-prezident-yeib-novini-ukrajini-50050733.html">&amp;nbspСитуація з ПриватБанком лякає інвесторів більше, ніж війна — віце-президент Європейського інвестиційного банку <br/></a>Читайте також:<br/><a href="https://nv.ua/ukr/biz/finance/zelenskiy-banki-eks-vlasnikam-nihto-povertati-ne-bude-novini-ukrajini-50050382.html">&amp;nbspПовертати банки колишнім власникам ніхто не буде — Зеленський</a></p>
      <p>«Коломойський, один із найбагатших людей України, активно підтримував Зеленського під час його президентської кампанії. Коломойський повернувся в Україну з еміграції в травні після того, як Зеленський виграв боротьбу за президентську посаду, і з того часу публічно зустрічався з президентом. За словами людей, знайомих з переговорами Фонду з Україною, МВФ пильно стежить за їх відносинами», — пише видання.</p>
      <p>Читайте також:<br/><a href="https://nv.ua/ukr/biz/finance/yak-kolomoyskiy-namagayetsya-pidirvati-zahist-derzhavi-v-sudah-po-privatbanku-novini-ukrajini-50049271.html">&amp;nbspКоломойський зайшов з тилу. Як розбивають захист держави в судах щодо ПриватБанку <br/></a>Читайте також:<br/><a href="https://nv.ua/ukr/biz/finance/gontareva-pro-privatbank-piramida-girsha-vid-mmm-novini-ukrajini-50048913.html">&amp;nbspПриватБанк був пірамідою, гіршою від МММ — Гонтарева</a></p>
      <p>У свою чергу представники НБУ заявили The Wall Street Journal, що вони сповнені рішучості пом’якшити занепокоєння МВФ і повернути виведені кошти.</p>
      <p>«МВФ, однак, скептично ставиться до історії обіцянок. За останні два десятиліття Київ не виконав жодного з ряду умов при наданні пакетів допомоги МВФ, і, відповідно до звітів представників МВФ, в основі цього лежить системна корупція», — резюмує видання.</p>
    </article>
  </body>
</html>