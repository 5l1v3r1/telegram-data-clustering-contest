<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/04/grecia-migranti-camion-refrigerato/"/>
    <meta property="og:site_name" content="Il Post"/>
    <meta property="article:published_time" content="2019-11-04T14:57:33+00:00"/>
    <meta property="og:title" content="In Grecia è stato scoperto un camion nel cui rimorchio refrigerato erano nascosti 41 migranti"/>
    <meta property="og:description" content="In Grecia la polizia ha scoperto un camion nel cui rimorchio refrigerato – spento – viaggiavano 41 migranti, in prevalenza afghani: erano tutti illesi. Il camion è stato scoperto durante un normale controllo stradale mentre viaggiava su un'autostrada nei pressi di Xanthi, nel nord est del paese, vicino al confine con"/>
  </head>
  <body>
    <article>
      <h1>In Grecia è stato scoperto un camion nel cui rimorchio refrigerato erano nascosti 41 migranti</h1>
      <address>
        <time datetime="2019-11-04T14:57:33+00:00">04 Nov 2019, 14:57</time>
      </address>
      <p>In Grecia la polizia <a href="https://www.reuters.com/article/us-europe-migrants-greece/police-find-41-migrants-alive-in-truck-in-northern-greece-idUSKBN1XE1A4?il=0">ha scoperto</a> un camion nel cui rimorchio refrigerato – spento – viaggiavano 41 migranti, in prevalenza afghani: erano tutti illesi. Il camion è stato scoperto durante un normale controllo stradale mentre viaggiava su un’autostrada nei pressi di Xanthi, nel nord est del paese, vicino al confine con la Bulgaria. L’autista è stato arrestato. Il mese scorso, 39 migranti vietnamiti erano stati trovati morti a bordo del rimorchio refrigerato di un camion, che a differenza di quello in Grecia era acceso: i migranti erano rimasti <a href="https://www.theguardian.com/uk-news/2019/oct/24/lorry-victims-were-trapped-before-reaching-belgian-coast-officials-say">a -25°C per almeno 10 ore</a>.</p>
    </article>
  </body>
</html>