<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/politics/metafora-2-000-emvolion-gia-ta-paidia-sti-moria-me-paremvasi-mitsotaki/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T14:14:40+00:00"/>
    <meta property="og:title" content="Μεταφορά 2.000 εμβολίων για τα παιδιά στη Μόρια με παρέμβαση Μητσοτάκη"/>
    <meta property="og:description" content="Με παρέμβαση του πρωθυπουργού Κυριάκου Μητσοτάκη στο υπουργείο Υγείας μεταφέρθηκαν χθες στη Λέσβο, με πτήση ελικοπτέρου τύπου super puma 2.000 εμβόλια για την ιλαρά και τον πνευμονιόκοκκο. Ο εμβολιασμός αναμένεται να έχει ολοκληρωθεί εντός της ημέρας"/>
  </head>
  <body>
    <article>
      <h1>Μεταφορά 2.000 εμβολίων για τα παιδιά στη Μόρια με παρέμβαση Μητσοτάκη</h1>
      <h2>Με παρέμβαση του πρωθυπουργού Κυριάκου Μητσοτάκη στο υπουργείο Υγείας μεταφέρθηκαν χθες στη Λέσβο, με πτήση ελικοπτέρου τύπου super puma 2.000 εμβόλια για την ιλαρά και τον πνευμονιόκοκκο. Ο εμβολιασμός αναμένεται να έχει ολοκληρωθεί εντός της ημέρας</h2>
      <address><time datetime="2019-11-04T14:14:40+00:00">04 Nov 2019, 14:14</time> by <a rel="author">ΤοΒΗΜΑ Team</a></address>
      <p>Με παρέμβαση του πρωθυπουργού Κυριάκου Μητσοτάκη, στο υπουργείο Υγείας, μεταφέρθηκαν χθες στη <a href="https://www.in.gr/2019/11/04/greece/prosfygiko-synexizetai-aposymforisi-ton-nision-antidraseis-katoikon-stin-endoxora/">Λέσβο</a>, με πτήση ελικοπτέρου τύπου super puma, 2.000 εμβόλια για την ιλαρά και τον πνευμονιόκοκκο, προκειμένου να χρησιμοποιηθούν για τον εμβολιασμό των φιλοξενουμένων παιδιών, κυρίως, στον καταυλισμό της Μόριας. Από νωρίς σήμερα το πρωί ξεκίνησε ο εμβολιασμός ο οποίος και αναμένεται να έχει ολοκληρωθεί εντός της μέρας.</p>
      <p>Στο μεταξύ, μηδενικές είναι σήμερα οι ροές μεταναστών και προσφύγων, λόγω των ισχυρών νότιων ανέμων που πνέουν στην περιοχή του βορειανατολικού Αιγαίου.</p>
      <p>
        <a href="https://www.in.gr/2019/11/04/world/lakkotrypis-sto-gr-energeiako-programma-tis-kypriakis-dimokratias-synexizetai-kanonika/">Διαβάστε ακόμη : Λακκοτρύπης στο in.gr - Το ενεργειακό πρόγραμμα της Κυπριακής Δημοκρατίας συνεχίζεται κανονικά</a>
      </p>
      <p>Διαβάστε επίσης: <a href="https://www.in.gr/2019/11/03/greece/giannitsa-antidraseis-kata-tin-afiksi-leoforeiou-prosfyges/">Γιαννιτσά : Αντιδράσεις κατά την άφιξη λεωφορείου με πρόσφυγες</a></p>
      <p>Σύμφωνα με τα στοιχεία της Γενικής Αστυνομικής Διεύθυνσης βορείου Αιγαίου, από την 1η Νοεμβρίου πέρασαν συνολικά 650 πρόσφυγες και μετανάστες. Από αυτούς η συντριπτική πλειοψηφία, οι 582, πέρασαν στη Λέσβο, οι 25 στη Χίο και οι 43 στη Σάμο.</p>
      <p>Στον καταυλισμό του ΚΥΤ της Μόριας, παρά τη μετακίνηση συνολικά 850 αιτούντων άσυλο τις τελευταίες μέρες, σήμερα, Δευτέρα 4 Νοεμβρίου, διαμένουν 14.887 άτομα.</p>
      <p>Για την ερχόμενη Τετάρτη έχει προγραμματισθεί η μετακίνηση με το πλοίο της γραμμής 115 ατόμων.</p>
      <p>Πηγή: ΑΜΠΕ</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>