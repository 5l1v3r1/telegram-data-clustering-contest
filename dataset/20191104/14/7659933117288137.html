<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975841/iran-g%C3%BCnde-5-kilogram-zenginle%C5%9Ftirilmi%C5%9F-uranyum-%C3%BCreterek-n%C3%BCkleer-anla%C5%9Fmay%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T14:15:00+00:00"/>
    <meta property="og:title" content="İran günde 5 kilogram zenginleştirilmiş uranyum üreterek nükleer anlaşmayı ihlale devam ediyor"/>
    <meta property="og:description" content="İran, 2015 yılında altı ülke ile imzalanan nükleer anlaşmayı ihlal etmeye devam ederek, zenginleştirilmiş uranyum üretiminin günde 5 kilograma ulaştığını açıkladı. AP’nin haberine göre Cumhurbaşkanı Yardımcısı ve İran Atom Enerjisi Kurumu (İAEK) Başk"/>
  </head>
  <body>
    <article>
      <h1>İran günde 5 kilogram zenginleştirilmiş uranyum üreterek nükleer anlaşmayı ihlale devam ediyor</h1>
      <address>
        <time datetime="2019-11-04T14:15:00+00:00">04 Nov 2019, 14:15</time>
      </address>
      <p>İran, 2015 yılında altı ülke ile imzalanan nükleer anlaşmayı ihlal etmeye devam ederek, zenginleştirilmiş uranyum üretiminin günde 5 kilograma ulaştığını açıkladı.<br/><br/>AP’nin haberine göre Cumhurbaşkanı Yardımcısı ve İran Atom Enerjisi Kurumu (İAEK) Başkanı Ali Ekber Salihi, İran devlet televizyonunda yaptığı açıklamada, zenginleştirilmiş uranyum üretiminin günde 5 kiloya ulaştığı bilgisini verdi.<br/><br/>Salihi "Tahran günde 450 gram düşük oranlı zenginleştirmeden günde 5 kilogramlık üretime geçti" dedi.<br/><br/>İran’ın 30 adet ileri düzey IR-6 santrifüj daha çalıştırmaya başladığını söyleyen Salihi, İran'ın toplamda 60 adet ileri düzey IR-6 santrifüjü çalıştırdığını ve bunun İran’ın ‘kapasite ve kararlılığını’ gösterdiğini söyledi.<br/><br/>IR-6 santrifüjleri, nükleer anlaşmada izin verilen ilk kuşak IR-1 santrifüjlerinden 10 kat daha hızlı zenginleştirilmiş uranyum üretiyor. <br/><br/>ABD’nin nükleer anlaşmadan çekilerek, Beyaz Saray'ın Ortadoğu’yu istikrarsızlaştırmakla suçladığı İran’a ‘aşırı baskı’ politikası uygulamasının ardından iki ülke arasındaki gerginlik arttı.<br/><br/>İran, P5+1 ile (Birleşmiş Milletler Güvenlik Konseyi’nin 5 daimi üyesi ve Almanya) nükleer anlaşma kapsamında kendisine uygulanan yaptırımların kademeli olarak azaltılması karşılığında nükleer programını azaltmayı kabul etmişti.<br/><br/>Ancak Tahran, ekonomisini hedef alan ABD yaptırımları karşısında anlaşma kapsamındaki yükümlülüklerini azaltmaya başlamıştı.</p>
    </article>
  </body>
</html>