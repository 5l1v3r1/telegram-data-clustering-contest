<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/566509a91dd06b7e/dronele-cu-recunoastere-faciala-ar-putea-fi-un-pericol-imens-pentru-toti.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T14:10:00+00:00"/>
    <meta property="og:title" content="Dronele cu recunoaștere facială ar putea fi un pericol imens pentru toți"/>
    <meta property="og:description" content="Poliția din Scoția a dezvăluit recent o dronă care se folosește de recunoaștere facială pentru a identifica persoanele dispărute. S-ar putea ca în spatele unui astfel de proiect să existe și niște scopuri ascunse."/>
  </head>
  <body>
    <article>
      <h1>Dronele cu recunoaștere facială ar putea fi un pericol imens pentru toți</h1>
      <address><time datetime="2019-11-04T14:10:00+00:00">04 Nov 2019, 14:10</time> by <a rel="author">Jurnal.md</a></address>
      <p>
        <b>Poliția din Scoția a dezvăluit recent o dronă care se folosește de recunoaștere facială pentru a identifica persoanele dispărute. S-ar putea ca în spatele unui astfel de proiect să existe și niște scopuri ascunse.</b>
      </p>
      <p>Sistemele care funcționează cu ajutorul tehnologiei de recunoaștere facială nu mai sunt o raritate. În China sunt la ordinea zilei, pentru ca Guvernul să-i spioneze pe cetățeni. Producătorii de telefoane le-au implementat pentru a securiza dispozitivele. Dar Poliția din Scoția duce lucrurile mai departe.</p>
      <p>Vrea să folosească drone care folosesc recunoașterea facială pentru a identifica persoanele dispărute. Practic, acestea vor fi capabile să dezvolte o bază de date și să-i identifice pe cei despre care familiile lor nu mai știu nimic. Sună bine la prima vedere. Dar s-ar putea ca polițiștii de acolo să urmărească altceva.</p>
      <p>
        <b>Recunoașterea facială, folosită la controlul cetățenilor?</b>
      </p>
      <p>Sistemul de drone al polițiștilor din Scoția se numește RPAS și folosește camere avansate și rețele neurale de computer pentru a identifica pe cineva de la o distanță de 150 de metri. Odată ridicate în aer, aceste drone ar putea găsi rapid o persoană care figurează ca dispărută.</p>
      <p>„Suntem aici să găsim oameni. Oameni care au nevoie de ajutorul nostru sau care s-au pierdut”, arată polițiștii scoțieni.</p>
      <p>Numai că astfel de tehnologii ridică, fără doar și poate, semne de întrebare legate de confidențialitatea datelor și de respectarea drepturilor civile. Cei care au dezvoltat sistemul pentru Poliția din Scoția insistă că aceasta nu e o dronă pentru spionaj. Realitatea ar putea fi alta, de fapt.</p>
      <p>Pentru că polițiștii ar putea sistemul ca un Big Brother zburător. Practic, dronele pot fi lansate pentru a vedea tot ce mișcă în societate. Cam cum se întâmplă acum în China. Dronele sunt prevăzute cu un anumit sunet, astfel încât cetățenii să știe când acestea sunt prin zonă. Nu e un zgomot asurzitor, care să deranjeze, dar e unul menit să-ți atragă atenția, scrie Playtech.</p>
    </article>
  </body>
</html>