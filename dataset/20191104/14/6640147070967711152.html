<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/shadowcam-il-mit-pensa-allauto-che-vede-dietro-langolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T14:50:00+00:00"/>
    <meta property="og:title" content="ShadowCam: il MIT pensa all’auto che “vede dietro l’angolo”"/>
    <meta property="og:description" content="Un nuovo sistema, finanziato dal Toyota Research Institute e sviluppato dal MIT, potrebbe migliorare le future implementazioni della guida autonoma presenti sui veicoli grazie ad una particolare tecnologia dotata di fotocamere standard."/>
  </head>
  <body>
    <article>
      <h1>ShadowCam: il MIT pensa all’auto che “vede dietro l’angolo”</h1>
      <address><time datetime="2019-11-04T14:50:00+00:00">04 Nov 2019, 14:50</time> by <a rel="author">Valentina Acri</a></address>
      <p>Un nuovo sistema, finanziato dal <i>Toyota Research Institute </i>e sviluppato dal MIT, potrebbe migliorare le future implementazioni della guida autonoma presenti sui veicoli grazie ad una <b>particolare tecnologia dotata di fotocamere standard</b>.</p>
      <p>La guida autonoma è tra i <b>trend in maggiore crescita</b> nel settore <i>automotive</i>, un’innovazione tecnologica che come è noto porterà sempre più alla trasformazione delle attuali abitudini di guida, nonostante proceda a piccoli passi. Ad oggi le auto a guida autonoma, dotate da differenti livelli di indipendenza, offrono tecnologie in grado di <b>supportare il conducente</b> in determinate circostanze o addirittura <b>subentrare al suo posto</b>. Malgrado ciò, <b>nessuna tecnologia è, ad ora, in grado di sostituire totalmente un conducente</b>. Livelli di automazione come il 3 permettono, infatti, che il veicolo abbia il controllo della velocità e dell’ambiente circostante ma non assicurano una sicurezza analoga a quella dell’automobilista.</p>
      <p>A tale proposito, gli ingegneri del<i> MIT</i> hanno sviluppato un sistema in grado di<b> rilevare cambiamenti</b> <b>nelle ombre</b> presenti sul terreno circostante per determinare la <b>presenta di un oggetto in movimento</b> in prossimità del veicolo. La nuova tecnologia, denominata <b><i>ShadowCam</i></b>, permetterebbe alle auto di evitare eventuali impatti con altre vetture o con pedoni nelle “vicinanze” del veicolo. Il sistema, basato su <b>normali videocamere</b>, batte i tradizionali sistemi lidar in grado di rilevare solamente oggetti direttamente visibili.</p>
      <p>la direttrice del <b>Computer Science and Artificial Intelligence Laboratory</b> del MIT, ha commentato:</p>
      <blockquote>“All’interno di ambienti con altri oggetti o persone in movimento, il nostro prototipo è in grado di “avvisare” tempestivamente l’auto nel caso in cui ci fosse qualcosa o qualcuno dietro l’angolo, cosi che possa rallentare, adattare il suo percorso ed evitare un eventuale scontro”</blockquote>
      <figure>
        <img src="https://www.tomshw.it/images/images/2019/11/foto-generiche-60387.768x432.jpg"/>
      </figure>
      <p>Attualmente, il sistema è stato solamente <b>testato in ambienti interni</b>. Stando a quanto dichiarato, le basse velocità sono più controllabili in spazi interni e la presenza di luci artificiali rende più semplice il rilevamento delle ombre. In un parcheggio al coperto la <i>ShadowCam</i> <b>ha identificato un’auto in movimento</b> a fari spenti <b>in media 0,72 secondi più rapidamente</b> rispetto ai sensori laser.</p>
      <blockquote>“Il nostro sogno è quello di fornire una sorta di visione a raggi X ai veicoli che si muovono velocemente per le strade”.</blockquote>
      <p><i>ShadowCam</i> utilizza una forma di <b>intelligenza</b> <b>artificiale </b>per rilevare <b>cambiamenti tra luci e ombre </b>in una determinata aria. Nel dettaglio, utilizza sequenze di fotogrammi rilevando <b>variazioni nell’intensità della luce</b> cosi da stabilire se le ombre sono determinate da un oggetto in movimento o fermo. Pertanto<i> ShadowCam, </i>raccogliendo <i>e analizzando</i> le informazioni rilevate, “reagisce” di conseguenza: se l’immagine viene <b>riconosciuta come dinamica</b>, il sistema dà al dispositivo l’input per rallentare o fermarsi.</p>
    </article>
  </body>
</html>