<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975851/%C3%A7al%C4%B1%C5%9Fan%C4%B1yla-ili%C5%9Fki-ya%C5%9Fayan-mcdonald%E2%80%99s-ceo%E2%80%99su-i%C5%9Ften-%C3%A7%C4%B1kar%C4%B1ld%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T14:30:00+00:00"/>
    <meta property="og:title" content="Çalışanıyla ilişki yaşayan McDonald’s CEO’su işten çıkarıldı"/>
    <meta property="og:description" content="McDonald’s yönetim kurulu, şirketin 4 yıldır görev yapan CEO’su Steve Easterbrook’u işten çıkardı. Acil bir toplantının ardından pazar günü yapılan açıklamada kurulun, şirket politikalarını ihlal ettiği gerekçesiyle Easterbrook’un görevine son verdiğ"/>
  </head>
  <body>
    <article>
      <h1>Çalışanıyla ilişki yaşayan McDonald’s CEO’su işten çıkarıldı</h1>
      <address>
        <time datetime="2019-11-04T14:30:00+00:00">04 Nov 2019, 14:30</time>
      </address>
      <p>McDonald’s yönetim kurulu, şirketin 4 yıldır görev yapan CEO’su Steve Easterbrook’u işten çıkardı.<br/><br/>Acil bir toplantının ardından pazar günü yapılan açıklamada kurulun, şirket politikalarını ihlal ettiği gerekçesiyle Easterbrook’un görevine son verdiği belirtildi.<br/><br/>Kurul, Easterbrook’un şirket prensiplerini çiğneyerek kötü bir karar aldığına hükmederken, 52 yaşındaki iş adamı da şirketin yönetim kurulundaki koltuğundan da feragat etti.<br/><br/>Şirket çalışanlarına yolladığı e-postada ilişkiyi doğrulayan ve hata yaptığını söyleyen Easterbrook, “Şirketin değerleri göz önüne alındığında yönetim kuruluyla aynı fikirdeyim: Ayrılma zamanım geldi" diye yazdı.<br/><br/>Easterbrook’un yerine şirketin ABD’deki başkanı Chris Kempczinski atandı. 51 yaşındaki Kempczinski ayrıca, yönetim kuruluna da alındı.<br/><br/>Haziran 2018’de Intel Corp’un CEO’su Brian Krzanich da benzer bir olayda istifa etmişti. Yapılan soruşturmanın ardından Krzanich’ın şirket politikasını çiğnediği ve çalışanlardan biriyle rızaya dayalı bir ilişki kurduğu ortaya çıkmıştı.<br/><br/>Easterbrook McDonald's için çalışmaya 1993’te başlamıştı. 2011’de Pizza Express’e geçmiş, ardından da Asya yemekleri zinciri Wagamama'ya gitmişti. 2013’te McDonald's'a dönen İngiliz iş adamı, 2015’te şirketin CEO’su olmuştu.</p>
    </article>
  </body>
</html>