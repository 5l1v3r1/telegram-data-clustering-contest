<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975876/nicki-minaj-e%C5%9Finin-ge%C3%A7mi%C5%9Fini-kar%C4%B1%C5%9Ft%C4%B1ran-wendy-williamsa-sald%C4%B1rd%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T14:45:00+00:00"/>
    <meta property="og:title" content="Nicki Minaj, eşinin geçmişini karıştıran Wendy Williams'a saldırdı"/>
    <meta property="og:description" content="Nicki Minaj, eşinin geçmişini tartışan &quot;şeytani&quot; ABD talk show sunucusu Wendy Williams'ı şiddetle eleştirdi. Minaj'ın 41 yaşındaki eşi Kenneth Petty, 16 yaşındaki bir kız çocuğuna birinci derece tecavüz girişiminde bulunduğu gerekçesiyle hüküm giymiş"/>
  </head>
  <body>
    <article>
      <h1>Nicki Minaj, eşinin geçmişini karıştıran Wendy Williams'a saldırdı</h1>
      <address>
        <time datetime="2019-11-04T14:45:00+00:00">04 Nov 2019, 14:45</time>
      </address>
      <p>Nicki Minaj, eşinin geçmişini tartışan "şeytani" ABD talk show sunucusu Wendy Williams'ı şiddetle eleştirdi.<br/><br/>Minaj'ın 41 yaşındaki eşi Kenneth Petty, 16 yaşındaki bir kız çocuğuna birinci derece tecavüz girişiminde bulunduğu gerekçesiyle hüküm giymişti. 1995'te suçlu bulunan Petty'nin, suçu bir yıl önce işlediği bildirilmişti. Eyalet hapishanesinde 18 ila 54 ay hapis cezasına çarptırılan Petty, 4 yıldan az bir süre hapis yatmıştı. Petty 2006'da da birinci dereceden cinayet suçunu kabul etmiş ve 10 yıl hapis cezası almıştı. Nihayetinde 7 yıl yatmıştı.<br/><br/>Williams, bu hafta kendi ismini verdiği talk show programında Petty'e "cinsel istismar suçlusu" dedi. Bunun ardından Minaj cuma günü (1 Kasım), Beats 1 kanalında yayımlanan Queen Radio programında Williams'ı kınadı.<br/><br/>Independent Türkçe'de yer alan habere göre, Minaj, "Bir yanda haber sunan insanlar var, diğer yandaysa bunu kalplerinde kötülükle, saldırganlıkla yapanlar var" diye konuştu.<br/><br/>"Senin için dua ediyorum çünkü biliyorum ki acı çekiyorsun, rahatsızsın ve küçük düşürülmüşsün" diyen rapçi, sözlerini şöyle sürdürdü:<br/><br/>Bir kadın evde gerçekten sevgi görmeyince, saldırganlık farklı bir şekil alıyor, bu yüzden gerçekten senin için dua etmek istedim; şu an hayatında bulunduğun yere bak. Kaç yaşında olduğuna bak. Bunca zaman hep orada saldırgan bir şekilde oturdun ve bunca sene o adamın metresine para ödedin. Alışveriş partilerine para ödedin, otellerine para ödedin, büyük ihtimalle jinekolog faturalarını bile ödedin, o bebeğin doğumunu ödedin, o**spu. N'aber, ahmak?<br/><br/>Minaj, Williams'ın eşi Kevin Hunter'dan yakın zamanda ayrılmasından bahsediyordu. Ağustosta New York Times Magazine'e konuşan Williams, eşi Hunter'ın başka bir kadını hamile bıraktığını doğrulamıştı. Williams bu yüzden alkolsüz yaşam tesisine yazılmış ve boşanma davası açmıştı.<br/><br/>Williams, "Eşinizin metresini şişmiş bir karınla gördüyseniz ve televizyonda başarılı bir gösteri yapan bir gevezeyseniz, ne olacağını bilirsiniz" demişti.<br/><br/>Queen Radio'da konuşan Minaj, Williams'ın eşinden ayrılmasına, talk show'undaki davranışlarının sebep olduğunu öne sürdü.<br/><br/>"Önce insan olduğumuzu biliyorum, ünlüden önce insanız, 'kişilik' olmadan önce insanız ve çok şey yaşamış olabileceğini biliyorum" diyen Minaj, sözlerine şöyle devam etti:<br/><br/>Ama sen şeytani birisin ve yaşananların sebebi de bu. Yerinde olsam, dua eder ve af dilerdim. Bu kadar saldırgan olmadan ve aptalı oynamaya çalışmadan ve tüm bu saçmalıkları yapmadan haber sunabilirsin. İnsanlar bunu hep yapıyor.<br/><br/>Minaj bu hafta yayımlanan Charlie'nin Melekleri'nin film müziği için Ariana Grande ve Normani ile çalışmıştı.</p>
    </article>
  </body>
</html>