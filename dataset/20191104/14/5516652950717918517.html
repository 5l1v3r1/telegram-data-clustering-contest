<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425118/o-giwrgos-tsalmpoyrhs-epistrefei-ston-kolosso"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T14:40:01+00:00"/>
    <meta property="og:title" content="Ο Γιώργος Τσαλμπούρης επιστρέφει στον Κολοσσό!"/>
    <meta property="og:description" content="Η Κολοσσός H Hotels ΚΑΕ ανακοινώνει την έναρξη της συνεργασίας της με τον Γιώργο Τσαλμπούρη!"/>
  </head>
  <body>
    <article>
      <h1>Ο Γιώργος Τσαλμπούρης επιστρέφει στον Κολοσσό!</h1>
      <address>
        <time datetime="2019-11-04T14:40:01+00:00">04 Nov 2019, 14:40</time>
      </address>
      <p>
        <b>Η Κολοσσός H Hotels ΚΑΕ ανακοινώνει την έναρξη της συνεργασίας της με τον Γιώργο Τσαλμπούρη!</b>
      </p>
      <p>Ο 23χρονος φόργουορντ / σέντερ, ο οποίος αγωνίστηκε στην ομάδα της Ρόδου τη σεζόν 2017/18 ως δανεικός από την ΑΕΚ, θα φορά τη θαλασσί φανέλα μέχρι το τέλος της φετινής αγωνιστικής περιόδου.</p>
      <p>Η Κολοσσός H Hotels ΚΑΕ καλωσορίζει πίσω τον Γιώργο Τσαλμπούρη στη «θαλασσί» οικογένεια και του εύχεται υγεία και επιτυχίες.</p>
      <p>Η δήλωση του Γιώργου Τσαλμπούρη στο www.kolossosbc.gr:</p>
      <p>«Χαίρομαι πολύ που επιστρέφω σε ένα γνώριμο περιβάλλον. Φέτος περιμένω μία ομάδα ανταγωνιστική. Πέρυσι, αρκετός κόσμος απογοητεύτηκε με την εικόνα της ομάδας, αλλά φέτος έχει δείξει σημάδια βελτίωσης και πιστεύω ότι στο τέλος θα έχει μία καλή χρονιά.</p>
      <p>Ο Άρης Λυκογιάννης ήταν ένας από τους λόγους που επέλεξα τον Κολοσσό, καθώς είναι ένας προπονητής που με ξέρει και τον ξέρω από τη συνεργασία που είχαμε στο παρελθόν και γι’ αυτό είμαι χαρούμενος που θα δουλέψουμε ξανά μαζί. Ανυπομονώ να αγωνιστώ στο νέο γήπεδο και να το βλέπω γεμάτο με τους φίλους της ομάδας».</p>
    </article>
  </body>
</html>