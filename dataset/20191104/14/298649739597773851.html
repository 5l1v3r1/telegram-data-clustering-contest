<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/economia/2019/11/04/sanpellegrino-vende-il-marchio-belt%c3%a8-a-refresco-italy-pn_20191104_00140/"/>
    <meta property="og:site_name" content="Askanews"/>
    <meta property="article:published_time" content="2019-11-04T14:03:21+00:00"/>
    <meta property="og:title" content="Sanpellegrino vende il marchio Beltè a Refresco Italy"/>
    <meta property="og:description" content="Milano, 4 nov. (askanews) – Il Gruppo Sanpellegrino ha sottoscritto un accordo di cessione del marchio Belté a Refresco Italy (Spumador e Recoaro), che sarà operativo a partire dal primo dicembre 2019. Questa operazione rientra nel percorso strategico di ottimizzazione del portafoglio marchi di Sanpellegrino, che ha l’obiettivo di consolidare la competitività dei marchi del […]"/>
  </head>
  <body>
    <article>
      <h1>Sanpellegrino vende il marchio Beltè a Refresco Italy</h1>
      <h2>Bevanda già oggi viene prodotta da stabilimenti di Refresco Italy</h2>
      <address>
        <time datetime="2019-11-04T14:03:21+00:00">04 Nov 2019, 14:03</time>
      </address>
      <figure>
        <img src="http://www.askanews.it/wp-content/uploads/2019/11/20191104_150312_5B31454A.jpg"/>
      </figure>
      <p>Milano, 4 nov. (askanews) – Il Gruppo Sanpellegrino ha sottoscritto un accordo di cessione del marchio Belté a Refresco Italy (Spumador e Recoaro), che sarà operativo a partire dal primo dicembre 2019.</p>
      <p>Questa operazione rientra nel percorso strategico di ottimizzazione del portafoglio marchi di Sanpellegrino, che ha l’obiettivo di consolidare la competitività dei marchi del gruppo che registrano le maggiori performance positive nel mercato interno e nell’export.</p>
      <p>La cessione del marchio da parte di Sanpellegrino non comporta alcun impatto occupazionale per il gruppo né per le attività produttive di Belté che, come avviene già attualmente, continuerà a essere prodotto da Refresco Italy nei suoi stabilimenti italiani.</p>
    </article>
  </body>
</html>