<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/na-oboloni-zagorilasya-kvartira-koli-gospodariv-ne-bulo-vdoma-637588.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T14:31:25+00:00"/>
    <meta property="og:title" content="На Оболоні загорілася квартира, коли господарів не було вдома"/>
    <meta property="og:description" content="Одну мешканку багатоповерхівки госпіталізовано до лікарні"/>
  </head>
  <body>
    <article>
      <h1>На Оболоні загорілася квартира, коли господарів не було вдома</h1>
      <address>
        <time datetime="2019-11-04T14:31:25+00:00">04 Nov 2019, 14:31</time>
      </address>
      <h4>Одну мешканку багатоповерхівки госпіталізовано до лікарні</h4>
      <p>У понеділок, 4 листопада, сталася пожежа у житловому будинку на проспекті Героїв Сталінграда, 49-Б в Оболонському районі столиці. Інформація про загорання надійшла до оперативно-координаційного центру Головного управління ДСНС України у Києві о 12:51.</p>
      <p>До місця виклику було направлено рятувальників 25-ї Державної пожежно-рятувальної частини.</p>
      <p>Прибувши, вогнеборці встановили, що пожежа виникла в одній із квартир на 9-му поверсі 9-поверхового житлового будинку. Під час події господарів в приміщені не було, <a href="https://www.facebook.com/DSNSKyiv/">повідомляє</a> пресслужба столичного управління ДСНС.</p>
      <p>О 13:19 бійці локалізували пожежу, а о 13:25 – ліквідували.</p>
      <p>Під час гасінні пожежі по сходовій клітині було виведено на безпечну відстань 4 людини. Ще одна мешканка будинку самостійно звернулася до працівників медичної служби зі скаргою на погане самопочуття. Її було госпіталізовано до міської лікарні з підозрою на отруєння чадним газом.</p>
      <p>На місці події було задіяно 4 одиниці основної та спеціальної пожежно-рятувальної техніки та 15 чоловік особового складу підрозділів Головного управління ДСНС України у Києві.</p>
      <p>Причина виникнення пожежі з'ясовується.</p>
      <p>Як повідомлялося, минулого тижня <a href="https://glavcom.ua/kyiv/news/za-tizhden-u-kijevi-stalosya-140-pozhezh-637452.html">у Києві сталося 140 пожеж</a>. На пожежах травмована одна особа та врятовано четверо людей.</p>
      <p>4 листопада сталася пожежа у будинку на вул. Шолом-Алейхема, 9. У під`їзді 9-поверхового житлового будинку <a href="https://glavcom.ua/kyiv/news/cherez-smittya-u-stolichnomu-budinku-stalasya-pozhezha-637494.html">зайнялося сміття</a> на площі 4 кв. м, яке знаходилось між 6 та 7 поверхом в загальному коридорі.</p>
      <related>
        <a href="https://glavcom.ua/kyiv/news/za-tizhden-u-kijevi-stalosya-140-pozhezh-637452.html"/>
      </related>
    </article>
  </body>
</html>