<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sok-ston-volo-kynigos-pyrovolithike-kata-lathos-sto-kefali-dinei-machi-gia-ti-zoi-toy-diasolinomenos-sto-nosokomeio/"/>
    <meta property="og:site_name" content="europost.gr"/>
    <meta property="article:published_time" content="2019-11-04T14:45:13+00:00"/>
    <meta property="og:title" content="Σοκ στον Βόλο: Κυνηγός πυροβολήθηκε κατά λάθος στο κεφάλι! Δίνει μάχη για τη ζωή του, διασωληνωμένος στο νοσοκομείο!"/>
    <meta property="og:description" content="Με αίμα βάφτηκε το κυνήγι αγριογούρουνου στην περιοχή Μικρό Περιβολάκι του Βελεστίνου, όταν ένας άνδρας ηλικίας περίπου 33 χρόνων δέχθηκε δύο σκάγια πίσω από το αυτί από το όπλο φίλου του κυνηγού, ο οποίος τον"/>
  </head>
  <body>
    <article>
      <h1>Σοκ στον Βόλο: Κυνηγός πυροβολήθηκε κατά λάθος στο κεφάλι! Δίνει μάχη για τη ζωή του, διασωληνωμένος στο νοσοκομείο!</h1>
      <address>
        <time datetime="2019-11-04T14:45:13+00:00">04 Nov 2019, 14:45</time>
      </address>
      <p>Με αίμα βάφτηκε το κυνήγι αγριογούρουνου στην περιοχή Μικρό Περιβολάκι του Βελεστίνου, όταν ένας άνδρας ηλικίας περίπου 33 χρόνων δέχθηκε δύο σκάγια πίσω από το αυτί από το όπλο φίλου του κυνηγού, ο οποίος τον πέρασε για θήραμα και τον πυροβόλησε κατά λάθος.</p>
      <p>Ο αλβανικής υπηκοότητας νεαρός κυνηγός, ο οποίος βρισκόταν τα ξημερώματα της Κυριακής στην περιοχή μαζί με παρέα ομοεθνών του για να κυνηγήσουν αγριογούρουνα, σωριάστηκε αιμόφυρτος και οι φίλοι του τον μετέφεραν στο Κέντρο Υγείας Βελεστίνου. Όμως, η κατάστασή του ήταν ιδιαίτερα σοβαρή κι έτσι παρελήφθη από ασθενοφόρο του ΕΚΑΒ που τον μετέφερε στο νοσοκομείο του Βόλου.</p>
      <p>Ο άτυχος άνδρας διασωληνώθηκε και εισήχθη αμέσως στο χειρουργείο, αλλά πλέον δίνει μάχη για να κρατηθεί στη ζωή. Οι αστυνομικοί του τμήματος Ρήγα Φεραίου διεξάγουν έρευνα για τις συνθήκες του τραυματισμού του, ενώ ο κυνηγός που τον τραυμάτισε κρατείται για οδηγηθεί στον εισαγγελέα Πρωτοδικών Βόλου.</p>
      <h3>Σχετικά</h3>
    </article>
  </body>
</html>