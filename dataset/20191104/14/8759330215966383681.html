<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902376/kritiek-op-qatar-trainingskamp-als-er-club-is-die-verzuipt-in-geld-is-het-ajax-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T14:55:00+00:00"/>
    <meta property="og:title" content="Kritiek op Qatar-trainingskamp: 'Als er club is die verzuipt in geld is het Ajax'"/>
    <meta property="og:description" content="Ajax houdt in januari een omstreden trainingskamp in Qatar. Veel mensen stellen de vraag of het vanuit moreel opzicht verstandig is om naar het land te trekken en aan tafel bij het Nederlandse tv-programma Rondo zijn de meningen verdeeld. Er stierven ongeveer 1.400 mensen bij de bouw van WK-stadions in het land."/>
  </head>
  <body>
    <article>
      <h1>Kritiek op Qatar-trainingskamp: 'Als er club is die verzuipt in geld is het Ajax'</h1>
      <address>
        <time datetime="2019-11-04T14:55:00+00:00">04 Nov 2019, 14:55</time>
      </address>
      <p>
        <b>Ajax houdt in januari een omstreden trainingskamp in Qatar. Veel mensen stellen de vraag of het vanuit moreel opzicht verstandig is om naar het land te trekken en aan tafel bij het Nederlandse tv-programma Rondo zijn de meningen verdeeld. Er stierven ongeveer 1.400 mensen bij de bouw van WK-stadions in het land.</b>
      </p>
      <p>"Je kan er gewoon naartoe gaan. Ik kom daar al jaren, en tuurlijk: we weten wat er allemaal gebeurd is en er zijn veel dingen voor verbetering vatbaar. Er zijn heel veel clubs: Inter, Juve, Bayern, die gaan er ook naartoe. Niet alleen Ajax", zo zegt Gullit aan tafel bij het programma <i>Rondo</i> van <i>Ziggo Sport</i>.</p>
      <p>Youri Mulder is het duidelijk niet met Gullit eens. "Als je daar een WK moet spelen dan moet je erheen. Het Nederlands elftal moet daar over drie jaar heen, dat kan niet anders. Maar Ajax kiest ervoor om daar een trainingskamp te doen. Dat gaat dan net te ver."</p>
      <p><b>Geld</b><br/>Sjoerd Mossou ziet er het probleem niet echt van in. "Ik zou er wel naartoe gaan. Als je erheen gaat om geld te verdienen, dan kan je dat ook uitspreken. Dan moet je dat eerlijk zeggen. En als er een club is die verzuipt in het geld dan is het Ajax wel."</p>
      <figure>
        <iframe data-src="https://twitter.com/ZS_Voetbal/status/1191124592166871051?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>