<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/yaderna-programa-iranu-zbagachennya-uranu-50051520.html"/>
    <meta property="og:site_name" content="НВ"/>
    <meta property="article:published_time" content="2019-11-04T14:24:00+00:00"/>
    <meta property="og:title" content="Іран оголосив про запуск потужних центрифуг для збагачення урану"/>
    <meta property="og:description" content="Іран запустив нове покоління удосконалених центрифуг для збагачення урану, вчергове порушивши ядерну угоду, підписану між Тегераном і світовими державами в 2015 році."/>
  </head>
  <body>
    <article>
      <h1>Іран оголосив про запуск потужних центрифуг для збагачення урану</h1>
      <h2>Іран запустив нове покоління удосконалених центрифуг для збагачення урану, вчергове порушивши ядерну угоду, підписану між Тегераном і світовими державами в 2015 році.</h2>
      <address>
        <time datetime="2019-11-04T14:24:00+00:00">04 Nov 2019, 14:24</time>
      </address>
      <p>Про це заявив голова Організації з атомної енергії Ірану Алі Акбар Салехі, передає <a href="https://edition.cnn.com/2019/11/04/middleeast/iran-centrifuges-uranium-intl/index.html">CNN.</a></p>
      <p>«Сьогодні ми запускаємо 30-серійний ланцюг центрифуг IR6. Кількість центрифуг нового покоління, які ми встановили протягом цих двох місяців, становить близько 15, що є величезним досягненням», — заявив він.</p>
      <p>Вдосконалені центрифуги дозволяють Ірану прискорити процес збагачення урану. За умовами ядерної угоди, Тегеран протягом десяти років не може використовувати центрифуги IR-6 для виробництва збагаченого урану.</p>
      <p>Це оголошення було зроблено в 40-ву річницю захоплення американських дипломатів і співробітників посольства США в Тегерані, що призвело до розриву дипломатичних відносин Ірану з США.</p>
      <p>Нагадаємо, в 2018 році <a href="https://nv.ua/ukr/world/geopolitics/tramp-oholosiv-pro-vikhid-z-iranskoji-jadernoji-uhodi-2468727.html">США вийшли з угоди щодо ядерної програми Ірану</a> і відновили санкції проти іранського режиму.</p>
      <p>Верховний лідер Ірану аятолла Алі Хаменеї розпорядився, щоб <a href="https://nv.ua/ukr/world/geopolitics/iran-maje-namir-povidomiti-mahate-pro-zbilshennja-potuzhnostej-zi-zbahachennja-uranu-v-krajini-2474048.html">Організація з атомної енергії Ірану негайно розпочала підготовку до збагачення урану</a>, якщо ядерна угода, підписана в 2015 році, розвалиться після виходу з неї США.</p>
    </article>
  </body>
</html>