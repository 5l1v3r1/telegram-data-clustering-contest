<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88650"/>
    <meta property="og:site_name" content="Denník politika"/>
    <meta property="article:published_time" content="2019-11-04T14:35:03+00:00"/>
    <meta property="og:title" content="Spoločnosť YIT Slovakia prezrádza prvé meno nájomcu Pradiarne 1900 a prvú budúcu reštauráciu"/>
    <meta property="og:description" content="4.11.2019 (Webnoviny.sk) – V polovici októbra developer predstavil širokej verejnosti aj susedom z okolia pokrok v rekonštrukčných prácach na národnej kultúrnej pamiatke Pradiarni 1900. Dnes je známy ďalší míľnik projektu. Developer administratívno-spoločenského priestoru, ktorý vzniká v rámci novej mestskej štvrte ZWIRN, prezrádza prvého nájomcu. Je ním gastro spoločnosť Medusa, ktorá si budovu Pradiarne zvolila za svoje nové sídlo a popritom v nej otvorí aj nový multigastrokoncept."/>
  </head>
  <body>
    <article>
      <h1>Spoločnosť YIT Slovakia prezrádza prvé meno nájomcu Pradiarne 1900 a prvú budúcu reštauráciu</h1>
      <address><time datetime="2019-11-04T14:35:03+00:00">04 Nov 2019, 14:35</time> by <a rel="author">Webnoviny</a></address>
      <p>4.11.2019 (Webnoviny.sk) – <b>V polovici októbra developer predstavil širokej verejnosti aj susedom z okolia pokrok v rekonštrukčných prácach na národnej kultúrnej pamiatke Pradiarni 1900. Dnes je známy ďalší míľnik projektu. Developer administratívno-spoločenského priestoru, ktorý vzniká v rámci novej mestskej štvrte ZWIRN, prezrádza prvého nájomcu. Je ním gastro spoločnosť Medusa, ktorá si budovu Pradiarne zvolila za svoje nové sídlo a popritom v nej otvorí aj nový multigastrokoncept.</b></p>
      <p>Konverzia historickej budovy Pradiarne prebieha pod dohľadom Krajského pamiatkového úradu od septembra 2018. Developer v rámci rekonštrukčných prác napríklad zachová pôvodné liatinové stĺpy, traverzový strop či zrepasuje a znovuosadí 80 pôvodných okien. Pradiareň sa tak stane dominantou nového námestia ako centrálnej zóny novej štvrte ZWIRN<i>. „Už od začiatku sme si Pradiareň predstavovali ako priestor pre odvážne firmy, ktoré sa chcú odlíšiť. Prvé podpísané zmluvy aj ďalšie prebiehajúce rokovania sú dôkazom, že spojenie industriálnej histórie a moderných technológií priťahuje práve takýchto nájomcov. Teší ma, že projekt už počas rekonštrukcie presvedčil firmu Medusa začať novú etapu svojho biznisu práve u nás,“</i> vysvetľuje Milan Murcko, generálny riaditeľ YIT Slovakia.</p>
      <p>Po kolaudácii koncom roka 2020 sa do budovy presťahuje viac ako 60 zamestnancov firmy Medusa a najväčšia slovenská gastro spoločnosť tu otvorí aj nový multigastrokoncept. Vďaka orientácii smerom do námestia poskytne dostatočný priestor pre gastronomické zážitky budúcim obyvateľom ZWIRNu, zamestnancom firiem sídliacich v Pradiarni či susedom z okolia.<i> „Bratislava sa mení a my chceme byť pri tom,“</i> hovorí Peter Štecko, CEO Medusy. <i>„Kým koncom deväťdesiatych rokov a začiatkom storočia sme chceli byť čo najsilnejšie zastúpení v centre Bratislavy, dnes sa zameriavame na výnimočné a dlhodobé projekty na významných miestach či v historicky alebo architektonicky hodnotných stavbách. Kvalita a úroveň detailu konverzie Pradiarne nás presvedčili, že naši zákazníci aj zamestnanci budú mať z nových priestorov naozajstný zážitok,“ </i>dodáva.</p>
      <p>Pradiareň spolu ponúkne 11 760 m2 administratívnych priestorov a tiež 3 110 m2 pre retail a služby. Ďalšie priestory o rozlohe až 6 000 m2 prinesie samotný projekt ZWIRN priamo v parteri jednotlivých rezidenčných budov. Miesto v ňom nájde až 59 prevádzok od kaviarní, reštaurácií cez služby vybavenosti ako kaderníctvo, čistiarne, zdravotné zariadenie až po obchody.</p>
      <h3>O YIT</h3>
      <p>YIT je najväčšia fínska a významná severoeurópska stavebná spoločnosť. Buduje byty, obchodné priestory a rozvíja širšie územia. Špecializuje sa aj na náročnú výstavbu infraštruktúry. 10 000 špecialistov so zapojením zákazníkov pomáha pretvárať mestá na funkčnejšie a atraktívnejšie verejné priestory, miesta pre zdravý život celých generácií. Spoločnosť pôsobí v 11 krajinách: Fínsku, Rusku, škandinávskych a pobaltských štátoch, Českej republike, na Slovensku a v Poľsku. Nové YIT sa zrodilo 1. februára 2018, zlúčením viac ako 100-ročnej spoločnosti YIT Corporation a Lemminkäinen Corporation. YIT Corporation je kótovaná na helsinskej burze.</p>
      <p>Na Slovensku pôsobí od roku 2010 a pod hlavičkou YIT Slovakia realizuje v Bratislave obytné komplexy TAMMI Dúbravka, NUPPU a Rozeta v Ružinove, STEIN2 v Starom Meste a bytový dom PARI v Ružinove. Aktuálne pripravuje aj projekt premeny areálu bývalej Bratislavskej cvernovej továrne na živú mestskú štvrť ZWIRN, vrátane pamiatkovej obnovy národnej kultúrnej pamiatky Pradiarne. Ukončené projekty Tarjanne Dúbravka a Byty Villinki boli ocenené cenou CIJ Awards za najlepší rezidenčný projekt. Spoločnosť v rokoch 2014 – 17 štyrikrát v rade získala ocenenie ASB Developer roka a raz cenu ASB Stavebná firma roka.</p>
      <p>
        <a href="http://www.yit.sk/">www.yit.sk</a>
      </p>
      <p>Inzercia</p>
      <p>Viac k témam: <a href="https://www.webnoviny.sk/tag/pr/"><u>PR</u></a>, <a href="https://www.webnoviny.sk/tag/pradiaren-1900/"><u>Pradiareň 1900</u></a>, <a href="https://www.webnoviny.sk/tag/yit/"><u>YIT</u></a><br/>Zdroj: Webnoviny.sk – <a href="https://www.webnoviny.sk/spolocnost-yit-slovakia-prezradza-prve-meno-najomcu-pradiarne-1900-a-prvu-buducu-restauraciu/"><u>Spoločnosť YIT Slovakia prezrádza prvé meno nájomcu Pradiarne 1900 a prvú budúcu reštauráciu</u></a> © SITA Všetky práva vyhradené.</p>
    </article>
  </body>
</html>