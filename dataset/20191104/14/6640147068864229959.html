<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/creative-cloud-libraries-collaborare-non-e-mai-stato-piu-semplice/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T14:30:00+00:00"/>
    <meta property="og:title" content="Creative Cloud Libraries, collaborare non è mai stato più semplice"/>
    <meta property="og:description" content="Adobe Cloud Libraries permettono di collaborare grazie a una condivisione dei file tra tutte le applicazioni Adobe, ma non solo."/>
  </head>
  <body>
    <article>
      <h1>Creative Cloud Libraries, collaborare non è mai stato più semplice</h1>
      <address><time datetime="2019-11-04T14:30:00+00:00">04 Nov 2019, 14:30</time> by <a rel="author">Andrea Ferrario</a></address>
      <p><b>Creative Cloud Libraries</b> sono, dalla loro presentazione nel 2014, uno strumento che permette ai professionisti di condividere le loro creazioni e collaborare. L’ultimo aggiornamento, disponibile da oggi, prevede diversi miglioramenti.</p>
      <p><b>Integrazione totale con Adobe XD</b>, con la condivisione di progetti XD nonché di altre applicazioni della suite Adobe. I designer di XD possono ora aggiungere grafiche con il supporto colore completo (alpha, trasparenze e gradienti), stile di caratteri, componenti delle librerie, tutte accessibili dalle varie applicazioni. Questo significa che potrete creare dei prototipi in maniera più veloce grazie all’interazione di tutto il team.</p>
      <figure>
        <img src="https://www.tomshw.it/images/images/2019/11/foto-generiche-60357.768x432.jpg"/>
      </figure>
      <p>Grazie alla nuova applicazione di Creative Cloud, ora è possibile accedere alle Libraries senza dover essere all’interno di un’applicazione, con la limitata interazione data dall’interfaccia. Grazie al maggior spazio disponibile, sarà più semplice consultare e gestire tutti gli elementi. Potrete immagazzinare fino a 10000 elementi in ogni libreria (il limite prima era 1000).</p>
      <p>Potrete anche uscire dalla suite creativa di Adobe, e condividere le librerie tramite Microsoft Word e PowerPoint. Questa integrazione permette alle aziende di condividere tutti i materiali con i colleghi che non si occupano di grafica, senza dover creare duplicati dei progetti e mantenendo tutti gli elementi aggiornati alle ultime versioni.</p>
      <p>Per i nuovi utenti, Adobe ha implementato una funzione che permette di aggiungere alle proprie risorse le librerie pubbliche.</p>
      <p>Queste nuove funzioni sono disponibili da ora, e potrete provarle direttamente selezionando “Seguire le librerie Pubbliche” nel menù “Il tuo lavoro”.</p>
      <blockquote>Per tutte le novità da Adobe MAX, <a href="http://www.tomshw.it/speciale/adobe-max-2019/">visita questa pagina</a></blockquote>
    </article>
  </body>
</html>