<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://fa.rfi.fr/%D8%AF%D9%86%DB%8C%D8%A7-%D8%A7%D8%B2-%D9%86%DA%AF%D8%A7%D9%87-%C2%AB%D9%85%D9%88%D8%B4%C2%BB-%DA%A9%D9%8F%D8%B1%D8%AF%D9%87%D8%A7%D8%8C-%D9%82%D8%B1%D8%A8%D8%A7%D9%86%DB%8C-%D8%AF%D9%88%D8%B3%D8%AA%D8%A7%D9%86-%D9%88-%D8%AF%D8%B4%D9%85%D9%86%D8%A7%D9%86-20191104/%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="RFI"/>
    <meta property="article:published_time" content="2019-11-04T14:18:42+00:00"/>
    <meta property="og:title" content="دنیا از نگاه «موش»: کُردها، قربانی دوستان و دشمنان"/>
    <meta property="og:description" content="«موش» نام هنری روزنامه نگاری است که هر ماه یکی از رویدادهای پُراهمیت روز را بر می‌گزیند و با نگاه نکته بین خود از آن برای خوانندگان ما نگاره‌ای می‌سازد. این ماه او به موقعیت کُردهای سوریه اشاره دارد."/>
  </head>
  <body>
    <article>
      <h1>دنیا از نگاه «موش»: کُردها، قربانی دوستان و دشمنان</h1>
      <address>
        <time datetime="2019-11-04T14:18:42+00:00">04 Nov 2019, 14:18</time>
      </address>
      <p>
        <b>«موش» نام هنری روزنامه نگاری است که هر ماه یکی از رویدادهای پُراهمیت روز را بر می‌گزیند و با نگاه نکته بین خود از آن برای خوانندگان ما نگاره‌ای می‌سازد. این ماه او به موقعیت کُردهای سوریه اشاره دارد.</b>
      </p>
      <p>کُردان سوریه که در پی آغاز جنگ داخلی در این کشور برای رویاروئی با گروه‌های مختلف جهادگرا بسیج شده و پس از استقرار گروه دولت اسلامی – داعش – در بخشی از خاک سوریه با حمایت و کمک دولت آمریکا به تشکیل «یگان‌های مدافع خلق» پرداخته و تشکیلاتی نیمه‌خودمختار در شمال این کشور برپا کرده بودند، اینک از همه سو مورد بی مهری و تهاجم قرار گرفته‌اند.</p>
      <p>ترکیه که نه تنها خودمختاری بلکه هر گونه تشکل سازمانی کُردها را حتی در بیرون از خاک خود برنمی‌تابد، در پی خروج سربازان آمریکا از شمال سوریه، واحدهای ارتش خود را روانۀ این منطقه کرد تا شبه نظامیان کُرد را که از نظر آنکارا «تروریست» تلقی می‌شوند، از مرزهای خویش دور کند. خروج سربازان آمریکائی برای کُردان خنجری است که از پشت بر آنان وارد شده است. ارتش روسیه در حمایت از رژیم بشار اسد محدودیتی نمی‌شناسد و نیروهای سوریه نیز که در پی توافق با کُردها برای جلوگیری از استقرار دائم ارتش ترکیه به مناطق کُردنشین بازگشته‌اند، فرصت را برای درهم کوبیدن آنان و استقرار قدرت خود مناسب می‌بینند. جهادگرایان داعش نیز که هر چند در پی شکست‌های پیاپی تن به پنهان زیستن داده‌اند، هرهنگام و هرجا که ممکن شود، از ضربه زدن باز نمی‌مانند. طرح حاضر این واقعیت را باز می‌نماید.</p>
      <p> </p>
    </article>
  </body>
</html>