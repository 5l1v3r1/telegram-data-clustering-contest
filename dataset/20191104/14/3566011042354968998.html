<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544905.html/%DA%98%D9%86--%D8%AE%D9%88%D8%A8-%D8%A7%D8%B3%D8%AA%D8%B9%D9%81%D8%A7-%D8%AF%D8%A7%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T14:30:00+00:00"/>
    <meta property="og:title" content="ژنِ خوب استعفا داد"/>
    <meta property="og:description" content="حمیدرضا عارف که مدتی بود در کمیته ملی المپیک فعالیت می کرد، از سمت خود کنار رفت."/>
  </head>
  <body>
    <article>
      <h1>ژنِ خوب استعفا داد</h1>
      <address>
        <time datetime="2019-11-04T14:30:00+00:00">04 Nov 2019, 14:30</time>
      </address>
      <p>حمیدرضا عارف که مدتی بود در کمیته ملی المپیک فعالیت می کرد، از سمت خود کنار رفت.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ یکی از انتصاب های پرسروصدای سیدرضا صالحی امیری در دوران حضورش در کمیته ملی المپیک حضور حمیدرضا عارف به عنوان رییس کمیسیون صلح کمیته ملی المپیک بود.</p>
      <p>عارف که پسر نماینده مجلس شورای اسلامی به حساب می‌آید و به خاطر مصاحبه ای که قبلا انجام داده، به ژن خوب مشهور است، بعد از مدتی از سمت خود استعفا داده و حالا رییس کمیته ملی المپیک نیز با آن موافقت کرده است.   صالحی امیری در نشست امروز درباره کنار رفتن حمیدرضا عارف گفت: هیچ کدام از افراد سیاسی انتخاب نشدند. در مورد عارف هیچ کسی به من توصیه نکرد و حتی پدرش یکبار هم توصیه ای نکرد. کسی به من زنگ نزد و من هم زنگ نزدم. او با جمعی از اصحاب سینما و هنر به من مراجعه داشت که پروژه ای را از دو سال قبل شروع کردند که موضوع آن صلح و زنان بود. حتی در وزارت ارشاد هم به من مراجعه کرد و آن فیلم در حال تولید است.  عارف به من گفت می توانیم این کارها را با برند کمیته ملی المپیک انجام دهیم و این فیلم ها را به ioc ببریم و جهانی شود. به نظرم ایده خوبی بود و با اعضا مشورت کردم. اگرچه من به هجمه‌ها توجه نکردم اما دید فشار هست تقاضای استعفا کرد، ما هم ابتدا استعفای او را نپذیرفتیم، اما کمیسیون هم تعطیل شد. در نهایت با استعفا او موافقت شد. اگر همان قبل این کار را می‌کردیم تفسیر دیگری می شد.  تصمیم گرفتیم رضوانی رییس کمیسیون شود. اگر به مهر سال گذشته بر نمی‌گشتیم برای او حکم نمی‌زدم.   منبع: ورزش سه</p>
    </article>
  </body>
</html>