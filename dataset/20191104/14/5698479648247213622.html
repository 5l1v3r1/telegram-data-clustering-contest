<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/04/one-dead-34-injured-in-grenade-attack-in-kashmir-s-srinagar-sources"/>
    <meta property="og:site_name" content="euronews"/>
    <meta property="article:published_time" content="2019-11-04T14:33:04+00:00"/>
    <meta property="og:title" content="حمله با نارنجک در کشمیر یک کشته و ۳۴ زخمی برجای گذاشت"/>
    <meta property="og:description" content="مقامات هندی اعلام کردند بر اثر حمله با نارنجک در شهر سرینگر که یکی از شهرهای اصلی کشمیر محسوب می شود یک نفر جان خود را از دست داد و دست‌کم ۳۴ نفر دیگر زخمی شدند."/>
  </head>
  <body>
    <article>
      <h1>حمله با نارنجک در کشمیر یک کشته و ۳۴ زخمی برجای گذاشت</h1>
      <address><time datetime="2019-11-04T14:33:04+00:00">04 Nov 2019, 14:33</time> by <a rel="author">یورونیوز فارسی </a></address>
      <p>مقامات هندی اعلام کردند بر اثر حمله با نارنجک در شهر سرینگر که یکی از شهرهای اصلی کشمیر محسوب می‌شود یک نفر جان خود را از دست داد و دست‌کم ۳۴ نفر دیگر زخمی شدند.</p>
      <p>این اتفاق روز دوشنبه ظهر به وقت محلی در خیابان «هاری سینگ های» در مرکز شهر سرینگر رخ داد. سه پلیس در بین مجروحان این حادثه هستند و حال یک نفر از مجروحان وخیم گزارش شده است.</p>
      <p>پیش از این یکی از مقام‌های ارشد پلیس سرینگر در بیانیه‌ای اعلام کرده بود که در این در حادثه یک نفر کشته و ۱۴ نفر دیگر زخمی شده‌اند اما آمار جدید حکایت از افزایش زخمی‌ها دارد.</p>
      <p>دور جدید تنش‌ها میان دو کشور همسایه پس از آن افزایش یافت که دهلی‌نو در تاریخ پنجم اوت برخی از اختیارات ویژه ایالت جامو و کشمیر را لغو کرد. از سوی دیگر، هند هفته گذشته طرح تقسیم ایالت جامو و کشمیر به دو منطقه فدرال با هدف کنترل و اداره مستقیم این مناطق توسط دهلی نو را نیز اجرایی کرد.</p>
      <p>کشمیر از زمانی که پاکستان و هند در سال ۱۹۴۷ به استقلال رسیدند بین دو همسایه هسته‌ای موضوعی بحث برانگیز بوده است و از سه جنگی که بین این دو کشور رخ داده ، دو جنگ بر سر کنترل کشمیر بوده است.</p>
    </article>
  </body>
</html>