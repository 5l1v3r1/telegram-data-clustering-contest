<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/culture/lady-gaga-to-epimaxo-forema-i-klopi-kai-i-dimoprasia/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T14:00:10+00:00"/>
    <meta property="og:title" content="Lady Gaga: To επίμαχο φόρεμα, η κλοπή και η δημοπρασία"/>
    <meta property="og:description" content="Το εκθαμβωτικό φόρεμα, του οίκου Valentino, που φόρεσε η Lady Gaga στην φετινή απονομή των Golden Globes βγαίνει σε δημοπρασία!"/>
  </head>
  <body>
    <article>
      <h1>Lady Gaga: To επίμαχο φόρεμα, η κλοπή και η δημοπρασία</h1>
      <h2>Το εκθαμβωτικό φόρεμα, του οίκου Valentino, που φόρεσε η Lady Gaga στην φετινή απονομή των Golden Globes βγαίνει σε δημοπρασία!</h2>
      <address><time datetime="2019-11-04T14:00:10+00:00">04 Nov 2019, 14:00</time> by <a rel="author">ΤοΒΗΜΑ Team</a></address>
      <p>Το εκθαμβωτικό φόρεμα, του οίκου Valentino, που φόρεσε η Lady Gaga στην φετινή απονομή των Golden Globes βγαίνει σε δημοπρασία! Η υπόθεση, ωστόσο, δεν είναι τόσο απλή.</p>
      <figure>
        <embed-post data-src="https://www.instagram.com/p/BsYjgE0lZR2" data-service="Instagram"/>
      </figure>
      <p>Ο λόγος είναι ότι το φόρεμα, που φαίνεται να εξαφανίστηκε μυστηριωδώς μετά τη βραδιά της απονομής, βρέθηκε να πωλείται σε σάιτ δημοπρασιών, με ιδιοκτήτρια μια άσημη γυναίκα. Τι έχει συμβεί, όμως στην πραγματικότητα;</p>
      <p>Η τραγουδίστρια Lady Gaga φέρεται να το παράτησε στο δωμάτιό της στο ξενοδοχείο Beverly Hilton, όπου διέμενε, μετά το τέλος της βραδιάς των βραβείων, πριν από περίπου 11 μήνες.</p>
      <figure>
        <embed-post data-src="https://www.instagram.com/p/BsWdCrIlZ_y" data-service="Instagram"/>
      </figure>
      <p>Μια υπάλληλος του ξενοδοχείου, συγκεκριμένα η καθαρίστρια της σουίτας, το βρήκε την επόμενη μέρα μέσα στην ντουλάπα και το μετέφερε στο τμήμα απωλεσθέντων. Εφόσον πέρασε μεγάλο χρονικό διάστημα χωρίς να το αναζητήσει κανείς, το ξενοδοχείο της το χάρισε και εκείνη αποφάσισε να το θέσει σε δημοπρασία.</p>
      <p>Ωστόσο, τα πράγματα πήραν άλλη τροπή!</p>
      <p>Ο οίκος Valentino φέρεται να διεκδικεί τα δικαιώματά του πάνω στο φόρεμα, αφού όπως αποκαλύφθηκε, το φόρεμα ήταν δανεισμένο από τον ιταλικό οίκο στην Gaga, με προοπτική να επιστραφεί ακριβώς μετά τη βραδιά των βραβείων. Η Lady Gaga το άφησε στο δωμάτιο θεωρώντας ότι ο στιλίστας του οίκου θα αναλάμβανε να το επιστρέψει! Οι υπεύθυνοι τύπου του οίκου υποστήριξαν ότι το φόρεμα δεν ανήκει στο ξενοδοχείο, ούτε στην καθαρίστρια αλλά στον οίκο που το σχεδίασε και θα έπρεπε να είχε επιστραφεί άμεσα σε αυτόν.</p>
      <figure>
        <embed-post data-src="https://www.instagram.com/p/BsWMg5elH_U" data-service="Instagram"/>
      </figure>
      <p>Στην υπόθεση είχε ανάμειξη και η Αστυνομία του Beverly Hills, η οποία ανέλαβε να ερευνήσει αν επρόκειτο για «κλοπή». Η έρευνα έκλεισε αμέσως, καθώς η διαδικασία για την δημοπρασία κρίθηκε νόμιμη.</p>
      <h3>Το νέο της επαγγελματικό εγχείρημα!</h3>
      <figure>
        <embed-post data-src="https://www.instagram.com/p/BuWzLVxFpyy" data-service="Instagram"/>
      </figure>
      <h3>Η νέα της ταινία</h3>
      <p>Η Gaga, ο πρώτος πρωταγωνιστικός ρόλος της οποίας στην ταινία Ένα Αστέρι Γεννιέται πέρυσι επιδοκιμάστηκε από τους κριτικούς, θα υποδυθεί την Πατρίτσια Ρετζιάνι, η οποία εξέτισε ποινή φυλάκισης 18 ετών σε ιταλικές φυλακές για την ενορχήστρωση της δολοφονίας το 1995, στο Μιλάνο, του συζύγου της Μαουρίτσιο Γκούτσι, γράφουν σήμερα τα αμερικανικά ΜΜΕ Variety, the Hollywood Reporter και Deadline.</p>
      <h3>Η υπόθεση</h3>
      <p>Η Ρετζιάνι, που της έδωσαν το προσωνύμιο Μαύρη Χήρα σε ένα από τα πλέον σκανδαλώδη εγκλήματα της υψηλής κοινωνίας στην ιστορία της Ιταλίας, αποφυλακίστηκε το 2016.</p>
      <figure>
        <embed-post data-src="https://www.instagram.com/p/BztP4qeFFiw" data-service="Instagram"/>
      </figure>
      <p>Ο Ρίντλεϊ Σκοτ θα σκηνοθετήσει και θα αναλάβει την παραγωγή της ταινίας, σύμφωνα με τα δημοσιεύματα.</p>
      <p>Οι εκπρόσωποι του Σκοτ και της Γκάγκα, η οποία γεννήθηκε στη Νέα Υόρκη και έχει ιταλικές ρίζες, δεν ανταποκρίθηκαν στα αιτήματα να σχολιάσουν σχετικά.</p>
      <p> </p>
      <h3>Η εξομολόγηση της μητέρας της</h3>
      <p>Η Σίνθια Τζερμανότα, μητέρα της Lady Gaga, μίλησε για πρώτη φορά ανοιχτά για τα προβλήματα ψυχικής υγείας που αντιμετώπισε η κόρη της, αποκαλύπτοντας λεπτομέρειες από τη ζωή της διάσημης ποπ σταρ.</p>
      <p>Συγκεκριμένα, σε πρόσφατη συνέντευξή της στο αμερικανικό τηλεοπτικό δίκτυο CBS, η μητέρα της Lady Gaga μίλησε για την αρχή των ψυχολογικών προβλημάτων της κόρης της και την μάχη που έδωσε.</p>
      <figure>
        <embed-post data-src="https://www.instagram.com/p/B2kDYYyl62O" data-service="Instagram"/>
      </figure>
      <h3>Τα δύσκολα σχολικά χρόνια της Gaga</h3>
      <p><i>«Η Στέφανι ήταν μοναδική και δεν ήταν πάντα αποδεκτή από τους συνομήλικους της»</i> αποκάλυψε  η μητέρα της Lady Gaga, μιλώντας  στην εκπομπή CBS «This Morning» και πρόσθεσε: <i>«Ταπεινώθηκε, απομονώθηκε, χλευάστηκε. Όταν είσαι νεαρή αυτά τα πράγματα σε επηρεάζουν πάρα πολύ».</i></p>
      <p><i>«Ήταν στο γυμνάσιο όταν συνέβη η αλλαγή – από εκεί που ήταν ένα πολύ χαρούμενο και φιλόδοξο κορίτσι, ξεκίνησε να αμφισβητεί την προσωπική της αξία, τον εαυτό της και ακριβώς εκεί συνέβη η στροφή</i>» είπε.</p>
      <h4>Η μητέρα της Lady Gaga παραδέχτηκε ότι δεν ήξερε πώς να διαχειριστεί τα προβλήματα ψυχικής υγείας της κόρης της.</h4>
      <p><i>«Πιστεύω ότι δεν αντιμετωπίζουμε την ψυχική υγεία με τον ίδιο τρόπο που κάνουμε με τη σωματική υγεία. Έτσι, σίγουρα, όταν συνέβη στο ίδιο μας το σπίτι, δεν ήξερα τι έπρεπε να κάνω.Στα δικά μου χρόνια, όταν μεγάλωνα, οι καιροί ήταν διαφορετικοί»</i>, εξήγησε η Σίνθια Τζερμανότα.</p>
      <figure>
        <embed-post data-src="https://www.instagram.com/p/B0Xurdfp0Ad" data-service="Instagram"/>
      </figure>
      <figure>
        <embed-post data-src="https://www.instagram.com/p/B1zAXhRJOWZ" data-service="Instagram"/>
      </figure>
      <h4>Παρότι δεν ήξερε τι ακριβώς έπρεπε να κάνει η μητέρα της διάσημης σταρ, γρήγορα αναγνώρισε ότι η ψυχική υγεία της κόρης της είχε επιπτώσεις σε όλη την οικογένεια.</h4>
      <p><i>«Εκείνο που δεν είχα συνειδητοποιήσει ήταν η βαθιά επίπτωση που μπορούσε να έχει»</i> δήλωσε χαρακτηριστικά και συνέχισε εξηγώντας:</p>
      <p>
        <i>«Βασικά γυρίζει την προσοχή όλων των πραγμάτων σε αυτό το άτομο με τις οικογένειες μπαίνουν σε συγκρουσιακές καταστάσεις, δεν το συνειδητοποιούν πραγματικά, που έχουν ως αποτέλεσμα τη δημιουργία τρομερού άγχους. Μπορεί επίσης να δημιουργήσει συναισθήματα, για εμένα προσωπικά δηλαδή, ενοχής και παράδοσης των όπλων, μην ξέροντας πώς να βοηθήσω την κόρη μου»</i>
      </p>
      <p>Η ίδια, στις φορτισμένες συναισθηματικά  δηλώσεις της, υπογράμμισε πως «<i>αυτό που πραγματικά έμαθα είναι πως καμία οικογένεια δεν είναι απρόσβλητη από αυτό και ότι πρέπει όλοι πραγματικά να μάθουμε που πρέπει να πάμε ή σε ποιον πρέπει να στραφούμε αν κάτι τέτοιο συμβεί στην οικογένειά μας».</i></p>
      <figure>
        <embed-post data-src="https://www.instagram.com/p/B10YqRSJyDm" data-service="Instagram"/>
      </figure>
      <h4>Η Σίνθια Τζερμανότα ενθάρρυνε τους γονείς να ακούν πραγματικά τα παιδιά τους όταν μιλούν για τα συναισθήματά τους.</h4>
      <p><i>«Εκείνο που έμαθα από την κόρη μου ήταν να ακούω και να αξιολογώ τα συναισθήματά της. Νομίζω ως γονείς το φυσικό μας ένστικτο είναι να μπαίνουμε σε λειτουργία «επίλυσης προβλημάτων» όταν στην πραγματικότητα αυτό που θέλουν από εμάς είναι απλά να τα πάρουμε σοβαρά και να καταλάβουμε αυτό που λένε»</i>.</p>
      <h4>Απευθυνόμενη στους γονείς η μητέρα της Lady Gaga τους παροτρύνει να είναι ανοιχτοί και ειλικρινείς.</h4>
      <p>«Μιλήστε για τις μάχες που δίνεται και που αντιμετωπίσατε ώστε να δημιουργήσετε υγιή μοντέλα συζήτησης και θετικές συμπεριφορές. Το πιο σημαντικό πράγμα είναι να τους μιλάτε και είναι ΟΚ να μην είναι καλά και να ξεκινήσετε να συζητάτε μαζί τους».</p>
      <h4>Η βραβευμένη με Όσκαρ Lady Gaga έχει μιλήσει ανοιχτά για τις μάχες που έχει δώσει για την ψυχική της υγεία στο ντοκιμαντέρ «Gaga: Five Foot Two» .</h4>
      <figure>
        <iframe src="https://www.youtube.com/embed/IxI1iOi0t-c" width="640" height="360" data-service="Youtube" scrolling="no"/>
      </figure>
      <h4>Παρακολουθήστε το σχετικό βίντεο, με όσα εξομολογήθηκε η μητέρα της Lady Gaga παρακάτω:</h4>
      <figure>
        <iframe src="https://www.youtube.com/embed/BHR6tZmtQpE" width="640" height="360" data-service="Youtube" scrolling="no"/>
      </figure>
      <p> </p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>