<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188109/Motorrijder-zwaargewond-op-A29-automobilist-rijdt-door"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-04T14:23:59+00:00"/>
    <meta property="og:title" content="Motorrijder zwaargewond op A29, automobilist rijdt door"/>
    <meta property="og:description" content="De politie zet alles op alles om de veroorzaker van een ernstig ongeval te vinden. Een motorrijder brak beide ellebogen, polsen en handen, toen hij werd aangereden door een automobilist."/>
  </head>
  <body>
    <article>
      <h1>Motorrijder zwaargewond op A29, automobilist rijdt door</h1>
      <address>
        <time datetime="2019-11-04T14:23:59+00:00">04 Nov 2019, 14:23</time>
      </address>
      <h4>De politie zet alles op alles om de veroorzaker van een ernstig ongeval te vinden. Een motorrijder brak beide ellebogen, polsen en handen, toen hij werd aangereden door een automobilist.</h4>
      <p>"De veroorzaker reed door", schrijft de politie maandag. "De politie doet onderzoek naar deze aanrijding en zoekt getuigen."</p>
      <p>De motorrijder reed vorige week zaterdag rond 16:30 uur vanuit Barendrecht over de A29 en wilde afslaan richting de A15 naar Ridderkerk. Daarbij werd hij volgens getuigen van achteren aangetikt door een zwarte auto. De motorrijder ging onderuit en knalde in volle vaart tegen een vangrail.</p>
      <p>"De zwarte auto reed na het ongeluk door. De politie is op zoek naar de identiteit van de bestuurder en hoopt dat er meer getuigen zijn die hierbij kunnen helpen."</p>
    </article>
  </body>
</html>