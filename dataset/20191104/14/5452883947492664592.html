<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.avellinotoday.it/sport/carabiniere-pinto-campione-mondo-karate-4-novembre-2019.html"/>
    <meta property="og:site_name" content="AvellinoToday"/>
    <meta property="article:published_time" content="2019-11-04T14:05:00+00:00"/>
    <meta property="og:title" content="L'appuntato dei Carabinieri Davide Pinto è Campione del Mondo di Karate"/>
    <meta property="og:description" content="L'atleta è in servizio a Grottaminarda"/>
  </head>
  <body>
    <article>
      <h1>L'appuntato dei Carabinieri Davide Pinto è Campione del Mondo di Karate</h1>
      <h2>L'atleta è in servizio a Grottaminarda</h2>
      <address><time datetime="2019-11-04T14:05:00+00:00">04 Nov 2019, 14:05</time> by <a rel="author">Redazione</a></address>
      <figure>
        <video src="http://citynews-avellinotoday.video.stgy.ovh/~media/mp4-hd/12455135570318/movie_20191104_114756-2.mp4"/>
      </figure>
      <p>Dal 31 ottobre al 3 novembre 2019, si sono svolti a Marina di Carrara (MS), i Campionati del Mondo di Arti Marziali: due grandi eventi (8° World Games IMG, promoter “International Martial Arts, rivista Samurai e rivista Sportivo” in collaborazione con la Federazione Italiana Karate e gli Unified World Championships 2019, quest’ultimi indetti dalla Federazione World Traditional Karate Association) nell’affascinate atmosfera del Festival dell’Oriente, dove numerosi atleti provenienti da ogni parte del globo, si sono sfidati nelle varie discipline marziali. L’Appuntato dei Carabinieri Davide Pinto in servizio presso il Comando Stazione Carabinieri di Grottaminarda, vestendo i colori dell’Arma, ha preso parte alle competizioni sportive nella disciplina del Karate, gareggiando nella categoria Master, specialità Kata individuale conquistando l’Oro all’8° World Games IMG e ancora due podi agli Unified World Championships 2019, con l’Argento nella medesima categoria e specialità e un’altra medaglia d’Argento nella specialità Traditional Form – Open Style. Le competizioni che si sono svolte nei vari giorni di gara, hanno avuto delle fasi eliminatorie e semifinali, per poi concludere con le finali di domenica 3 novembre. Il Maestro Davide Pinto, durante le varie fasi dell’evento marziale ha affrontato diversi atleti di alto livello provenienti da diverse Nazioni, riuscendo a conquistare nel complesso ben 3 podi, portando a casa tre titoli mondiali nonché il Tricolore e la rappresentanza dell’Arma dei Carabinieri sul gradino più alto del podio.</p>
    </article>
  </body>
</html>