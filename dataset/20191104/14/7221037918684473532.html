<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/oray-egin-hurriyet-ruslari-cezbetmez-mi/926245"/>
    <meta property="og:site_name" content="medya faresi"/>
    <meta property="article:published_time" content="2019-11-04T14:39:00+00:00"/>
    <meta property="og:title" content="Oray Eğin: İçi boşaltılmış Hürriyet Rusları cezbetmez mi?"/>
    <meta property="og:description" content="Habertürk yazarı Oray Eğin bugünkü köşesinde Hürriyet'te yaşanan gelişmeleri kaleme aldı."/>
  </head>
  <body>
    <article>
      <h1>Oray Eğin: İçi boşaltılmış Hürriyet Rusları cezbetmez mi?</h1>
      <h2>Habertürk yazarı Oray Eğin bugünkü köşesinde Hürriyet'te yaşanan gelişmeleri kaleme aldı.</h2>
      <address>
        <time datetime="2019-11-04T14:39:00+00:00">04 Nov 2019, 14:39</time>
      </address>
      <p>Habertürk Yazarı Oray Eğin, Demirören ailesinin Hürriyet’i satın aldıktan sonra gazeteden geriye sadece adının kaldığını söyledi.</p>
      <p>Aydın Doğan’ın medyaya yeniden döneceğini iddia eden Eğin, iyice değer kaybeden Hürriyet’in Rus oligarkının dikkatini çekebileceğini belirtti.</p>
      <p>Rusların mevcut politikaları gereği Türkiye’de bir medya hamlesine ihtiyacı olacağını öne süren Eğin, Arap sermayesinin İndipendent Türkçe ile Amerika’nın ise FOX’la bu işi çoktan yaptığını kaydetti.</p>
      <p>Ünlü yazar ayrıca, Milliyet’in artık hiçbir değeri kalmadığına vurgu yaparak durumu “Milliyet’in satılacağı söyleniyor, üzerine para verirlerse almaya talibim” sözleriyle ti’ye aldı.</p>
      <p>
        <i>
          <b>
            <a href="https://www.haberturk.com/yazarlar/oray-egin/2537239-hurriyetin-yeni-sahibi-kim-olacak">İşte o yazı:</a>
          </b>
        </i>
      </p>
      <h3>TÜRK BASININDA DENGELER DEĞİŞECEK</h3>
      <p>Hürriyet’te yaşanan kriz gazetenin Doğan Ailesi'nden sonra yeni patronajla bir türlü yolunu bulamadığını bir kez daha gösteriyor. Zaten çoktandır Hürriyet’in sadece bir adı var, ama bu adın da çoktandır bir ağırlığından söz etmek imkansız. Gazetenin bu şekilde devam etmeyeceği de ortada; illaki değişecek. Ama bu değişimin nasıl olacağına henüz karar verilmedi.</p>
      <p>Hürriyet’te hala çalışanlar Aydın Doğan’ın medyaya geri döneceğini umut ediyor. Doğan Ailesi bir şekilde medyaya geri dönecek, ama yeniden Hürriyet’in sahibi olmayabilirler. Hürriyet’in mevcut patronajının kadro değişikliği, gazetelerini kapatması ya da satması gibi senaryolar dönemsel gelişmeler, uzun vadeyle ilgili fikir vermez.</p>
      <p>Diyorum ya, Hürriyet’ten hiçbir şey kalmadı ama adı kaldı. Yarın öbür gün değeri iyice düşünce, içeriği tamamen boşaltılınca bile o ad birilerine bir anlam ifade edecek. Rus milyarder Evening Standard’ın yüzde 64’üne sadece bir pound’a sahip olmuştu, gazete de arkasındaki bu para gücüyle etkili bir yayın organına dönüştü.</p>
      <p>Değeri iyice ucuzlamış bir Hürriyet kısa vadede bir başka Rus oligarkın ilgisini cezbetmez mi? Türk dış politikasında etkili, son Suriye anlaşmasıyla Ortadoğu’da da fiili sınırı bulunan Rusya çıkarları gereği Türkiye’de bir medyaya ihtiyacı olacak. Rıza üretmek, kamuoyunu etkilemek ve yönlendirmek için. Rusya’nın zaten Türkiye’de sınırlı bir medya faaliyeti var, bu etki alanını dünya politikasında yaşanan paradigma değişikliği kapsamında genişletmek, medyayı daha da kuvvetli bir silaha dönüştürmeye ihtiyacı olacak. Arap sermayesi de Independent Türkçe’yle pusuda bekliyor, Amerika’nın da Fox’u var.</p>
      <p>İster misiniz otobüs duraklarında metroda bedava dağıtılan bir Hürriyet olsun?<br/>“Yerli ve milli” tartışmalarına medya patronluğunu katmamız şart gibi gözüküyor.</p>
      <p>Not: Milliyet’in satılacağı söyleniyor, üzerine para verirlerse almaya talibim.</p>
    </article>
  </body>
</html>