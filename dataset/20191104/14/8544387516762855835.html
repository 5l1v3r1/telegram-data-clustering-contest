<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/epidoma-makrohronias-anergias-oaed-ti-prepei-na-ksereis/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T14:18:02+00:00"/>
    <meta property="og:title" content="Επίδομα μακροχρόνιας ανεργίας – ΟΑΕΔ: Όσα πρέπει να γνωρίζεις"/>
    <meta property="og:description" content="Αν είσαι μακροχρόνια άνεργος/η, τότε πρέπει να ξέρεις ότι, κατά πάσα πιθανότητα, δικαιούσαι το επίδομα μακροχρόνιας ανεργίας που χορηγεί ο ΟΑΕΔ."/>
  </head>
  <body>
    <article>
      <h1>Επίδομα μακροχρόνιας ανεργίας – ΟΑΕΔ: Όσα πρέπει να γνωρίζεις</h1>
      <h2>ΟΑΕΔ: Δείτε αναλυτικά!</h2>
      <address><time datetime="2019-11-04T14:18:02+00:00">04 Nov 2019, 14:18</time> by <a rel="author">neolaia.gr Team</a></address>
      <p>Αν είσαι μακροχρόνια άνεργος/η, τότε πρέπει να ξέρεις ότι, κατά πάσα πιθανότητα, δικαιούσαι το επίδομα μακροχρόνιας ανεργίας που χορηγεί ο <a href="https://www.neolaia.gr/tag/%CE%BF%CE%B1%CE%B5%CE%B4/"><b>ΟΑΕΔ</b></a>.</p>
      <p>Για να μάθεις περισσότερα σχετικά με το <a href="https://www.neolaia.gr/tag/%CE%B5%CF%80%CE%AF%CE%B4%CE%BF%CE%BC%CE%B1/"><b>επίδομα </b></a>μακροχρονίως ανέργων, συνέχισε την ανάγνωση και θα ενημερωθείς για όλες τις απαραίτητες πληροφορίες.</p>
      <h4>Ποιοι είναι δικαιούχοι:</h4>
      <p>Ειδικότερα, οι δικαιούχοι του συγκεκριμένου επιδόματος, πρέπει να είναι Έλληνες υπήκοοι και υπήκοοι κρατών – μελών της Ευρωπαϊκής Ένωσης, αλλά και ασφαλισμένοι κατά της ανεργίας.</p>
      <h4>1. Ηλικία από 20 μέχρι 66 ετών.</h4>
      <p>Ως ημερομηνία αφετηρίας για τη συμπλήρωση του 20ου και 66ου έτους, λογίζεται η ημερομηνία γέννησης του δικαιούχου. Κρίσιμος χρόνος συνδρομής της προϋπόθεσης των ορίων ηλικίας είναι ο χρόνος υποβολής της αίτησης.</p>
      <p>
        <b>2. Εξάντληση 12μηνης τακτικής επιδότησης ανεργίας.</b>
      </p>
      <p>Δικαιούχοι είναι και όσοι έχουν εξαντλήσει 12μηνη επιδότηση ακόμη και αν την έλαβαν τμηματικά (δηλ. με αναστολές και συνεχίσεις),<b> και υποβάλλουν την αίτηση εντός αποσβεστικής προθεσμίας δυο (2) μηνών, από τη λήξη της 12μηνης τακτικής επιδότησης.</b></p>
      <p>Οι τακτικά επιδοτούμενοι λόγω συνέχισης με βάση το άρθρο 20 του ν.δ. 2961/54, που κατά τη λήξη του υπολοίπου της 12μηνης επιδότησης δεν έχουν συμπληρώσει χρόνο παραμονής αδιαλείπτως επί 12μηνο στα μητρώα ανέργων του ΟΑΕΔ, δύνανται να υποβάλλουν τη σχετική με το επίδομα μακροχρονίως ανέργων αίτηση, μέσα σε αποσβεστική προθεσμία δύο (2) μηνών από τη συμπλήρωση της αδιάλειπτης 12μηνης παραμονής.</p>
      <p><b>ΠΡΟΣΟΧΗ</b>: Δεν είναι δικαιούχοι οι άνεργοι των οποίων η εγκριτική απόφαση χορήγησης τακτικής επιδότησης ανεργίας είναι μικρότερη των δώδεκα μηνών.</p>
      <p>
        <b>3. Να έχουν συμπληρώσει κατά την ημερομηνία υποβολής της σχετικής αίτησης, χρόνο ανεργίας αδιαλείπτως επί δωδεκάμηνο, παραμένουν εγγεγραμμένοι στα μητρώα ανέργων του ΟΑΕΔ.</b>
      </p>
      <p>
        <b>4. Το ετήσιο οικογενειακό εισόδημα να μην υπερβαίνει τα 10.000 ΕΥΡΩ.</b>
      </p>
      <p>Το συγκεκριμένο εισόδημα προσαυξάνεται κατά 586,08 ΕΥΡΩ για κάθε ανήλικο τέκνο.</p>
      <p>Ανήλικο τέκνο θεωρείται αυτό που δεν έχει συμπληρώσει το 18ο έτος της ηλικίας του.</p>
      <p>Έτσι π.χ. για το δικαιούχο που έχει 2 ανήλικα τέκνα, το ετήσιο οικογενειακό του εισόδημα δεν πρέπει να υπερβαίνει τα 11.172,16 (10.000 + 587 + 587 = 11.172,16) ΕΥΡΩ</p>
      <p><b>Σημείωση :</b> Ως ετήσιο οικογενειακό εισόδημα θεωρείται το συνολικό ετήσιο φορολογούμενο, πραγματικό, απαλλασσόμενο ή φορολογούμενο με ειδικό τρόπο, εισόδημα από κάθε πηγή – με εξαίρεση τις αποζημιώσεις απόλυσης – του προηγούμενου από την άσκηση του δικαιώματος οικονομικού έτους του ανέργου, της συζύγου και των ανήλικων τέκνων του.</p>
      <p>Δεν προσμετράται στο ετήσιο οικογενειακό εισόδημα: το επίδομα ανεργίας, ασθενείας, μητρότητας, καθώς και το επίδομα μακροχρονίως ανέργου (για τυχόν χορήγηση του κατά το επόμενο ημερολογιακό έτος) .</p>
      <p>Για ενήλικες άγαμους δικαιούχους ως οικογενειακό εισόδημα θεωρείται το ατομικό.</p>
      <p>
        <b>Οι ενδιαφερόμενοι υποβάλλουν, εντός αποσβεστικής προθεσίας δυο (2) μηνών από τη λήξη της τακτικής επιδότησης ανεργίας, τις αιτήσεις και τα απαραίτητα δικαιολογητικά με τους εξής τρόπους:</b>
      </p>
      <ul>
        <li><b>αυτοπροσώπως</b> στις αρμόδιες Υπηρεσίες του ΟΑΕΔ του τόπου κατοικίας τους ή της τελευταίας απασχόλησής τους</li>
        <li><b>ηλεκτρονικά</b>, μέσω του e-services</li>
        <li>μέσω των <b>ΚΕΠ</b></li>
      </ul>
      <h3>Διάρκεια / Ποσό Επιδότησης</h3>
      <p>Το ύψος του επιδόματος καθορίζεται στο ποσό των 200 ΕΥΡΩ και χορηγείται <b>προσωπικά</b> στον ίδιο το δικαιούχο για όσο χρονικό διάστημα είναι άνεργος και σε καμία περίπτωση πέρα από 12 μήνες.</p>
      <p>Το επίδομα αυτό δεν επιδέχεται προσαυξήσεις, είναι προσωποπαγές και δεν μεταβιβάζεται.</p>
      <p>Το ύψος του επιδόματος καθορίζεται στο ποσό των 200 ΕΥΡΩ και χορηγείται προσωπικά στον ίδιο το δικαιούχο για όσο χρονικό διάστημα είναι άνεργος και σε καμία περίπτωση πέρα από 12 μήνες.</p>
      <p>Το επίδομα αυτό δεν επιδέχεται προσαυξήσεις, είναι προσωποπαγές και δε μεταβιβάζεται.</p>
      <h4>Υποχρεωτική Παρουσία κατά τη διάρκεια της επιδότησης:</h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486<br/></a><a href="https://neolaia.gr/2019/11/04/epidoma-makrohronias-anergias-oaed-ti-prepei-na-ksereis/2">Επόμενη Σελίδα (1/2) »</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/76-theseis-ergasias-se-dimous-tis-horas/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/05/gntm-2-katia-kai-ksespasma-marinas-gia-bullying/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/tsolias-en-de-tsolia-mpant-apostolos-mparmpagiannis-ston-stauro-tou-notou/"/>
        <a href="https://neolaia.gr/neo/stekia-paw-volta"/>
        <a href="https://neolaia.gr/2019/11/05/piostopoitika-pou-parehodai-psifiaka-apo-ta-kep/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/05/gntm-2-poia-kopela-apoxorise-apo-to-reality/"/>
      </related>
    </article>
  </body>
</html>