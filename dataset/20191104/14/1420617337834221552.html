<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/pugni-e-schiaffi-alla-moglie-davanti-alla-figlia-di-sei-anni-violenze-andavano-avanti-da-10-anni.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-04T14:56:47+00:00"/>
    <meta property="og:title" content="Pugni e schiaffi alla moglie davanti alla figlia di sei anni: violenze andavano avanti da 10 anni"/>
    <meta property="og:description" content="I Carabinieri  del Nucleo Radiomobile di Roma hanno messo fine all’incubo di una donna, 33enne del Bangladesh, arrestando il marito, connazionale di 38anni, con le accuse di maltrattamenti in famiglia e lesioni. A seguito di richiesta della vittima giunta al 112, i Carabinieri sono intervenuti a casa della coppia in via Edoardo Jenner, a Monteverde Nuovo, […]"/>
  </head>
  <body>
    <article>
      <h1>Pugni e schiaffi alla moglie davanti alla figlia di sei anni: violenze andavano avanti da 10 anni</h1>
      <h2>MONTEVERDE NUOVO – CARABINIERI ARRESTANO MARITO VIOLENTO E METTONO FINE ALL’INCUBO DI UNA 33ENNE, VITTIMA DI VIOLENZE E MALTRATTAMENTI DA ALMENO 10 ANNI</h2>
      <address><time datetime="2019-11-04T14:56:47+00:00">04 Nov 2019, 14:56</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>I Carabinieri  del Nucleo Radiomobile di Roma hanno messo fine all’incubo di una donna, <b>33enne del Bangladesh</b>, arrestando il marito, connazionale di <b>38anni</b>, con le accuse di maltrattamenti in famiglia e lesioni. A seguito di richiesta della vittima giunta al 112, i Carabinieri sono intervenuti a casa della coppia in <b>via Edoardo Jenner</b>, a <b>Monteverde Nuovo</b>, trovando ancora l’uomo in forte stato di agitazione, appena dopo aver colpito la moglie con schiaffi e pugni alla testa, in presenza della loro figlia di 6 anni.</p>
      <p>Bloccato il violento, i Carabinieri hanno prestato i primi soccorsi alla donna, poi visitata all’ospedale “San Camillo” dove le venivano riscontrati un trauma cranico e varie contusioni al volto e al collo, giudicati guaribili in 10 giorni. Da quanto è emerso dai racconti della 33enne, che mai aveva denunciato, e dagli accertamenti dei Carabinieri del Nucleo Radiomobile di Roma, gli episodi di violenza e di maltrattamenti in famiglia andavano avanti da <b>almeno 10 anni</b>. L’arrestato è stato portato in carcere a “Regina Coeli”, a disposizione dell’Autorità Giudiziaria.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/appena-la-compagna-usciva-violentava-la-figlia-di-soli-8-anni-orco-finisce-in-carcere.html"/>
        <a href="https://www.ilcorrieredellacitta.com/latina-cronaca/paura-a-sabaudia-a-fuoco-un-capannone-le-fiamme-lambiscono-anche-una-casa.html"/>
        <a href="https://www.ilcorrieredellacitta.com/news/terribile-scontro-sulla-roma-fiumicino-un-morto-e-altri-due-feriti-traffico-in-tilt.html"/>
        <a href="https://www.ilcorrieredellacitta.com/news/grave-incidente-sulla-roma-fiumicino-interviene-leliambulanza.html"/>
        <a href="https://www.ilcorrieredellacitta.com/news/avevano-lanciato-lappello-a-chi-lha-visto-anziano-ritrovato-a-roma-termini.html"/>
        <a href="https://www.ilcorrieredellacitta.com/news/rave-party-a-livorno-ecco-chi-era-moira-piermarini-la-ragazza-di-30-anni-di-roma-trovata-senza-vita.html"/>
      </related>
    </article>
  </body>
</html>