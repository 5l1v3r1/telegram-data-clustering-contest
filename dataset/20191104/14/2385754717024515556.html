<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595665/polit-kentro-kourdistan-theofilos-viaiopragies-sti-syria-enantion-kourdon"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T14:46:00+00:00"/>
    <meta property="og:title" content="Πολιτ. Κέντρο Κουρδιστάν «Θεόφιλος»: Βιαιοπραγίες στη Συρία εναντίον Κούρδων"/>
    <meta property="og:description" content="Δυνάμεις που υποστηρίζονται από την Τουρκία και οι οποίες πολεμούν με τους Κούρδους μαχητές στη βορειοανατολική Συρία έχουν κατηγορηθεί ότι διαπράττουν..."/>
  </head>
  <body>
    <article>
      <h1>Πολιτ. Κέντρο Κουρδιστάν «Θεόφιλος»: Βιαιοπραγίες στη Συρία εναντίον Κούρδων</h1>
      <address><time datetime="2019-11-04T14:46:00+00:00">04 Nov 2019, 14:46</time> by <a rel="author">SigmaLive</a></address>
      <p><b>Δυνάμεις που υποστηρίζονται από την Τουρκία και οι οποίες πολεμούν με τους Κούρδους μαχητές στη βορειοανατολική Συρία έχουν κατηγορηθεί ότι διαπράττουν εγκλήματα πολέμου, με βιαιοπραγίες να εμφανίζονται σε ταινίες που λήφθηκαν και δημοσιεύτηκαν με κινητά τηλέφωνα, αναφέρει σε ανακοίνωση το Πολιτιστικό Κέντρο Κουρδιστάν «Θεόφιλος».<br/></b> <br/>Σημειώνει ότι ο ΟΗΕ προειδοποίησε ότι η Τουρκία θα μπορούσε να θεωρηθεί υπεύθυνη για τις ενέργειες των συμμάχων της και ότι η Τουρκία υποσχέθηκε να διερευνήσει.<br/> <br/>Το Κέντρο επικαλείται δημοσιεύματα και αναφέρεται σε σκηνή που καταγράφηκε σε κινητό με πτώματα. Αναφέρει ότι η ταινία γυρίστηκε στις 21 Οκτωβρίου στη βόρεια Συρία.<br/> <br/>«Η φρικτή ταινία είναι παρόμοια με εκείνες που κυκλοφορούσαν από το ακραία βίαιο "Ισλαμικό Χαλιφάτο". Ωστόσο, οι άντρες σε αυτή τη ταινία δεν είναι μαχητές του "Ισλαμικού Χαλιφάτου", αλλά μάλλον άτακτοι μαχητές μιας συμμαχίας με το όνομα "Συριακός Εθνικός Στρατός", οι οποίοι εκπαιδεύονται, εξοπλίζονται και πληρώνονται από ένα μέλος του ΝΑΤΟ, την Τουρκία. Βρίσκονται υπό τη διοίκηση του τουρκικού στρατού», σημειώνει το Κέντρο.<br/> <br/>Προσθέτει ότι «λίγες μέρες μετά τις επιθέσεις της Τουρκίας, εμφανίστηκαν στα μέσα κοινωνικής δικτύωσης πολυάριθμες ταινίες που φέρονται να κινηματογραφήθηκαν από φιλότουρκους ατάκτους» και ότι «σε ένα, ένας άγνωστος μαχητής φωνάζει στα αραβικά: "Έχουμε έρθει να σας αποκεφαλίσουμε, άπιστοι και αποστάτες!"».<br/> <br/>«Σε μια άλλη ταινία, ένας μασκοφόρος άτακτος ντυμένος στα μαύρα κρατά μια τρομοκρατημένη γυναίκα που περιβάλλεται από άλλους άτακτους - ένας την κινηματογραφεί, ένας άλλος φωνάζει "γουρούνι", ένας άλλος λέει: "Πάρτε την να αποκεφαλισθεί"».<br/> <br/>Το Κέντρο αναφέρει ότι «Αμερικανοί αξιωματούχοι έχουν πει ότι μερικές από τις ενέργειες σε αυτές τις ταινίες αποτελούν πιθανώς εγκλήματα πολέμου».<br/>Αναφέρει, επίσης, ότι «η Τουρκία κατηγορείται εδώ και καιρό ότι δεν λαμβάνει μέτρα εναντίον των τζιχαντιστών στη Συρία».</p>
    </article>
  </body>
</html>