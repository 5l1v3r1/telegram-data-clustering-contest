<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975836/bae-petrol-ve-gaz-rezervlerinde-yeni-ke%C5%9Fifler-yapt%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T14:15:00+00:00"/>
    <meta property="og:title" content="BAE, petrol ve gaz rezervlerinde yeni keşifler yaptı"/>
    <meta property="og:description" content="Birleşik Arap Emirlikleri (BAE), rezervlerine 7 milyar varil petrol, 160 trilyon standart fit küp konvansiyonel olmayan gaz ve 58 trilyon standart küp fit geleneksel gaz eklenmesiyle petrol ve gaz rezervlerinde dünyada altıncı sıraya yükseleceğini aç"/>
  </head>
  <body>
    <article>
      <h1>BAE, petrol ve gaz rezervlerinde yeni keşifler yaptı</h1>
      <address>
        <time datetime="2019-11-04T14:15:00+00:00">04 Nov 2019, 14:15</time>
      </address>
      <p>Birleşik Arap Emirlikleri (BAE), rezervlerine 7 milyar varil petrol, 160 trilyon standart fit küp konvansiyonel olmayan gaz ve 58 trilyon standart küp fit geleneksel gaz eklenmesiyle petrol ve gaz rezervlerinde dünyada altıncı sıraya yükseleceğini açıkladı.<br/><br/>Abu Dabi Yüksek Petrol Konseyi (SPC), BAE'nin petrol ve gaz rezervlerinde bir artış olduğunu açıkladı.<br/><br/>Abu Dabi Ulusal Petrol Şirketi (ADNOC) ise, söz konusu rezerv artışının, OPEC üyesi Körfez ülkesini toplam 105 milyar varil geri kazanılabilir petrol ve 273 trilyon standart küp fit geleneksel gaz ile dünya petrol ve gaz rezervlerinde altıncı sıraya yükselteceğini belirtti.<br/><br/><b>Murban ham petrolü için yeni fiyatlandırma mekanizması</b><br/><br/>SPC, BAE'nin küresel petrol sektöründeki rolünü güçlendirecek stratejik bir hamle ile Murban ham petrolü için yeni bir fiyatlandırma mekanizması başlatılacağını bildirdi.<br/><br/>SPC toplantısına başkanlık eden Abu Dabi Veliaht Prensi Muhammed bin Zayid Al Nahyan’ın Twitter hesabından konuya ilişkin bir açıklama yaptı.<br/><br/>Al Nahyan, SPC’nin, ADNOC tarafından üretilen Murban ham petrolü için yeni bir fiyatlandırma mekanizmasının başlatılmasını onayladığını duyurdu.<br/><br/>ADNOC ise, Murban ham petrolünü uluslararası kabul görmüş bir borsada listelemeyi planlandıklarını ve yeni fiyatlandırma mekanizmasını uygulamak için önümüzdeki aylarda müşteriler ve diğer ilgili taraflarla iletişim kuracaklarını bildirdi.</p>
    </article>
  </body>
</html>