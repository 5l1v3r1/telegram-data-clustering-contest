<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39604/%DB%B2%DB%B3%DB%B5%DB%B0-%D9%86%DB%8C%D8%B1%D9%88%DA%AF%D8%A7%D9%87-%D8%AE%D9%88%D8%B1%D8%B4%DB%8C%D8%AF%DB%8C-%D8%AE%D8%A7%D9%86%DA%AF%DB%8C-%D8%AF%D8%B1-%D8%AD%D8%A7%D9%84-%D8%A7%D8%AD%D8%AF%D8%A7%D8%AB-%D8%A7%D8%B3%D8%AA"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-04T14:02:00+00:00"/>
    <meta property="og:title" content="۲۳۵۰ نیروگاه خورشیدی خانگی در حال احداث است"/>
    <meta property="og:description" content="تاکنون سه هزار و ۵۵۸ نیروگاه خورشیدی مقیاس کوچک در کشور نصب شده و دو هزار و ۳۵۰ نیروگاه دیگر نیز در حال نصب است. همچنین حجم سرمایه‌گذاری غیردولتی در این بخش به بیش از ۱۲۴ هزار میلیارد ریال رسیده است."/>
  </head>
  <body>
    <article>
      <h1>۲۳۵۰ نیروگاه خورشیدی خانگی در حال احداث است</h1>
      <address><time datetime="2019-11-04T14:02:00+00:00">04 Nov 2019, 14:02</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>تاکنون سه هزار و ۵۵۸ نیروگاه خورشیدی مقیاس کوچک در کشور نصب شده و دو هزار و ۳۵۰ نیروگاه دیگر نیز در حال نصب است. همچنین حجم سرمایه‌گذاری غیردولتی در این بخش به بیش از ۱۲۴ هزار میلیارد ریال رسیده است.</i>
      </p>
      <figure>
        <img src="https://barghnews.com/files/fa/news/1398/8/13/83330_797.jpg"/>
      </figure>
      <p>به‌گزارش <a href="http://www.barghnews.com/">برق نیوز</a>،تاکنون از منابع تجدیدپذیر حدود چهار میلیارد و ۳۲۹ میلیون کیلووات ساعت، انرژی تولید شده که این میزان تولید برق توانسته از انتشار حدود دو میلیون و ۹۷۴ هزار تن گاز گلخانه‌ای در کشور بکاهد.   این میزان تولید انرژی‌های نو باعث شده بیش از یک میلیارد و ۲۳۰ میلیون مترمکعب از مصرف سوخت‌های فسیلی در ایران که جزو عوامل اصلی آلایندگی هوا در کشور است، کاسته و بیش از ۹۵۲ میلیون لیتر در مصرف آب نیز صرفه‌جویی شود. عملکرد نیروگاه‌های تجدیدپذیر، ۴۷۶ میلیون کیلووات ساعت کاهش تلفات در شبکه برق را به همراه داشته و موجب عدم انتشار ۱۸ هزار تن آلاینده‌های محلی شده است. هم‌اکنون ۳۷۷ مگاوات نیروگاه تجدیدپذیر درون کشور در حال احداث است و ظرفیت نصب شده انرژی‌های نو به ۸۳۴ مگاوات رسیده است. همچنین تاکنون ۱۱۵ نیروگاه تجدیدپذیر مگاواتی در کشور نصب شده و ۳۷ نیروگاه مگاواتی دیگر نیز در حال احداث است. بر اساس این گزارش، تاکنون سه هزار و ۵۵۸ نیروگاه خورشیدی مقیاس کوچک در کشور نصب شده و دو هزار و ۳۵۰ نیروگاه دیگر نیز در حال نصب است. همچنین حجم سرمایه‌گذاری غیردولتی در این بخش به بیش از ۱۲۴ هزار میلیارد ریال رسیده است. بررسی اعداد و ارقام موجود در این بخش حکایت از آن دارد که ۴۱ درصد نیروگاه‌های تجدیدپذیر کشور از نوع خورشیدی، ۳۶ درصد از نوع بادی، ۱۰ درصد از نوع برق‌آبی کوچک، دو درصد از نوع بازیافت حرارتی و توربین‌های انبساطی و یک درصد نیز از نوع زیست توده است.</p>
    </article>
  </body>
</html>