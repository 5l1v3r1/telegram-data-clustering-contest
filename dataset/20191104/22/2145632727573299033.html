<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/lumea-digitala/18539080-huawei-poate-avea-din-nou-acces-la-android"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Huawei poate avea din nou acces la Android"/>
    <meta property="og:description" content="Secretarul Comerţului din SUA, Wlibur Ross, a anunţat că firmele americane vor primi licenţe pentru a colabora cu Huawei „foarte curând”, potrivit Mediafax."/>
  </head>
  <body>
    <article>
      <h1>Huawei poate avea din nou acces la Android</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5107/18539080/1/huawei-p-smart-2019-0-5-screenshot.png"/>
      </figure>
      <p>Secretarul Comerţului din SUA, Wlibur Ross, a anunţat că firmele americane vor primi licenţe pentru a colabora cu Huawei „foarte curând”, potrivit Mediafax.</p>
      <p>Preşedintele american Donald Trump a anunţat în luna iunie a acestui an că mai multe companii americane vor primi licenţe care le vor permite să colaboreze cu compania chineză Huawei, dar acest lucru nu s-a întâmplat încă. Situaţia se va schimba, iar licenţe vor fi acordate „foarte curând”, potrivit lui Ross, care a adăugat că au fost depuse 260 de cereri.</p>
      <p>Huawei a fost introdusă de autorităţile americane pe o listă a companiilor care nu pot face afaceri cu firme din SUA fără persmisiunea guvernului.</p>
      <p>Este posibil ca şi Google să primească licenţă, iar sistemul de operare Android, dezvoltat de companie, să fie din nou disponibil pentru modelele viitoare de smartphone-uri marca Huawei.</p>
      <p>Din cauza restricţiilor impuse de Washington, producătorul asiatic a fost nevoit să lanseze cel mai nou smartphone vârf de gamă din portofoliul său, Huawei Mate 30, fără serviciile Google. Din această cauză, terminalul nu a fost lansat oficial pe pieţele vestice.</p>
      <p>În ciuda acestor probleme, Huawei a fost jucătorul care a consemnat cea mai mare creştere pe piaţa de smartphone-uri în cel de-al treilea trimestru al acestui an. Compania a livrat 66,7 milioane de smartphone-uri în intervalul iulie - septembrie 2019, în creştere cu 29% faţă de perioada similară din 2018, potrivit firmei de cercetare a pieţei Strategy Analytics.</p>
      <p>Performanţa bună a companiei asiatice a ajutat şi la creşterea pieţei globale de smartphone-uri în perioada amintită, după o perioadă lungă de declin. În cel de-al treilea trimestru al acestui an, au fost livrate 366,3 milioane de smartphone-uri, mai multe cu 2% decât în perioada similară a anului trecut.</p>
      <related>
        <a href="https://www.descopera.ro/dnews/18494404-huawei-nu-renunta-inca-la-android"/>
      </related>
      <related>
        <a href="https://www.descopera.ro/lumea-digitala/18493672-huawei-lanseaza-un-telefon-pliabil-in-china-la-preturi-incepand-cu-2400-dolari"/>
      </related>
      <related>
        <a href="https://www.descopera.ro/lumea-digitala/18489237-huawei-negociza-licentierea-retelei-5g-in-sua"/>
      </related>
      <related>
        <a href="https://www.descopera.ro/dnews/18473159-huawei-are-parte-de-o-crestere-a-vanzarilor"/>
      </related>
      <related>
        <a href="https://www.descopera.ro/lumea-digitala/18469704-huawei-mate-x-vine-cu-o-husa-din-piele"/>
      </related>
      <related>
        <a href="https://www.descopera.ro/lumea-digitala/18466474-huawei-mate-20-va-primi-android-10"/>
      </related>
      <related>
        <h4>Citeşte şi</h4>
        <a href="https://www.descopera.ro/lumea-digitala/18537434-incepe-bucharest-gaming-week-2019"/>
        <a href="https://www.descopera.ro/lumea-digitala/18529553-whatsapp-a-introdus-autentificarea-cu-amprenta-pe-android"/>
        <a href="https://www.descopera.ro/lumea-digitala/18529075-facebook-dat-in-judecata-pentru-discriminarea-femeilor-si-a-persoanelor-in-varsta"/>
        <a href="https://www.descopera.ro/lumea-digitala/18528893-china-a-dat-drumul-la-retelele-5g-inainte-de-termen"/>
      </related>
    </article>
  </body>
</html>