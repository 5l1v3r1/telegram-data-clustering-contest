<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18539254-site-uri-de-videochat-populare-in-europa-compromise"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Site-uri de videochat populare în Europa, compromise. Datele a milioane de modele şi clienţi au fost expuse"/>
    <meta property="og:description" content="Mai multe site-uri populare de videochat au expus datele a milioane de modele şi clienţi după ce compania care le deţine a lăsat baza de date din spatele acestora neprotejată, transmite Mediafax."/>
  </head>
  <body>
    <article>
      <h1>Site-uri de videochat populare în Europa, compromise. Datele a milioane de modele şi clienţi au fost expuse</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18539254/1/revenge-porn.jpg"/>
      </figure>
      <p>Mai multe site-uri populare de videochat au expus datele a milioane de modele şi clienţi după ce compania care le deţine a lăsat baza de date din spatele acestora neprotejată, transmite Mediafax.</p>
      <p>Site-urile, deţinute de compania VTS Media din Barcelona, sunt populare în Europa. Unul dintre acestea, Amateur.tv, ocupă una dintre primele poziţii în clasamentul site-urilor din Spania, potrivit firmei de cercetare Alexa.</p>
      <p>Baza de date, care include activitatea detaliată de pe site-uri a clienţilor - inclusiv preferinţe în materie de conţinut, mesaje private şi date de autentificare -, a fost lăsată fără parolă timp de mai multe săptămâni.</p>
      <p>În unele cazuri, aceste informaţii permit identificarea utilizatorilor în viaţa reală, potrivit TechCrunch.</p>
      <p>Nu doar clienţii au fost afectaţi, ci şi modelele de videochat. Datele unora dintre acestea au putut fi, de asemenea, accesate.</p>
      <p>Baza de date, descoperită de cercetători de la firma de securitate informatică Condition:Black, a fost închisă săptămâna trecută.</p>
      <p>Compania VTS Media, ale cărei servere sunt în Uniunea Europeană, ar putea fi anchetată pentru încălcarea regulilor GDPR.</p>
      <related>
        <a href="https://www.descopera.ro/dnews/16251119-ce-se-afla-in-spatele-camerelor-de-la-videochat-stiinta-a-evoluat-dar-individul-are-aceleasi-nevoi-de-cand-lumea"/>
      </related>
      <related>
        <a href="https://www.descopera.ro/dnews/17532063-automobile-lux-caroserie-fara-suruburi-eroare"/>
      </related>
      <related>
        <a href="https://www.descopera.ro/lumea-digitala/17221433-mai-multi-clienti-sustin-ca-au-fost-electrocutati-de-gadget-urile-companiei-fitbit"/>
      </related>
      <related>
        <a href="https://www.descopera.ro/lumea-digitala/16515612-din-cauza-dificultatilor-de-la-scoala-un-adolescent-a-creat-o-aplicatie-care-l-a-ajutat-enorm-si-i-a-adus-si-30000-de-clienti"/>
      </related>
      <related>
        <a href="https://www.descopera.ro/lumea-digitala/16213438-congresul-american-a-respins-o-reglementare-privind-protejarea-vietii-private-pe-internet-informatiile-despre-clienti-ar-putea-fi-vandute-de-companii"/>
      </related>
      <related>
        <a href="https://www.descopera.ro/dnews/15282443-starbucks-acuzata-ca-a-inselat-milioane-de-clienti"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18534871-o-treime-din-generatia-millennials-aproba-comunismul"/>
        <a href="https://www.descopera.ro/cultura/18530474-avertismente-legate-de-implanturile-mamare"/>
        <a href="https://www.descopera.ro/lumea-digitala/18529553-whatsapp-a-introdus-autentificarea-cu-amprenta-pe-android"/>
        <a href="https://www.descopera.ro/dnews/18529511-rusia-a-intrat-in-era-internetului-suveran-legea-controversata-a-intrat-in-vigoare"/>
      </related>
    </article>
  </body>
</html>