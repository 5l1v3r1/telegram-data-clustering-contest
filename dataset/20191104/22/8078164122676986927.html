<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/cards/pagelle-tv-giordano-fuori-zucca-halloween-voto-7-x-factor-pochi-guizzi-voto-5/mario-giordano-7_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Le pagelle della tv: Giordano fuori di zucca per Halloween ( voto 7), «X Factor» pochi guizzi (voto 5)"/>
    <meta property="og:description" content="In attesa del suo ritorno in tv, Celentano rilascia un’intervista demenziale a Silvia Toffanin. La moviola umana a «Qui studio a voi stadio»"/>
  </head>
  <body>
    <article>
      <h1>Le pagelle della tv: Giordano fuori di zucca per Halloween ( voto 7), «X Factor» pochi guizzi (voto 5)</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author">Renato Franco</a></address>
      <p>Il giornalismo teatrale di Mario Giordano (Fuori dal coro, Rete4) si sta affinando sempre di più: non è talk show, ma solo show; non è giornalismo, ma futurismo. L’ultimo spettacolo è una performance di Marina Abramovich in chiave luddista: l’attacco alle zucche di Halloween distrutte con una virile e italica mazza da baseball dipinta con il tricolore. Terminator Giordano contro Halloween è tipo Godzilla contro King Kong, ma più trash e con più effetti speciali (comunque tranquilli: nessuna zucca è stata maltrattata, erano finte): «Io non voglio festeggiare Halloween, pensate quanto sono fuori dal coro. Voglio festeggiare la Festa di Ognissanti e poi voglio anche celebrare la Giornata di tutti i Defunti. Noi striamo dimenticando le nostre tradizioni, la zuppa di ceci...». Fuori dal coro o fuori di zucca?</p>
      <figure>
        <img src="https://images2.corriereobjects.it/methode_image/2019/11/01/Spettacoli/Foto%20Spettacoli/giordanook.jpg?v=201911050749"/>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/spettacoli/cards/pagelle-tv-giordano-fuori-zucca-halloween-7-x-factor-pochi-guizzi/celentano-7.shtml"> AVANTI</a></aside>
    </article>
  </body>
</html>