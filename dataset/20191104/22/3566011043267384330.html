<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545013.html/%D9%87%D8%B1%D9%85%D8%A7%D9%87-%DA%86%D9%86%D8%AF-%D9%86%D9%81%D8%B1-%DB%8C%D8%A7%D8%B1%D8%A7%D9%86%D9%87-%D9%86%D9%82%D8%AF%DB%8C-%D8%AF%D8%B1%DB%8C%D8%A7%D9%81%D8%AA-%D9%85%DB%8C-%DA%A9%D9%86%D9%86%D8%AF-"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="هرماه چند نفر یارانه نقدی دریافت می‌کنند؟"/>
    <meta property="og:description" content="مدیرعامل سازمان هدفمندی یارانه‌ها با بیان اینکه در هر ماه 78 میلیون و 200 هزار نفر در هرماه یارانه نقدی دریافت می‌کنند گفت: از ابتدای اجرای قانون هدفمندکردن یارانه ها تاکنون 104 مرحله یارانه نقدی پرداخت شده است."/>
  </head>
  <body>
    <article>
      <h1>هرماه چند نفر یارانه نقدی دریافت می‌کنند؟</h1>
      <address>
        <time datetime="2019-11-04T22:00:00+00:00">04 Nov 2019, 22:00</time>
      </address>
      <p>مدیرعامل سازمان هدفمندی یارانه‌ها با بیان اینکه در هر ماه 78 میلیون و 200 هزار نفر در هرماه یارانه نقدی دریافت می‌کنند گفت: از ابتدای اجرای قانون هدفمندکردن یارانه ها تاکنون 104 مرحله یارانه نقدی پرداخت شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ اکبر ایزدی مدیر عامل سازمان هدفمندی یارانه ها در گفت‌وگو با ایسنا، ضمن بیان این مطلب اعلام کرد: از ابتدای اجرای قانون هدفمندکردن یارانه ها تاکنون حدود 8 میلیارد نفر یارانه نقدی دریافت کرده‌اند و در هر ماه حدود 3550 میلیارد تومان یارانه نقدی پرداخت می شود.</p>
      <p>وی ادامه داد: با توجه به گستره پرداخت یارانه نقدی در سراسر کشور و نیز اهمیت فوق العاده آن، تمامی منابع و مصارف سازمان هدفمندسازی یارانه ها براساس نظرات و مصوبات مجلس محترم شورای اسلامی دریافت و هزینه می گردد، ضمن آنکه نهادهای نظارتی از جمله دیوان محاسبات کشور و سازمان بازرسی کشور نیز در آن نظارت کامل می نمایند.</p>
      <p>وی با اشاره به عملکرد سازمان هدفمندسازی یارانه ها در زمینه کاهش فقر خاطرنشان کرد: در بودجه عمومی کشور مبلغ 84,000 میلیارد ریال به منظور کاهش فقر مطلق در نظر گرفته شده است که تا پایان مهر ماه سال جاری مبلغ 49,466 میلیارد ریال در اختیار دستگاه های حمایتی از جمله کمیته امداد امام خمینی (ره) و سازمان بهزیستی کشور قرار گرفته است. که در هر ماه علاوه بر یارانه نقدی به حسابشان واریز می‌گردد.  </p>
      <p>انتهای پیام/</p>
    </article>
  </body>
</html>