<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/fatti/esteri/2019/11/04/clima-usa-notificano-ritiro-accordo-parigi_OYKlGFeZv3vWPV7L0NUr1L.html"/>
    <meta property="og:site_name" content="Adnkronos"/>
    <meta property="article:published_time" content="2019-11-04T22:13:00+00:00"/>
    <meta property="og:title" content="Clima, Usa notificano ritiro da Accordo di Parigi"/>
    <meta property="og:description" content="L'annuncio del segretario di Stato Mike Pompeo nel primo giorno utile da un punto di vista legale"/>
  </head>
  <body>
    <article>
      <h1>Clima, Usa notificano ritiro da Accordo di Parigi</h1>
      <address>
        <time datetime="2019-11-04T22:13:00+00:00">04 Nov 2019, 22:13</time>
      </address>
      <p>Gli Stati Uniti hanno avviato il processo formale di ritiro dall'Accordo sul clima di Parigi. Lo ha annunciato il segretario di Stato, Mike Pompeo. L'annuncio di Pompeo giunge nel primo giorno utile per gli Usa, da un punto di vista legale, per avviare il processo di ritiro dall'accordo. Il presidente Donald Trump ha criticato l'Accordo di Parigi sin dalla campagna elettorale del 2016 e dopo l'insediamento alla Casa Bianca ha cancellato molte delle norme di carattere ambientalista promosse dall'Amministrazione Obama, sostenendo che erano penalizzanti per le aziende Usa. L'effettivo ritiro dall'accordo, firmato nel 2015 da un largo consesso di Paesi, richiederà oltre un anno e, se completato, entrerà in vigore il giorno dopo le elezioni presidenziali del 2020.</p>
    </article>
  </body>
</html>