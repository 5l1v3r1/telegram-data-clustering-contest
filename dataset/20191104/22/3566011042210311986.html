<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1545014.html/%D9%81%D8%B1%D9%85%D9%88%D9%84-%D9%87%D8%A7%DB%8C%DB%8C-%DA%A9%D9%87-%D8%A7%D9%81%DA%A9%D8%A7%D8%B1-%D9%85%D9%86%D9%81%DB%8C-%D8%B1%D8%A7-%D9%81%D8%B1%D8%A7%D8%B1%DB%8C-%D9%85%DB%8C-%D8%AF%D9%87%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T22:03:00+00:00"/>
    <meta property="og:title" content="فرمول‌هایی که افکار منفی را فراری می‌دهد"/>
    <meta property="og:description" content="یک متخصص روانشناس گفت: باید افراد بدانند تکرار زیاد افکار مزاحم منجر به نشخوار ذهنی می‌شود و در نهایت تبدیل به وسواس فکری می‌شوند."/>
  </head>
  <body>
    <article>
      <h1>فرمول‌هایی که افکار منفی را فراری می‌دهد</h1>
      <address>
        <time datetime="2019-11-04T22:03:00+00:00">04 Nov 2019, 22:03</time>
      </address>
      <p>یک متخصص روانشناس گفت: باید افراد بدانند تکرار زیاد افکار مزاحم منجر به نشخوار ذهنی می‌شود و در نهایت تبدیل به وسواس فکری می‌شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ لیلا شقاقی متخصص روانشناس درباره  فرق بین افکار منفی با سالم اظهار کرد: افکار ناسالم  است  که عواطف و احساسات منفی و<a href="https://www.yjc.ir/fa/news/7054252/%D8%A7%D8%AE%D8%AA%D9%84%D8%A7%D9%84-%D8%B2%D8%AC%D8%B1%D8%A2%D9%88%D8%B1%DB%8C-%DA%A9%D9%87-%D8%AA%D8%B1%D8%B3-%D9%88-%D8%A7%D8%B6%D8%B7%D8%B1%D8%A7%D8%A8-%D9%86%D8%A7%DA%AF%D9%87%D8%A7%D9%86%DB%8C-%D8%A8%D9%87-%D8%AC%D8%A7%D9%86%D9%85%D8%A7%D9%86-%D9%85%DB%8C%E2%80%8C%D8%A7%D9%86%D8%AF%D8%A7%D8%B2%D8%AF"> اضطراب</a> آور را به وجود می آورند، با تولید مواد شیمیایی در محیط زندگی   موجب تنش و تشویش افراد خواهد شد، انبار ذخیره های افکار منفی ، ذهن  و تک تک سلول‌های بدن  است.</p>
      <p>وی در ادامه گفت: افکار منفی با توجه به تنوعی که دارند در یک نکته مشترک اند. این که همیشه به موارد بد  مربوطند و می‌توانند به شکلی جدی  آسیب رسان باشند، به همین سبب باید از وجودمان زدوده شوند.</p>
      <p>متخصص روانشناس بیان کرد: حقیقت این است که هر یک از افکار مثبت  و منفی وقتی شکل می‌گیرند چرخه‌ی یکسانی را طی خواهند کرد. افکار تمام افراد از تکانه‌های الکتریکی، مواد شیمیایی و نورون‌ها تشکیل شده اند و مثل درخت شاخه شاخه اند. وقتی گسترش پیدا کند، در ذهن تثبیت می شود و شاخه‌های بیشتری می‌دواند و پیوند میان این شاخه‌ها محکم‌تر خواهند شد.</p>
      <p>وی بیان کرد: در برخورد با مشکلات و تکالیف زندگی افکار انسان‌ها به طور غریزی چند مرحله به اشکال مختلف در ذهن  خطور می‌کنند که در این میان برخی کمک کننده وب بعضی دیگر مخربند.<br/><br/>متخصص روانشناس متذکر شد:  انواع فکر در افراد وجود دارد مانند افکار   مثبت،  مزاحم یا نامرتبط  یعنی منفی  به دلیل ایجاد حواس پرتی، درگیر ها به وجود می آید، وجود افکار  منفی و عذاب دهنده موجب  تشویش  در افراد خواهد شد.    </p>
      <p>وی بیان کرد:  باید  افراد بدانند تکرار زیاد افکار مزاحم منجر به نشخوار ذهنی می‌شود و در نهایت تبدیل به وسواس فکری می‌شوند.</p>
      <p>وی درباره معایب افکار وسواسی  متذکر شد : این نوع افکار بسیار وقت گیر و کنترل نشدنی هستند. مقاومت  افراد را در برابر انجام کارهای خود کم می‌کنند و آزار دهنده هم هستند  البته افکار مثبت و منفی به عنوان یک فرصت برای زندگی که جنبه‌های خوشایند آن را می‌توان دید، ایجاد می شوند.</p>
      <p>متخصص روانشناس در ادامه افزود: افکار واقع بینانه چند گروه هستند. اعم از منطقی و  عاقلانه ، کمک کننده  بوده و به سلامت افراد کمک خواهند کرد. افکار افراد  در واقع همان خود گویی‌هایی هستند که در ذهن  ایجاد می شوند که  برای رفع این خودگویی‌های منفی از ذهن راه حل‌هایی وجود دارد.</p>
      <p>وی متذکر شد: افراد باید فورا به پزشک مربوطه مراجعه کنند تا تشخیص به موقع انجام شود. زمان وشرایطی را که این افکار به سراغتان می‌آید  یادداشت کنید. افکار منفی را از مثبت تشخیص دهید. احساس بعد از این افکار را هم شناسایی کرده و به دنبال  راه‌هایی که می‌توانید این افکار را کنترل کرده باشید. براساس  این اطلاعات اداراک واستنباط خود را دوباره سازی کنید، تا مثبت‌تر و هدفمندتر شوید. به خود بگویید این تنها یک فکر است نه واقعیت و نفس عمیق بکشید. میزان واقعی بودن فکر خود را بسنجید؛ و در نهایت اگر در مقابل افکار منفی شکست خوردید به روانشناس مراجعه کنید.</p>
      <p>منبع: باشگاه خبرنگاران جوان</p>
      <p>انتهای پیام/</p>
    </article>
  </body>
</html>