<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638206/%D8%B9%D8%B1%D8%B6%D9%87%E2%80%8C%D9%87%D8%A7-%D8%B2%DB%8C%D8%A7%D8%AF-%D8%B4%D8%AF-%D8%A8%D9%88%D8%B1%D8%B3-%D8%A7%D9%81%D8%AA-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T22:28:00+00:00"/>
    <meta property="og:title" content="عرضه‌ها زیاد شد، بورس افت کرد"/>
    <meta property="og:description" content="امروز ۱۰۲ سهم در بورس و ۷۳ سهم در فرابورس با رشد قیمت روبرو شدند اما شدت عرضه‌ها به حدی بود که شاخص کل با ۴۲۸۴ واحد کاهش مواجه شد."/>
  </head>
  <body>
    <article>
      <h1>
        <a href="https://www.bultannews.com/fa/news/638206/%D8%B9%D8%B1%D8%B6%D9%87%E2%80%8C%D9%87%D8%A7-%D8%B2%DB%8C%D8%A7%D8%AF-%D8%B4%D8%AF-%D8%A8%D9%88%D8%B1%D8%B3-%D8%A7%D9%81%D8%AA-%DA%A9%D8%B1%D8%AF">عرضه‌ها زیاد شد، بورس افت کرد</a>
      </h1>
      <h2>امروز ۱۰۲ سهم در بورس و ۷۳ سهم در فرابورس با رشد قیمت روبرو شدند اما شدت عرضه‌ها به حدی بود که شاخص کل با ۴۲۸۴ واحد کاهش مواجه شد.</h2>
      <address><time datetime="2019-11-04T22:28:00+00:00">04 Nov 2019, 22:28</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، امروز شاخص <b>کل بازده نقدی و قیمتی</b> بورس اوراق بهادار تهران ۴۲۸۴ واحد افت کرد و به رقم ۳۰۴ هزار و ۶۷۶ واحدی رسید. همچنین شاخص کل هم وزن با ۷۸۸ واحد افت رقم ۸۵ هزار و ۳۱۶ واحدی را تجربه کرد.</p>
      <p>شاخص آزاد شناور نیز با ۴۹۵۸ واحد کاهش تا عدد ۳۴۸ هزار و ۶۱۸ پایین آمد. شاخص بازار اول و بازار دوم نیز هر کدام به ترتیب ۳۳۸۰ و ۷۵۱۱ واحد کاهش یافتند.</p>
      <p>بانک ملت، پالایش نفت تهران و سرمایه‌ گذاری نفت، گاز و پتروشیمی تامین و پالایش بندرعباس هر کدام به ترتیب ۳۱۶، ۲۱۷، ۱۷۶ و ۱۴۸ واحد تاثیر کاهشی روی شاخص‌های بازار داشتند. در طرف مقابل سرمایه‌ گذاری ساختمان ایران، سرمایه‌ گذاری البرز، تولید فولاد سپید فراب کویر و گروه داروسازی برکت هر کدام به ترتیب ۳۸، ۳۴، ۳۳ و ۳۲ واحد تاثیر افزایشی سعی کردند شاخص‌های بازار را به سمت بالا هدایت کنند.</p>
      <p>در گروه خودرو و ساخت قطعات امروز حجم معاملات به ۴۸۷ میلیون سهم و اوراق مالی رسید و ارزش معاملات عدد ۱۴۹ میلیارد تومان را تجربه کرد. به این ترتیب این گروه بیشترین ارزش معاملات را به خود اختصاص دادند.</p>
      <p>پس از خودرویی‌ها، بانک‌ها بیشترین ارزش معاملات را به خود اختصاص دادند به طوری که حجم معاملات آنها به رقم ۹۹۶ میلیون سهم و اوراق مالی رسید و ارزش آن به عدد ۱۳۰ میلیارد تومان را تجربه کرد.</p>
      <p>در بورس تهران امروز ۱۰۲ سهم با رشد قیمت و ۲۵۱ سهم با افت قیمت روبرو شدند. همچنین تعداد نمادهای مثبت در فرابورس به ۷۳ و تعداد نمادهای منفی به ۱۲۱ رسید.</p>
      <p>ارزش کل معاملات بورس تهران در مجموع به ۱۳۲۰ میلیارد تومان رسید و حجم معاملات به رقم سه میلیارد سهم و اوراق مالی را تجربه کرد همچنین تعداد معاملات این بازار به ۳۶۳ هزار و ۲۴۴ رسید.</p>
      <p>در فرابورس ایران شاخص کل ۳۰ واحد افت کرد و تا رقم ۳۸۸۳ پایین رفت. همچنین ارزش معاملات این بازار به رقم ۵۴۹ میلیارد تومان رسید. حجم معاملات نیز رقم ۷۹۱ میلیون سهم و اوراق مالی را تجربه کرد.</p>
    </article>
  </body>
</html>