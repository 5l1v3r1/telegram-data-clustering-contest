<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/najkorotshij-rejs-u-sviti-shcho-mozhna-vstignuti-za-47-sekundnij-perelit_n169076"/>
    <meta property="og:site_name" content="Радіо Максимум"/>
    <meta property="article:published_time" content="2019-11-04T22:43:00+00:00"/>
    <meta property="og:title" content="Найкоротший рейс у світі: що можна встигнути за 47-секундний переліт - Радіо Максимум"/>
    <meta property="og:description" content="Найкоротший регулярний пасажирський рейс у світі триває АЖ 90 секунд. Журналісти вирішили розповісти, що ж встигають зробити пасажири за час авіаперельоту. Якщо взагалі щось встигають."/>
  </head>
  <body>
    <article>
      <h1>Найкоротший рейс у світі: що можна встигнути за 47-секундний переліт - Радіо Максимум</h1>
      <address><time datetime="2019-11-04T22:43:00+00:00">04 Nov 2019, 22:43</time> by <a rel="author">Лазур Назарій</a></address>
      <p>
        <b>Найкоротший регулярний пасажирський рейс у світі триває АЖ 90 секунд. Журналісти вирішили розповісти, що ж встигають зробити пасажири за час авіаперельоту. Якщо взагалі щось встигають.</b>
      </p>
      <p>Півторахвилинний політ з'єднує острови Уестрей і Папа Уестрей у Шотландії. Згідно з Книгою рекордів Гіннеса, його визнали найкоротшим регулярним пасажирським перельотом.</p>
      <related>
        <h4>І ще:</h4>
        <a href="https://maximum.fm/afini-yaki-znikayut-chomu-grecku-stolicyu-slid-vidvidati-yakomoga-skorishe_n168705"/>
      </related>
      <p>Уперше рейс виконали у 1967 році, а у 2016 році ним скористався мільйонний пасажир. Протяжність маршруту, який обслуговує регіональна авіакомпанія Loganair, становить всього 2,7 км. Примітно, що при попутному вітрі літак здатний долетіти з однієї точки в іншу всього за 47 секунд. Досвідчені мандрівники заявили, що за час перельоту встигають лише зробити селфі на борту.</p>
      <p>Причина появи такого короткого перельоту дуже проста і природна – бурхливе море. Альтернативний спосіб дістатися з Уестрей до Папа Уестрей, звичайно, існує. Але! Виконується він на човні і триває близько 20 хвилин. Однак, ті, хто хоча б раз спробував цей атракціон на собі, заявляють, що "двадцяти хвилин на човні в морі навіть в "спокійний день" достатньо, щоб ніколи більше не вибирати таку подорож".</p>
      <p>Тому ідеальний спосіб потрапити з одного острова на інший – сісти на літак. Як пише видання The Sun, в основному найкоротшим рейсом користуються друзі і родичі жителів двох шотландських островів.</p>
      <p>Щоб випробувати на собі 90-секундний переліт, туристам спочатку необхідно дістатися з Лондона до Абердіна, потім з Абердіна в Керкуолл, звідки літак летить в Уестрей. Перельоти по цьому маршруту виконують дві авіакомпанії: Flybe або Loganair. Далі мандрівників чекає невелике повітряне судно на 8 пасажирських місць, яке доставляє пасажирів у кінцевий пункт призначення.</p>
      <figure>
        <img src="https://maximum.fm/uploads/640w_DIR/media_news/2019/11/5dc07fca3f6b6510291127.jpg"/>
      </figure>
      <p>У перельоту-рекордсмена є кілька особливостей, про які варто знати пасажирам. По-перше, рекомендований час прибуття в аеропорт – всього за 10 хвилин до вильоту. По-друге, вся ручна поклажа розміщується не в салоні, а у вантажному відсіку. Вартість перельоту з Керкуолл в Папа Уестрей з пересадкою в Уестрей стартує від 43 євро в одну сторону.</p>
      <p>Додамо, що найдовшим авіарейсом у світі визнаний переліт з Сіднея до Нью-Йорка. Його тривалість становить 19 годин 16 хвилин. Поки переліт проходить тестування, тому звичайним пасажирам наразі недоступний. Маршрут обслуговує авіакомпанія Qantas. Регулярні польоти планують почати у 2022 році.</p>
      <related>
        <h4>Маленький Дубай посеред Аджарії:</h4>
        <a href="https://maximum.fm/vidpochinok-u-batumi-shcho-podivitisya-de-poyisti-ta-zanochuvati-u-stolici-adzhariyi_n168704"/>
      </related>
      <p>Джерело: <a href="https://www.thesun.co.uk/travel/10244243/worlds-shortest-flight-loganair-orkney-westray/">The Sun</a></p>
      <related>
        <h4>До теми</h4>
        <a href="https://maximum.fm/pogoda-v-ukrayini-5-listopada-u-yakih-oblastyah-projdut-doshchi_n169041"/>
        <a href="https://maximum.fm/zvedi-yiyi-z-rozumu-5-vidiv-seksu-yaki-obozhnyuye-kozhna-zhinka_n169079"/>
        <a href="https://maximum.fm/zastuda-ta-nezhit-golovni-mifi-pro-samolikuvannya_n169067"/>
      </related>
    </article>
  </body>
</html>