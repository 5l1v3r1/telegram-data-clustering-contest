<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/muslim-league-attack-against-pallikka-panchayath-president-midhuna113.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T22:36:00+00:00"/>
    <meta property="og:title" content="പഞ്ചായത്ത് പ്രസിഡന്റിന് മര്‍ദ്ദനം; 15 മുസ്‌ലിം ലീഗ് പ്രവര്‍ത്തകര്‍ക്കെതിരെ കേസ്"/>
    <meta property="og:description" content="Attack Kerala Police Malappuram Muslim League Kerala മലപ്പുറം: മലപ്പുറം പള്ളിക്കല്‍ പഞ്ചായത്ത് പ്രസിഡന്റിനെ ആക്രമിച്ചെന്ന പരാതിയില്‍ 15 മുസ്‌ലിം ലീഗ് പ്രവര്‍ത്തകര്‍ക്കെതി"/>
  </head>
  <body>
    <article>
      <h1>പഞ്ചായത്ത് പ്രസിഡന്റിന് മര്‍ദ്ദനം; 15 മുസ്‌ലിം ലീഗ് പ്രവര്‍ത്തകര്‍ക്കെതിരെ കേസ്</h1>
      <address><time datetime="2019-11-04T22:36:00+00:00">04 Nov 2019, 22:36</time> by <a rel="author">ന്യൂസ് ഡെസ്‌ക്</a></address>
      <p>മലപ്പുറം: മലപ്പുറം പള്ളിക്കല്‍ പഞ്ചായത്ത് പ്രസിഡന്റിനെ ആക്രമിച്ചെന്ന പരാതിയില്‍ 15 മുസ്‌ലിം ലീഗ് പ്രവര്‍ത്തകര്‍ക്കെതിരെ തേഞ്ഞിപ്പലം പൊലീസ് കേസെടുത്തു.</p>
      <p>അച്ചടക്ക ലംഘനത്തിന്റെ പേരില്‍ ലീഗില്‍ നിന്ന് സസ്‌പെന്റ് ചെയ്ത മിഥുനയ്ക്കാണ് ഗ്രാമസഭയ്ക്കിടെമര്‍ദ്ദനമേറ്റത്. മിഥുന തിരൂരങ്ങാടി താലൂക്ക് ആശുപത്രിയില്‍ ചികിത്സ തേടി.</p>
      <p>ക്വാറമില്ലെന്നും ഗ്രാമസഭ മാറ്റി വെക്കണമെന്നും പറഞ്ഞ് ലീഗ് പ്രവര്‍ത്തകര്‍ ബഹളം വച്ചു. ഗ്രാമ സഭ ചേരാന്‍ ആവാതെ വന്നതോടെ ഗ്രാമസഭ മാറ്റി വച്ചു. എന്നാല്‍ മുസ് ലിം ലീഗിനെ അറിയിക്കാത്തതുകൊണ്ടാണ് ഗ്രാമസഭ മാറ്റിവച്ചതെന്ന് മിനുട്‌സില്‍ രേഖപ്പെടുത്താന്‍ ലീഗ് പ്രവര്‍ത്തകര്‍ ആവശ്യപ്പെട്ടു.</p>
      <related>
        <a href="https://www.doolnews.com/sonia-bans-phones-in-party-meetings-to-stop-leakages456.html?utm_source=doolnews&amp;utm_medium=related"/>
      </related>
      <p>ഇത് സമ്മതിക്കാത്തതിന്റെ പേരില്‍ സംഘം ചേര്‍ന്ന് മര്‍ദ്ദിച്ചെന്നും ജാതിപ്പേര് വിളിച്ച് ആക്ഷേപിച്ചെന്നും<br/>മിനുട്‌സ് കീറിക്കളഞ്ഞെന്നും മിഥുന പറഞ്ഞു. ഏഷ്യാനെറ്റ് ന്യൂസിനോടാണ് മിഥുനയുടെ പ്രതികരണം</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>കഴിഞ്ഞ തെരഞ്ഞെടുപ്പില്‍ മുസ്‌ലിംലീഗ് സ്ഥാനാര്‍ഥിയായ മിഥുന വിജയിച്ചിരുന്നു. പിന്നീട്. പാര്‍ട്ടിയുടെ നിര്‍ദ്ദേശത്തിന് വിരുദ്ധമായി മന്ത്രി കെ.ടി ജലീലുമായി വേദി പങ്കിട്ടതിന്റെ പേരില്‍ മിഥുനയെ മുസ്‌ലിം ലീഗില്‍ നിന്ന് സസ്‌പെന്റ് ചെയ്തിരുന്നു.</p>
      <p>എന്നാല്‍ മിഥുനയെ മര്‍ദ്ദിച്ചിട്ടില്ലെന്നും അറിയിക്കാതെ ഗ്രാമസഭ നടത്താനുള്ള നീക്കം ചോദ്യം ചെയ്യുക മാത്രമാണ് ചെയ്തതെന്നും മുസ്ലിം ലീഗ് പ്രാദേശിക നേതൃത്വത്തിന്റെ വിശദീകരണം</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/lbdKWenxPOw" width="500" height="281" data-service="Youtube" scrolling="no"/>
      </figure>
    </article>
  </body>
</html>