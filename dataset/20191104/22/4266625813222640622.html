<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/nekontrolovana_grupa_lyudey__pavlenko_pro_slabkist_ta_neorganizovanist_1683673"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T22:31:00+00:00"/>
    <meta property="og:title" content="Неконтрольована група людей, - Павленко про слабкість та неорганізованість «Слуг народу»"/>
    <meta property="og:description" content="Хоча пройшло достатньо мало часу роботи фракції «Слуги народу», але вже можна побачити, наскільки під брендом «Слуги народу» і президента Зеленського у Верховну Раду зайшла слабка, неорганізована, непрофесійна, неконтрольована група людей."/>
  </head>
  <body>
    <article>
      <h1>Неконтрольована група людей, - Павленко про слабкість та неорганізованість «Слуг народу»</h1>
      <address>
        <time datetime="2019-11-04T22:31:00+00:00">04 Nov 2019, 22:31</time>
      </address>
      <p>
        <b>Хоча пройшло достатньо мало часу роботи фракції «Слуги народу», але вже можна побачити, наскільки під брендом «Слуги народу» і президента Зеленського у Верховну Раду зайшла слабка, неорганізована, непрофесійна, неконтрольована група людей.</b>
      </p>
      <p>Про це в ефірі програми «<a href="https://zik.ua/tv/video/224211">Треба поговорити</a>» на телеканалі <a href="https://zik.ua/">ZIK</a> заявив народний депутат України, фракція «Опозиційна платформа – За життя», Юрій Павленко.</p>
      <figure>
        <iframe src="https://www.youtube.com/embed/12iPccMUW5w" width="640" height="360" data-service="Youtube" scrolling="no"/>
      </figure>
      <p>Ведуча поцікавилася, чому депутати ловляться на трюк пранкерів, чи правдива переписка, опублікована у мережі. У відповідь він сказав, що йому важко підтвердити чи спростувати правдивість переписки.</p>
      <p>«Я, чесно кажучи, ніколи не ховаю екран свого телефона від журналістів, тому що нічим таким не займаюся, щоб я соромився показати журналістам. Тим більше, нагадаю, що наша фракція знаходиться під ложею преси, в найнезахищенішому місці», - розповів пан Павленко.</p>
      <p>Також у гостя запитали, чи можна говорити про розкол фракції «Слуги народу». Пан Павленко відповів, що хоча пройшло достатньо мало часу роботи цієї фракції, але вже можна побачити, наскільки слабка, малоорганізована, непрофесійна, неконтрольована група людей під брендом «Слуги народу» і президента Зеленського зайшла у Верховну Раду.</p>
      <p>«Люди не здатні не те, що приймати відповідальні рішення. Вони не здатні займатися самоорганізацією та самоконтролем. З іншого боку, багато з них випадково потрапили у Раду. Вони до цього не готувалися, не отримували відповідних знань і не мали досвіду», - зазначив політик.</p>
      <p>За його словами, перший етап «турборежиму», коли їх змусили голосувати, не читаючи законопроєкти.</p>
      <p>«Потім, коли вони або перечитали, або послухали експертів і зрозуміли, що їх змусили голосувати за велику кількість лобістських законів, на яких хтось заробив, а їх просто "кинули". Це почало в них викликати обурення», - констатував Юрій Павленко.</p>
      <p>До слова, у мережі <a href="https://zik.ua/news/2019/11/04/zradnyk_na_zradnyku__tyshchenko_v_perepystsi_iz_prankerom_dzhokerom_1683251">з'явилася переписка народного депутата від "Слуги народу" Миколи Тищенка</a> із пранкером "Джокером", в якій парламентар розповів про ситуацію у фракції, конфлікт із Олександром Ткаченком та інші деталі "важкого" життя.</p>
      <p>Нагадаємо, раніше народний депутат від політичної партії "Слуга народу" В'ячеслав Медяник <a href="https://zik.ua/news/2019/10/16/nardep_vid_slugy_narodu_spalyvsya_na_diloviy_perepystsi__zmi_1669395">обговорював у телефонній переписц</a>і на робочому місці, як вирішити питання з прокурорами. </p>
      <related>
        <h4>читайте також</h4>
        <a href="https://zik.ua/news/2019/11/04/problema_v_tomu_shcho_tse_sklykannya_rady_vvazhaie_shcho_krasty__normalno__1683599"/>
        <a href="https://zik.ua/news/2019/11/04/moskalyuk_pro_perepysku_tyshchenka_z_prankerom_navchannya_u_truskavtsi_vyyavylos_1683533"/>
        <a href="https://zik.ua/news/2019/10/30/yaremenko_vybachyvsya_pered_simieyu_ta_pravlyachoyu_vladoyu_za_skandal_iz_1680107"/>
        <a href="https://zik.ua/news/2019/11/04/pavlo_zhebrivskyy_ta_yuriy_pavlenko_u_programi_treba_pogovoryty_na_ziku__1683389"/>
      </related>
    </article>
  </body>
</html>