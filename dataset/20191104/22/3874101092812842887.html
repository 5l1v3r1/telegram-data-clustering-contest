<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/airpods-pro-mu-airpods-mu_84878.html"/>
    <meta property="og:site_name" content="CHIP Online"/>
    <meta property="article:published_time" content="2019-11-04T22:30:00+00:00"/>
    <meta property="og:title" content="AirPods Pro mu, AirPods mu?"/>
    <meta property="og:description" content="Apple'ın kablosuz kulaklıları için bir servet harcamak istediğinizden eminseniz, bu karşılaştırmamızı okuyun."/>
  </head>
  <body>
    <article>
      <h1>AirPods Pro mu, AirPods mu?</h1>
      <h2>Apple'ın kablosuz kulaklıları için bir servet harcamak istediğinizden eminseniz, bu karşılaştırmamızı okuyun.</h2>
      <address><time datetime="2019-11-04T22:30:00+00:00">04 Nov 2019, 22:30</time> by <a rel="author">CHIP Online</a></address>
      <p>Apple'ın yeni <b>AirPods Pro</b> kulakılıkları, firmanın kablosuz kulaklıklar üzerindeki yoğun çalışmalarını harika bir ürüne dönüştürüyor. Bununla birlikte yeni kulaklıklar, standart AirPods'tan çok daha pahalılar.</p>
      <p>AirPods'tan AirPods Pro'ya geçmeye değip değmeyeceği size bağlı, ancak aşağıdaki maddeler karar vermenizi kolaylaştırabilir.</p>
      <h3>Fark 1: AirPods Pro Ses İptali İşlevine Sahip</h3>
      <p>AirPods Pro'yu kullandığınızda en fark edilir değişiklik, muhtemelen aktif ses iptali özelliği olacak. Yeni kulaklıklar, ses iptalinin seviyesini ayarlamanıza izin verirken, standart AirPods'ta aktif ses iptali özelliği bulunmuyor.</p>
      <h3>Fark 2: AirPods Pro Suya Dayanıklı</h3>
      <p>Kulaklıklarınızı spor salonuna götürecekseniz, daha pahalı olan AirPods Pro'yu tercih etmeniz daha yerinde olabilir. AirPods Pro, IPX4 yani ter ve suya karşı dayanıklılık sunuyor. AirPods'ta su geçirmezlik özelliği bulunmuyor.</p>
      <h3>Fark 3: AirPods Pro'nun Kişisel Başlıkları Var</h3>
      <p>AirPods Pro, kulağınızda oturması anlamında daha çok kişiselleştirme sunuyor. Cihazın kutusunun içerisinde birkaç kulaklık başlığı bulunuyor. AirPods'ta kulaklık başlıkları plastik olduğundan böyle bir seçeneğiniz yok.</p>
      <h3>Fark 4: AirPods Basıncı Ayarlıyor</h3>
      <p>Kulak içi kulaklıklar, bazen kulak içerisinde oluşan basınç nedeniyle bazı kullanıcıları rahatsız edebiliyor. AirPods Pro'nun bu küçük özelliği, böyle bir sorunu olanlara yardımcı olabilir.</p>
      <h3>Fark 5: AirPods Pro, Adaptive EQ Yeteneğine Sahip</h3>
      <p>AirPods Pro'nun mikrofonlarından güç olan Adaptive EQ, "alt ve orta frekansları" özel bir "yüksek dinamik aralık güçlendiricisi" ile otomatik olarak ayarlıyor. Böylece ortaya "çok temiz, saf" bir ses ortaya çıkıyor.</p>
      <h3>Fark 6: AirPods Daha Kısa ve Şişman</h3>
      <p>AirPods Pro, kulağınızdan aşağı kadar standart AirPods kadar uzamıyor. Ancak ikisinin de fütüristtik bir görünüme sahip olduğu kesin.</p>
      <h3>Fark 7: AirPods Pro Çok Daha Pahalı</h3>
      <p>AirPods Pro'nun fiyatı standart AirPods'un neredeyse iki katı. AirPods Pro'nun yüksek fiyatı karşısında size daha yüksek ses kalitesi sunacak kablolu kulakları gözden geçirmek isteyebilirsiniz.</p>
    </article>
  </body>
</html>