<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191105-ob-yednuvaty-derzhshahty-v-odyn-holdyng-ye-nedotsilnym-orzhel/?utm_source=telegram&amp;utm_medium=social&amp;utm_campaign=live"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T22:37:48+00:00"/>
    <meta property="og:title" content="Об’єднувати держшахти в один холдинг є недоцільним – Оржель"/>
    <meta property="og:description" content="На думку міністра енергетики Олексія Оржеля, поєднувати державні вугільні активи в межах одного холдингу є недоцільним."/>
  </head>
  <body>
    <article>
      <h1>Об’єднувати держшахти в один холдинг є недоцільним – Оржель</h1>
      <address>
        <time datetime="2019-11-04T22:37:48+00:00">04 Nov 2019, 22:37</time>
      </address>
      <p>На думку міністра енергетики Олексія Оржеля, поєднувати державні вугільні активи в межах одного холдингу є недоцільним.</p>
      <p>В ефірі Свободи слова на ICTV Олексій Оржель повідомив, що проблема зловживань і непрозорості в закупівлях держшахтами призводить до їх збитковості та завищення собівартості видобутку вугілля.</p>
      <blockquote>Ми не підтримали логіку створення Національної вугільної компанії. Будьмо відвертими, коли ми об’єднуємо щось прибуткове з чимось збитковим – воно стає більш неефективним і там важко розібратися, що необхідно побудувати, модернізувати або ліквідувати, – сказав Оржель.</blockquote>
      <p><b>Читайте:</b> <a href="https://fakty.com.ua/ua/ukraine/20191011-pidgotovka-do-zymy-na-skladah-tes-dtek-uzhe-miljon-tonn-vugillya/">Підготовка до зими: на складах ТЕС ДТЕК уже мільйон тонн вугілля</a></p>
      <p>До слова, у 2017 році Кабмін створив державне підприємство Національна вугільна компанія, яке повинно було об’єднати більшість державних активів галузі.</p>
      <p>Але компанія так і не почала повноцінно працювати.</p>
    </article>
  </body>
</html>