<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/goncharuk-zayaviv-shcho-perepis-naselennya-v-2020-mozhut-provesti-v-elektronniy-formi-637669.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T22:37:37+00:00"/>
    <meta property="og:title" content="Гончарук заявив, що перепис населення в 2020 хочуть провести в електронній формі"/>
    <meta property="og:description" content="Перепис планується наступного року, тому в Держбюджеті-2020 на нього вже закладені кошти"/>
  </head>
  <body>
    <article>
      <h1>Гончарук заявив, що перепис населення в 2020 хочуть провести в електронній формі</h1>
      <address>
        <time datetime="2019-11-04T22:37:37+00:00">04 Nov 2019, 22:37</time>
      </address>
      <h4>Перепис планується наступного року, тому в Держбюджеті-2020 на нього вже закладені кошти</h4>
      <p>Прем’єр-міністр України Олексій Гончарук повідомив, що наразі уряд шукає можливість проведення перепису населення за допомогою онлайн-інструментів.</p>
      <p>Про це він заявив в ефірі <a href="https://fakty.com.ua/ua/ukraine/20191104-perepys-naselennya-v-2020-mozhut-provesty-v-elektronnij-formi-goncharuk/">Свободи слова на ICTV.</a></p>
      <p>«Ми подивилися на різну практику у світі, як робиться перепис. І зараз шукаємо можливість зробити перепис з урахуванням онлайн-інструментів, тобто стимулювати людей самостійно заповнювати інформацію про себе за допомогою онлайн-інструментів», – сказав Гончарук.</p>
      <p>За словами прем’єра, перепис планується наступного року, тому в Держбюджеті-2020 на нього вже закладені кошти.</p>
      <p>Нагадаємо, раніше міністр Кабінету міністрів Дмитро Дубілет запропонував провести електронний перепис населення.</p>
    </article>
  </body>
</html>