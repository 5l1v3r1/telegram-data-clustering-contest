<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/there-is-no-caste-system-in-malayala-cinema-says-tovino-thomas-147.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T22:14:00+00:00"/>
    <meta property="og:title" content="'മലയാള സിനിമയില്‍ ജാതി വിവേചനമില്ല'; അപകര്‍ഷതാബോധവും അഹംഭാവവും ഒഴിവാക്കിയാല്‍ ഇത്തരം തോന്നലുകള്‍ മാറുമെന്നും ടൊവീനോ തോമസ്"/>
    <meta property="og:description" content="Caste Atrocities Malayalam Films Mollywood Tovino Thomas Malayalam Cinema മലയാള സിനിമയില്‍ ജാതി വിവേചനമില്ലെന്ന് നടന്‍ ടൊവീനോ തോമസ്. വിവേചനമുണ്ടെന്ന പ്രചാരണം തെറ്റാണെന്നു"/>
  </head>
  <body>
    <article>
      <h1>'മലയാള സിനിമയില്‍ ജാതി വിവേചനമില്ല'; അപകര്‍ഷതാബോധവും അഹംഭാവവും ഒഴിവാക്കിയാല്‍ ഇത്തരം തോന്നലുകള്‍ മാറുമെന്നും ടൊവീനോ തോമസ്</h1>
      <address><time datetime="2019-11-04T22:14:00+00:00">04 Nov 2019, 22:14</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>മലയാള സിനിമയില്‍ ജാതി വിവേചനമില്ലെന്ന് നടന്‍ ടൊവീനോ തോമസ്. വിവേചനമുണ്ടെന്ന പ്രചാരണം തെറ്റാണെന്നും ടൊവീനോ പറഞ്ഞു. വ്യക്തിപരമായ തോന്നലുകളും മനോഭാവങ്ങളും മൂലമുണ്ടാകുന്ന തെറ്റിദ്ധാരണയാണ് സിനിമയില്‍ വിവേചനമുണ്ടെന്നു പറയാന്‍ കാരണമെന്നും ടൊവീനോ പറഞ്ഞു.</p>
      <p>അപകര്‍ഷതാബോധവും അഹംഭാവവും ഒഴിവാക്കിയാല്‍ ഇത്തരം തോന്നലുകള്‍ മാറുമെന്നും ഷാര്‍ജ രാജ്യാന്തര പുസ്തകമേളയില്‍ ടൊവീനോ പറഞ്ഞു.</p>
      <related>
        <a href="https://www.doolnews.com/bineesh-bastin-anilmenon-issue-compromised-by-fefka-98354.html?utm_source=doolnews&amp;utm_medium=related"/>
      </related>
      <p>മലയാള സിനിമാ മേഖല വളരെ വേഗത്തില്‍ മുന്നേറുകയാണെന്നും പുതുമുഖങ്ങള്‍ക്ക് ഇനിയും അവസരങ്ങളുണ്ടെന്നും തന്റെ ആദ്യസിനിമകള്‍ കാണുമ്പോള്‍ കുറേക്കൂടി നന്നാക്കാമായിരുന്നുവെന്ന് തോന്നാറുണ്ടെന്നും ടൊവീനോ അഭിപ്രായപ്പെട്ടു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>‘കലാമൂല്യവും വിനോദമൂല്യവും ഒരു സിനിമയുടെ വിജയത്തിന് ആവശ്യമാണ്. ഇതില്‍ ഏതെങ്കിലും ഒന്നില്‍ പിന്നാക്കം പോയാല്‍ സിനിമയ്ക്കു പൂര്‍ണവിജയം നേടാനാവില്ല.’- ടൊവീനോ പറഞ്ഞു.</p>
      <p>അതേസമയം, അനില്‍ രാധാകൃഷ്ണന്‍ മേനോനും ബിനീഷ് ബാസ്റ്റിനും തമ്മിലുള്ള വിഷയത്തില്‍ ജാതി അധിക്ഷേപം ഉണ്ടായിട്ടില്ലെന്ന് ഫെഫ്ക പറഞ്ഞിരുന്നു.</p>
      <p>സംഭവത്തില്‍ അനിലിന് ജാഗ്രത കുറവ് ഉണ്ടായെന്നും പ്രശ്നം അവസാനിച്ചെന്നും സംവിധായകന്‍ ബി. ഉണ്ണികൃഷ്ണന്‍ പറഞ്ഞിരുന്നു. പ്രശ്നത്തില്‍ ആരുടെയും പക്ഷം പിടിക്കാനില്ലെന്നും പ്രശ്നം ഒത്തുതീര്‍ന്നെന്നും അദ്ദേഹം പറഞ്ഞു. അനില്‍ രാധാകൃഷ്ണമേനോന്റെ സിനിമയില്‍ ഇനി അഭിനയിക്കില്ലെന്ന് ബിനീഷ് ബാസ്റ്റിനും നിലപാടെടുത്തിരുന്നു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/fefka-seeks-explanation-from-anil-radhakrishnan-menon-454.html?utm_source=doolnews&amp;utm_medium=related"/>
      </related>
      <p>മെഡിക്കല്‍ കോളേജിലെ കോളേജ് ഡേയ്ക്ക് അതിഥിയായെത്തിയ നടന്‍ ബിനീഷ് ബാസ്റ്റിനൊപ്പം വേദി പങ്കിടാന്‍ കഴിയില്ലെന്ന് കോളേജ് മാസിക പ്രകാശനം ചെയ്യാനെത്തിയ സംവിധായകന്‍ അനില്‍ രാധാകൃഷ്ണന്‍ മേനോന്‍ പറഞ്ഞതായിരുന്നു വിവാദമായത്.</p>
      <figure>
        <iframe src="https://www.youtube.com/embed/YnpxibATijw" width="500" height="375" data-service="Youtube" scrolling="no"/>
      </figure>
    </article>
  </body>
</html>