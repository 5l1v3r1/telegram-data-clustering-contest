<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/scuola/medie/cards/nativi-digitali-solo-2-cento-sa-valutare-informazioni-trovate-rete/nativi-digitali-sprovveduti-digitali_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-04T22:00:00+00:00"/>
    <meta property="og:title" content="Nativi digitali? Solo il 2 per cento sa valutare le informazioni trovate in Rete"/>
    <meta property="og:description" content="I risultati dell’indagine IEA sulle competenze digitali di 46 mila ragazzi di terza media di 12 Paesi. Italia indietro: solo il 7 per cento dei ragazzi usa le nuove tecnologie a scuola tutti i giorni mentre il 77 per cento le usa fuori da scuola ma non per scopi didattici"/>
  </head>
  <body>
    <article>
      <h1>Nativi digitali? Solo il 2 per cento sa valutare le informazioni trovate in Rete</h1>
      <address><time datetime="2019-11-04T22:00:00+00:00">04 Nov 2019, 22:00</time> by <a rel="author">Redazione Scuola</a></address>
      <p>Altro che nativi digitali. O meglio: saranno anche nati col telefonino. i nostri figli. ma non per questo sanno usare le nuove tecnologie in modo consapevole. L’esposizione precoce a Internet non li rende affatto più sgamati, più capaci di distinguere informazioni verificate e fake news. Anzi. Lo dimostra in modo molto netto l’ultimo rapporto IEA sulle competenze digitali degli studenti di terza media di 14 Paesi, Italia inclusa. Su 46 mila studenti testati, appena il 2 per cento ha dimostrato di avere il pieno controllo dei contenuti della Rete e di saperne valutare in modo critico l’attendibilità. Tutti gli altri sono pronti ad abboccare a qualsiasi bufala. Da questo punto di vista le scuole, salvo alcune eccezioni (Paesi scandinavi e Corea), sono ancora molto carenti perché in questi anni si è investito molto sugli equipaggiamenti (computer, lavagne digitali e connessioni) ma ancora troppo poco sulla formazione di docenti e studenti.</p>
      <figure>
        <img src="https://images2.corriereobjects.it/methode_image/2019/10/30/Cultura/Foto%20Cultura%20-%20Trattate/tavola11-kWRG-U3150330794495VBE-593x443@Corriere-Web-Sezioni.JPG?v=201911051001"/>
      </figure>
      <aside>Scheda 1 di 7<br/><br/>INDIETRO<a href="https://www.corriere.it/scuola/medie/cards/nativi-digitali-solo-2-cento-sa-valutare-informazioni-trovate-rete/ritardo-dell-italia.shtml"> AVANTI</a></aside>
    </article>
  </body>
</html>