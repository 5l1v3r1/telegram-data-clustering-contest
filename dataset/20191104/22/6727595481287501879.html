<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/maharashtra-court-issues-summons-to-fadnavis-321.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T22:54:00+00:00"/>
    <meta property="og:title" content="2014 ലെ തെരഞ്ഞെടുപ്പ് സത്യവാങ്മൂലത്തില്‍ ക്രിമിനല്‍ കേസുകള്‍ വെളിപ്പെടുത്തിയില്ല; ദേവേന്ദ്ര ഫഡ്നാവിസിന് മഹാരാഷ്ട്ര കോടതി സമന്‍സയച്ചു"/>
    <meta property="og:description" content="Devendra Fadnavis Maharashtra National News India മുംബൈ: 2014 ലെ തെരഞ്ഞെടുപ്പ് സത്യവാങ്മൂലത്തില്‍ രണ്ട് ക്രിമിനല്‍ കേസുകള്‍ വെളിപ്പെടുത്തിയിട്ടില്ലെന്നാരോപിച്ച് മഹാരാഷ്ട്"/>
  </head>
  <body>
    <article>
      <h1>2014 ലെ തെരഞ്ഞെടുപ്പ് സത്യവാങ്മൂലത്തില്‍ ക്രിമിനല്‍ കേസുകള്‍ വെളിപ്പെടുത്തിയില്ല; ദേവേന്ദ്ര ഫഡ്നാവിസിന് മഹാരാഷ്ട്ര കോടതി സമന്‍സയച്ചു</h1>
      <address><time datetime="2019-11-04T22:54:00+00:00">04 Nov 2019, 22:54</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: 2014 ലെ തെരഞ്ഞെടുപ്പ് സത്യവാങ്മൂലത്തില്‍ രണ്ട് ക്രിമിനല്‍ കേസുകള്‍ വെളിപ്പെടുത്തിയിട്ടില്ലെന്നാരോപിച്ച് മഹാരാഷ്ട്ര പ്രാദേശിക കോടതി മുഖ്യമന്ത്രി ദേവേന്ദ്ര ഫഡ്നാവിസിന് സമന്‍സയച്ചു.</p>
      <p>കേസില്‍ വാദം കേള്‍ക്കുന്നതിനായി ഡിസംബര്‍ നാലിന് കോടതിയില്‍ ഹാജരാകാന്‍ ജുഡീഷ്യല്‍ മജിസ്ട്രേറ്റ് ഫസ്റ്റ് ക്ലാസ് കോടതി ഫഡ്നാവിസിനോട് ആവശ്യപ്പെട്ടു. സുപ്രീംകോടതിയുടെ നിര്‍ദേശത്തെ തുടര്‍ന്നാണ് പ്രാദേശിക കോടതി സമന്‍സ് അയച്ചിരിക്കുന്നത്.</p>
      <p>നാഗ്പൂര്‍ ആസ്ഥാനമായുള്ള അഭിഭാഷകന്‍ സതീഷ് യു.കെ നല്‍കിയ ഹരജിയിലാണ് സുപ്രീംകോടതി പുതിയ വിചാരണയ്ക്ക് ഉത്തരവിട്ടത്.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <related>
        <a href="https://www.doolnews.com/there-is-no-caste-system-in-malayala-cinema-says-tovino-thomas-147.html?utm_source=doolnews&amp;utm_medium=related"/>
      </related>
      <p>2014 ലെ തെരഞ്ഞെടുപ്പു സത്യവാങ്മൂലത്തില്‍ രണ്ട് ക്രിമിനല്‍ കേസുകള്‍ ഫഡ്‌നാന്‍വിസ് പരാമര്‍ശിച്ചിട്ടില്ലെന്നും അതിനാല്‍ തെരഞ്ഞെടുപ്പ് അസാധുവാക്കണമെന്നും സതീഷ് ആവശ്യപ്പെട്ടിട്ടുണ്ട്.</p>
      <p>ഫഡ്‌നാവിസിനെതിരെ 2015 ല്‍ സതീഷ് ജുഡീഷ്യല്‍ മജിസ്ട്രേറ്റ് ഫസ്റ്റ് ക്ലാസ് കോടതില്‍ സമീപിച്ചിരുന്നുവെങ്കിലും അദ്ദേഹത്തിന്റെ അപേക്ഷ തള്ളുകയായിരുന്നു.</p>
      <p>പിന്നീട് സെഷന്‍സ് കോടതിയില്‍ സതീഷ് കേസ് കൊടുക്കുകയും ഫഡ്‌നാവിസിനെതിരെ നടപടിയെടുക്കണമെന്ന് ഉത്തരവിടുകയും ചെയ്തു. എന്നാല്‍ ഈ ഉത്തരവിനെതിരെ ഫഡ്‌നാവിസ് ഹൈക്കോടതിയെ സമീപിക്കുകയും സെഷന്‍സ് കോടതി ഉത്തരവ് റദ്ദു ചെയുകയും ചെയ്തു.</p>
      <p>ജുഡീഷ്യല്‍ മജിസ്ട്രേറ്റ് ഫസ്റ്റ് ക്ലാസ് കോടതിയില്‍ ഫഡ്‌നാവിസിനെതിരായ കേസ് നടത്തണമെന്ന സതീഷിന്റെ ആവശ്യം ഒടുവില്‍ സുപ്രീംകോടതി ശരിവെക്കുകയാണുണ്ടായത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <related>
        <a href="https://www.doolnews.com/sonia-bans-phones-in-party-meetings-to-stop-leakages456.html?utm_source=doolnews&amp;utm_medium=related"/>
      </related>
      <p>ഫഡ്‌നാന്‍വിസ് മുഖ്യമന്ത്രിയായി സത്യപ്രതിജ്ഞ ചെയ്യുന്നത് തടയണമെന്ന് ആവശ്യപ്പെട്ട് സതീഷ് ഗവര്‍ണക്കും അപേക്ഷ നല്‍കിയിട്ടുണ്ട്. തനിക്കു മുഖ്യമന്ത്രിയില്‍ നിന്നും ഭീഷണിയുണ്ടെന്നും സതീഷ് ആരോപിക്കുന്നുണ്ട്.</p>
      <figure>
        <iframe src="https://www.youtube.com/embed/jIhSJN66mfo" width="500" height="281" data-service="Youtube" scrolling="no"/>
      </figure>
    </article>
  </body>
</html>