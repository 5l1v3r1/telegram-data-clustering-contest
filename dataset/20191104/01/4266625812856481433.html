<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/trener_fk_lviv_andriy_berezovchuk_tretiy_gol_rozkleiv_nas_ostatochno_1682839"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T01:00:00+00:00"/>
    <meta property="og:title" content="Тренер ФК «Львів» Андрій Березовчук: Третій гол «розклеїв» нас остаточно"/>
    <meta property="og:description" content="Помічник головного тренера ФК «Львів» Андрій Березовчук на післяматчевій прес-конференції прокоментував результат матчу 13-го туру Прем’єр-ліги проти київського «Динамо» (0:4)."/>
  </head>
  <body>
    <article>
      <h1>Тренер ФК «Львів» Андрій Березовчук: Третій гол «розклеїв» нас остаточно</h1>
      <address>
        <time datetime="2019-11-04T01:00:00+00:00">04 Nov 2019, 01:00</time>
      </address>
      <p>
        <b>Помічник головного тренера ФК «Львів» Андрій Березовчук на післяматчевій прес-конференції прокоментував результат матчу 13-го туру Прем’єр-ліги проти київського «Динамо» (0:4).</b>
      </p>
      <p>– З новим тренерським штабом ми приступили до роботи з командою всього два дні тому. Знаємо наші помилки, бачили їх сьогодні, суперник нам наочно їх показав. Знаємо над чим працювати. У дуже короткий термін не вдалося привести в порядок стан речей. Ми намагалися встигнути, але часу виявилося дуже вже мало. Сьогодні по ходу гри були проблиски були того, що ми хочемо бачити у виконанні нашої команди, але при цьому допускалося велику кількість помилок – ними і <a href="http://pfclviv.com/andrij-berezovchuk-potribni-zabyti-m-yachi-ta-iskry-v-ochah/">займемося </a>найближчим часом.</p>
      <p>
        <b>– Чому сьогодні діями команди керували Ви, а не її головний тренер, Єгіше Мелікян?</b>
      </p>
      <p>– Він отримав червону картку в попередньому матчі, і сьогодні відбував дискваліфікацію.</p>
      <p>
        <b>– Яку гру ви хочете бачити у виконанні «Львова»?</b>
      </p>
      <p>– Ту, яка буде подобатися вболівальникам. Хочеться, щоб команда забивала м’ячі. У першому колі «Львів» занадто рідко забивав. І грав невидовищно. Ми хочемо, щоб у команди був малюнок гри, щоб глядачі бачили, у що намагається грати команда. Потрібні забиті м’ячі та іскри в очах, щоб вони грали з душею, будемо до цього і прагнути. Потенціал команди і футболістів ми бачимо, головне – розкрити цей потенціал.</p>
      <p>
        <b>– Як вийшло, що ви опинилися в тренерському штабі «Львова»?</b>
      </p>
      <p>– Запрошення було несподіваним. Я займався своєю командою, аматорським «Вовчанськом», як надійшов дзвінок від Єгіше Мелікяна, він запросив мене до себе в тренерський штаб. Подумав, що це крок вперед для мене. Вирішив спробувати. Погодив всі питання зі своїм клубом, і ось я тут. Це було спонтанне рішення, прийняте за дві години – часу на роздуми не було, треба було приймати рішення швидко, оскільки до найближчого матчу «Львова» залишалися лічені дні.</p>
      <p>
        <b>– Що намагалися змінити в грі команди після видалення в складі «Динамо»?</b>
      </p>
      <p>– Хотіли грати більш агресивно. Перший тайм просиділи в обороні, у нас абсолютно нічого не виходило. У другому таймі хотіли загострити гру в атаці, випустили ще одного атакуючого футболіста. Хотіли пресингувати, скористатися своєю чисельною перевагою. Але не виходить у нас таке на даному етапі… Повторюся, є над чим працювати. Але моменти у нас були. Якби один з них реалізували за рахунку 2:0, був би шанс уникнути поразки. А так третій гол «розклеїв» нас остаточно.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/04/trener_dynamo_oleksiy_myhaylychenko_gravtsi_lvova_ne_zmogly_nadaty_nam_oporu_1682825"/>
        <a href="https://zik.ua/news/2019/11/03/dynamo_u_menshosti_rozgromylo_lviv_u_matchi_futbolnoi_premierligy_1682761"/>
        <a href="https://zik.ua/news/2019/10/31/trener_fk_lviv_volodymyr_mazyar_lyudy_na_trybunah_smiyalysya_z_arbitrazhu_1680637"/>
        <a href="https://zik.ua/news/2019/10/31/trener_mynaya_vasyl_kobin_vazhko_bulo_psyhologichno_bo_hloptsi_perezhyvaly_1680605"/>
      </related>
    </article>
  </body>
</html>