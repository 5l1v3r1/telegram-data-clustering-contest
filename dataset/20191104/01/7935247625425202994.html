<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/piyasalarin-yonu-15521yy.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T01:00:00+00:00"/>
    <meta property="og:title" content="Piyasaların yönü"/>
    <meta property="og:description" content="Piyasalar bekle gör moduna girdi.Peki neyi bekleyip neyi görecek yatırımcı?Öncelikle nispeten dar banta kavuşan piyasa hareketlerini sağlayan koşulların..."/>
  </head>
  <body>
    <article>
      <h1>Piyasaların yönü</h1>
      <address><time datetime="2019-11-04T01:00:00+00:00">04 Nov 2019, 01:00</time> by <a rel="author">Feridun Eyüpoğlu</a></address>
      <p>Piyasalar bekle gör moduna girdi.</p>
      <p>Peki neyi bekleyip neyi görecek yatırımcı?</p>
      <p>Öncelikle nispeten dar banta kavuşan piyasa hareketlerini sağlayan koşulların kalıcı olup olmadığı görülecek.</p>
      <p>Son zamanlarda öne çıkan iyimserliğin temelinde<b> küresel faiz politikalarının rolü</b> büyük.</p>
      <p>Geçen hafta Amerikan Merkez Bankası Fed, <b>25 baz puan</b> indirim yaptı faizlerde.</p>
      <p>
        <b>Gevşek para politikasının devamını kısmen de olsa teyit eden açıklamaların eşliğindeki bu indirim Türkiye gibi gelişmekte olan piyasalara şimdilik moral vermeyi sürdüryor.</b>
      </p>
      <p>Benzer bir tutumu Avrupa Merkez Bankası da önceki hafta sergilemişti.</p>
      <p>Bu atmosfer TCMB’nin de <b>250 baz</b> puanlık indirimle cesur bir adım atmasını sağlamıştı!</p>
      <p>Jeopolitik arenada <b>Suriye’ye dönük güvenli bölge yaratma sürecinde alınan mesafe</b> de Türk para piyasalarına nefes aldıran bir unsur oldu.</p>
      <p>Ayrıca dıştaki en önemli gündem maddelerinden bir olan<b> ABD-Çin</b> ticaret kapışmasındaki nispeten sakin seyir destekleyici bir unsur niteliği taşıyor.</p>
      <p>
        <b>Bu manzara Merkez Bankası’nın beklentileri aşan faiz indirmine kurun niye tepki vermediğini de anlatıyor!</b>
      </p>
      <p>Ama <b>ülke risk primi</b> hala tam olarak rahatlamış değil.</p>
      <p>Uzun süredir ilk kez bir kredi derecelendirme kuruluşunun bize gülümsemesi de 5 yıllık CDS’in 320’nin altına gelmesini sağlayamadı.</p>
      <p>
        <b>Yüzde 14’e inen politika faizimiz; enflasyondaki ana trendlere baktığımızda reel faiz anlamında koruma opsiyonunu yitiriyor görünsütü vermekte!</b>
      </p>
      <p>Dolayısıyla tedbirli olunması gereken günlerdeyiz.</p>
      <p>Yukarıda çizdiğimiz destekleyici manzaraya zarar verebilecek gelişmeler piyasalamızda sert hareketlere yol açabilir çünkü.</p>
      <p>
        <b>Fed’in politikalarını değiştirebilecek veri ve haber akışı bu anlamda yakın takip altında bulunuyor.</b>
      </p>
      <p>Keza ilk faz anlaşmanın yakın olduğu belirtilen ABD-Çin ticaret görüşmelerini sabote edecek herhangi bir adım piyasaların tadını kaçırabilir!</p>
      <p>Ameriakn Başkanı Donald Trump’ın <b>olası sürpriz tweetleri</b> de gündemi etkileme potansiyeli taşımakta.</p>
      <p>Özellikle de azil sürecinin tetiklenmiş olması Trump’ı yeni atraksiyonları yöneltebilir.</p>
      <p>Bu çerçevede zikzaklı bir seyir izleyen <b>Türk-Amerikan ilişkilerindeki gidişat </b>da büyük önem taşıyor.</p>
      <p>
        <b>Cumhurbaşkanı Recep Tayyip Erdoğan’ın 13 Kasım’daki olası ABD ziyaretine ilişkin süreç bu anlamda büyük önem taşıyor!</b>
      </p>
      <p>Çünkü Türkiye’yi ikide birde hedef alan Kongre kararlarıyla karşılaşıyoruz.</p>
      <p>Keza Trump’ın da yanar döner nitelik taşıyan açıklamaları ve uygulamaları da her an suyu bulandırma potansiyeline sahip.</p>
      <p>Bu haftanın iç gündeminde ise görülmesi gereken en önemli veri enflasyon cephesinden gelecek.</p>
      <p>
        <b>Yüzde 1,75 civarı beklediğim ekim enflasyonu baz etkili olarak yıllık TÜFE’yi 2019’un dip seviyesine itecektir.</b>
      </p>
      <p>Ancak, artık düşüş trendinin sonuna geldiğimiz de istatistik bilimi bize söylüyor.</p>
      <p>Ekim rakamlarının <b>sinyal etkisi</b> yatırımcı için yön tayini açısından önem taşımakta.</p>
      <p> </p>
      <p>
        <b>Haftalık beklentiler</b>
      </p>
      <p> </p>
      <p>Haftalık bazdaki teknik beklentilerde <b>dar banttaki tenkinli hareketin</b> normal koşullarda gündemde kalması söz konusu.</p>
      <p>BİST 100 Endeksi’nde <b>97 bin punalık destek</b> dikkatle takip edilmeli.</p>
      <p>Anormal bir gelişme endeksi <b>95 bin </b>seviyesine itebilir.</p>
      <p>Yükselişi destekleyecek atmosfer oluşumları ise bizi <b>101 bin direncinin yeniden test edilmesine</b> yöneltir.</p>
      <p>
        <b>Dolar/TL’de 5,64 – 5,84 aralığı haftanın beklentileri arasında öne çıkıyor!</b>
      </p>
      <p>Euro’ya baktığımızda ise karşımıza 6,27 - 6,48 TL bandı çıkmakta.</p>
      <p>Dar bantta sıkışma eğilimiz gösteren <b>gram altının</b> olası seyri ise <b>272 – 285</b> liralık aralığı gündeme taşıyor.</p>
    </article>
  </body>
</html>