<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/women/739426"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T01:00:00+00:00"/>
    <meta property="og:title" content="ปรากฏการณ์เทศกาลลอยกระทง ณ ไอคอนสยาม"/>
    <meta property="og:description" content="มหาปรากฏการณ์เทศกาลลอยกระทง''ICONSIAM CHAO PHRAYA RIVER OF GLORY''บนแลนด์มาร์คระดับโลก ตื่นตาอลังการ''มิคกี้ เมาส์''ควงคู่''มินนี่ เมาส์''ร่วมปรากฏตัวในชุดไทย"/>
  </head>
  <body>
    <article>
      <h1>ปรากฏการณ์เทศกาลลอยกระทง ณ ไอคอนสยาม</h1>
      <address>
        <time datetime="2019-11-04T01:00:00+00:00">04 Nov 2019, 01:00</time>
      </address>
      <p>
        <b>มหาปรากฏการณ์เทศกาลลอยกระทง''ICONSIAM CHAO PHRAYA RIVER OF GLORY''บนแลนด์มาร์คระดับโลก ตื่นตาอลังการ''มิคกี้ เมาส์''ควงคู่''มินนี่ เมาส์''ร่วมปรากฏตัวในชุดไทย</b>
      </p>
      <p><b>ไอคอนสยาม</b> อภิมหาโครงการเมืองแห่งการใช้ชีวิตสู่โลกอนาคต สัญลักษณ์แห่งความรุ่งโรจน์ของไทยริมฝั่งแม่น้ำเจ้าพระยา ร่วมกับการท่องเที่ยวแห่งประเทศไทย องค์กรพันธมิตรภาครัฐและเอกชน จัดมหาปรากฏการณ์เทศกาลลอยกระทง <b>“ICONSIAM CHAO PHRAYA RIVER OF GLORY”  </b>ร่วมสืบสานและอนุรักษ์ประเพณีลอยกระทง อีกหนึ่งปรากฏการณ์ <b>“สุดยอดของโลก”</b> เมื่อสัญลักษณ์แห่งความบันเทิงของคนทั่วโลกอย่าง <b>“มิคกี้ เมาส์ และ มินนี่ เมาส์” </b>ควงคู่อวดโฉมในชุดไทยจักรี เป็นครั้งแรกของโลก!! เดินทางมาร่วมเฉลิมฉลองเทศกาลสำคัญของไทย พร้อมตื่นตาอลังการไปกับมหัศจรรย์ความบันเทิงเฉลิมฉลองเทศกาลสักการะสายน้ำแห่งปี ตระการตากับสุดยอดการแสดงผสมผสานแสง สี เสียง</p>
      <figure>
        <img src="https://www.dailynews.co.th/admin/upload/20191101/news_IVVkGqsOdc104636_533.jpg?v=20191107142?v=9644"/>
      </figure>
      <p>ท่ามกลางทัศนียภาพเจ้าพระยาที่สวยงามที่สุด ชมความงดงามของขบวนนางนพมาศ และนิทรรศการจัดแสดงกระทงนานาชาติจากสถานทูต 15 ประเทศ เพลิดเพลินกับกิจกรรมมหัศจรรย์วิถีไทยมากมาย เพื่อร่วมเชิดชู สืบสานประเพณีวัฒนธรรมอันทรงคุณค่า และเผยแพร่ความงามสง่าของแม่น้ำเจ้าพระยาให้เป็นที่ประจักษ์สู่สายตาโลก ในวันที่ 11 พฤศจิกายน ศกนี้ ณ ไอคอนสยาม<br/>ไอคอนสยามเปิดประสบการณ์ความบันเทิงเทศกาลไทยเทียบชั้นอีเว้นท์มหานครดังระดับโลกอย่างที่ไม่เคยเกิดขึ้นที่ไหนมาก่อน</p>
      <figure>
        <img src="https://www.dailynews.co.th/admin/upload/20191101/news_TtdXiwbvyT105748_533.jpg?v=20191107142?v=6007"/>
      </figure>
      <p>โดยร่วมกับ บริษัท เดอะ วอลท์ ดิสนีย์ (ประเทศไทย) จำกัด เซอร์ไพรส์คนไทย!! นำสุดยอดตัวการ์ตูนชื่อดังระดับโลก “<b>มิคกี้ เมาส์ และ มินนี่ เมาส์” </b>ปรากฏตัวในชุดไทยจักรีสุดงดงามเป็นครั้งแรกของโลก เพื่อร่วมเฉลิมฉลองวัฒนธรรมไทยอย่างใกล้ชิด ซึ่งจะเกิดขึ้นเฉพาะในงาน <b>“ICONSIAM CHAO PHRAYA RIVER OF GLORY” </b>ณ ไอคอนสยาม เท่านั้น พร้อมพบอีกหนึ่งไฮไลท์ฟิกเกอรีน มิคกี้ เมาส์ และมินนี่ เมาส์ สวมใส่ชุดไทยขนาดยักษ์ สูงถึง 3.5 เมตร ตั้งเด่นตระหง่านท่ามกลางบรรยากาศริมน้ำเจ้าพระยา ณ ริเวอร์ พาร์ค ร่วมด้วยประติมากรรมทองคำแท้ มิคกี้ เมาส์ในท่าทางสวัสดี พร้อมกับกิจกรรมสุดพิเศษเพื่อส่งมอบความสุขแก่บรรดาแฟนๆ อาทิ มุมถ่ายภาพสุดประทับใจในสไตล์ <b>“มิคกี้ โก ไทยแลนด์”</b> และเวิร์คช็อปที่ร่วมสนุกกันได้ทั้งครอบครัว</p>
      <figure>
        <img src="https://www.dailynews.co.th/admin/upload/20191101/news_wxJVEnTbMS110753_533.jpg?v=20191107142?v=9233"/>
      </figure>
      <p>ภายในงานบริเวณ ริเวอร์ พาร์ค พบกับทัพมหัศจรรย์ความบันเทิงมากมาย ทั้งการแสดงศิลปวัฒนธรรมไทยร่วมสมัยจัดเต็มด้วยแสง สี เสียง สุดตระการตา <b>“สักการะสายน้ำแห่งความรุ่งเรือง”</b> นำเสนอความงดงามของขนบประเพณีไทย สรรเสริญความเจริญอันเกิดจากสายน้ำเจ้าพระยาผ่านการแสดงเชิดแผ่นหนังสัญลักษณ์สถานที่สำคัญทางประวัติศาสตร์ในรูปแบบวิจิตรล้ำสมัย เพื่อสืบสานวัฒนธรรมประเพณีไทยอันดีงามที่อยู่คู่กับวิถีคนริมน้ำเจ้าพระยามาช้านาน</p>
      <figure>
        <img src="https://www.dailynews.co.th/admin/upload/20191101/news_QpjdPYbdbG104652_533.jpg?v=20191107142?v=4916"/>
      </figure>
      <p>ชมขบวนนางนพมาศนำโดย นุ่น-วรนุช ภิรมย์ภักดี ร่วมด้วยการประกวดนางนพมาศไอคอนสยาม พบการประชันความงามของสาวงามนานาชาติ และมินิคอนเสิร์ตจากนักร้องขวัญใจตลอดกาล ก๊อท-จักรพันธ์ ครบุรีธีรโชติ พร้อมร่วมสืบสานและอนุรักษ์ประเพณีไทยแต่งกายด้วยชุดไทยมาร่วมงาน ณ ริเวอร์ พาร์ค <br/><br/>ร่วมด้วย สุขสยาม เมืองสารพัดสุขสนุกแบบไทย ณ ชั้น G เปิดเมืองต้อนรับความสุขของประเพณีลอยกระทง ขอเชิญชวนแต่งกายร่วมงานด้วยผ้าไทย พร้อมชมประติมากรรมกระทงจาก 4 ภาค อันแสดงถึงเอกลักษณ์ท้องถิ่น การประกวดนางนพมาศ 3 วัยเมืองสุขสยาม พร้อมร่วมประดิษฐ์กระทงเชิงสร้างสรรค์ฟรี และอิ่มอร่อยกับของดีและอาหารจาก 77 จังหวัด</p>
      <figure>
        <img src="https://www.dailynews.co.th/admin/upload/20191101/news_VOnVcCPnPJ105747_533.jpg?v=20191107142?v=4223"/>
      </figure>
      <p>นอกจากนี้ เชิญชมนิทรรศการกระทงนานาชาติจากสถานทูต 15 ประเทศ จัดแสดงกระทงโคมชักขนาดยักษ์จากวัสดุเมล็ดพืชธรรมชาติ  โดยได้รับการออกแบบเชิงสร้างสรรค์ถ่ายทอดเรื่องราวเอกลักษณ์ของแต่ละประเทศผ่านแรงบันดาลใจจากประเพณีลอยกระทงของไทย นำโดย สถานเอกอัครราชทูตอังกฤษ, สถานเอกอัครราชทูตสาธารณรัฐประชาชนจีน, สถานเอกอัครราชทูตฝรั่งเศส, สถานเอกอัครราชทูตอินโดนีเซีย, สถานเอกอัครราชทูตอิตาลี, สถานเอกอัครราชทูตญี่ปุ่น, สถานเอกอัครราชทูตสาธารณรัฐคาซัคสถาน, สถานเอกอัครราชทูตเมียนมา, สถานเอกอัครราชทูตเปรู, สถานเอกอัครราชทูตโปรตุเกส, สถานเอกอัครราชทูตสหพันธรัฐรัสเซีย, สถานเอกอัครราชทูตสวิตเซอร์แลนด์, สถานเอกอัครราชทูตกัมพูชา, สถานเอกอัครราชทูตนิวซีแลนด์ และสถานเอกอัครราชทูตสหรัฐอเมริกา จัดแสดง ณ ไอคอนลักซ์ ระหว่างวันที่ 8 - 24 พฤศจิกายน ศกนี้ พร้อมชมกระทงไอเดียสร้างสรรค์จากวัสดุธรรมชาติและวัสดุเหลือใช้ผลงานการออกแบบโดยนักศึกษามหาวิทยาลัยชื่อดัง 8 สถาบัน ณ ริเวอร์ พาร์ค</p>
      <figure>
        <img src="https://www.dailynews.co.th/admin/upload/20191101/news_sjHKGBkgrJ104653_533.jpg?v=20191107142?v=2244"/>
      </figure>
      <p>11 พฤศจิกายน ศกนี้ ร่วมสืบสานประเพณีไทยในมหาปรากฏการณ์เทศกาลลอยกระทง ในงาน <b>“ICONSIAM CHAO PHRAYA RIVER OF GLORY”</b> ณ ไอคอนสยาม ถนนเจริญนคร โดยมีบริการเรือรับ-ส่งมายังไอคอนสยามจาก ท่าราชวงศ์, ล้ง 1919, ท่าเรือ 4 พระยา, ตึก CAT และท่าเรือสาธร ถึงเวลา 24.00น. และมีบริการรถรับ-ส่ง (Shuttle Bus และ Shuttle Van) เส้นทางซอยไอคอนสยาม – ท่าดินแดง และเส้นทาง ไอคอนสยาม – BTS สถานีกรุงธนบุรี – BTS สถานีวงเวียนใหญ่ ถึงเวลา 24.00น. สอบถามรายละเอียดเพิ่มเติม โทร 02-495-7080 หรือ <a href="https://www.iconsiam.com/">www.iconsiam.com<br/></a><br/> </p>
    </article>
  </body>
</html>