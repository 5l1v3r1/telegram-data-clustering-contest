<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/kairos-oi-keraynoi-ekanan-parti-ti-deytera-katagrafikan-pano-apo-8-300/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T21:40:38+00:00"/>
    <meta property="og:title" content="Καιρός : Οι κεραυνοί έκαναν πάρτι τη Δευτέρα – Καταγράφηκαν πάνω από 8.300"/>
    <meta property="og:description" content="Άνοδος της θερμοκρασίας στις περισσότερες περιοχές της χώρας αναμένεται την Τρίτη"/>
  </head>
  <body>
    <article>
      <h1>Καιρός : Οι κεραυνοί έκαναν πάρτι τη Δευτέρα – Καταγράφηκαν πάνω από 8.300</h1>
      <h2>Άνοδος της θερμοκρασίας στις περισσότερες περιοχές της χώρας αναμένεται την Τρίτη</h2>
      <address><time datetime="2019-11-04T21:40:38+00:00">04 Nov 2019, 21:40</time> by <a rel="author">ΤοΒΗΜΑ Team</a></address>
      <p>Βελτιωμένος αναμένεται ο καιρός την Τρίτη στις περισσότερες περιοχές της χώρας με την θερμοκρασία να σημειώνει μικρή άνοδο.</p>
      <p>Μόνο στη Θράκη, στα νησιά του ανατολικού Αιγαίου και τα Δωδεκάνησα αναμένονται βροχές και σποραδικές καταιγίδες, κατά τόπους ισχυρές τις πρωινές ώρες.</p>
      <p>
        <a href="https://www.in.gr/2019/11/04/greece/peirateia-se-tanker-ksespa-o-pateras-tou-ellina-naytikou-pou-apixthi/">Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη</a>
      </p>
      <p>Ωστόσο και σε αυτές τις περιοχές αναμένεται σταδιακή βελτίωση από το μεσημέρι.</p>
      <p>Στα δυτικά τα όποια φαινόμενα θα έχουν τοπικό χαρακτήρα και μικρής έντασης.</p>
      <p>Τοπικά περιορισμένη ορατότητα ή ομίχλες τις πρωινές και βραδινές ώρες. Οι άνεμοι θα πνέουν νότιοι νοτιοδυτικοί 3 με 5, τις πρωινές ώρες στο Αιγαίο και από το βράδυ στο Ιόνιο τοπικά 6 μποφόρ.</p>
      <p>Η θερμοκρασία θα σημειώσει μικρή άνοδο ως προς τις μέγιστες τιμές.</p>
      <h3>Πάνω από 8.300 κεραυνοί τη Δευτέρα</h3>
      <p>Αξιόλογες βροχοπτώσεις και κατά τόπους έντονες καταιγίδες έδωσε το ψυχρό μέτωπο πέρασε πάνω από τη σε πολλές περιοχές τη Δευτέρα 4/11, με τα περισσότερα φαινόμενα να εντοπίζονται στην Ήπειρο, στη Στερεά Ελλάδα και στην Πελοπόννησο, σύμφωνα με το meteo.gr</p>
      <p>Παράλληλα το σύστημα ανίχνευσης κεραυνών «ΖΕΥΣ» κατέγραψε έως τις 20:00 το βράδυ 8.350 κεραυνούς, 5.000 εκ των οποίων εντός της Ελληνικής επικράτειας.</p>
      <p><b>Αττική</b><br/>Αξιόλογες βροχοπτώσεις εκδηλώθηκαν και στο νομό Αττικής, η γεωγραφική κατανομή των οποίων απεικονίζεται στο χάρτη από το Μετεωρολογικό και Κλιματικό Παρατηρητήριο Αττικής που ακολουθεί. Ο χάρτης προκύπτει από τις μετρήσεις 75 μετεωρολογικών σταθμών δείχνοντας πόσο σημαντική είναι η ύπαρξη πυκνού δικτύου μετεωρολογικών σταθμών το οποίο μπορεί να βοηθήσει σημαντικά στην παρακολούθηση έντονων καιρικών φαινομένων και στην πρόληψη ως προς την πιθανή εκδήλωσή τους.</p>
      <p>Κατά τη διέλευση του ψυχρού μετώπου πάνω από τη Δυτική Αττική, σχηματίστηκε και πάλι ένα εντυπωσιακό shelf cloud το οποίο φαίνεται στην παρακάτω φωτογραφία.</p>
      <figure>
        <img src="https://www.in.gr/wp-content/uploads/2019/11/Shelf_Nov_4-600x282.jpg"/>
        <figcaption>ΦΩΤΟ: meteo.gr</figcaption>
      </figure>
      <h4>Αναλυτικά ο καιρός την Τρίτη σύμφωνα με την ΕΜΥ</h4>
      <p><b>ΜΑΚΕΔΟΝΙΑ, ΘΡΑΚΗ</b><br/>Καιρός: Στη Θράκη νεφώσεις με βροχές και σποραδικές καταιγίδες τοπικά ισχυρές τις πρώτες πρωινές ώρες, γρήγορα όμως ο καιρός θα βελτιωθεί.<br/>Στις υπόλοιπες περιοχές γενικά αίθριος με παροδικές νεφώσεις στην ανατολική Μακεδονία τις πρωινές ώρες όπου υπάρχει πιθανότητα τοπικών βροχών.<br/>Τοπικά περιορισμένη ορατότητα ή ομίχλες τις πρωινές ώρες.<br/>Ανεμοι: Μεταβλητοί 3 με 4 και στα ανατολικά νότιοι νοτιοδυτικοί, από το βράδυ τοπικά 5 μποφόρ.<br/>Θερμοκρασία: Από 12 έως 23 βαθμούς Κελσίου. Στη δυτική Μακεδονία 2 με 4 βαθμούς χαμηλότερη.</p>
      <p><b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b><br/>Καιρός: Λίγες νεφώσεις παροδικά αυξημένες με τοπικές βροχές στα βόρεια. Τοπικά περιορισμένη ορατότητα ή ομίχλες τις πρωινές και βραδινές ώρες.<br/>Ανεμοι: Από νότιες διευθύνσεις 3 με 4 και από το βράδυ στο Ιόνιο 5 τοπικά 6 μποφόρ.<br/>Θερμοκρασία: Από 15 έως 24 βαθμούς Κελσίου. Στην Ηπειρο 3 με 5 βαθμούς χαμηλότερη.</p>
      <p><b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b><br/>Καιρός: Γενικά αίθριος, με πρόσκαιρες νεφώσεις στα νότια τις πρωινές ώρες. Τοπικά περιορισμένη ορατότητα ή ομίχλες τις πρωινές και βραδινές ώρες.<br/>Ανεμοι: Νότιοι νοτιοδυτικοί 3 με 5 μποφόρ.<br/>Θερμοκρασία: Από 14 έως 25 βαθμούς Κελσίου.</p>
      <p><b>ΚΥΚΛΑΔΕΣ, ΚΡΗΤΗ</b><br/>Καιρός: Λίγες νεφώσεις παροδικά αυξημένες τις πρωινές ώρες με τοπικές βροχές στην Κρήτη.<br/>Ανεμοι: Από νότιες διευθύνσεις 3 έως 5 μποφόρ.<br/>Θερμοκρασία: Από 17 έως 24 και στη βόρεια Κρήτη έως 26 βαθμούς Κελσίου.</p>
      <p><b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b><br/>Καιρός: Νεφώσεις με βροχές και σποραδικές καταιγίδες κατά τόπους ισχυρές τις πρωινές ώρες. Σταδιακή βελτίωση από το μεσημέρι.<br/>Ανεμοι: Από νότιες διευθύνσεις 4 με 5 και τις πρωινές ώρες στα βόρεια τοπικά 6 με 7 μποφόρ.<br/>Θερμοκρασία: Από 17 έως 23 βαθμούς Κελσίου.</p>
      <p><b>ΑΤΤΙΚΗ</b><br/>Καιρός: Γενικά αίθριος. Τοπικά περιορισμένη ορατότητα τις πρωινές και βραδινές ώρες.<br/>Ανεμοι: Νότιοι νοτιοδυτικοί 3 με 4 μποφόρ.<br/>Θερμοκρασία: Από 15 έως 24 βαθμούς Κελσίου.</p>
      <p><b>ΘΕΣΣΑΛΟΝΙΚΗ</b><br/>Καιρός: Γενικά αίθριος. Τοπικά περιορισμένη ορατότητα τις πρωινές και πιθανώς ομίχλη τις βραδινές ώρες.<br/>Ανεμοι: Μεταβλητοί 3 με 4 μποφόρ.<br/>Θερμοκρασία: Από 14 έως 23 βαθμούς Κελσίου.</p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>