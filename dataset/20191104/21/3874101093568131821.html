<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/apple-iphone-uyelik-tabanli-olarak-satabilir_84867.html"/>
    <meta property="og:site_name" content="CHIP Online"/>
    <meta property="article:published_time" content="2019-11-04T21:03:00+00:00"/>
    <meta property="og:title" content="Apple, iPhone'u Üyelik Tabanlı Olarak Satabilir"/>
    <meta property="og:description" content="&quot;Her ay belirli bir ücret ödeyip, her zaman en son iPhone'lara sahip olma&quot; sistemi, Apple tarafından gerçeğe dönüştürülebilir!"/>
  </head>
  <body>
    <article>
      <h1>Apple, iPhone'u Üyelik Tabanlı Olarak Satabilir</h1>
      <h2>"Her ay belirli bir ücret ödeyip, her zaman en son iPhone'lara sahip olma" sistemi, Apple tarafından gerçeğe dönüştürülebilir!</h2>
      <address><time datetime="2019-11-04T21:03:00+00:00">04 Nov 2019, 21:03</time> by <a rel="author">CHIP Online</a></address>
      <p>Şu sıralar birçok firma, bizlere aylık olarak <b>üye</b> olup para ödeyeceğimiz bir şeyler sunmak için yarışıyorlar. Apple Music, Apple Arcade ve yakında gelecek olan Apple TV Plus gibi üyelik hizmetleriyle <b>Apple</b>, bu firmaların başlarında geliyor.</p>
      <p>Tim Cook'un Apple ile yaptığı gelir toplantısının ardından CNBC, firmanın <b>iPhone serisi için bir üyelik hizmeti planladığını</b> iddia etti. Apple, Amazon Prime'a benzer bir üyelik sistemi düşünüp düşünmedikleriyle ilgili soruya şöyle cevap verdi:</p>
      <p>
        <i>"Donanım olarak bir hizmet veya paket olarak, günümüzde donanımları temelde bu şekilde gören müşteriler var, çünkü yükseltme planlarına dahil durumdalar. Yani aslında (bu tür bir sistem) bugün bir dereceye kadar zaten var."</i>
      </p>
      <p>Cook'un bu söyledikleri, Apple'ın böyle bir hizmet sunacağını doğrulamıyor ancak yalanlamıyor da. Bu yüzden CNBC'ye göre Cook, iddiayı yalanlamadığı için Apple'ın gelecek planlarıyla ilgili bir ipucu veriyor.</p>
      <p>Buna karşın Cook'un şu anki iPhone satış modelinden memnun olduğu ve değişiklik düşünmediği yorumu da yapılabilir. Ancak Cook'un konuşmasının devamında söyledikleri, <b>CNBC'nin iddiasını biraz daha güçlendiriyor</b>:</p>
      <p>
        <i>"Bir çeşit tekrarlayan ödemede bulunmak isteyen ve yeni ürünleri bir çeşit standart temelde almak isteyen çok sayıda kullanıcı olduğundan haberdar durumdayız. Bunu belki bugünkünden daha kolay bir hale getirmeye kararlıyız."</i>
      </p>
    </article>
  </body>
</html>