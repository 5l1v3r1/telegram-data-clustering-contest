<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/rosiyskiy-politolog-prognozuje-vidstavku-putina-i-povernennya-donbasu-ukrajini-637665.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T21:59:17+00:00"/>
    <meta property="og:title" content="Російський політолог прогнозує відставку Путіна і повернення Донбасу Україні"/>
    <meta property="og:description" content="Відомий російський політолог переконаний, що президент РФ збирається йти у відставку, а перед цим поверне назад захоплені Донбас і Придністров'я"/>
  </head>
  <body>
    <article>
      <h1>Російський політолог прогнозує відставку Путіна і повернення Донбасу Україні</h1>
      <address>
        <time datetime="2019-11-04T21:59:17+00:00">04 Nov 2019, 21:59</time>
      </address>
      <h4>Відомий російський політолог переконаний, що президент РФ збирається йти у відставку, а перед цим поверне назад захоплені Донбас і Придністров'я</h4>
      <p>Російський політолог Станіслав Бєлковський заявив, що президент Росії Володимир Путін збирається у відставку, а перед цим кроком нібито поставив мету вивести свої регулярні війська і «іхтамнетов» з молдавського Придністров'я і українського Донбасу,.</p>
      <p>«При активному сприянні президента Франції Еммануеля Макрона і пасивного сприяння президента США Дональда Трампа готується пакт між Росією і Заходом. У цьому пакті ряд умов, одна з яких - повернення окремих районів Донецької та Луганської областей України», - зазначив Бєлковський.</p>
      <p>За словами політолога, результатом згаданого пакту повинен стати відхід чинного президента РФ у відставку. В такому випадку Путін отримає від західних лідерів гарантії безпеки.</p>
      <p>Бєлковський додав, що підтримка Росією так званої «формули Штайнмаєра» - частина плану на шляху примирення Москви із Заходом.</p>
      <p>До слова, при правлінні президента Петра Порошенка Бєлковському був заборонений в'їзд в Україну. Після обрання главою України Володимира Зеленського заборона була знята. За словами самого експерта, в цьому йому допомогли люди міністра МВС України Арсена Авакова.</p>
      <p>Зазначимо, раніше з’явилось відео, як <a href="https://glavcom.ua/country/incidents/rosiyskiy-deputat-vzhe-oshivajetsya-u-zolotomu-i-rozhvalyuje-zelenskogo-video-637467.html">депутат російської Держдуми, голова партії «Родіна» Олексій Журавльов</a> відвідав Золоте після розведення сил. Журавльов незаконно приїхав на позиції російсько-терористичних сил у Золотому, через непідконтрольну ділянку кордону з Росією, стверджуючи, що це в нього такий «робочий візит».</p>
      <p>Також нагадаємо, що народна депутатка <a href="https://glavcom.ua/country/politics/irina-gerashchenko-gotuje-zapit-v-sbu-shchodo-vizitu-rosiyskogo-deputata-u-zolote--637505.html">Ірина Геращенко готує запит в СБУ щодо візиту російського депутата у Золоте</a>.</p>
      <p>Також нагадаємо, що наразі окупанти поширюють <a href="https://glavcom.ua/news/okupanti-poshiryuyut-feykovi-zayavi-pro-rozvedennya-bilya-petrivskogo-637453.html">фейкові заяви про розведення біля Петрівського</a>.</p>
      <p>Як повідомлялося, <a href="https://glavcom.ua/news/shtab-oos-rozvedennya-sil-v-zolotomu-zavershilosya--637097.html">у Золотому-4 завершився етап розведення сил і засобів з обох сторін</a>.</p>
      <p>3 листопада <a href="https://glavcom.ua/country/incidents/vid-zavtra-v-rajoni-rozvedennja-v-zolotomu-mozhna-bude-vilno-peremishchatisja-general-mikats-637234.html">скасували режим обмежень</a> на переміщення в районі розведення в Золотому.</p>
      <footer>Джерело: <a href="http://www.dialog.ua/">Діалог</a></footer>
      <related>
        <a href="https://glavcom.ua/news/u-posolstvi-ssha-shvalyuyut-rozvedennya-sil-u-zolotomu-637659.html"/>
        <a href="https://glavcom.ua/news/mzs-ukrajini-vislovilo-protest-cherez-vizit-rosiyskogo-deputata-u-zolote-637657.html"/>
        <a href="https://glavcom.ua/news/putin-dav-ordena-bolgarinu-pidozryuvanomu-v-shpigunstvi-na-korist-rosiji-637645.html"/>
      </related>
    </article>
  </body>
</html>