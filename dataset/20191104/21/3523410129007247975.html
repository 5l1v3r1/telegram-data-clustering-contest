<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638186/%D8%B4%D8%A8%DA%A9%D9%87-%D8%AA%D8%B9%D8%A7%D9%85%D9%84%DB%8C-%D8%AA%D8%AD%D9%84%DB%8C%D9%84%E2%80%8C%DA%AF%D8%B1%D8%A7%D9%86-%D8%AC%D9%88%D8%A7%D9%86-%D8%A7%D9%82%D8%AA%D8%B5%D8%A7%D8%AF-%D8%A7%DB%8C%D8%B1%D8%A7%D9%86-%D8%A8%D8%A7-%D9%87%D8%AF%D9%81-%D8%A7%D9%81%D8%B2%D8%A7%DB%8C%D8%B4-%D9%85%D8%B4%D8%A7%D8%B1%DA%A9%D8%AA-%D9%88-%D9%86%D9%82%D8%B4-%D8%A2%D9%81%D8%B1%DB%8C%D9%86%DB%8C-%D8%AC%D9%88%D8%A7%D9%86%D8%A7%D9%86-%DA%A9%D8%B4%D9%88%D8%B1"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T21:12:00+00:00"/>
    <meta property="og:title" content="شبکه تعاملی تحلیل‌گران جوان اقتصاد ایران با هدف افزایش مشارکت و نقش آفرینی جوانان کشور"/>
    <meta property="og:description" content="نحوه فعالیت شبکه تعاملی تحلیل‌گران جوان اقتصاد ایران در نشستی با حضور دکتر پیمان میراب مشاور وزیر امور اقتصادی و دارایی در امور جوانان، مدیرکل امور..."/>
  </head>
  <body>
    <article>
      <h1>
        <a href="https://www.bultannews.com/fa/news/638186/%D8%B4%D8%A8%DA%A9%D9%87-%D8%AA%D8%B9%D8%A7%D9%85%D9%84%DB%8C-%D8%AA%D8%AD%D9%84%DB%8C%D9%84%E2%80%8C%DA%AF%D8%B1%D8%A7%D9%86-%D8%AC%D9%88%D8%A7%D9%86-%D8%A7%D9%82%D8%AA%D8%B5%D8%A7%D8%AF-%D8%A7%DB%8C%D8%B1%D8%A7%D9%86-%D8%A8%D8%A7-%D9%87%D8%AF%D9%81-%D8%A7%D9%81%D8%B2%D8%A7%DB%8C%D8%B4-%D9%85%D8%B4%D8%A7%D8%B1%DA%A9%D8%AA-%D9%88-%D9%86%D9%82%D8%B4-%D8%A2%D9%81%D8%B1%DB%8C%D9%86%DB%8C-%D8%AC%D9%88%D8%A7%D9%86%D8%A7%D9%86-%DA%A9%D8%B4%D9%88%D8%B1">شبکه تعاملی تحلیل‌گران جوان اقتصاد ایران با هدف افزایش مشارکت و نقش آفرینی جوانان کشور</a>
      </h1>
      <h2>نحوه فعالیت شبکه تعاملی تحلیل‌گران جوان اقتصاد ایران در نشستی با حضور دکتر پیمان میراب مشاور وزیر امور اقتصادی و دارایی در امور جوانان، مدیرکل امور...</h2>
      <address><time datetime="2019-11-04T21:12:00+00:00">04 Nov 2019, 21:12</time> by <a rel="author">بولتن نیوز | bultannews.com</a></address>
      <p><b>گروه اقتصادی:</b> در این نشست مشاور وزیر اقتصاد در امور جوانان ضمن تبیین برنامه های این وزارتخانه در ارتباط با افزایش مشارکت و نقش آفرینی جوانان کشور در فرآیند <b>تصمیم سازی و سیاستگذاری</b> اقتصادی کشور، به تشریح نحوه فعالیت شبکه تعاملی اکونت پرداخت و این شبکه را در کنار هسته های اندیشه ورزی به عنوان بازوهای مشورتی وزارت <b>امور اقتصادی و دارایی</b> و ابزاری برای بهره مندی هر چه بیشتر از آخرین یافته های علمی و ایده های نوآورانه و خلاقانه در حوزه های مختلف اقتصادی معرفی کرد.</p>
      <p> </p>
      <p> </p>
      <p><b>به گزارش بولتن نیوز</b> به نقل از شادا، دکتر پیمان میراب با اشاره به تأکید مقام معظم رهبری و ریاست محترم جمهوری در استفاده از ظرفیت جوانان در جهت پیشرفت و توسعه کشور، این <b>شبکه تعاملی</b> را ابزاری بسیار مناسب برای <b>مشارکت صاحبنظران</b> جوان و خبرگان جامعه در فرآیندهای تصمیم‌گیری کلان دانست .</p>
      <p>وی افزود: این شبکه تعاملی به دنبال آن است که ارتباط میان خبرگان با نهادهای تصمیم‌گیر را تسهیل و حلقه فعال صاحبنظران کشور را گسترده تر نماید. همچنین سهولت امکان بحث و تبادل نظر در این شبکه سبب خواهد شد تا تعداد بیشتری از صاحبنظران در موضوعات مختلف مطروحه اظهار نظر نمایند و این امر سبب غنای مطالب گردد.</p>
      <p>وی اظهار داشت: بستر نرم‌افزاری که اکونت در اختیار کاربران خود قرار می دهد، سبب می شود، تا بعد زمان و مکان و همچنین سلسله مراتب اداری و مدیریتی حذف شده و کاربران بدون نیاز به مشارکت حضوری به راحتی پیشنهادات و ایده‌های خود را مطرح و یا در مورد مسایل بیان شده اظهار نظر نمایند.</p>
      <p>دکتر میراب افزود: در این شبکه تلاش خواهد شد با طرح موضوعات پژوهشی وزارت امور اقتصادی و دارایی از ایده‌های صاحبنظران مختلف که بخش بزرگی از آنها اساتید و دانشجویان کشور هستند، استفاده شود و همچنین مسیر دریافت ایده‌ها و نظرات خبرگان جامعه در حوزه های مختلف اقتصادی تسهیل گردد.</p>
      <p>دکتر میرآب در انتهای مباحث خود گفت: از جمله اهداف وزارت اقتصاد ایجاد تعامل دوسویه با صاحبنظران و خبرگان اقتصادی بالاخص جوانان است و وزیر امور اقتصادی و دارایی در مقاطع مختلف بر ضرورت مشارکت جوانان در فرایندهای مختلف راهبردی و عملیاتی وزارت اقتصاد تاکید داشته اند. بر این اساس مقرر شده است ‌در بازه های زمانی مختلف اقتصاددانان جوان طی جلساتی در حضور وزیر امور اقتصادی و دارایی، به بیان نظرات خود بپردازند و بر این اساس دومین نشست وزیر امور اقتصادی و دارایی با صاحبنظران اقتصادی کشور در هفته انتهایی آبان ماه سال جاری برگزار خواهد شد.</p>
      <p>در ادامه جلسه مدیر کل امور اقتصادی و دارایی استان خراسان رضوی نیز ضمن تقدیر از حضور و استقبال دانشجویان از این جلسه اظهار داشت: در کنار شکل گیری هسته‌های اندیشه‌ورزی، شبکه تعاملی تحلیلگران جوان اقتصاد ایران با هدف ایجاد حلقه ارتباطی میان سیاستگذاران اقتصادی با جامعه، دانشگاه، صنعت، صاحب‌نظران اقتصادی، اساتید و دانشجویان اقصی نقاط کشور و همچنین استفاده از نظرات و ایده‌های آن راه‌اندازی شده است و امید است، مشارکت هر چه بیشتر دانشجویان و صاجبنظران در این شبکه سبب افزایش کیفیت تصمیمات سیاستی در حوزه های مختلف اقتصادی گردد .</p>
      <p>شایان ذکر است شبکه تعاملی اکونت به آدرس اینترنتی https://econet.mefa.ir پذیرای مشارکت صاحبنظران و نخبگان در موضوعات مختلف اقتصادی است.</p>
    </article>
  </body>
</html>