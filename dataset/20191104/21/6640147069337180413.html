<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/xiaomi-adesso-e-ufficiale-lo-smartphone-con-fotocamera-da-108-megapixel-arriva-il-6-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T21:04:00+00:00"/>
    <meta property="og:title" content="Xiaomi, adesso è ufficiale: lo smartphone con fotocamera da 108 Megapixel arriva il 6 novembre"/>
    <meta property="og:description" content="Lo smartphone dovrebbe chiamarsi Xiaomi Mi Note 10 e potrebbe arrivare in diverse varianti, a seconda delle specifiche tecniche."/>
  </head>
  <body>
    <article>
      <h1>Xiaomi, adesso è ufficiale: lo smartphone con fotocamera da 108 Megapixel arriva il 6 novembre</h1>
      <address>
        <time datetime="2019-11-04T21:04:00+00:00">04 Nov 2019, 21:04</time>
      </address>
      <p>Xiaomi ha appena annunciata, tramite un tweet pubblicato nel loro profilo ufficiale di Twitter, la data di lancio del nuovissimo Mi Note 10. Il sipario che nasconde il primo smartphone <b>con fotocamera da 108 megapixel</b> si aprirà il prossimo 6 novembre.</p>
      <p>Abbiamo già parlato di questo dispositivo, che sarà la variante internazionale di CC9 Pro. L’aspetto che più di ogni altro ci aveva colpiti è stato il comparto fotografico: cinque fotocamere posteriori. <b>Quella principale offrirà addirittura 108 Megapixel.</b></p>
      <figure>
        <iframe data-src="https://twitter.com/Xiaomi/status/1190891713562198016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L’evento di presentazione <b>avrà luogo a Madrid il prossimo 6 Novembre</b>, alle 11:30. Con tutta probabilità, Xiaomi potrebbe anche rivelare la data a partire da cui anche gli italiani potranno mettere le mani sul device. Il tweet invoglia gli appassionati con una frase abbastanza interessante: “Benvenuti nella nuova era delle fotocamere degli smartphone”. In fondo, la fotocamera di Mi Note 10 rappresenta senz’altro un passo verso il futuro.</p>
      <p>Per quanto riguarda la scheda tecnica, si parla già di una CPU a 2,2 GHz, <b>6/8/12 GB di RAM</b> e 64/128/256 GB di ROM. La batteria dovrebbe avere una capacità massima di 5.170 mAh e gli interessati dovrebbero poter contare su un display OLED da 6,47 pollici con risoluzione FullHD+. Per scoprire tutti gli altri dettagli, non ci resta che attendere l’evento fissato per il 6 novembre.</p>
      <blockquote>Xiaomi Mi 9T è disponibile all’acquisto tramite Amazon. Lo trovate a <a href="https://toms.it/ygpT1">questo link.</a></blockquote>
    </article>
  </body>
</html>