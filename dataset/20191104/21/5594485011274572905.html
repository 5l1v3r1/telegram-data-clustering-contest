<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/politika/burudzhieva-posochi-golemiya-problem-na-bsp_news707397.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T21:35:00+00:00"/>
    <meta property="og:title" content="Буруджиева посочи големия проблем на БСП"/>
    <meta property="og:description" content="Местните избори за партиите бяха по-скоро битка вътре в тях, отколкото битка за доверието на гражданите и политиките, коментира политологът"/>
  </head>
  <body>
    <article>
      <h1>Буруджиева посочи големия проблем на БСП</h1>
      <h2>Местните избори за партиите бяха по-скоро битка вътре в тях, отколкото битка за доверието на гражданите и политиките, коментира политологът</h2>
      <address>
        <time datetime="2019-11-04T21:35:00+00:00">04 Nov 2019, 21:35</time>
      </address>
      <p>https://blitz.bg/politika/burudzhieva-posochi-golemiya-problem-na-bsp_news707397.html Blitz.bg</p>
      <figure>
        <img src="https://static.blitz.bg/documents/thumbnails/730/201312/20131211.nbztdwhpbk.jpg"/>
        <figcaption>Татяна Буруджиева</figcaption>
      </figure>
      <p><b>Разнообразието в резултатите от местните избори се дължи на вътрешните проблеми на партиите. Това каза политологът и преподавател в СУ „Св. Климент Охридски“ доц. Татяна Буруджиева, цитирана от "<a href="https://www.focus-news.net/news/2019/11/04/2716372/tatyana-burudzhieva-politolog-raznoobrazieto-v-rezultatite-ot-mestnite-izbori-se-dalzhi-na-vatreshnite-problemi-na-partiite.html">Фокус</a>". </b><br/><br/>Тя обясни, че при ГЕРБ проблемът е свързан с голямото присъствие на партията в различни нива на властта, а БСП не успява да се превърне в преспективна алтернатива.<br/><br/>„Местните избори за партиите бяха по-скоро битка вътре в тях, отколкото битка за доверието на гражданите и политиките, които могат да развиват“, обясни политологът.<br/><br/>Татяна Буруджиева каза още, че основните въпроси около ГЕРБ се въртят около вътрешното прочистване, а в БСП сблъсъкът е около фигурата на лидера и ориентацията на партията.<br/><br/>Тя добави, че ДПС ще продължи да се опитва да печели позиции сред малцинствените групи.<br/><br/>Според нея на следващи парламентарни избори ВМРО би успяла да прескочи 4%-вата бариера, но за НФСБ и АТАКА това ще бъде трудно.</p>
    </article>
  </body>
</html>