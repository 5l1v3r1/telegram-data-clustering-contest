<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813182.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T21:44:00+00:00"/>
    <meta property="og:title" content="تحویل دومین محموله اس-۴۰۰ به ترکیه احتمالا به تاخیر می‌افتد"/>
    <meta property="og:description" content="به گزارش ایسنا، به نقل از خبرگزاری رویترز، اسماعیل دمیر، رئیس بخش صنایع دفاعی ترکیه گفت، تحویل دومین بخش از سامانه‌های دفاع موشکی اس-۴۰۰ روسی که قرار بود در بازه زمانی ۲۰۲۰ صورت گیرد، به دلیل گفت‌وگوها بر سر اشتراک فناوری و تولید مشترک ممکن است به تاخیر بیفتد."/>
  </head>
  <body>
    <article>
      <h1>تحویل دومین محموله اس-۴۰۰ به ترکیه احتمالا به تاخیر می‌افتد</h1>
      <address>
        <time datetime="2019-11-04T21:44:00+00:00">04 Nov 2019, 21:44</time>
      </address>
      <p>رئیس بخش صنایع دفاعی ترکیه امروز (دوشنبه) گفت، تحویل دومین محموله سیستم‌های دفاع موشکی اس-۴۰۰ از روسیه ممکن است به تاخیر بیفتد.</p>
      <p>به گزارش ایسنا، به نقل از خبرگزاری رویترز، اسماعیل دمیر، رئیس بخش صنایع دفاعی ترکیه گفت، تحویل دومین بخش از سامانه‌های دفاع موشکی اس-۴۰۰ روسی که قرار بود در بازه زمانی ۲۰۲۰ صورت گیرد، به دلیل گفت‌وگوها بر سر اشتراک فناوری و تولید مشترک ممکن است به تاخیر بیفتد.</p>
      <p>ترکیه نخستین بخش از سامانه‌های دفاع موشکی روسی را در ژوئیه و با وجود مخالفت‌ها از سوی آمریکا و تهدید به تحریم‌ها تحویل گرفت. واشنگتن می‌گوید، همچنان با دولت آنکارا برای روی برگردانی از این سیستم‌های روسیه در حال مذاکره است.</p>
      <p>رئیس بخش صنایع دفاعی ترکیه ادامه داد: روسیه پیشنهاد فروش جنگنده به ما داده است و آنکارا در حال بررسی و ارزیابی این پیشنهاد است. درباره این مساله پس از تحلیل‌های جامع تصمیم گرفته می‌شود.</p>
    </article>
  </body>
</html>