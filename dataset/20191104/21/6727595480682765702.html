<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/ipl-2020-bcci-rules-power-player-substitutes-15-playing209.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T21:41:00+00:00"/>
    <meta property="og:title" content="ഇലവനല്ല, ഫിഫ്റ്റീന്‍; 11 താരങ്ങള്‍ക്കു പകരം ഇനി ഒരു ഐ.പി.എല്‍ മത്സരത്തിന് 15 പേര്‍?; തീരുമാനം നാളെയുണ്ടാകും"/>
    <meta property="og:description" content="BCCI Cricket IPL Cricket ന്യൂദല്‍ഹി: ട്വന്റി20 ക്രിക്കറ്റിനെ മാറ്റിമറിച്ച ഐ.പി.എല്ലിന്റെ അടുത്ത സീസണ്‍ മുതല്‍ 'പവര്‍ പ്ലെയര്‍' ഏര്‍പ്പെടുത്താനൊരുങ്ങി ബി.സി.സി.ഐ. ഒരു മത്സ"/>
  </head>
  <body>
    <article>
      <h1>ഇലവനല്ല, ഫിഫ്റ്റീന്‍; 11 താരങ്ങള്‍ക്കു പകരം ഇനി ഒരു ഐ.പി.എല്‍ മത്സരത്തിന് 15 പേര്‍?; തീരുമാനം നാളെയുണ്ടാകും</h1>
      <address><time datetime="2019-11-04T21:41:00+00:00">04 Nov 2019, 21:41</time> by <a rel="author">സ്പോര്‍ട്സ് ഡെസ്‌ക്</a></address>
      <p>ന്യൂദല്‍ഹി: ട്വന്റി20 ക്രിക്കറ്റിനെ മാറ്റിമറിച്ച ഐ.പി.എല്ലിന്റെ അടുത്ത സീസണ്‍ മുതല്‍ ‘പവര്‍ പ്ലെയര്‍’ ഏര്‍പ്പെടുത്താനൊരുങ്ങി ബി.സി.സി.ഐ. ഒരു മത്സരത്തിന്റെ ഏതു ഘട്ടത്തിലും ഒരു താരത്തെ പകരക്കാരനായി ഇറക്കാനാകുമെന്നതാണ് പവര്‍ പ്ലെയറിന്റെ ഗുണം.</p>
      <p>ഒരു മുതിര്‍ന്ന ബി.സി.സി.ഐ ഉദ്യോഗസ്ഥനാണ് വാര്‍ത്താ ഏജന്‍സിയായ ഐ.എ.എന്‍.എസിനോട് ഇക്കാര്യം പറഞ്ഞത്. ഈ സങ്കല്‍പ്പം ഇതോടകം തന്നെ അംഗീകരിക്കപ്പെട്ടെന്നും എന്നാല്‍ ഐ.പി.എല്‍ ഗവേണിങ് കൗണ്‍സിലില്‍ക്കൂടി ചര്‍ച്ച ചെയ്ത ശേഷമേ അന്തിമ തീരുമാനമുണ്ടാകൂവെന്നും അദ്ദേഹം പറഞ്ഞു.</p>
      <p>നാളെയാണ് മുംബൈയിലെ ബി.സി.സി.ഐ ആസ്ഥാനത്ത് ഗവേണിങ് കൗണ്‍സില്‍ ചേരുക. നാളെത്തന്നെ തീരുമാനമുണ്ടാകുമെന്നാണു പ്രതീക്ഷിക്കുന്നത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ഒരു മത്സരത്തിനായി 15 അംഗ ടീമിനെ തെരഞ്ഞെടുക്കാമെന്നതാണ് ഇതിന്റെ പ്രത്യേകത. കളിക്കിടെ ഏതെങ്കിലും വിക്കറ്റ് വീഴുമ്പോഴോ, ഏതെങ്കിലും ഓവര്‍ അവസാനിക്കുമ്പോഴോ പകരക്കാരനായി ഈ 15 അംഗ ടീമില്‍ നിന്ന് ഒരാളെ കളിപ്പിക്കാനാവും. ഇതോടെ പ്ലെയിങ് ഇലവന്‍ എന്ന പേര് അപ്രസക്തമാകും.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>ഉടന്‍ നടക്കാന്‍ പോകുന്ന മുഷ്താഖ് അലി ട്രോഫിയിലാകും ഇത് പരീക്ഷണാടിസ്ഥാനത്തില്‍ നടപ്പാക്കുക. ഇതെങ്ങെയാണ് കളിക്കളത്തില്‍ പ്രയോജനപ്പെടുക എന്നതിനെക്കുറിച്ച് ഉദ്യോഗസ്ഥന്‍ പറയുന്നതിങ്ങനെ-</p>
      <p>‘നിങ്ങള്‍ക്ക് അവസാന ആറ് പന്തില്‍ നിന്ന് 20 റണ്‍സ് വേണമെന്നു വിചാരിക്കുക. അപ്പോള്‍ ഡഗ് ഔട്ടില്‍ ആന്ദ്രേ റസ്സലുണ്ടെന്നു വിചാരിക്കുക. അതേസമയം അദ്ദേഹം ആദ്യ ഇലവന്റെ ഭാഗമല്ലെന്നും വിചാരിക്കുക. പക്ഷേ 15 അംഗ ടീമില്‍ പേരുണ്ടെങ്കില്‍ അദ്ദേഹത്തിനു കളിക്കാനിറങ്ങാം.’</p>
      <figure>
        <iframe src="https://www.youtube.com/embed/jIhSJN66mfo" width="500" height="281" data-service="Youtube" scrolling="no"/>
      </figure>
    </article>
  </body>
</html>