<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946310"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T21:57:02+00:00"/>
    <meta property="og:title" content="విమానం ఎక్కేందుకు వెళ్లిన క్రిస్‌గేల్‌కు చేదు అనుభవం"/>
    <meta property="og:description" content="ADVT"/>
  </head>
  <body>
    <article>
      <h1>విమానం ఎక్కేందుకు వెళ్లిన క్రిస్‌గేల్‌కు చేదు అనుభవం</h1>
      <address>
        <time datetime="2019-11-04T21:57:02+00:00">04 Nov 2019, 21:57</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ</b>: విండీస్ దిగ్గజ ఆటగాడు క్రిస్‌గేల్‌కు సోమవారం చేదు అనుభవం ఎదురైంది. ఎమిరేట్స్ విమానం ఎక్కేందుకు వెళ్లిన అతడిని విమానంలో చోటు లేదని, ఇప్పటికే ఓవర్ బుక్ అయిందని సిబ్బంది చెప్పడంతో గేల్ నిర్ఘాంతపోయాడు. గేల్ బిజినెస్ క్లాస్ టికెట్ తీసుకున్నప్పటికీ ఎకానమీ క్లాస్‌లో వెళ్లాలని చెప్పడంతో ఆశ్చర్యపోయాడు.</p>
      <p> </p>
      <p>విమానంలో తనకు ఎదురైన అనుభవాన్ని గేల్ తన ట్విట్టర్ ఖాతా ద్వారా వెల్లడించాడు. ఎమిరేట్స్ ఎయిర్‌లైన్ తనతో వ్యహరించిన తీరుతో తీవ్ర అసంతృప్తికి గురైనట్టు పేర్కొన్నాడు. తనకు కన్ఫర్మ్ బిజినెస్ క్లాస్ టికెట్ ఉన్నప్పటికీ ఫ్లైట్ ఓవర్ బుక్ అయిందని చెప్పారని ఆగ్రహం వ్యక్తం చేశాడు. తన వద్ద ఉన్నది బిజినెస్ క్లాస్ టికెట్ అయిన్పటికీ తనను ఎకానమీ క్లాస్‌లో వెళ్లమన్నారని చెప్పుకొచ్చాడు. దీంతో తాను తర్వాతి విమానంలో వెళ్లాలని నిర్ణయించుకున్నట్టు తెలిపాడు. ఎమిరేట్స్ ఎయిర్‌లైన్స్ తనకొక చేదు అనుభవాన్ని మిగిల్చిందని గేల్ ఆవేదన వ్యక్తం చేశాడు. గేల్ ట్వీట్‌పై ఎమిరేట్స్ సంస్థ స్పందించింది. జరిగింది తెలిసి చింతిస్తున్నామని, ఈ-మెయిల్ అడ్రస్, బుకింగ్ రిఫరెన్స్‌ను నేరుగా పంపితే సరిచూసుకుంటామని, ఏ విషయం మీకు తెలియజేస్తామని ట్వీట్ చేసింది.</p>
    </article>
  </body>
</html>