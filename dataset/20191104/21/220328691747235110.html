<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/triznachkite-skarani-zaradi-kokain-i-pari-405887.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T21:11:38+00:00"/>
    <meta property="og:title" content="Тризначките скарани заради кокаин и пари"/>
    <meta property="og:description" content="Вяра и Надежда се отрекоха се от сестра си Любов, обвинявайки я в егоизъм"/>
  </head>
  <body>
    <article>
      <h1>Тризначките скарани заради кокаин и пари</h1>
      <address><time datetime="2019-11-04T21:11:38+00:00">04 Nov 2019, 21:11</time> by <a rel="author">"Стандарт"</a></address>
      <p>Тризначките Вяра, Надежда и Любов Станчеви не са спирали да провокират с поведение и изказвания. </p>
      <p>Трите сестри се изпокараха много грозно и в крайна сметка си обърнаха гръб, а причината е повече от покъртителна. По думите на две от тях - Вяра и Надежна, кокаин е в основата на драстичния обрат в отношенията им.</p>
      <p>В интервю за bTV двете се отрекоха от сестра си Любов, обвинявайки я в егоизъм.</p>
      <p>През 2006-та трите спечелиха 200 000 лева от "Биг Брадър", но днес нямат пукната пара и смятат печалбата за проклятие, което е променило брутално живота им.</p>
      <p>Любов, която всъщност спечели шоуто, прибрала всички средства в своя банкова сметка, до която достъп имал само приятелят й, но не и двете й сестри. Той ги вложил в бизнес начинания, от които двете момичета не разбрали нищо.</p>
      <p>Те обаче не се разсърдили на тризначката, а продължили да я обичат, но след като тя се събрала с бащата на детето си, триото се разделило.</p>
      <p>Първа за Англия заминала Любов, а Вяра и Надежда пристигнали осем месеца по-късно и заживели в апартамент под наем. Приятелят на Любов обаче, не само че не работел, но и непрекъснато се друсал с кокаин, твърдят двете сестри. Вдигал скандали и се държал ужасно, затова животът с него бил ад.</p>
      <p>В Лондон двете се издържали като чистачки, не им липсвали ухажори, но все пак взели решение да се приберат у нас. Във Великобритания останала само Любов, която има дете на близо годинка.</p>
    </article>
  </body>
</html>