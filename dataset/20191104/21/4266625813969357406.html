<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/vyrishennya_zhytlovogo_pytannya_ukraintsiv_babak_obitsyala_nastupnogo_roku_1683635"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T21:48:00+00:00"/>
    <meta property="og:title" content="Вирішення житлового питання: Бабак обіцяла наступного року представити нову концепцію"/>
    <meta property="og:description" content="Уже наступного року уряд підготує покрокову програму системного вирішення проблем житлового фонду. Йтиметься про державну програму підтримки капітальних ремонтів у старих будинках чи іпотечного довгострокового кредитування для молоді."/>
  </head>
  <body>
    <article>
      <h1>Вирішення житлового питання: Бабак обіцяла наступного року представити нову концепцію</h1>
      <address>
        <time datetime="2019-11-04T21:48:00+00:00">04 Nov 2019, 21:48</time>
      </address>
      <p>
        <b>Уже наступного року уряд підготує покрокову програму системного вирішення проблем житлового фонду. Йтиметься про державну програму підтримки капітальних ремонтів у старих будинках чи іпотечного довгострокового кредитування для молоді.</b>
      </p>
      <p>Про це в ефірі проєкту <a href="https://zik.ua/tv/project/hard/">«HARD з Влащенко»</a> на телеканалі <a href="https://zik.ua/news/2018/12/19/nardep_nazvav_sposoby_povernennya_u_spivvlasnist_orendovanogo_prymishchennya_u_1473327">ZIK</a> розповіла міністр розвитку громад на території України Альона Бабак.</p>
      <p>Вона розповіла: раніше влада не пропонувала підійти до проблеми вирішення житлового питання українців системно.</p>
      <p>«Ми повинні дивитись на житловий фонд трошки ширше. У ньому живуть люди, які вже мають це житло, вони вже є власниками. Вже мають, де жити. Та в нас є і молодь, яка говорить, що хоче бачити державну підтримку іпотечного кредитування – довгострокового, на 20-30, щоб хоча б отримати можливість придбати житло», – наголосила Бабак.</p>
      <figure>
        <iframe src="https://www.youtube.com/embed/WZvXgt0-LAw" width="640" height="360" data-service="Youtube" scrolling="no"/>
      </figure>
      <p>Окрім того, за її словами, кошти, що потрібні на реновацію житлового фонду – поза межами держбюджету України. Тут йдеться про мільярди гривень.</p>
      <p>«В принципі, через концепцію житлової політики держава повинна показати інструменти державної підтримки. Я дуже хочу побачити державну програму підтримки капітальних ремонтів в багатоквартирних будинках, які зараз існують. Однак також хочу бачити і нашу пропозицію для людей, які стоять в черзі на житло. Їх 700 тисяч», – наголосила міністр.</p>
      <p>Водночас, програма повинна включати в себе і вирішення житлових проблем переселенців та бійців АТО\ООС.</p>
      <p>За її словами, згідно плану діяльності уряду, цю концепцію підготують уже наступного року.</p>
      <p>«Ця програма буде вже з механізмами фінансування. Ми розробляємо цю концепцію для охоплення всіх груп людей. у ній має бути частина, що ми робитимемо з розвитком орендного житла, реконструкцією кварталів, підтримкою житла, яке уже існує, доступним житлом для тих, хто стоїть в чергах», – розповіла Бабак.</p>
      <p>Як повідомлялось раніше, міністерство регіонального розвитку, будівництва та житлово-комунального господарства <a href="https://zik.ua/news/2019/08/14/minregion_proponuie_provodyty_rekonstruktsiyu_hrushchovok_za_zgody_ne_menshe_75_1626247">пропонує проводити реконструкцію будинків за новою квотою</a> – не менше 75% власників.</p>
      <related>
        <h4>читайте також</h4>
        <a href="https://zik.ua/news/2019/11/04/osbb_v_smartfoni__te_do_chogo_maiemo_yty__babak_1683671"/>
        <a href="https://zik.ua/news/2019/11/04/svitovyy_nonsens_potribno_vvodyty_zhytlovu_inspektsiyu_dlya_osbb__babak_1683657"/>
        <a href="https://zik.ua/news/2019/11/04/alona_babak_u_programi_hard_z_vlashchenko_v_efiri_telekanalu_zik__1683405"/>
        <a href="https://zik.ua/news/2019/11/04/shcho_robyty_yakshcho_u_vas_zabyrayut_pidval__porady_vid_ministra_babak_1683609"/>
      </related>
    </article>
  </body>
</html>