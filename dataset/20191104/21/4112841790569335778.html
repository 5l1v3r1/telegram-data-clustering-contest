<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76206-Nemecko-chce-zakazat-terapiu-na-liecenie-homosexualov-Podstupili-ju-uz-tisicky-mladych"/>
    <meta property="og:site_name" content="REFRESHER"/>
    <meta property="article:published_time" content="2019-11-04T21:23:00+00:00"/>
    <meta property="og:title" content="Nemecko chce zakázať terapiu na liečenie homosexuálov. Podstúpili ju už tisícky mladých"/>
    <meta property="og:description" content="Následky liečby pritom častokrát spôsobujú vážne psychické poruchy, depresiu, úzkostné stavy či dokonca zvýšené riziko samovražedných sklonov."/>
  </head>
  <body>
    <article>
      <h1>Nemecko chce zakázať terapiu na liečenie homosexuálov. Podstúpili ju už tisícky mladých</h1>
      <address><time datetime="2019-11-04T21:23:00+00:00">04 Nov 2019, 21:23</time> by <a rel="author">Daniel Mikolášik</a></address>
      <p>
        <b>Následky liečby pritom častokrát spôsobujú vážne psychické poruchy, depresiu, úzkostné stavy či dokonca zvýšené riziko samovražedných sklonov.</b>
      </p>
      <p>Nemecký minister zdravotníctva Jens Spahn má v pláne <b>zakázať tzv. konverznú terapiu homosexuálov,</b> ktorá má pacientovi pomôcť <b>zmeniť sexuálnu orientáciu</b>. Návrh zákona sa však týka len maloletých osôb. Dospelí pacienti by mohli liečbu aj naďalej využívať, avšak s určitými obmedzeniami. Musia totiž dokázať, že to nerobia z donútenia alebo pod nátlakom.</p>
      <related>
        <a href="https://refresher.sk/66691-Knaz-Martin-Niektore-praktiky-cirkvi-su-blizke-mafianskym-pedofilne-skandaly-su-zlahcovane"/>
      </related>
      <p>Ako informuje nemecký denník <a href="https://www.spiegel.de/gesundheit/diagnose/jens-spahn-will-therapie-gegen-homosexualitaet-verbieten-so-weit-wie-moeglich-a-1294711.html">Der Spiegel</a>, porušenie zákona by pre danú osobu znamenalo vysokú pokutu alebo až rok odňatia slobody. Podľa slov ministra <b>sú ľudia skôr chorí po absolvovaní konverznej terapie ako pred ňou</b>. <i>„Tam, kde sú vykonávané, často prinášajú ťažké telesné a duševné utrpenie,”</i> tvrdí Spahn.</p>
      <figure>
        <iframe data-src="https://twitter.com/MoritzTower/status/1191266349844193282?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><i>„Zákaz je dôležitým spoločenským signálom pre každého, kto si nie je istý svojou homosexualitou. Je úplne v poriadku byť tým, kým si,“</i> dodáva nemecký minister zdravotníctva. Konverznú terapiu údajne <b>podstúpi každoročne približne tisíc ľudí.</b> Jej cieľom je zmeniť sexuálnu orientáciu alebo znížiť príťažlivosť k rovnakému pohlaviu.</p>
      <p>Homosexualita nie je choroba, a preto ministerstvo nevidí dôvod na jej liečbu. Niektoré formy takejto terapie dokonca môžu zahŕňať aj <b>hypnózu</b> či <b>elektrošoky.</b> Následky liečby pritom nebývajú ideálne. Častokrát u pacientov spôsobujú vážne psychické poruchy, depresiu, úzkostné stavy či dokonca zvýšené riziko <b>samovražedných sklonov.</b></p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
        <a href="https://refresher.sk/69694-Aka-bola-Biela-noc-2019-Nechybali-dlhe-rady-no-na-vysvietene-Lido-ci-obrovsku-Zem-sa-oplatilo-pockat"/>
        <a href="https://refresher.sk/69059-Patrali-sme-ako-ziju-ludia-bez-domova-na-vychode-Slovenska-a-narazili-sme-na-les-kde-sa-chodi-v-Presove-za-sexom"/>
        <a href="https://refresher.sk/68167-Vam-to-neublizi-nam-to-pomuze-Prahou-prosel-duhovy-pochod-Prague-Pride-Fotoreportaz"/>
        <a href="https://refresher.sk/67710-V-hlavnom-meste-bolo-36-stupnov-ako-s-extremnymi-teplotami-bojovali-obyvatelia-Bratislavy"/>
      </related>
    </article>
  </body>
</html>