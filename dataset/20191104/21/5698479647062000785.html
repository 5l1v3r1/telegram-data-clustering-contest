<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/04/ferrari-steps-up-luxury-goods-push-profit?utm_medium=Social&amp;utm_source=Twitter"/>
    <meta property="og:site_name" content="euronews"/>
    <meta property="article:published_time" content="2019-11-04T21:42:07+00:00"/>
    <meta property="og:title" content="خودروسازی فِراری کیف و لباس لاکچری تولید می‌کند"/>
    <meta property="og:description" content="خودروسازی فِراری همزمان با آغاز استراتژی تولید خودروهای ویژه بسیار گران‌قیمت در تدارک اجرای طرح تولید و عرضه لوازم جانبی لوکس مارک تجاری خود مانند کیف و لباس است."/>
  </head>
  <body>
    <article>
      <h1>خودروسازی فِراری کیف و لباس لاکچری تولید می‌کند</h1>
      <address><time datetime="2019-11-04T21:42:07+00:00">04 Nov 2019, 21:42</time> by <a rel="author">یورونیوز فارسی </a></address>
      <p>خودروسازی فِراری همزمان با آغاز استراتژی تولید خودروهای فوق اسپرت بسیار گران‌قیمت در تدارک اجرای طرح تولید و عرضه لوازم جانبی لوکس مارک تجاری خود مانند کیف و لباس برای کسب سود بیشتر است.</p>
      <p>براساس بیانیه روز دوشنبه این شرکت ایتالیایی روند سوددهی و فروش این شرکت در سال ۲۰۱۹ همچنان ادامه دارد و تا کنون قیمت هر سهم این شرکت تحت تاثیر افزایش سوددهی فصلی ۷.۴ درصد رشد کرده است.</p>
      <p>مدیریت شرکت فراری در این بیانیه تاکید کرده‌اند استراتژی آتب این شرکت تبدیل مارک تجاری آن به یک برند کاملا لوکس است و در سال جاری نیز ضمن ثبت رکوردی جدید در پرده‌برداری از مدل‌های جدید خودروهای فوق اسپرت، متنوع‌سازی محصولات تولیدی را با عرضه کیف، لباس و عینک لوکس و گران‌قیمت دنبال می‌کند.</p>
      <p>بر همین اساس مقرر شده تا محصولاتی همچون عینک و کاپشن تنها به همراه برخی مدل‌های اسپرت این شرکت که قیمت آنها به بیش از ۱ میلیون دلار می‌رسد، عرضه شود.</p>
      <p>در حال حاضر فراری در سرتاسر جهان ۵۰ مغازه برای عرضه محصولات اصلی و جانبی خود دارد.</p>
      <p>
        <b>بیشتر بخوانید: </b>
        <a href="https://farsi.euronews.com/2019/10/31/fiat-psa-carmaking-company-merging-plan">آغاز شمارش معکوس برای تولد چهارمین خودروساز بزرگ جهان</a>
      </p>
    </article>
  </body>
</html>