<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/u-mvs-ozvuchili-rozmir-pershoyi-zarplati-avakova-v-uryadi-goncharuka-328471_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T21:27:00+00:00"/>
    <meta property="og:title" content="У МВС озвучили розмір першої зарплати Авакова в уряді Гончарука"/>
    <meta property="og:description" content="Середній розмір чистої зарплати співробітників апарату МВС перевищує 20 тисяч гривень."/>
  </head>
  <body>
    <article>
      <h1>У МВС озвучили розмір першої зарплати Авакова в уряді Гончарука</h1>
      <h2>Середній розмір "чистої" зарплати співробітників апарату МВС перевищує 20 тисяч гривень.</h2>
      <address>
        <time datetime="2019-11-04T21:27:00+00:00">04 Nov 2019, 21:27</time>
      </address>
      <p>Міністру внутрішніх справ Арсену Авакову у вересні нарахували більше 33 тисяч гривень <b><a href="https://dt.ua/POLITICS/atlantic-council-ukrayini-potribno-zbilshiti-zarplatu-deputativ-i-peremogti-gendernu-nerivnist-319135_.html">зарплати</a></b>, після сплати податків і зборів її розмір склав близько 27 тисяч. Інформацію про зарплату міністра інформагентству <a href="https://www.unn.com.ua/uk/exclusive/1833749-persha-zarplata-u-novomu-uryadi-avakov-otrimav-ponad-27-tis-grn">"УНН"</a> надали в МВС.</p>
      <p>"Розмір нарахованої заробітної плати міністру внутрішніх справ України Авакову Арсену Борисовичу за вересень 2019 року склав 33 тисячі 929 гривень 91 копійка, після утримання податків і зборів виплачено 27 тисяч 313 гривень 58 копійок", - йдеться у відповіді на інформаційний запит, опублікованій 4 листопада.</p>
      <p>Також у МВС розкрили розмір середньої зарплати співробітників апарату: у вересні вона склала 20 тисяч 498 гривень.</p>
      <p>Зазначимо, що Арсен Аваков є єдиним членом нинішнього уряду, якому вдалося попрацювати у всіх складах Кабміну після Революції Гідності. Аваков очолював МВС в обох урядах Арсенія Яценюка, уряді Володимира Грйосмана. на цій же посаді він продовжує роботу в Кабміні Олексія Гончарука.</p>
      <p>Раніше повідомлялося, що<b> <b><a href="https://dt.ua/ECONOMICS/ministr-osviti-otrimuye-zarplatu-vische-nizh-ministr-oboroni-i-golova-mzs-325859_.html">найвищу зарплату в Кабміні</a></b> </b>у вересні отримала міністерка освіти і науки Ганна Новосад – їй нарахували трохи менше 31 тисячі гривень. Зарплата міністра закордонних справ Вадима Пристайка склала 27,5 тисяч гривень, міністру оборони Андрію Загороднюку нарахували за місяць – 19,5 тисяч гривень.</p>
      <footer>За матеріалами: <a href="https://dt.ua/go/aHR0cDovL3d3dy51bm4uY29tLnVhLw==">УНН</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>