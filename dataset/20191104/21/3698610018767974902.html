<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/kanada-viznachilasya-z-kandidaturoyu-novogo-posla-v-ukrayini-328470_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T21:09:00+00:00"/>
    <meta property="og:title" content="Канада визначилася з кандидатурою нового посла в Україні"/>
    <meta property="og:description" content="Місце Романа Ващука займе дипломат Лариса Галадза."/>
  </head>
  <body>
    <article>
      <h1>Канада визначилася з кандидатурою нового посла в Україні</h1>
      <h2>Місце Романа Ващука займе дипломат Лариса Галадза.</h2>
      <address>
        <time datetime="2019-11-04T21:09:00+00:00">04 Nov 2019, 21:09</time>
      </address>
      <p>Уряд Канади призначив новим послом в Україні замість <b><a href="https://dt.ua/POLITICS/prezidenta-ukrayini-volodimira-zelenskogo-zaprosili-z-vizitom-do-kanadi-312429_.html">Романа Ващука</a></b>, який завершив свою п'ятирічну каденцію в Києві і пішов на пенсію, дипломата Ларису Галадзу. Про це заявили в Міністерстві закордонних справ Канади.</p>
      <p>"Лариса Галадза призначається послом Канади в Україні. Пані Галадза заміщує Романа Ващука", - зазначили в канадському МЗС.</p>
      <p>Галадза до призначення на посаду посла була гендиректором Департаменту стабілізаційних та миротворчих операцій МЗС Канади. У 1994 році закінчила Трініті-коледж в Університеті Торонто за спеціальністю "Політологія і етика". Має ступінь магістра з "Міжнародних відносин", вона його отримала в Карлтонському університеті в 1996 році. У тому ж році почала працювати в Департаменті національної оборони. Після цього працювала ще в декількох держорганах Канади, пов'язаних з обороною, безпекою та міжнародним співробітництвом. В останні роки вона неодноразово бувала в Україні.</p>
      <p>Як раніше повідомлялося, у минулому році Україні не вдалося досягти прогресу в питанні <a href="https://dt.ua/UKRAINE/ukrayina-ne-dosyagla-zhodnogo-progresu-v-pitannya-liberalizaciyi-vizovogo-rezhimu-z-kanadoyu-posol-299090_.html"><b>введення безвізового режиму</b> </a>подорожей в Канаду, а рівень відмов за підсумками перших трьох кварталів 2018 року становив 26%.</p>
      <p>Нагадаємо, що <b><a href="https://zn.ua/POLITICS/kanadskie-vizy-dlya-ukraincev-podorozhayut-na-tret-290563_.html">канадські візи для українців подорожчали на третину</a> </b>у зв'язку з введенням нової комісії - за збір біометричних даних. Туристична віза в Канаду з урахуванням всіх комісій раніше обходилася заявнику приблизно 140 канадських доларів. Тепер вона буде коштувати близько 190 доларів. З 31 липня Канада почала збирати біометричні дані зі всіх прохачів віз з українським громадянством.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>