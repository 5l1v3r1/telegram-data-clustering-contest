<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/efialtis-gia-ton-andrea-georgioy-i-apofasi-toy-kyriakoy-to-paraskinio-kai-to-teleiotiko-chtypima-ston-skinotheti-ti-tha-ginei-me-tis-agries-melisses-2/"/>
    <meta property="og:site_name" content="europost.gr"/>
    <meta property="article:published_time" content="2019-11-04T21:15:27+00:00"/>
    <meta property="og:title" content="Εφιάλτης για τον Ανδρέα Γεωργίου: Η απόφαση του Κυριακού, το παρασκήνιο και το τελειωτικό χτύπημα στον σκηνοθέτη! Τι θα γίνει με τις «Άγριες Μέλισσες»?…"/>
    <meta property="og:description" content="Από το πρώτο κιόλας επεισόδιο, οι πολυαναμενόμενες «8 λέξεις» του Ανδρέα Γεωργίου φάνηκε πως δεν προσέλκυσαν το μεγάλο ενδιαφέρον των τηλεθεατών του ΣΚΑΪ, καθώς τα νούμερα τηλεθέασης κινούνταν (και εξακολουθούν να κινούνται) σε μονοψήφια επίπεδα. Φαίνεται"/>
  </head>
  <body>
    <article>
      <h1>Εφιάλτης για τον Ανδρέα Γεωργίου: Η απόφαση του Κυριακού, το παρασκήνιο και το τελειωτικό χτύπημα στον σκηνοθέτη! Τι θα γίνει με τις «Άγριες Μέλισσες»?…</h1>
      <address>
        <time datetime="2019-11-04T21:15:27+00:00">04 Nov 2019, 21:15</time>
      </address>
      <p>Από το πρώτο κιόλας επεισόδιο, οι πολυαναμενόμενες «8 λέξεις» του Ανδρέα Γεωργίου φάνηκε πως δεν προσέλκυσαν το μεγάλο ενδιαφέρον των τηλεθεατών του ΣΚΑΪ, καθώς τα νούμερα τηλεθέασης κινούνταν (και εξακολουθούν να κινούνται) σε μονοψήφια επίπεδα.</p>
      <p>Φαίνεται πως η μεγάλη επιτυχία του διδύμου Κούλης Νικολάου-Ανδρέας Γεωργίου στον Alpha, δηλαδή το «Τατουάζ», δεν αποτέλεσε εγγύηση για το νέο σίριαλ. Και κάπου εδώ έρχεται από τον ΑΝΤ1 και τον Θοδωρή Κυριακού – ο οποίος λαμβάνει τις τελικές αποφάσεις – το τελειωτικό χτύπημα και μια απόφαση που θα γίνει εφιάλτης για τον επιτυχημένο σκηνοθέτη και ηθοποιό Ανδρέα Γεωργίου.</p>
      <p>Οι «Άγριες Μέλισσες» που με το «καλημέρα» έκλεψαν τις εντυπώσεις και έσπασαν το φράγμα του ενός εκατομμυρίου θεατών με την τηλεθέαση να ξεπερνά το 30%, όπως όλα δείχνουν, θα μετακομίσει στις 10.00μμ αντί για τις 11μμ που μεταδίδεται σήμερα, θα πάει δηλαδή απέναντι από τις «8 λέξεις»!</p>
      <p>Από την Παρασκευή, λοιπόν, υπάρχει ένα έντονο παρασκήνιο εντός του ΑΝΤ1. Στελέχη του σταθμού πρότειναν πως η σειρά με την δυναμική που έχει αναπτύξει μπορεί άνετα να μεταφερθεί από τις 23.00 στις 22.00 όπου το σύνολο του κοινού που έχει την τηλεόραση ακόμη ανοικτή είναι περισσότερο.</p>
      <p>Τα ίδια στελέχη θεωρούν πως δεν πρόκειται να πέσει ούτε μια μονάδα η τηλεθέαση, θα ρίξει τα ποσοστά σε «GNTM», «8 λέξεις» και «’Ερωτα μετά» (τα δύο τελευταία ειδικά το δεύτερο αγκομαχούν στους πίνακες τηλεθέασης) και κάπως έτσι θα έρθει η ημερήσια ξεκάθαρη πρωτιά του ΑΝΤ1 στο γενικό μέσο όρο τηλεθέασης.</p>
      <h3>Σχετικά</h3>
    </article>
  </body>
</html>