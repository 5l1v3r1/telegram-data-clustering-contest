<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813179.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T21:21:00+00:00"/>
    <meta property="og:title" content="کاپیتان استقلالی رایگان قرارداد بست"/>
    <meta property="og:description" content="خبر ورزشی نوشت: فوتبالیست‌ها هر فصل میلیون‌ها و بعضاً میلیاردها تومان قرارداد می‌بندند. اغلب آن‌ها پس از عقد قرارداد حرف از تعصب می‌زنند، ولی حاضر نیستند رقم قراردادشان را فاش کنند تا مردم بدانند این تعصب به چه قیمتی حاصل شده است! در این میان، اما دیروز یک ملی‌پوش بزرگ به معنای واقعی کلمه تعصب باشگاهی را مطرح کرده و بدون دریافت حتی یک ریال پای برگه قرارداد با باشگاه قدیمی خودش را امضا کرد."/>
  </head>
  <body>
    <article>
      <h1>کاپیتان استقلالی رایگان قرارداد بست</h1>
      <address>
        <time datetime="2019-11-04T21:21:00+00:00">04 Nov 2019, 21:21</time>
      </address>
      <p>دیروز یک ملی‌پوش بزرگ به معنای واقعی کلمه تعصب باشگاهی را مطرح کرده و بدون دریافت حتی یک ریال پای برگه قرارداد با باشگاه قدیمی خودش را امضا کرد.</p>
      <p>خبر ورزشی نوشت: فوتبالیست‌ها هر فصل میلیون‌ها و بعضاً میلیاردها تومان قرارداد می‌بندند. اغلب آن‌ها پس از عقد قرارداد حرف از تعصب می‌زنند، ولی حاضر نیستند رقم قراردادشان را فاش کنند تا مردم بدانند این تعصب به چه قیمتی حاصل شده است! در این میان، اما دیروز یک ملی‌پوش بزرگ به معنای واقعی کلمه تعصب باشگاهی را مطرح کرده و بدون دریافت حتی یک ریال پای برگه قرارداد با باشگاه قدیمی خودش را امضا کرد.<br/>صمد نیکخواه بهرامی کاپیتان تیم ملی بسکتبال کشورمان ظهر دیروز در باشگاه مهرام حاضر شده و با این تیم برای فصل جدید قرارداد بست. نکته مهم اینکه صمد در قسمت رقم قراردادش نوشت: «صفر ریال»<br/>به این ترتیب او در این فصل به طور رایگان برای مهرام بازی می‌کند! کامران منزوی عضو هیئت مدیره باشگاه استقلال که یکی از مدیران گروه مهرام محسوب می‌شود با تأیید خبر فوق به خبرورزشی گفت: صمد نیکخواه بهرامی امروز تعصب را به معنای واقعی کلمه معنا کرد. وقتی به دفتر ما آمد و حرف از قرارداد شد، صادقانه گفت: من ۲۰ سال با این باشگاه زندگی کردم و مهرام در رشد ورزشی‌ام نقش زیادی داشته به همین خاطر می‌خواهم این فصل رایگان برای‌تان بازی کنم. صمد استقلالی است و من هم استقلالی. جلسه ما در مورد مسائل مربوط به قرارداد خیلی زود به سرانجام رسید و این چهره مقبول ورزش واقعاً درس تعصب داد.</p>
    </article>
  </body>
</html>