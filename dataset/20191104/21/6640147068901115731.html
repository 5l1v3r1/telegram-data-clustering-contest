<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/oneplus-il-2020-sara-lanno-di-uno-smartwatch/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T21:00:00+00:00"/>
    <meta property="og:title" content="OnePlus: il 2020 sarà l’anno di uno smartwatch?"/>
    <meta property="og:description" content="Il primo smartwatch dell'azienda cinese dovrebbe essere equipaggiato con WearOS. Molto probabile la presentazione in concomitanza con il lancio di OnePlus 8."/>
  </head>
  <body>
    <article>
      <h1>OnePlus: il 2020 sarà l’anno di uno smartwatch?</h1>
      <address>
        <time datetime="2019-11-04T21:00:00+00:00">04 Nov 2019, 21:00</time>
      </address>
      <p>Alcune indiscrezioni diffuse online farebbero intendere che OnePlus potrebbe presto proporre ai consumatori <b>un nuovo smartwatch o smartband.</b> La sua uscita potrebbe addirittura coincidere con quella di <a href="http://www.tomshw.it/smartphone/oneplus-8-render/">OnePlus 8</a> (metà 2020).</p>
      <p>Il prossimo smartphone della società nata come start-up è stato il protagonista di un <a href="https://www.tomshw.it/smartphone/oneplus-8-render/">video render</a> che ha mostrato il suo interessante design e le sostanziali differenze con i suoi predecessori. OnePlus sembrerebbe però non essere intenzionata a fermarsi: alcune fonti sostengono che il colosso possa presto presentare una smartband o uno smartwatch <b>dedicato al fitness.</b></p>
      <p>La notizia non appare affatto surreale, dato che l’azienda ha recentemente deciso di lanciare in India <b>una nuova smart TV</b>, oltre alle continue novità che riescono sempre a richiamare l’attenzione degli utenti affezionati a questo brand.</p>
      <p>Sicuramente è ancora presto per fare le prime ipotesi, ma immaginiamo che questo ipotetico dispositivo, qualora venisse ufficializzato, potrebbe <b>accogliere WearOS</b>, il sistema operativo dedicato agli smartwatch, un SoC Qualcomm e una quantità abbastanza importante di RAM. OnePlus, infatti, ha abituato i suoi clienti a prodotti con una scheda tecnica ricchissima. Gli unici dubbi interessano il possibile prezzo di lancio e il design. Non ci resta che attendere ulteriori dettagli.</p>
      <blockquote>Samsung Galaxy S10 Plus è disponibile all’acquisto su Amazon tramite <a href="https://toms.it/CZGdX">questo link.</a></blockquote>
    </article>
  </body>
</html>