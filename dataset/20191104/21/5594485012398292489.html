<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/svyat/bg-sleda-izpluva-pokray-noviya-koshmar-s-kamion-s-migranti-v-grtsiya_news707394.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T21:23:00+00:00"/>
    <meta property="og:title" content="Бг следа изплува покрай новия кошмар с камион с мигранти в Гърция"/>
    <meta property="og:description" content="Мигрантите, повечето от Афганистан, са живи и невредими, съобщи полицейски представител"/>
  </head>
  <body>
    <article>
      <h1>Бг следа изплува покрай новия кошмар с камион с мигранти в Гърция</h1>
      <h2>Мигрантите, повечето от Афганистан, са живи и невредими, съобщи полицейски представител</h2>
      <address>
        <time datetime="2019-11-04T21:23:00+00:00">04 Nov 2019, 21:23</time>
      </address>
      <p>https://blitz.bg/svyat/bg-sleda-izpluva-pokray-noviya-koshmar-s-kamion-s-migranti-v-grtsiya_news707394.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572892548-ri.jpg"/>
      </figure>
      <p><b>Гръцката полиция, <a href="https://blitz.bg/svyat/nov-koshmar-s-bezhantsi-v-khladilen-kamion-v-grtsiya_news707356.html?pr3vi3w=true">която откри днес 41 мигранти, мъже и момчета, в хладилен камион</a>, обяви, че превозното средство е с българска регистрация.</b><br/><br/>Камионът е пътувал по автомагистрала в Северна Гърция, след като най-вероятно е влязъл в страната от съседна Турция.<br/><br/>Мигрантите, повечето от Афганистан, са живи и невредими, съобщи полицейски представител, като добави, че хладилната система на камиона не е била включена.<br/><br/>Освен афганистанците в камиона е имало един иранец и един сириец, а шестима от мигрантите били непълнолетни.<br/><br/>Полицията съобщи, че осем мигранти от камиона са имали дихателни проблеми, но другите нямали оплаквания.<br/><br/>Полицията спряла камиона близо до град Ксанти за рутинна проверка. Шофьорът, 40-годишен грузинец, бил арестуван, а мигрантите - отведени в близкото полицейско управление за идентификация.<br/><br/>През октомври близо до Лондон бяха открити 39 тела в камион с български номера. Шофьорът - 25-годишен гражданин на Северна Ирландия, е арестуван и обвинен за убийство. </p>
      <p>Тирът е регистриран на фирма, собственост на ирландска гражданка, но от 2017-та не е влизал в България. </p>
      <p>
        <b>ОЧАКВАЙТЕ ПОДРОБНОСТИ В БЛИЦ</b>
      </p>
    </article>
  </body>
</html>