<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/thorsby-seriedebuterte-med-seier-for-sampdoria/71783173"/>
    <meta property="og:site_name" content="Dagbladet.no"/>
    <meta property="article:published_time" content="2019-11-04T21:51:09+00:00"/>
    <meta property="og:title" content="Thorsby seriedebuterte med seier for Sampdoria"/>
    <meta property="og:description" content="Tidligere Stabæk-spiller Morten Thorsby (23) debuterte for Sampdoria i Serie A med overtidsseier 1-0 mandag kveld."/>
  </head>
  <body>
    <article>
      <h1>Thorsby seriedebuterte med seier for Sampdoria</h1>
      <h2>Tidligere Stabæk-spiller Morten Thorsby (23) debuterte for Sampdoria i Serie A med overtidsseier 1-0 mandag kveld.</h2>
      <address><time datetime="2019-11-04T21:51:09+00:00">04 Nov 2019, 21:51</time> by <a rel="author">NTB I</a></address>
      <p>Thorsby spilte hele kampen i en offensiv midtbanerolle bak de to spissene Manolo Gabbiadini og Federico Bonazzoli i bortekampen mot bunnlaget SPAL i Ferrara.</p>
      <p>Innbytter Gianluca Capriari scoret etter at 90 minutter var passert. Capriari kom inn på overtid og nettet omtrent på direkten etter pasning fra Gaston Ramirez.</p>
      <p>
        <b>Tross seieren ligger Sampdoria tredje sist og under nedrykksstreken med åtte poeng etter elleve spilte kamper.</b>
      </p>
      <p>23 år gamle Thorsby spilte for Stabæk da han ble kjøpt opp av Heerenveen i Nederland i 2014. Foran denne sesongen ble han solgt til Sampdoria i Genova.</p>
    </article>
  </body>
</html>