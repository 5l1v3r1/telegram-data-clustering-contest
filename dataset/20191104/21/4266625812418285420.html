<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/match_ligy_chempioniv_dynamo_zagreb__shahtar_sudytyme_nimets_feliks_bryh_1683605"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T21:10:00+00:00"/>
    <meta property="og:title" content="Матч Ліги чемпіонів «Динамо» (Загреб) – «Шахтар» (Донецьк) судитиме німець Фелікс Брих"/>
    <meta property="og:description" content="Стала відома суддівська бригада, яка буде працювати на матчі четвертого туру групового раунду Ліги чемпіонів УЄФА «Динамо» (Загреб) – «Шахтар» (Донецьк)."/>
  </head>
  <body>
    <article>
      <h1>Матч Ліги чемпіонів «Динамо» (Загреб) – «Шахтар» (Донецьк) судитиме німець Фелікс Брих</h1>
      <address>
        <time datetime="2019-11-04T21:10:00+00:00">04 Nov 2019, 21:10</time>
      </address>
      <p>
        <b>Стала відома суддівська бригада, яка буде працювати на матчі четвертого туру групового раунду Ліги чемпіонів УЄФА «Динамо» (Загреб) – «Шахтар» (Донецьк).</b>
      </p>
      <p>Як повідомляє офіційний сайт УЄФА, гру чемпіонів України і Хорватії розсудить німецька суддівська бригада на чолі з Феліксом Брихом. Допомагати 44-річному рефері будуть Марк Борш і Штефан Лупп, а четвертим арбітром працюватиме Свен Яблонскі.</p>
      <p>Цікаво, що Фелікс Брих в єврокубках раніше тричі судив «гірників», хоча і було це досить давно. Німець зафіксував перемогу «Шахтаря» над французьким «Марселем» (2:0) в Кубку УЄФА-2008/2009, а через рік донеччани з тим же арбітром обіграли вдома португальську «Брагу» (2:0) в груповому раунді Ліги чемпіонів-2010/2011. Останній раз, коли Брих перетинався з донеччанами – матч «Шахтаря» і ще одного клубу з Португалії «Порту» (1:2) в Лізі чемпіонів-2011/2012.</p>
      <p>Нагадаємо, що поєдинок «Динамо» (Загреб) – «Шахтар» відбудеться в середу, 6 листопада, і розпочнеться о 22:00 за київським часом.</p>
      <p>В іншому поєдинку групи «С» італійська «Аталанта» з Бергамо у Мілані прийматиме англійський «Манчестер Сіті».</p>
      <p><i><u>Турнірне становище групи «С» після трьох турів:</u></i> «Манчестер Сіті» – 9 очок, «Шахтар» – 4, «Динамо» – 4, «Аталанта» – 0.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/23/gravets_shahtarya_yevgen_konoplyanka_zigraly_nepogano_ale_mozhemo_krashche_1674405"/>
        <a href="https://zik.ua/news/2019/10/23/vorotar_shahtarya_andriy_pyatov_povtory_ne_pokazuyut_povnogo_video_epizodu_z_1674367"/>
        <a href="https://zik.ua/news/2019/10/23/trener_zagrebskogo_dynamo_nenad_belitsa_u_zagrebi_mozhlyvo_pokazhemo_shche_1674319"/>
        <a href="https://zik.ua/news/2019/10/23/trener_shahtarya_luish_kashtru_nichyya__zasluzhenyy_rezultat_dlya_oboh_1674297"/>
      </related>
    </article>
  </body>
</html>