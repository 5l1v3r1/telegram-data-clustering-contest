<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/premsa/bricoheroes-es-projecta-al-zoom-experience-del-rec-0-digualada/nota-de-premsa/2960742/"/>
    <meta property="og:site_name" content="CCMA"/>
    <meta property="article:published_time" content="2019-11-04T13:05:45+00:00"/>
    <meta property="og:title" content="&quot;Bricoheroes&quot; es projecta al Zoom Experience del Rec.0 d'Igualada"/>
    <meta property="og:description" content="Divendres, 8 de novembre, a les 20.00, es projecta el programa d'entreteniment &quot;Bricoheroes&quot; al Zoom Experience, un avançament del Zoom Festival que se celebra al Rec.0 Experimental Stores."/>
  </head>
  <body>
    <article>
      <h1>"Bricoheroes" es projecta al Zoom Experience del Rec.0 d'Igualada</h1>
      <h2>Divendres, 8 de novembre, a les 20.00, es projecta el programa d'entreteniment "Bricoheroes" al Zoom Experience, un avançament del Zoom Festival que se celebra al Rec.0 Experimental Stores.</h2>
      <address><time datetime="2019-11-04T13:05:45+00:00">04 Nov 2019, 13:05</time> by <a rel="author">CCMA</a></address>
      <p>El festival de moda d'Igualada, el Rec.0, obre enguany una espai de cinema previ al Festival Internacional de Continguts Audiovisuals de Catalunya. Aquest espai anomenat Zoom experience pretén apropar la cultura audiovisual als visitants del Rec.0. Durant els quatre dies del festival de moda, del 6 al 9 de novembre, els visitants podran convertir-se en espectadors de pel·lícules, programes de televisió, pilots de ficció i fashion films.</p>
      <p><i>"</i>Bricoheroes" és una de les projeccions que s'oferiran al Zoom Experience. Serà divendres, 8 de novembre, a les 20.00, al recinte Adoberia Bella del Rec.0. En aquesta presentació es veurà en exclusiva el programa de "Brichoeroes" que s'estrenarà el diumenge 10 de novembre. En aquest capítol, amb un humor sense complexos, en Peyu i en Jair ensenyaran de manera divertida, senzilla i un pèl peculiar a construir objectes i mobiliari per a la llar i el jardí. El capítol tindrà una durada d'entre 15 i 20 minuts i mostrarà una paròdia dels clàssics programes de bricolatge en el qual es ridiculitza la pretesa perfecció que sempre han mostrat programes com "Bricomanía" o "Decogarden".</p>
      <p>
        <b>Bricoheroes</b>
      </p>
      <p>Els objectius principals de "Bricoheroes" són l'entreteniment i la divulgació. D'una banda, el programa pretén divertir l'audiència amb una paròdia sobre el bricolatge i tot el que l'envolta: els seus tòpics o els clàssics nyaps que tothom ha acabat fent en un moment de creativitat o d'emergència. I, de l'altra, aporta algun consell de bricolatge útil per a l'espectador com per exemple, com penjar un quadre, com muntar una persiana o com canviar l'oli del cotxe, entre d'altres.</p>
      <p>El programa "Bricoheroes" s'emet els diumenges al canal de TV3 de YouTube, i tot seguit es troba disponible a Instagram TV i a TV3alacarta.</p>
      <p>
        <b>En Peyu i Jair Domínguez</b>
      </p>
      <p>Després de fullejar el best-seller "Pon un destornillador en tu vida", el Peyu es va veure capacitat per instruir en l'art del bricolatge. Amb l'ajuda del seu amic Jair, van començar a fer tutorials de bricolatge per convertir-se en uns autèntics "bricoheros".</p>
      <p>"Bricoheroes" és un programa de TV3 amb El Corral de l'Humor, dirigit per Pep Duran.</p>
      <p>
        <a href="https://www.instagram.com/bricoheroesTV3/">tv3.cat/bricoheroes<br/>instagram.com/bricoheroesTV3</a>
        <br/>
        <a href="https://www.youtube.com/user/tv3">https://www.youtube.com/user/tv3</a>
      </p>
      <p>#BricoheroesTV3</p>
    </article>
  </body>
</html>