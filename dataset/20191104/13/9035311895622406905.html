<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/ab-den-turkiyeye-iki-yilda-1-2-milyar-euro-fon-kesintisi"/>
    <meta property="og:site_name" content="euronews"/>
    <meta property="article:published_time" content="2019-11-04T13:55:54+00:00"/>
    <meta property="og:title" content="AB'den Türkiye'ye iki yılda 1.2 milyar euro fon kesintisi"/>
    <meta property="og:description" content="Avrupa Birliği, insan hakları ihlallerinden dolayı 2017'den bu yana Türkiye'ye toplam 1.2 milyar Euro'dan fazla fon kesintisi yaptı. Gerekçe olarak &quot;Reformlarda ilerleme sağlanamaması, temel hak ve hürriyetler konusunda &quot;Türkiye'nin sınıfta kalması&quot; gösteriliyor."/>
  </head>
  <body>
    <article>
      <h1>AB'den Türkiye'ye iki yılda 1.2 milyar euro fon kesintisi</h1>
      <address><time datetime="2019-11-04T13:55:54+00:00">04 Nov 2019, 13:55</time> by <a rel="author">Gülsüm Alan</a></address>
      <p>Avrupa Birliği, insan hakları ihlallerinden dolayı 2017'den bu yana Türkiye'ye toplam 1.2 milyar eurodan fazla fon kesintisi yaptı. Gerekçe olarak "Reformlarda, temel hak ve hürriyetler konusunda ilerleme sağlanamaması" gösteriliyor.</p>
      <p>Avrupa Komisyonu'nda çalışan üst düzey bir yetkiliden alınan bilgilere göre fon kesintisine gösterilen bir diğer gerekçe Ankara'nın Avrupa Birliği standartlarında demokratik değerleri geliştirecek nitelikte projeler geliştirmemesi.</p>
      <p>Bir Avrupa Komisyonu sözcüsü daha önce Türkiye'ye yapılan yardımların yüzde 40 oranında azalacağını, 2018-2020 yılları arasında 759 milyon euro kesinti yapılacağını belirtmişti.</p>
      <p>Bu arada, ekonomik anlamda birçok alanda dikkatli davranmaya çalışan Avrupa Birliği, 2021-2027 uzun vadeli bütçesini tartışıyor. Bu kapsamda, Türkiye'ye ayrılan yardımların reformların yapılmaması halinde daha da düşürülmesi bekleniyor.</p>
      <p>Avrupa Parlamentosu geçtiğimiz mart ayında Avrupa kurumlarına çağrıda bulunarak Ankara ile müzakerelerin askıya alınmasını ve fon kesintisine gidilmesi tavsiyesinde bulunmuştu.</p>
      <p>15 Temmuz 2016 tarihinde Türkiye'de gerçekleşen darbe girişiminden bu yana Türkiye'nin Avrupa Birliği'ne üyelik müzakereleri donmuş durumda. Gümrük Birliği'nin reforme edilmesi veya vize muafiyeti Brüksel'in gündeminde bulunmuyor.</p>
      <ul>
        <li>
          <a href="https://tr.euronews.com/2018/10/02/ap-turkiye-ye-70-milyon-euro-luk-kesintiyi-onaylad">AP Türkiye'ye 70 milyon euroluk kesintiyi onayladı</a>
        </li>
        <li>
          <a href="https://tr.euronews.com/2017/11/21/turkiyeye-fon-kesintisinin-yankilari-suruyor">Türkiye'ye fon kesintisinin yankıları sürüyor</a>
        </li>
        <li>
          <a href="https://tr.euronews.com/2019/07/10/turkiye-aihm-de-dusunce-ve-ifade-ozgurlugunden-en-fazla-mahkum-olan-ulke-oldu">Türkiye, AİHM tarihinde düşünce ve ifade özgürlüğünden en fazla mahkum olan ülke</a>
        </li>
      </ul>
    </article>
  </body>
</html>