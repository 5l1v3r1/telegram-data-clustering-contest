<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/prognosi-meteo-gia-kakokeria-se-attiki/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T13:38:00+00:00"/>
    <meta property="og:title" content="Πρόγνωση meteο: Η κακοκαιρία πλησιάζει στην Αττική"/>
    <meta property="og:description" content="Το ψυχρό μέτωπο που τις μεσημεριανές ώρες της Δευτέρας 4/11 εκτείνεται από τη Σερβία έως τα νοτιότερα τμήματα του Ιονίου και το οποίο είναι υπεύθυνο για τις βροχές και τις καταιγίδες που εκδηλώνονται στη χώρα μας, έχει δώσει έως τις 14:00 σχεδόν 6.700 κεραυνούς, 3.500 εκ των οποίων εντός της Ελληνικής επικράτειας."/>
  </head>
  <body>
    <article>
      <h1>Πρόγνωση meteο: Η κακοκαιρία πλησιάζει στην Αττική</h1>
      <h2>Αναλυτικά η πρόγνωση του meteo για την κακοκαιρία</h2>
      <address><time datetime="2019-11-04T13:38:00+00:00">04 Nov 2019, 13:38</time> by <a rel="author">neolaia.gr Team</a></address>
      <p>Το ψυχρό μέτωπο που τις μεσημεριανές ώρες της Δευτέρας 4/11 εκτείνεται από τη Σερβία έως τα νοτιότερα τμήματα του Ιονίου και το οποίο είναι υπεύθυνο για τις βροχές και τις καταιγίδες που εκδηλώνονται στη χώρα μας, έχει δώσει έως τις 14:00 σχεδόν 6.700 κεραυνούς, 3.500 εκ των οποίων εντός της Ελληνικής επικράτειας.</p>
      <p>Κατά τα λοιπά, το ψυχρό μέτωπο κινείται προς τα ανατολικά και αναμένεται να επηρεάσει τις αμέσως επόμενες ώρες το νομό Αττικής και την πόλη της Αθήνας, καθώς και το μεγαλύτερο μέρος της χώρας.</p>
      <figure>
        <img src="https://neolaia.gr/wp-content/uploads/2019/11/Zeus_Nov_4_1400.jpg"/>
      </figure>
      <p>
        <b>Στο χάρτη παρουσιάζεται η γεωγραφική κατανομή των κεραυνών που καταγράφηκαν έως τις 14:00 από το σύστημα ανίχνευσης κεραυνών «ΖΕΥΣ».</b>
      </p>
      <p>Το ψυχρό μέτωπο κινείται προς τα ανατολικά και αναμένεται να επηρεάσει τις αμέσως επόμενες ώρες το νομό Αττικής και την πόλη της Αθήνας, καθώς και το μεγαλύτερο μέρος της χώρας.</p>
      <p>Ήδη με το πέρασμά της, η κακοκαιρία προκάλεσε προβλήματα στην Πατρών – Πύργου που έκλεισε μετά από πτώσεις δέντρων. Διακοπές ρεύματος έγιναν και στην Πάτρα.</p>
      <p>Με το έκτακτο δελτίο επιδείνωσης του καιρού της ΕΜΥ να είναι και σήμερα σε ισχύ, οι βροχές και οι καταιγίδες θα συνεχιστούν, ενώ σύμφωνα με το meteo.gr, για το υπόλοιπο της ημέρας, αναμένεται περαιτέρω ένταση των φαινομένων από τα δυτικά, όπου θα εκδηλωθούν τοπικά ισχυρές βροχές και καταιγίδες, και βαθμιαία επέκτασή τους σε πολλές περιοχές της χώρας.</p>
      <p>
        <b>Έκτακτο δελτίο καιρού από την ΕΜΥ:</b>
      </p>
      <p>Bροχές και καταιγίδες κατά τόπους ισχυρές, προβλέπονται από αργά το απόγευμα της Κυριακής (03-11-2019) και από τα δυτικά, που πιθανώς να συνοδεύονται πρόσκαιρα, από χαλαζοπτώσεις και ισχυρούς ανέμους.</p>
      <p>
        <b>Πιο αναλυτικά θα επηρεαστούν:</b>
      </p>
      <p>1. Από αργά το απόγευμα της Κυριακής (03-11-2019) μέχρι το βράδυ της Δευτέρας (04-11-2019), οπότε αναμένεται βαθμιαία εξασθένηση από τα βορειοδυτικά, τα νησιά του Ιονίου, η Ήπειρος, η δυτική Στερεά και σταδιακά η δυτική και η νότια Πελοπόννησος.</p>
      <p>2. Από τις απογευματινές ώρες της Δευτέρας (04-11-2019) μέχρι και το πρωί της Τρίτης (05-11-2019) η Θράκη, τα νησιά του ανατολικού Αιγαίου και τα Δωδεκάνησα.</p>
      <p>3. Τη Δευτέρα (04-11-2019) από νωρίς το πρωί μέχρι τις μεσημβρινές ώρες πρόσκαιρα η Αττική και η ανατολική Πελοπόννησος.</p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/04/geitones-galatsiou-ethelodiki-omada-pou-apodikniei-oti-oloi-mporoume-na-prosferoume/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/04/kakokeria-6650-keruanoi-mehri-to-mesimeri/"/>
        <a href="https://neolaia.gr/2019/11/04/troxaio-me-sxoliko-sti-boula/"/>
        <a href="https://neolaia.gr/2019/11/04/prognosi-meteo-gia-kakokeria-se-attiki/"/>
        <a href="https://neolaia.gr/2019/11/04/pano-apo-80-metanaastes-se-fortigo-stin-ksanthi/"/>
      </related>
    </article>
  </body>
</html>