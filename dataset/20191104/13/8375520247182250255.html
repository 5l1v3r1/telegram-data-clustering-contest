<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/columns/zorya/rpc-namagajetsya-sprovokuvati-chergove-rozdilennya-pravoslavya-teper-v-greciji-637524.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T13:21:43+00:00"/>
    <meta property="og:title" content="РПЦ намагається спровокувати чергове розділення православ'я — тепер в Греції"/>
    <meta property="og:description" content="«Війна — це мир». Орвелл. «Розрив — це утвердження єдності». п. Кирилл"/>
  </head>
  <body>
    <article>
      <h1>РПЦ намагається спровокувати чергове розділення православ'я — тепер в Греції</h1>
      <address><time datetime="2019-11-04T13:21:43+00:00">04 Nov 2019, 13:21</time> by <a rel="author">Єпископ Євстратій (Зоря)</a></address>
      <h4>«Війна — це мир». Орвелл. «Розрив — це утвердження єдності». п. Кирилл</h4>
      <p>Те, що зробив вчора Московський патріарх Кирил, припинивши поминати у Диптиху Предстоятеля Церкви Греції Архієпископа Ієроніма — чергове наочне свідчення глибоко вкоріненої в сучасній Московській патріархії практики нехтування канонами.</p>
      <p>Заявляючи, що РПЦ буде спілкуватися лише з тими ієрархами Елладської Церкви, які не матимуть спілкування з ПЦУ, Московська патріархія сподівається спровокувати чергове розділення — тепер в Греції.</p>
      <p>Так само, як до цього вона розділила:</p>
      <ul>
        <li>Українську Церкву в 1992 р.;</li>
        <li>Грузинську Церкву на початку 1990-х, фактично створивши і підтримавши сепаратистські заколоти в Абхазії та Цхінвальському регіоні;</li>
        <li>Естонську Апостольстку Православну Церкву, намагаючись утримати над нею владу, насильно привласнену під час радянської окупації;</li>
        <li>Церкву в Молдові, намагаючись надалі утримувати так само неканонічно привласнену владу над частиною Румунського Патріархату;</li>
        <li>Церкву в Америці, де одночасно і утримує свою пряму юрисдикцію («патріарші парафії»), і «Російську Православну Церкву Закордоном», і визнає Православну Церкву Америки як автокефальну, і визнає юрисдикцію інших Помісних Церков;</li>
        <li>все Православ‘я, спробувавши зірвати Святий і Великий Собор на Криті у 2016 р.</li>
      </ul>
      <p>Сьогодні ж Московська патріархія приєднала до себе уламок Архієпископії парафій російської традиції у Європі. Виявивши нездатність захопити всю Архієпископію, Москва цілеспрямовано розділила її.</p>
      <p>«Війна — це мир». Орвелл<br/>«Розрив — це утвердження єдності». п. Кирилл</p>
      <footer>Джерело: <a href="https://www.facebook.com/yevstr?fref=nf">блог Єпископа Євстратія</a></footer>
      <footer>Думки авторів рубрики «Думки вголос» не завжди збігаються з позицією редакції «Главкома»</footer>
      <related>
        <a href="https://glavcom.ua/country/politics/irina-gerashchenko-gotuje-zapit-v-sbu-shchodo-vizitu-rosiyskogo-deputata-u-zolote--637505.html"/>
      </related>
    </article>
  </body>
</html>