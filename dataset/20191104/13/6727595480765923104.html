<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/sanjay-raut-said-it-is-fun-as-the-path-of-getting-chief-minister-post-567.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T13:16:00+00:00"/>
    <meta property="og:title" content="'ലക്ഷ്യത്തില്‍ എത്തുന്നതിനുമുമ്പേ അതിലേക്കുള്ള വഴിയാണ് തമാശ; ബി.ജെ.പിയെ പരിഹസിച്ച് സഞ്ചയ് റാവത്ത്"/>
    <meta property="og:description" content="Devendra Fadnavis Maharashtra National News Sanjay Raut Uddhav Thackeray India മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണത്തില്‍ തര്‍ക്കം നടന്നുകൊണ്ടിരിക്കുന്ന സാഹചര്യത്തി"/>
  </head>
  <body>
    <article>
      <h1>'ലക്ഷ്യത്തില്‍ എത്തുന്നതിനുമുമ്പേ അതിലേക്കുള്ള വഴിയാണ് തമാശ; ബി.ജെ.പിയെ പരിഹസിച്ച് സഞ്ചയ് റാവത്ത്</h1>
      <address><time datetime="2019-11-04T13:16:00+00:00">04 Nov 2019, 13:16</time> by <a rel="author">ന്യൂസ് ഡെസ്‌ക്</a></address>
      <p>മുംബൈ: മഹാരാഷ്ട്രയിലെ സര്‍ക്കാര്‍ രൂപീകരണത്തില്‍ തര്‍ക്കം നടന്നുകൊണ്ടിരിക്കുന്ന സാഹചര്യത്തില്‍ ബി.ജെ.പിയെ പരിഹസിച്ച് രാജ്യസഭാ എം.പിയും മുതിര്‍ന്ന ശിവസേന നേതാവുമായ സഞ്ജയ് റാവത്ത്.</p>
      <p>മഹാരാഷ്ട്ര ഗവര്‍ണര്‍ ഭഗത് സിങ് കോഷ്യാരിയെ കാണാന്‍ തീരുമാനിച്ച് മണിക്കൂറുകള്‍ക്ക് ശേഷമാണ് റാവത്ത് ബി.ജെ.പിയെ പരിഹസിച്ച് ‘തമാശ’യെന്ന പരാമര്‍ശവുമായി രംഗത്തെത്തിയിത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ലക്ഷ്യത്തിലെത്തുന്നതിനു മുമ്പേ അതിലേക്കുള്ള വഴിയാണ് തമാശയാകുന്നതെന്നാണ് റാവത്തിന്റെ പരിഹാസം. ഉദ്ധവ് താക്കറെയുടെ കൂടെയുള്ള ചിത്രത്തിനൊപ്പമാണ് റാവത്ത് ഇക്കാര്യം ഇന്‍സ്റ്റഗ്രാമില്‍ പോസ്റ്റുചെയ്തത്.</p>
      <related>
        <a href="https://www.doolnews.com/special-story-on-uapa-arrest-of-alan-shuhaib-and-thwaha-fasal142.html?utm_source=doolnews&amp;utm_medium=related"/>
      </related>
      <p>സഖ്യ കക്ഷിയായ ബി.ജെ.പിയെ ആക്രമിച്ചുകൊണ്ട് പകുതി ഭരണം ലഭിക്കുന്നതിനായി സാധ്യമായ എല്ലാ ശ്രമങ്ങളും നടത്തുമെന്ന് റാവത്ത് ഞായറാഴ്ച പറഞ്ഞിരുന്നു. മുഖ്യമന്ത്രി പദം മാത്രമേ ബി.ജെ.പിയുമായി ബന്ധപ്പെട്ട് ചര്‍ച്ചകള്‍ നടക്കുകയുള്ളു എന്നും റാവത്ത് വ്യക്തമാക്കിയിരുന്നു.</p>
      <p>എന്നാല്‍ എത്രയും പെട്ടെന്ന് തന്നെ മഹാരാഷ്ട്രയില്‍ മന്ത്രി സഭ രൂപീകരിക്കുമെന്ന് മുഖ്യമന്ത്രി ഫഡ്‌നാവിസ് ഇന്നലെ മാധ്യമങ്ങളോട് പറഞ്ഞിരുന്നു.</p>
      <related>
        <a href="https://www.doolnews.com/congress-support-cpim-at-karimpur-bypoll.html?utm_source=doolnews&amp;utm_medium=related"/>
      </related>
      <p>തര്‍ക്കങ്ങള്‍ നടന്നു കൊണ്ടിരിക്കേ എന്‍.സി.പി നേതാവ് ശരദ് പവാര്‍ കോണ്‍ഗ്രസ് പ്രസിഡന്റ് സോണിയാഗാന്ധിയെ കാണാന്‍ തീരുമാനിച്ചു.അതിനിടയില്‍ ദേവേന്ദ്ര ഫഡ്‌നാവിസ് അമിത് ഷായെയും ചെന്നു കാണും.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>കഴിഞ്ഞ നിയമസഭാ തെരഞ്ഞെടുപ്പില്‍ 288 സീറ്റുകളില്‍ ബി.ജെ.പിക്ക് 105 സീറ്റുകളാണ് ലഭിച്ചത്. ശിവ സേനയ്ക്ക് 56, എന്‍സിപിക്ക് 54, കോണ്‍ഗ്രസിന് 44, എന്നിങ്ങനെയാണ് സീറ്റുകള്‍.</p>
      <figure>
        <iframe data-src="https://twitter.com/rautsanjay61/status/1191199052848779264?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>