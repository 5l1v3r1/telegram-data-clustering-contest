<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bizarno/clanek/nocna-drama-prekinila-svingersko-zabavo-gostje-pa-245745"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T13:16:00+00:00"/>
    <meta property="og:title" content="Nočna drama prekinila svingersko zabavo! Ne boste verjeli, kaj je bilo z gosti"/>
    <meta property="og:description" content="Zabava v nočnem klubu v Hattingenu na zahodu Nemčije se je v soboto končala okoli 21. ure, ko sta zaradi uhajanja ogljikovega monoksida dva gosta izgubila zavest. Posredovali so gasilci in iz loka..."/>
  </head>
  <body>
    <article>
      <h1>Nočna drama prekinila svingersko zabavo! Ne boste verjeli, kaj je bilo z gosti</h1>
      <h2>Zabavo je končalo uhajanje smrtonosnega plina.</h2>
      <address><time datetime="2019-11-04T13:16:00+00:00">04 Nov 2019, 13:16</time> by <a rel="author">T. V.</a></address>
      <p>Zabava v nočnem klubu v Hattingenu na zahodu Nemčije se je v soboto končala okoli 21. ure, ko sta zaradi uhajanja ogljikovega monoksida dva gosta izgubila zavest. Posredovali so gasilci in iz lokala pospremili vse ljudi v njem. Šlo je za svingerski klub, v katerem je bilo okoli 350 gostov, ti pa so morali v spodnjem perilu (nekateri so bili ogrnjeni samo v brisače in kopalne plašče) čakati na cesti pred klubom.<br/><br/>Svingerje (ali menjače) so z avtobusi nato odpeljali na zdravniški pregled, osem izmed njih pa je potožilo, da se ne počutijo dobro. Preostalim so dovolili, da se po pregledu vrnejo v klub po svoje stvari, a razvrata je bilo nepreklicno konec.</p>
      <figure>
        <iframe data-src="https://twitter.com/BlaulichtHagen/status/1190902383171309568?s=20" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>