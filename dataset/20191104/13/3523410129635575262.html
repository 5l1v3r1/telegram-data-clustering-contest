<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638076/%DB%8C%DA%A9-%D9%86%D8%B3%D9%84-%DA%A9%D8%A7%D9%85%D9%84-%D8%A7%D8%B2-%DA%A9%D9%88%D8%AF%DA%A9%D8%A7%D9%86-%D8%A7%D9%81%D8%BA%D8%A7%D9%86-%DA%86%DB%8C%D8%B2%DB%8C-%D8%AC%D8%B2-%D8%AC%D9%86%DA%AF-%D9%86%D9%85%DB%8C%E2%80%8C%D8%AF%D8%A7%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T13:54:00+00:00"/>
    <meta property="og:title" content="یک نسل کامل از کودکان افغان چیزی جز جنگ نمی‌دانند"/>
    <meta property="og:description" content="سازمان حمایت از کودکان در بیانیه‌ای اعلام کرد تلفات کودکان افغان در سال جاری در بسیاری از مناطق افغانستان ادامه داشته و حتی افزایش نیز یافته است."/>
  </head>
  <body>
    <article>
      <h1>
        <a href="https://www.bultannews.com/fa/news/638076/%DB%8C%DA%A9-%D9%86%D8%B3%D9%84-%DA%A9%D8%A7%D9%85%D9%84-%D8%A7%D8%B2-%DA%A9%D9%88%D8%AF%DA%A9%D8%A7%D9%86-%D8%A7%D9%81%D8%BA%D8%A7%D9%86-%DA%86%DB%8C%D8%B2%DB%8C-%D8%AC%D8%B2-%D8%AC%D9%86%DA%AF-%D9%86%D9%85%DB%8C%E2%80%8C%D8%AF%D8%A7%D9%86%D9%86%D8%AF">یک نسل کامل از کودکان افغان چیزی جز جنگ نمی‌دانند</a>
      </h1>
      <h2>سازمان حمایت از کودکان در بیانیه‌ای اعلام کرد تلفات کودکان افغان در سال جاری در بسیاری از مناطق افغانستان ادامه داشته و حتی افزایش نیز یافته است.</h2>
      <address><time datetime="2019-11-04T13:54:00+00:00">04 Nov 2019, 13:54</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری صدا و سیما از کابل، سازمان بین‌المللی حمایت از کودکان (save children) در بیانیه‌ای اعلام کرد: یک نسل کامل از کودکان افغانستان چیزی جز جنگ نمی‌دانند و آینده صلح آمیز افغانستان به حمایت و آموزش کودکان این کشور بستگی دارد.</p>
      <p>براساس بیانیه سازمان بین‌المللی حمایت از کودکان، در سه سال گذشته ۱۲۵۰۰ کودک افغان بر اثر جنگ و انفجار در افغانستان کشته و زخمی شدند که ششصد کودک فقط بر اثر انفجار‌های کنار جاده‌ای جان خود را از دست داده‌اند.</p>
      <p>طبق این بیانیه، تلفات کودکان افغان در سال جاری در بسیاری از مناطق افغانستان ادامه داشته و حتی افزایش نیز یافته است.</p>
      <p>این سازمان از طرف‌های درگیر در جنگ افغانستان خواسته است که از وارد کردن تلفات بر کودکان جلوگیری کنند.</p>
      <p>کمیسیون حقوق‌بشر افغانستان نیز چندی قبل از افزایش ۲۶ درصدی تلفات کودکان افغان در نیمه نخست امسال در مقایسه با مدت مشابه سال قبل خبر داد.</p>
    </article>
  </body>
</html>