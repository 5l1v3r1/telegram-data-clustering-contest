<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638064/%D8%A7%D9%81%D8%B2%D8%A7%DB%8C%D8%B4-%D9%86%D8%AC%D9%88%D9%85%DB%8C-%D9%82%DB%8C%D9%85%D8%AA-%D8%A8%D9%84%DB%8C%D8%AA-%D9%85%D8%B1%D8%AF-%D8%A7%DB%8C%D8%B1%D9%84%D9%86%D8%AF%DB%8C-%D8%AF%D8%B1-%D9%BE%DB%8C-%D8%A7%DA%A9%D8%B1%D8%A7%D9%86-%D9%85%D8%AD%D8%AF%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T13:29:00+00:00"/>
    <meta property="og:title" content="افزایش نجومی قیمت بلیت «مرد ایرلندی» در پی اکران محدود"/>
    <meta property="og:description" content="بلیت «مرد ایرلندی» به کارگردانی مارتین اسکورسیزی به دلیل اکران محدود، با قیمتی بالا فروخته می‌شود."/>
  </head>
  <body>
    <article>
      <h1>
        <a href="https://www.bultannews.com/fa/news/638064/%D8%A7%D9%81%D8%B2%D8%A7%DB%8C%D8%B4-%D9%86%D8%AC%D9%88%D9%85%DB%8C-%D9%82%DB%8C%D9%85%D8%AA-%D8%A8%D9%84%DB%8C%D8%AA-%D9%85%D8%B1%D8%AF-%D8%A7%DB%8C%D8%B1%D9%84%D9%86%D8%AF%DB%8C-%D8%AF%D8%B1-%D9%BE%DB%8C-%D8%A7%DA%A9%D8%B1%D8%A7%D9%86-%D9%85%D8%AD%D8%AF%D9%88%D8%AF">افزایش نجومی قیمت بلیت «مرد ایرلندی» در پی اکران محدود</a>
      </h1>
      <h2>بلیت «مرد ایرلندی» به کارگردانی مارتین اسکورسیزی به دلیل اکران محدود، با قیمتی بالا فروخته می‌شود.</h2>
      <address><time datetime="2019-11-04T13:29:00+00:00">04 Nov 2019, 13:29</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از اسکرین رنت، فیلم سینمایی «مرد ایرلندی» اکران بسیار محدود خود را از این هفته آغاز کرده و تنها هشت سینما میزبان این فیلم هستند. این محدودیت عرضه بلیت‌ها در مقابل تقاضای بسیار بالای مخاطبان قرار گرفته است.</p>
      <p>با اکران فیلم جدید مارتین اسکورسیزی طرفداران زیادی تمایل دارند که این فیلم را بر روی پرده سینما تماشا کنند، اما تعداد کم بلیت‌هایی که به این فیلم اختصاص داده شده، باعث بالا رفتن قیمت بلیت‌های این فیلم شده است.</p>
      <p>فیلم سینمایی «مرد ایرلندی» طی هفته‌های آینده در ۸ سینمای دیگر نیز اکران می‌شود. بلیت‌های این فیلم در سینما‌هایی مثل بلاسکو تیه‌تر در نیویورک به طور کامل فروش رفته است و به همین خاطر در بازار‌های ثانویه فروش بلیت، ۹۰ دلار بلیت‌های این فیلم به فروش می‌رسد. این در حالی است که بلیت‌ها معمولا با ارزش ۱۸ دلار فروخته می‌شود و در سینمای بلاسکو نیز در حداکثر ۲۰ تا ۳۰ دلار فروخته شده است.</p>
      <p>پیش از این رئیس انجمن سینماداران آمریکا نسبت به وضعیت اکران این فیلم ابراز نا امیدی کرد و معتقد بود که این وضعیت شرم آور است.</p>
      <p>مارتین اسکورسیزی که نسبت به ارزش فیلم‌های ابرقهرمانی انتقاد‌های متعددی را روانه مارول و کمپانی‌های مشابه کرده بود، هنوز به وضعیتی که در پی اکران محدود فیلمش به وجود آمده پاسخی نداده است، اما مدت‌ها قبل از تصمیمش برای ساخت فیلمش در شبکه‌های استریم دفاع کرده بود.</p>
      <p>فیلم سینمایی مرد ایرلندی همانند رُما که سال گذشته برنده جوایز متعدد اسکار شده بود، از مدعیان آکادمی امسال محسوب می‌شود. فیلم مافیایی جدید مارتین اسکورسیزی، با نقش آفرینی آل پاچینو و رابرت دنیرو است.</p>
    </article>
  </body>
</html>