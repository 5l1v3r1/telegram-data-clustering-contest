<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/culturapop/ant-man-il-regista-peyton-reed-torna-per-il-terzo-capitolo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T13:27:00+00:00"/>
    <meta property="og:title" content="Ant-Man: il regista Peyton Reed torna per il terzo capitolo"/>
    <meta property="og:description" content="Secondo l'Hollywood Reporter, il due volte regista di Ant-Man Peyton Reed ha firmato per tornare per un terzo capitolo della serie."/>
  </head>
  <body>
    <article>
      <h1>Ant-Man: il regista Peyton Reed torna per il terzo capitolo</h1>
      <address><time datetime="2019-11-04T13:27:00+00:00">04 Nov 2019, 13:27</time> by <a rel="author">Lorenzo Ferrero</a></address>
      <p>Secondo l’Hollywood Reporter, il due volte regista di <b>Ant-Man</b> Peyton Reed ha firmato per tornare per un terzo capitolo della serie.</p>
      <p>Leggi anche: <a href="https://www.tomshw.it/culturapop/michelle-pfeiffer-potrebbe-far-parte-del-cast-di-ant-man-3/">Michelle Pfeiffer potrebbe far parte del cast di Ant-Man 3</a></p>
      <p>Il terzo film di Ant-Man si farà e al timone della pellicola tornerà nuovamente <b>Peyton Reed</b>, con l’inizio delle riprese che dovrebbe essere fissato tra la fine del 2020 e la prima parte del 2021, con una finestra di rilascio che sarà presumibilmente intorno al 2022.</p>
      <p>Per ora, si sa che torneranno nei panni dei loro personaggi sia <b>Paul Rudd</b> che <b>Evangeline Lilly</b>, nonchè, come riportato recentemente, <b>Michael Douglas</b> nel ruolo di Hank Pym.</p>
      <p>Nell’Ottobre del 2018, Peyton Reed aveva dichiarato di essere “fiducioso” riguardo al suo ritorno dietro la macchina da presa per un terzo film di Ant-Man:”<i>Spero che potremo fare un terzo film. Sono davvero sincero quando dico che davvero non lo sappiamo ancora. […] Abbiamo parlato molto degli archi narrativi di ogni personaggio e di dove vogliamo che vadano. Quindi, spero vivamente che ne faremo un terzo capitolo. Mi sono davvero innamorato di questi personaggi e penso che abbiano ancora molto da raccontare</i>“.</p>
      <figure>
        <img src="https://www.tomshw.it/images/images/2019/04/marvel-28972.768x432.jpg"/>
        <figcaption>Marvel Studios ANT-MAN AND THE WASP..L to R: The Wasp/Hope van Dyne (Evangeline Lilly) and Ant-Man/Scott Lang (Paul Rudd) ..Photo: Ben Rothstein....Marvel Studios 2018</figcaption>
      </figure>
      <p>Dopo che col film <b>Ant-Man and the Wasp</b> è stato introdotto l’enorme Regno Quantico, è probabile che il capitolo presenterà una trama che coinvolge la misteriosa dimensione, ancor di più dopo che è stata una componente fondamentale di <a href="https://www.tomshw.it/culturapop/avengers-endgame-la-recensione-senza-spoiler-di-un-cult-generazionale/">Avengers: Endgame</a>. Lo stesso Reed in precedenza aveva detto che era un punto della trama che gli sarebbe piaciuto affrontare ancora più in profondità.</p>
      <p>Ant-Man 3 farà parte della cosiddetta “<b>Fase 4</b>” dell’Universo Cinematografico Marvel, come precedentemente annunciato da Disney e Marvel al Comic-Con di San Diego e alla convention D23 della Disney stessa. E’ stato il capo dei Marvel Studios <b>Kevin Feige</b> a delineare tutta la Fase 4, comprendente oltre ai film, le serie esclusive presenti sulla piattaforma di streaming <a href="https://www.tomshw.it/culturapop/disney-plus-come-funziona/"><b>Disney+</b></a>.</p>
      <blockquote>Potete trovare i primi due capitoli di Ant-Man a <a href="https://toms.it/YAE4r">questo</a> link di Amazon.</blockquote>
      <p> </p>
    </article>
  </body>
</html>