<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/04/partizan-docekuje-veneciju-debituje-bel/"/>
    <meta property="og:site_name" content="Sportska centrala"/>
    <meta property="article:published_time" content="2019-11-04T13:45:36+00:00"/>
    <meta property="og:title" content="Partizan dočekuje Veneciju, debituje Bel?"/>
    <meta property="og:description" content="Košarkaši Partizana u utorak od 20 časova, u Štark areni, dočekuju Veneciju u 6. kolu Evrokupa. Crno-beli imaju maksimalan učinak u prvih pet kola, dok šampion Italije ima tri pobede i dva poraza. Pred sutrašnji duel, trener Partizana NIS, Andrea Trinkijeri je izjavio: – Veoma zanimljiva utakmica je pred nama. U Veneciji smo odigrali izuzetno […]"/>
  </head>
  <body>
    <article>
      <h1>Partizan dočekuje Veneciju, debituje Bel?</h1>
      <address><time datetime="2019-11-04T13:45:36+00:00">04 Nov 2019, 13:45</time> by <a rel="author">Darko</a></address>
      <p>Košarkaši Partizana u utorak od 20 časova, u Štark areni, dočekuju Veneciju u 6. kolu Evrokupa. Crno-beli imaju maksimalan učinak u prvih pet kola, dok šampion Italije ima tri pobede i dva poraza.</p>
      <p>Pred sutrašnji duel, trener Partizana NIS, Andrea Trinkijeri je izjavio:</p>
      <p><b>– Veoma zanimljiva utakmica je pred nama. U Veneciji smo odigrali izuzetno čvrst meč i tada smo imali priliku da osetimo koliko dobar može biti tim protiv kojeg igramo. Imaju iskusne igrače, talentovane igrače i sigurno je da će dati sve od sebe da pruže svoj maksimum protiv nas. Sa druge strane, mi znamo šta treba da radimo u našoj kući, pred našim navijačima</b>, rekao je Trinkijeri.</p>
      <p>Novi igrač crno-belih Džejms Bel u ponedeljak je doputovao u Beograd. On će se posle obavljenih lekarskih pregleda priključiti ekipi na večernjem treningu, a Trinkijeri će odlučiti da li će i debitovati protiv Venecije.</p>
      <p>Bek crno-belih, Ognjen Jaramaz je povodom sutrašnjeg meča izjavio:</p>
      <p><b>– Venecija je veoma dobar tim, sa puno iskusnih igrača. U prvom kolu smo sa odigrali neizvestan meč i moramo biti svesni da će i sutrašnja utakmica biti veliki izazov za nas. Prva polovina grupne faze Evrokupa je za nas bila veoma dobra i daćemo sve od sebe da nastavimo u tom pravcu</b>, istakao je Jaramaz.</p>
      <p>Prodaja ulaznica za sutrašnji meč, odvija se na sledećim lokacijama:</p>
      <p>04.11. Ticketline Novi Beograd, Bulevar Milutina Milankovića 1 (iza Medigrup bolnice) od 10 do 18 časova</p>
      <p>05.11. Ticketline Novi Beograd, Bulevar Milutina Milankovića 1 (iza Medigrup bolnice) od 10 do 16 časova i Štark Arena (Jug) od 16 časova do početka utakmice</p>
      <p>Cene pojedinačnih ulaznica za utakmicu protiv Venecije su:</p>
      <p>Tribina (Nivo 400): 400 dinara<br/>Tribina (Nivo 200): 600 dinara<br/>Parter: 1.000 dinara<br/>Standard 2: 800 dinara<br/>Standard 1: 1.000 dinara<br/>Superior: 1.400 dinara</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/03/oglasio-se-i-ostoja-poznata-beogradska-kuhinja-ponovo-radi-pred-gradski-derbi/"/>
        <a href="https://www.sportskacentrala.com/2019/11/03/i-nasi-igraci-su-propali-u-fmp-opleo-po-partizanu-i-ostoji-rezirana-predstava-mnogi-nasi-igraci-su-propali-u-samozvanoj-instituciji-srpske-kosarke/"/>
        <a href="https://www.sportskacentrala.com/2019/11/03/partizanu-cilj-evroliga-roster-i-dalje-nije-zatvoren/"/>
        <a href="https://www.sportskacentrala.com/2019/11/02/trinkijeri-izuzetno-vazna-pobeda/"/>
        <a href="https://www.sportskacentrala.com/2019/11/02/partizanu-derbi-kola-prvi-poraz-pantera/"/>
        <a href="https://www.sportskacentrala.com/2019/11/02/live-partizan-fmp-6/"/>
        <a href="https://www.sportskacentrala.com/2019/11/01/gotovo-partizan-ima-novog-amerikanca/"/>
        <a href="https://www.sportskacentrala.com/2019/11/01/stize-veliko-pojacanje-partizan-u-zavrsnim-pregovorima-sa-amerikancem/"/>
        <a href="https://www.sportskacentrala.com/2019/11/01/partizan-protiv-neporazenog-fmp-a-teska-utakmica/"/>
      </related>
    </article>
  </body>
</html>