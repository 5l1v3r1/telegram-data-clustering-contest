<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/nezabarom_ukrposhta_nadavatyme_finansovi_poslugy__krykliy_1683195"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T13:26:00+00:00"/>
    <meta property="og:title" content="Незабаром &quot;Укрпошта&quot; надаватиме фінансові послуги, - Криклій"/>
    <meta property="og:description" content="У Міністерстві інфраструктури планують дозволити &quot;Укрпошті&quot; надавати фінансові послуги українцям, щоб компанія стала більш самостійною та мала більш широкий перелік послуг."/>
  </head>
  <body>
    <article>
      <h1>Незабаром "Укрпошта" надаватиме фінансові послуги, - Криклій</h1>
      <address>
        <time datetime="2019-11-04T13:26:00+00:00">04 Nov 2019, 13:26</time>
      </address>
      <p>
        <b>У Міністерстві інфраструктури планують дозволити "Укрпошті" надавати фінансові послуги українцям, щоб компанія стала більш самостійною та мала більш широкий перелік послуг.</b>
      </p>
      <p>Про це заявив очільник міністерства Владислав Криклій у своєму інтерв'ю <a href="https://www.rbc.ua/rus/news/vladislav-krikliy-storony-avakova-vliyaniya-1572778912.html">РБК-Україна</a>.</p>
      <p>"Кількість відділень "Укрпошти" більша, ніж сумарна кількість всіх банківських відділень. Це можливість впровадити надання фінансових послуг в селах, адже є багато маленьких сіл, де немає ніяких банків, і "Укрпошта" - це фактично єдиний зв'язок із зовнішнім світом", - зазначив Криклій.</p>
      <p>Він також зауважив, що відповідні переговори були проведені із Національним банком і наразі НБУ також підтримує таку ініціативу.</p>
      <p>"Якщо зараз для "Укрпошти" доставка пенсій збиткова, тому що потрібно це покривати. Коли машина їде в село, де тридцять жителів - це не дуже прибутково. А ось коли з'являться фінансові послуги, можна буде видавати картки, відкрити рахунок, доставляти готівку. Це все вже буде по-іншому, це буде так званий кеш-менеджмент, коли ви розраховуєте, скільки грошей у відділення ви приносите або забираєте", - зауважив міністр.</p>
      <p>Як зазначається, така інформація відбуватиметься протягом декількох років, і "ми отримаємо зовсім інший рівень послуг".</p>
      <p>Нагадаємо, з 1 лис<a href="https://zik.ua/news/2019/10/30/ukrposhta_prypynyaie_prodazh_lotereynyh_biletiv_1679865">топада 2019 року у відділеннях "Укрпошти" </a>припиняють продавати лотереї. </p>
      <related>
        <h4>читайте також</h4>
        <a href="https://zik.ua/news/2019/09/29/ministr_infrastruktury_rozpoviv_shcho_hochut_zrobyty_z_ukrposhtoyu_1657069"/>
        <a href="https://zik.ua/news/2019/09/22/u_mininfrastruktury_vyrishyly_stymulyuvaty_vodnyy_transport_1651749"/>
        <a href="https://zik.ua/news/2019/09/12/mininfrastruktury_hoche_povernuty_sobi_ukrzaliznytsyu_1645421"/>
        <a href="https://zik.ua/news/2019/07/03/sud_skasuvav_zaprovadzhennya_mobilnyh_viddilen_ukrposhty_1600783"/>
      </related>
    </article>
  </body>
</html>