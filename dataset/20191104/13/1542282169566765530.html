<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/04/aponemithikan-ta-mtv-europe-music-awards-2019"/>
    <meta property="og:site_name" content="euronews"/>
    <meta property="article:published_time" content="2019-11-04T13:04:39+00:00"/>
    <meta property="og:title" content="Απονεμήθηκαν τα MTV Europe Music Awards 2019"/>
    <meta property="og:description" content="Με εντυπωσιακές ερμηνείες αλλά και ηχηρές απουσίες"/>
  </head>
  <body>
    <article>
      <h1>Απονεμήθηκαν τα MTV Europe Music Awards 2019</h1>
      <address><time datetime="2019-11-04T13:04:39+00:00">04 Nov 2019, 13:04</time> by <a rel="author">euronews </a></address>
      <p>Με εντυπωσιακές ερμηνείες ολοκληρώθηκε η απονομή των MTV Europe Music Awards 2019, που μέτρησε ωστόσο και σημαντικές απουσίες, όπως της Τέιλορ Σουίφτ και της Μπίλι Είλις.</p>
      <p>Η Ροζαλία, η νεαρή ερμηνεύτρια από την Ισπανία καθήλωσε και πάλι το κοινό σε ρυθμούς μοντέρνους ταυτόχρονα παντρεμένους με το παραδοσιακό φλαμένκο.</p>
      <p>Μετά την ερμηνεία του Ντι Μι Νόμπρε με μια θεαματική σκηνική παρουσίαση εισέπραξε το θερμότερο χειροκρότημα.</p>
      <p>Η Καταλανή ήταν άλλωστε και μία από τις νικήτριες της βραδιάς αφού απέσπασε το Βραβείο Καλύτερης Συνεργασίας για την επιτυχία της Κον Αλτούρα, αποτέλεσμα σύμπραξης μετον J Balvin.</p>
      <p>Μία από τις νικήτριες της βραδιάς ήταν η Χάλσι, που έλαβε δύο βραβεία, ένα για την Καλύτερη Εμφάνιση κι ένα για την Καλύτερη Σκηνική Παρουσία Ποπ.</p>
      <p>Η 25χρονη καλλιτέχνης αφού ευχαρίστησε το κοινό και τους θαυμαστές, χάρισε ακόμα μια εντυπωσιακή εμφάνιση που περιλάμβανε ακόμα κι ένα φλεγόμενο καρουζέλ επί σκηνής.</p>
      <p>Τραγούδησε μία από τις μεγάλες της επιτυχίες, το Graveyard, περπατώντας σε μια θάλασσα από λουλούδια.</p>
      <p>Το βραβείο για την καλύτερη εμφάνιση Ροκ πήγε στους Greenday, που έπαιξαν τη νέα τους επιτυχία ¨«Father of All» αλλά και το θρυλικό Basket Case στην κατάμεστη από χιλιάδες θαυμαστές τους Plaza de Espana της Σεβίλλης.</p>
    </article>
  </body>
</html>