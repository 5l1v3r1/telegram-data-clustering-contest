<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1975816/dea%C5%9F%C4%B1n-somali-kolundan-%C3%B6rg%C3%BCt%C3%BCn-yeni-liderine-ba%C4%9Fl%C4%B1l%C4%B1k-duyurusu"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-04T13:15:00+00:00"/>
    <meta property="og:title" content="DEAŞ'ın Somali kolundan örgütün yeni liderine bağlılık duyurusu"/>
    <meta property="og:description" content="DEAŞ’ın Somali kolu, öldürülen Ebubekir el-Bağdadi’nin ardından yeni lider olarak ilan edilen Ebu İbrahim el-Haşimi el Kureyşi’ye bağlılık sözü verdiğini duyurdu. Söz konusu açıklamayla birlikte ağaçlar arasında duran 12 DEAŞ unsurunun yer aldığı fot"/>
  </head>
  <body>
    <article>
      <h1>DEAŞ'ın Somali kolundan örgütün yeni liderine bağlılık duyurusu</h1>
      <address>
        <time datetime="2019-11-04T13:15:00+00:00">04 Nov 2019, 13:15</time>
      </address>
      <p>DEAŞ’ın Somali kolu, öldürülen Ebubekir el-Bağdadi’nin ardından yeni lider olarak ilan edilen Ebu İbrahim el-Haşimi el Kureyşi’ye bağlılık sözü verdiğini duyurdu.<br/><br/>Söz konusu açıklamayla birlikte ağaçlar arasında duran 12 DEAŞ unsurunun yer aldığı fotoğraf Instagram hesabından paylaşıldı.<br/><br/>DEAŞ örgütü geçen perşembe günü, ABD güçleri tarafından düzenlenen askeri operasyonla öldürülen Bağdadi’nin halefi olan Kureyşi’ye bağlılığını duyurdu. Açıklamada ayrıca Bağdadi ile öldürülen Ebu Hasan el-Muhacir’in yerine örgüt sözcüsü Ebu Hamza el-Kureyşi’nin atandığı da bildirilmişti.<br/><br/>DEAŞ’a bağlı Mısır’daki Sina Vilayeti Örgütü de yeni lidere bağlılık sözü verdi. Sina Vilayeti, Telegram uygulamasındaki ağlarından önceki gün yaptığı açıklamada “örgüt lideri Kureyşi’ye bağlılık sözü veren savaşçılar oldukları” belirtildi.<br/><br/>Suriye’nin İdlib kırsalında özel bir güvenlik operasyonu ile öldürülen Bağdadi’ye ait ceset kalıntıları, Irak’taki ABD hava üssüne transfer edildi.<br/><br/>Bağdadi operasyonuna katılan ABD güçleri, koruma karşılığında Hurras el-Din’e ödenen 67 bin dolarlık makbuzlar ve El-Hayr vilayetinden (Suriye'nin doğusundaki Deyrizor kırsalına DEAŞ’ın verdiği isim) kaçan DEAŞ unsurlarına güvenli bir karargah sağlanması karşılığında verilen 7 bin doların makbuzu da dahil olmak üzere 2017 ile 2018 yılları arasında kesilen 8 makbuz buldu. Makbuzlar, Hurras el-Din’e medya donanımı ve lojistik yardım maliyeti karşılığında yapılan ödemeleri gösteriyor.</p>
    </article>
  </body>
</html>