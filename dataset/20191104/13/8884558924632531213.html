<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/kronika/prijeli-okrog-150-ilegalnih-prebeznikov-in-vec-org"/>
    <meta property="og:site_name" content="Primorske novice"/>
    <meta property="article:published_time" content="2019-11-04T13:50:00+00:00"/>
    <meta property="og:title" content="Prijeli okrog 150 ilegalnih prebežnikov in več organizatorjev prehodov"/>
    <meta property="og:description" content="Policisti so na območju Policijske uprave Koper od 30. oktobra do danes do 6. ure obravnavali večje število ilegalnih prehodov. Obravnavali so približno 150 oseb, ki so nedovoljeno prestopile državno mejo med Hrvaško in Slovenijo. Največ so jih obravnavali bistriški policisti."/>
  </head>
  <body>
    <article>
      <h1>Prijeli okrog 150 ilegalnih prebežnikov in več organizatorjev prehodov</h1>
      <address><time datetime="2019-11-04T13:50:00+00:00">04 Nov 2019, 13:50</time> by <a rel="author">Spletno uredništvo</a></address>
      <p>
        <b>Policisti so na območju Policijske uprave Koper od 30. oktobra do danes do 6. ure obravnavali večje število ilegalnih prehodov. Obravnavali so približno 150 oseb, ki so nedovoljeno prestopile državno mejo med Hrvaško in Slovenijo. Največ so jih obravnavali bistriški policisti.</b>
      </p>
      <figure>
        <img src="https://static.primorske.si/foto/highres/gnweb/718334_policist2.jpg"/>
        <figcaption>Foto: STA</figcaption>
      </figure>
      <p><b>KOPER</b> &gt; V četrtek ob 5. uri so policisti na cesti za Mune ustavili osebni avto italijanskih registrskih tablic, ki ga je peljal Albanec. V vozilu sta bila še dva Albanca, ki sta prišla v Slovenijo nezakonito. Potnika so vrnili na Hrvaško, voznika pa s kazensko ovadbo privedli k preiskovalnemu sodniku, ki je zanj odredil pripor.</p>
      <p>V petek ob 20.15 so policisti v Dolnjih Ležečah ustavili osebni avto hrvaških registrskih številk, ki ga je vozil 53-letni Hrvat. V vozilu so bili trije Turki, ki so prišli v Slovenijo nelegalno. Hrvata so s kazensko ovadbo privedli k preiskovalnemu sodniku, ki je zanj odredil pripor.</p>
      <p>V soboto so policisti ob 22. uri v Knežaku opazili tri vozila italijanskih registrskih tablic (zafira, megane in passat), ki so vozila proti Šembijam. Ustavili so jih pri Knežaku. V passatu sta bila Romun in Italijanka, v zafiri je bilo deset Eritrejcev, en Afganistanec in en Pakistanec, voznik je pobegnil, v meganu pa sta bila Pakistanca z urejenim statusom v Italiji. Kmalu zatem so v Knežaku prijeli tudi pobeglega voznika zafire. Policisti so pridržali pet osumljenih kaznivega dejanja ilegalnega vodenja preko državne meje, in sicer tri Pakistance, Romuna in Italijanko. 12 tujcev, ki so prišli v Slovenijo nelegalno, so odpeljali v Center za tujce. Vsi postopki še potekajo.</p>
    </article>
  </body>
</html>