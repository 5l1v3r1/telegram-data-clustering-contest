<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/118861-dacic-zasto-bih-sam-sebe-skidao-sa-vlasti-nisam-glup?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T13:10:06+00:00"/>
    <meta property="og:title" content="Dačić: Zašto bih sam sebe skidao sa vlasti, nisam glup"/>
    <meta property="og:description" content="Šef srpske diplomatije Ivica Dačić izjavio je danas da se saradnja Socijalističke partije Srbije (SPS) i Srpske napredne stranke (SNS) zasniva na saglasnosti oko kljulčnih političkih ciljeva a da je sve drugo stvar medjustranačkih odnosa i odbacio navode da je u kontaktu sa liderom PSG Sergejem Trifunovićem. &quot;Nikada ne smemo dozvoliti da to (medjustranački odnosi) narušava ono što radimo u interesu države. Mislim da nije dobro što su napadi na mene počeli u toku sednice Saveta bezbednosti UN,  dok sam govorio o Kosovu i svadjao se sa (ambasadorkom Kosova u SAD) Vljorom Čitaku&quot;, rekao je Dačić na pitanje o odnosima unutar vladajuće koalicije o čemu će biti reči i na današnjem Predsedništvu SNS.Dačič je odbacio navode medija da je u kontaktu sa liderom PSG Sergejem Trifunovićem sa kojim navodno pregovara o formiranju vlasti. &quot;Zašto bih ja zvao jednog Sergeja Trifunovića i nešto mu govorio ili da dilujem sa nekim da bih sam sebe skinuo sa vlasti. Ja ću sam sebe da skinem sa vlasti da bih se udružio sa Djilasom koji…"/>
  </head>
  <body>
    <article>
      <h1>Dačić: Zašto bih sam sebe skidao sa vlasti, nisam glup</h1>
      <address>
        <time datetime="2019-11-04T13:10:06+00:00">04 Nov 2019, 13:10</time>
      </address>
      <p><b>Šef srpske diplomatije Ivica Dačić izjavio je danas da se saradnja Socijalističke partije Srbije (SPS) i Srpske napredne stranke (SNS) zasniva na saglasnosti oko kljulčnih političkih ciljeva a da je sve drugo stvar medjustranačkih odnosa i odbacio navode da je u kontaktu sa liderom PSG Sergejem Trifunovićem.</b> <br/><br/>"Nikada ne smemo dozvoliti da to (medjustranački odnosi) narušava ono što radimo u interesu države. Mislim da nije dobro što su napadi na mene počeli u toku sednice Saveta bezbednosti UN,  dok sam govorio o Kosovu i svadjao se sa (ambasadorkom Kosova u SAD) Vljorom Čitaku", rekao je Dačić na pitanje o odnosima unutar vladajuće koalicije o čemu će biti reči i na današnjem Predsedništvu SNS.<br/><br/>Dačič je odbacio navode medija da je u kontaktu sa liderom PSG Sergejem Trifunovićem sa kojim navodno pregovara o formiranju vlasti. <br/><br/>"Zašto bih ja zvao jednog Sergeja Trifunovića i nešto mu govorio ili da dilujem sa nekim da bih sam sebe skinuo sa vlasti. Ja ću sam sebe da skinem sa vlasti da bih se udružio sa Djilasom koji nikad neće doći na vlast. Pa nisam baš toliko glup. Nemojte da mislite to", rekao je Dačić<br/><br/>Dačić je rekao da "svaka stranka, kao što je rekao i predsednik Srbije Aleksnadar Vučić ima svoju politiku i želi da se obraća svojim biračima i stabilizuje svoje briačko telo da jasno predstavi za koga treba da se glasa, ali da to ne treba i neće da ugrožava nacionalne interese".</p>
    </article>
  </body>
</html>