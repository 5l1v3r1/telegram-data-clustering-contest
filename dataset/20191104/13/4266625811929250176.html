<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/v_ordlo_posyly_kontrol_za_vykorystannyam_gumanitarnoi_dopomogy_z_rf__1683191"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T13:19:00+00:00"/>
    <meta property="og:title" content="В ОРДЛО посили контроль за використанням гуманітарної допомоги з РФ, – розвідка"/>
    <meta property="og:description" content="Командування Збройних сил РФ посилює контроль за використанням незаконними збройними формуваннями гуманітарної допомоги та матеріально-технічного майна на Донбасі."/>
  </head>
  <body>
    <article>
      <h1>В ОРДЛО посили контроль за використанням гуманітарної допомоги з РФ, – розвідка</h1>
      <address>
        <time datetime="2019-11-04T13:19:00+00:00">04 Nov 2019, 13:19</time>
      </address>
      <p>
        <b>Командування Збройних сил РФ посилює контроль за використанням незаконними збройними формуваннями гуманітарної допомоги та матеріально-технічного майна на Донбасі.</b>
      </p>
      <p>Про це повідомляє <a href="http://www.mil.gov.ua/news/2019/11/04/vistup-rechnika-minoboroni-shhodo-situaczii-v-rajoni-provedennya-operaczii-obednanih-sil/">пресслужба</a> Міноборони.</p>
      <p>«Головне управління розвідки Міністерства оборони України повідомляє про посилення командуванням ЗС РФ контролю за використанням окупаційними військами гуманітарної допомоги та матеріально-технічного майна на тимчасово окупованій території у Донецькій та Луганській областях», – йдеться у повідомленні.</p>
      <p>Зокрема, у з’єднаннях і частинах 1 (Донецьк) та 2 (Луганськ) АК ЗС РФ розпочалася підготовка до перевірки комісією ГШ ЗС РФ цільового використання матеріальних засобів, доставлених протягом року з РФ «гуманітарними конвоями» та приховано через неконтрольовані Україною ділянки кордону, у т.ч. зброї та боєприпасів.</p>
      <p>Крім того, комісія перевірятиме інформацію про можливе розкрадання російським окупаційним командуванням запасів військового майна, у т.ч. пально-мастильних матеріалів та ремонтних комплектів для автомобільної техніки.</p>
      <p>Нагадаємо, від початку поточної доби незаконні збройні формування здійснили 3 <a href="https://zik.ua/news/2019/11/04/na_donbasi_zafiksovano_vzhe_try_ataky_z_boku_nzf__minoborony_1683153">обстріли</a> на Донбасі.</p>
      <related>
        <h4>читайте також</h4>
        <a href="https://zik.ua/news/2019/11/01/nzf_perekydayut_na_peredovu_tanky_ta_gvozdyky__rozvidka_1681531"/>
        <a href="https://zik.ua/news/2019/10/31/v_ordlo_rozsylayut_povistky_pro_pryzov_na_viyskovi_zbory__rozvidka_1680729"/>
        <a href="https://zik.ua/news/2019/10/30/v_ordlo_agituyut_mistsevyh_zhyteliv_vstupaty_do_lav_nzf__rozvidka_1679757"/>
        <a href="https://zik.ua/news/2019/10/28/rosiya_na_donbasi_rozsliduie_rozkradannya_ofitseramy_rf_koshtiv_na_remont_1677911"/>
      </related>
    </article>
  </body>
</html>