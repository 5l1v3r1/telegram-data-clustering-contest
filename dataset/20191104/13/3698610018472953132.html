<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/POLITICS/dubnevich-podav-apelyaciyu-na-100-mln-grn-zastavi-328413_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T13:54:00+00:00"/>
    <meta property="og:title" content="Дубневич подав апеляцію на 100 млн грн. застави"/>
    <meta property="og:description" content="На разі підозрюваний у корупції депутат знаходиться вдома.  "/>
  </head>
  <body>
    <article>
      <h1>Дубневич подав апеляцію на 100 млн грн. застави</h1>
      <h2>На разі підозрюваний у корупції депутат знаходиться вдома.  </h2>
      <address>
        <time datetime="2019-11-04T13:54:00+00:00">04 Nov 2019, 13:54</time>
      </address>
      <p>Народний депутат Ярослав Дубневич, якого підозрюють у багатомільйонних махінаціях щодо "Укрзалізниці", оскаржив <b><a href="https://dt.ua/UKRAINE/ukrzaliznicya-rozkrila-shemu-mahinaciy-brativ-dubnevichiv-324350_.html">рішення суду про заставу у 100 мільйонів гривень</a></b>. Про це адвокат народного обранця Станіслав Пелюк повідомив в коментарі "<a href="https://www.pravda.com.ua/news/2019/11/4/7230925/">Українській правд</a>і".</p>
      <p>"Апеляцію сьогодні подали. Заставу не внесли ще. Не можу сказати (чи взагалі вноситиме, – ред..)", - сказав захисник. .</p>
      <p>Він додав, що не говорив про внесення застави зі своїм клієнтом, бо це не в його компетенції. Водночас додав, що Дубневич "розуміє наслідки і розуміє, що йому потрібно робити". Зокрема, якщо внести заставу депутату видасться можливим, то він це зробить, якщо ні – то "будуть діяти в межах закону".</p>
      <p>Наразі, за словами адвоката, Ярослав Дубневич перебуває вдома. На внесення застави у нього є п'ять діб з моменту проголошення рішення суду, тобто до вечора 7 листопада.</p>
      <p>Нагадаємо, 2 листопада Вищий антикорупційний відмовив в арешті та обрав запобіжний захід у вигляді застави в 100 млн. гривень депутату Ярославу Дубневичу, якого підозрюють у розкраданні понад 93 мільйонів гривень.</p>
      <p>Депутату інкримінують ч. 5 ст. 191 КК (привласнення, розтрата майна або заволодіння ним шляхом зловживання службовим становищем). За даними слідства, будучи депутатом Верховної Ради восьмого скликання і головою транспортного комітету, <a href="https://dt.ua/UKRAINE/ukrzaliznicya-rozkrila-shemu-mahinaciy-brativ-dubnevichiv-324350_.html"><b>Дубневич-молодший разом зі спільниками розробив схему про узгодженому завищення ціни при реалізації стрілочної продукції ПАТ "Укрзалізниця"</b></a>, яка завдали держкомпанії 93 млн гривень збитків.</p>
      <p>Кінцевими бенефіціарами ТОВ "Корпорація КРТ", яке продавало обладнання УЗ, є брати Богдан і Ярослав Дубневичі.</p>
      <p>Нагадаємо, що Верховна Рада раніше проголосувала за зняття депутатської недоторканності, однак закон набуде чинності тільки з 1 січня 2020 року.</p>
      <footer>За матеріалами: <a href="https://dt.ua/go/aHR0cDovL3d3dy5wcmF2ZGEuY29tLnVhLw==">Українська правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>