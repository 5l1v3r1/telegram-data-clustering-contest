<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/malaisianos-katazitoymenos-o-skoteinos-rolos-toy-archiepiskopoy-gia-tin-chrysi-politografisi-toy-apateona-stin-kypro/"/>
    <meta property="og:site_name" content="europost.gr"/>
    <meta property="article:published_time" content="2019-11-04T13:45:33+00:00"/>
    <meta property="og:title" content="Μαλαισιανός καταζητούμενος: Ο σκοτεινός ρόλος του Αρχιεπισκόπου για την «χρυσή» πολιτογράφηση του απατεώνα στην Κύπρο!"/>
    <meta property="og:description" content="Πολιτική θύελλα έχουν προκαλέσει στη Κύπρο οι αποκαλύψεις για πολιτογράφηση του διεθνώς καταζητούμενου Μαλαισιανού Jho Taek Low. Σήμερα η εφημερίδα «Πολίτης» αποκαλύπτει πως ο άνθρωπος που μεσολάβησε πιεστικά προς την κυβέρνηση για ταχεία πολιτογράφηση του"/>
  </head>
  <body>
    <article>
      <h1>Μαλαισιανός καταζητούμενος: Ο σκοτεινός ρόλος του Αρχιεπισκόπου για την «χρυσή» πολιτογράφηση του απατεώνα στην Κύπρο!</h1>
      <address>
        <time datetime="2019-11-04T13:45:33+00:00">04 Nov 2019, 13:45</time>
      </address>
      <p>Πολιτική θύελλα έχουν προκαλέσει στη Κύπρο οι αποκαλύψεις για πολιτογράφηση του διεθνώς καταζητούμενου Μαλαισιανού Jho Taek Low. Σήμερα η εφημερίδα «Πολίτης» αποκαλύπτει πως ο άνθρωπος που μεσολάβησε πιεστικά προς την κυβέρνηση για ταχεία πολιτογράφηση του Jho Low είναι ο Αρχιεπίσκοπος Νέας Ιουστινιανής και πάσης Κύπρου Χρυσόστομος Β’. Ο Μακαριότατος έστειλε τουλάχιστον δύο επιστολές στον τότε υπουργό εσωτερικών Σωκράτη Χάσικο και ζητούσε την πολιτογράφηση του Μαλαισιανού, με τον οποίο δήθεν θα συζητούσαν επενδύσεις σε εκκλησιαστική γη.</p>
      <p>Ο Jho Taek Low τον Σεπτέμβριο του 2015 ήρθε στην Κύπρο, πήρε το διαβατήριο και εξαφανίστηκε, αφού είχε κάνει τη σχετική επένδυση 5 εκατ. ευρώ με αγορά έπαυλης στην Αγία Νάπα. Σήμερα αυτό τον άνθρωπο τον καταζητεί ο μισός πλανήτης για το τεράστιο οικονομικό σκάνδαλο 1MDB στη Μαλαισία με πλοκάμια στις ΗΠΑ και σε άλλες χώρες.</p>
      <p>Η επιστολή του Αρχιεπισκόπου Κύπρου προς τον υπουργό εσωτερικών που αποκαλύπτεται έχει ημερομηνία 10/9/2015 και η πρόταση πολιτογράφησης του υπουργού έγινε 11/9/2015 και εγκρίθηκε ομόφωνα από το υπουργικό συμβούλιο.</p>
      <h3>Σχετικά</h3>
    </article>
  </body>
</html>