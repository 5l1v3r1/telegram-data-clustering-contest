<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425103/dyo-athlhtes-toy-diagora-symmeteixan-sto-anaptyxiako-programma-ths-eok"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T13:55:01+00:00"/>
    <meta property="og:title" content="Δύο αθλητές του Διαγόρα συμμετείχαν στο Αναπτυξιακό πρόγραμμα της ΕΟΚ"/>
    <meta property="og:description" content="Στο Τσούλι Κοζάνης από 24 έως 28 Οκτωβρίου 2019 «κτύπησε η καρδιά» του Αναπτυξιακού προγράμματος της Ελληνικής Ομοσπονδίας Καλαθοσφαίρισης, με τη διεξαγωγή δύο εκδηλώσεων, ενός προπονητικού καμπ U14 κι ενός τουρνουά 3 με 3, σε συνδιοργάνωση των FIBA, ΕΟΚ, Δήμου Βοΐου και Ε.ΚΑ.Σ.ΔΥ.Μ."/>
  </head>
  <body>
    <article>
      <h1>Δύο αθλητές του Διαγόρα συμμετείχαν στο Αναπτυξιακό πρόγραμμα της ΕΟΚ</h1>
      <address>
        <time datetime="2019-11-04T13:55:01+00:00">04 Nov 2019, 13:55</time>
      </address>
      <p>
        <b>Στο Τσούλι Κοζάνης από 24 έως 28 Οκτωβρίου 2019 «κτύπησε η καρδιά» του Αναπτυξιακού προγράμματος της Ελληνικής Ομοσπονδίας Καλαθοσφαίρισης, με τη διεξαγωγή δύο εκδηλώσεων, ενός προπονητικού καμπ U14 κι ενός τουρνουά 3 με 3, σε συνδιοργάνωση των FIBA, ΕΟΚ, Δήμου Βοΐου και Ε.ΚΑ.Σ.ΔΥ.Μ.</b>
      </p>
      <p>Οι 61 επίλεκτοι νεαροί αθλητές από όλη την Ελλάδα, γεννηθέντες τα έτη 2006 και 2007, προπονήθηκαν υπό την επίβλεψη και την καθοδήγηση του Τεχνικού Σύμβουλου Εθνικών Ομάδων κ. Κώστα Μίσσα, των Ομοσπονδιακών προπονητών κ. Χρήστου Σγουρίτσα και Θεόδωρου Αστεριάδη, καθώς και των Περιφερειακών συνεργατών προπονητών.</p>
      <p>Ανάμεσα στους αθλητές και δύο νεαροί παίκτες των Ακαδημιών μπάσκετ του Γ.Σ. Διαγόρας!</p>
      <p>Οι Γιάννης Καραγιάννης και Αλέξανδρος Γκίνος, που έζησαν μια όμορφη εμπειρία κι εμπλούτισαν τις μπασκετικές τους γνώσεις.</p>
      <p>Η «οικογένεια του Διαγόρα» τους συγχαίρει για την επιλογή τους από τους Περιφερειακούς προπονητές και τους εύχεται ανάλογες στιγμές και στο κοντινό μέλλον.</p>
    </article>
  </body>
</html>