<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kultura/2019/11/04/az-elveszett-boldogsagrol-szol-az-idei-goncourt-dijas-regeny"/>
    <meta property="og:site_name" content="infostart"/>
    <meta property="article:published_time" content="2019-11-04T13:42:00+00:00"/>
    <meta property="og:title" content="Az elveszett boldogságról szól az idei Goncourt-díjas regény"/>
    <meta property="og:description" content="Jean-Paul Dubois regénye kapta idén a legrangosabb francia irodalmi elismerést."/>
  </head>
  <body>
    <article>
      <h1>Az elveszett boldogságról szól az idei Goncourt-díjas regény</h1>
      <address><time datetime="2019-11-04T13:42:00+00:00">04 Nov 2019, 13:42</time> by <a rel="author">Infostart</a></address>
      <h3>Jean-Paul Dubois regénye kapta idén a legrangosabb francia irodalmi elismerést.</h3>
      <p>Egy képzeletbeli elítélt történetén keresztül az elveszett illúziókról szóló Tous les hommes n'habitent pas le monde de la meme façon (Az emberek nem egyformán élnek a földön), Jean-Paul Dubois regénye kapta idén a legrangosabb francia irodalmi elismerést, a Goncourt-díjat - jelentették be Párizsban.</p>
      <p>A L'Olivier kiadó gondozásában megjelent 256 oldalas mű felkavaró és nosztalgikus történet az elveszett boldogságról.</p>
      <p>A dél-franciaországi Toulouse-ban született, újságíróból lett 69 éves szerzőnek ez a 22. regénye. A kifinomult stílusáról és humanizmusáról ismert író egyik legnépszerűbb könyve, az Une vie francaise (Egy francia élet) 2004-ben egy másik irodalmi elismerést, a Femina-díjat kapta meg.</p>
      <p>
        <i>Nyitókép: Pixabay</i>
      </p>
    </article>
  </body>
</html>