<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/epidoma-paidioy-a21-pote-i-pempti-dosi/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T13:27:14+00:00"/>
    <meta property="og:title" content="Επίδομα παιδιού Α21: Πότε θα καταβληθεί η πέμπτη δόση από τον ΟΠΕΚΑ"/>
    <meta property="og:description" content="Σύμφωνα με ανακοίνωση του ΟΠΕΚΑ, αυτή την Παρασκευή, 8 Νοεμβρίου 2019 και ώρα 15.00, ο ΟΠΕΚΑ αναμένεται να κλείσει προσωρινά την ηλεκτρονική πλατφόρμα αιτήσεων για το Επίδομα Παιδιού Α21, εν όψει της εκκαθάρισης και πληρωμής της 5ης δόσης του 2019, όπως συμβαίνει παγίως πριν από κάθε πληρωμή."/>
  </head>
  <body>
    <article>
      <h1>Επίδομα παιδιού Α21: Πότε θα καταβληθεί η πέμπτη δόση από τον ΟΠΕΚΑ</h1>
      <h2>Επίδομα παιδιού Α21: Αναλυτικά τα βήματα για την αίτηση!</h2>
      <address><time datetime="2019-11-04T13:27:14+00:00">04 Nov 2019, 13:27</time> by <a rel="author">neolaia.gr Team</a></address>
      <p>Σύμφωνα με ανακοίνωση του ΟΠΕΚΑ, αυτή την <b>Παρασκευή, 8 Νοεμβρίου 2019 και ώρα 15.00,</b> ο ΟΠΕΚΑ αναμένεται να κλείσει προσωρινά την ηλεκτρονική πλατφόρμα αιτήσεων για το Επίδομα Παιδιού Α21, εν όψει της εκκαθάρισης και πληρωμής της 5ης δόσης του 2019, όπως συμβαίνει παγίως πριν από κάθε πληρωμή.</p>
      <p>Μετά τις 15:00 της 8ης Νοεμβρίου, η ηλεκτρονική πλατφόρμα δε θα δέχεται νέες αιτήσεις για λίγα 24ωρα μέχρι να ολοκληρωθεί από τον ΟΠΕΚΑ η εκκαθάριση και καταβολή της πέμπτης διμηνιαίας δόσης για το 2019.</p>
      <h4>Επίδομα παιδιού Α21 – Πότε θα πληρωθεί η 5η δόση;</h4>
      <p>Η ηλεκτρονική πλατφόρμα θα ενεργοποιηθεί εκ νέου για νέες αιτήσεις μετά την ολοκλήρωση της πληρωμής της πέμπτης διμηνιαίας δόσης του 2019 (για τον Σεπτέμβριο και Οκτώβριο), η οποία θα καταβληθεί ανάμεσα στις 25 και 26 Νοεμβρίου 2019, σύμφωνα με τον μέχρι στιγμής προγραμματισμό.</p>
      <h4>Ποιοι θα δουν χρήματα;</h4>
      <p>Η πληρωμή της 5ης δόσης του επιδόματος παιδιού αφορά όλους <b>όσους θα έχουν υποβάλλει αίτηση Α21 για το 2019 μέχρι και 8 Νοεμβρίου</b> και ταυτόχρονα έχουν εκκαθαρισμένη την φετινή φορολογική τους δήλωση (εισοδήματα 2018).</p>
      <p>
        <b>Υπενθυμίζουμε ότι:</b>
      </p>
      <p>H αίτηση για το επίδομα παιδιού Α21 υποβάλλεται μια φορά ετησίως από τον Μάρτιο κάθε έτους έως και 15 Ιανουαρίου του επόμενου έτους. Ο δικαιούχος, σε κάθε μεταβολή της οικογενειακής κατάστασής του ή λανθασμένης καταχώρησης οποιουδήποτε άλλου στοιχείου της, οφείλει εντός ενός μήνα να προβαίνει σε τροποποίηση της αίτησης και μόνο στα πεδία που υπάρχουν μεταβολές.</p>
      <p>
        <b>Σημειώνουμε επίσης ότι:</b>
      </p>
      <p>Όποιος/όποια αποκτήσει παιδί, δικαιούται το επίδομα παιδιού <b>από τον επόμενο μήνα της γέννησης του</b>.</p>
      <h4>Επίδομα παιδιού Α21 – Αναλυτικά τα βήματα για την αίτηση</h4>
      <p>
        <b>Βήμα 1 – Υποβολή Ε1 και αίτησης Α21</b>
      </p>
      <p>Το επίδομα υπολογίζεται βάσει των εξαρτώμενων τέκνων που έχουν δηλωθεί στο Α21 του 2019 και σύμφωνα με την τελευταία εκκαθαρισμένη φορολογική δήλωση.</p>
      <p>Προκειμένου οι δικαιούχοι να γνωρίζουν το σωστό ποσό του επιδόματός τους για το έτος 2019, αλλά και προς αποφυγή σώρευσης αχρεωστήτως καταβληθέντων ποσών, συνιστάται η υποβολή φορολογικής δήλωσης Ε1 τρέχοντος έτους (εισοδήματα 2018).</p>
      <p>
        <b>Βήμα 2 – Είσοδος</b>
      </p>
      <p>Μπαίνετε στην εφαρμογή με τα διαπιστευτήρια TaxisNet πατώντας το link που ακολουθεί μετά τις οδηγίες. Με την είσοδό σας στο σύστημα θα σας ζητηθεί να επιβεβαιώσετε τον ΑΜΚΑ και να συναινέσετε στην επεξεργασία των στοιχείων που απαιτούνται, δηλαδή τα δικά σας, του/της συζύγου ή του αντισυμβαλόμενου στο σύμφωνο συμβίωσης και των προστατευόμενων τέκνων σας.</p>
      <p>
        <b>Βήμα 3 – Συναίνεση</b>
      </p>
      <p>Μετά την είσοδο, θα εμφανισθεί φόρμα όπου θα πρέπει να επιλέξετε την τρέχουσα οικογενειακή σας κατάσταση. Οι έγγαμοι και οι εν διαστάσει θα πρέπει να εισάγουν τον ΑΦΜ και τον ΑΜΚΑ του/της συζύγου. Διαβάστε προσεχτικά το κείμενο που αφορά τη Συναίνεση για το Επίδομα Παιδιού και πατήστε [Συναίνεση] (για την έναρξη συμπλήρωσης και υποβολής της αίτησης-υπεύθυνης δήλωσης επιδόματος παιδιού Α21).</p>
      <h3>
        <a href="https://www.neolaia.gr/tag/%ce%b5%cf%80%ce%b9%ce%b4%cf%8c%ce%bc%ce%b1%cf%84%ce%b1/">ΔΕΙΤΕ ΕΔΩ ΟΛΑ ΤΑ ΝΕΑ ΓΙΑ ΤΑ ΕΠΙΔΟΜΑΤΑ</a>
      </h3>
      <p>
        <b>Βήμα 4 – Συμπλήρωση Αίτησης</b>
      </p>
      <p>Η αίτηση επιδόματος παιδιού θα περιέχει προ-συμπληρωμένα τα προσωπικά σας στοιχεία και τη σύνθεση της οικογένειας σας. Κάποια από τα πεδία της αίτησης θα πρέπει να συμπληρωθούν από εσάς, όπως στοιχεία ταυτότητας, στοιχεία διεύθυνσης και επικοινωνίας, καθώς και o ΙΒΑΝ στον οποίο είστε δικαιούχος ή συνδικαιούχος για την καταβολή του επιδόματος.</p>
      <p>
        <b>Βήμα 5 – Σύνθεση Οικογένειας</b>
      </p>
      <p>Η αίτηση επιδόματος παιδιού περιλαμβάνει πίνακα με τη σύνθεση της οικογένειας σας. Για κάποια μέλη μπορεί να απαιτηθεί η συμπλήρωση πρόσθετων στοιχείων, όπως πχ. στοιχεία φοιτητή. Πατώντας [Αλλαγή Στοιχείων] θα κατευθυνθείτε στη φόρμα στοιχείων του μέλους για το οποίο θα εισάγετε και θα καταχωρήσετε συμπληρωματικά στοιχεία. Αν κάποιο από τα τέκνα δεν πρέπει να συμμετέχει στην αίτηση, θα πρέπει να κάνετε διαγραφή τέκνου. Επιπροσθέτως, αν κάποιο μέλος δεν περιλαμβάνεται στην προ-συμπληρωμένη σύνθεση της οικογένειας σας, θα πρέπει να πραγματοποιήσετε προσθήκη τέκνου. Στην ίδια λίστα υπάρχει σχετική ενημέρωση δίπλα στο όνομα του ατόμου που τυχόν χρειάζεται να συναινέσει για το επίδομα. Για την συναίνεση του απαιτείται η σύνδεση στην εφαρμογή με τα δικά του στοιχεία TaxisNet.</p>
      <p>
        <b>Βήμα 6 – Επισημάνσεις &amp; Δικαιολογητικά</b>
      </p>
      <p>Κατά την αποθήκευση ή την υποβολή της αίτησης, η εφαρμογή ενδέχεται να εμφανίσει στο κάτω μέρος της φόρμας επισημάνσεις με σημαντικές πληροφορίες που αφορούν την αίτηση. Μπορεί να σας ζητηθεί να επισυνάψετε δικαιολογητικά που αφορούν εσάς ή κάποιο προστατευόμενο μέλος. Κάποια από τα δικαιολογητικά είναι υποχρεωτικά για την υποβολή της αίτησης επιδόματος παιδιού.</p>
      <p>
        <b>Βήμα 7 – Καταχώρηση και Υποβολή</b>
      </p>
      <p>Στο κάτω μέρος της αίτησης μπορείτε να πατήσετε [Αποθήκευση] ή [Υποβολή]. Με την αποθήκευση, η αίτηση καταχωρείται προσωρινά στο σύστημα και μπορείτε να επανέλθετε αργότερα μία ή περισσότερες φορές για να συμπληρώσετε επιπλέον στοιχεία των μελών ή και να επισυνάψετε δικαιολογητικά που μπορεί να απαιτηθούν. Μετά την υποβολή της αίτησης δεν θα είναι δυνατή η τροποποίηση της.</p>
      <p>
        <b>Ακύρωση Αίτησης</b>
      </p>
      <p>Αν μετά την υποβολή της αίτησης, διαπιστώσετε πως υπάρχει λάθος, μπορείτε να την ακυρώσετε πατώντας [Οι Αιτήσεις Μου] / [Προβολή] / [Ακύρωση Αίτησης] και κατόπιν να εκκινήσετε νέα αίτηση-υπεύθυνη δήλωση (Α21) επιδόματος παιδιού.</p>
      <p>
        <b>Σημειώνουμε: </b>
      </p>
      <p>Για όσους δεν αποκτήσουν δεύτερο ή τρίτο παιδί, μπορούν να κάνουν προβολή της ήδη υποβληθείσας αίτησης και στην συνέχεια πατούν το κουμπί <i>Δημιουργία Τροποποιητικής Αίτησης-Υπεύθυνης Δήλωσης (Α21).</i> Στη νέα αίτηση πατούν το κουμπί<i> Προσθήκη Τέκνου</i> και καταχωρούν το επώνυμο (όχι μικρό όνομα ) και τον ΑΜΚΑ του παιδιού.</p>
      <h4>Δείτε ακόμα: <a href="https://www.neolaia.gr/2019/11/04/erxodai-allages-sta-kritiria-tou-kea-poioi-tha-doun-auksiseis/">Έρχονται αλλαγές στα κριτήρια του ΚΕΑ – Ποιοι θα δουν αυξήσεις</a></h4>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/kea-allages-se-kritiria-kai-auksiseis/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/05/argies-2019-2020-epomena-triimera/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/05/45-theseis-praktikis-sto-eksoteriko-05-113/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/05/gntm-to-twitter-stinei-parto-me-ti-fotografisi-me-ta-ptina/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/05/76-theseis-ergasias-se-dimous-tis-horas/"/>
      </related>
    </article>
  </body>
</html>