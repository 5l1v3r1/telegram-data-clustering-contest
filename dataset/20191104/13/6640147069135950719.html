<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/hardware/adobe-dimension-3-0-laggiornamento-piu-grande-di-sempre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T13:20:00+00:00"/>
    <meta property="og:title" content="Adobe Dimension 3.0, l’aggiornamento più grande di sempre"/>
    <meta property="og:description" content="Adobe Dimension 3.0 porta nuovi strumenti d'illuminazione e la possibilità di integrare le proprie creazioni in Aero per vederle direttamente nel mondo reale."/>
  </head>
  <body>
    <article>
      <h1>Adobe Dimension 3.0, l’aggiornamento più grande di sempre</h1>
      <address><time datetime="2019-11-04T13:20:00+00:00">04 Nov 2019, 13:20</time> by <a rel="author">Andrea Ferrario</a></address>
      <p>Presentato nel 2017, <b>Dimension è ora giunto alla versione 3.0</b>, e la novità più interessante di questa versione riguarda i <b>nuovi controlli sull’illuminazione.</b> Ma non solo, sono state aggiunte nuove funzioni di rendering per creare immagini di alta qualità, nonché la possibilità di importare i propri progetti 3D all’interno della Realtà Aumentata tramite Aero.</p>
      <figure>
        <iframe src="https://www.youtube.com/embed/1cWHrdF9ypk" width="500" height="281" data-service="Youtube" scrolling="no"/>
      </figure>
      <p>Dimension permette ora di <b>aggiungere e regolare differenti luci direzionali</b>, per dare alla proprie creazioni maggiore profondità. Ogni luce può essere direzionata, ridimensionata, cambiata di colore e intensità.</p>
      <p>La funzione “Match Image” è stata migliorata per posizionare gli oggetti tridimensionali su un’immagine di sfondo, allineare la prospettiva e illuminare l’oggetto per un’integrazione naturale. Questi cambiamenti permettono di avere un’idea migliore di come i propri progetti risulteranno quando realizzati nel mondo reale.</p>
      <p><b>Rivista anche la Render Preview, che ora genera un’immagine più vicina a quella reale</b>, evitando la perdita di tempo di dover renderizzare un’immagine finale per valutarla concretamente.</p>
      <p>A tal fine, Dimension ora include una<b> funzione “GPU Rendering”</b>, in versione beta, che si avvantaggia della<b> tecnologia RTX</b> inclusa nelle schede grafiche Nvidia. Secondo Adobe, usando questo motore di rendering, è possibile <b>velocizzare l’elaborazione fino a nove volte.</b></p>
      <p>La possibilità di inviare i propri progetti all’applicazione Aero, vi permette di vedere le proprie creazioni nel mondo reale grazie alla potenza della Realtà Aumentata.</p>
      <figure>
        <iframe src="https://www.youtube.com/embed/l5SbaDga7xc" width="500" height="281" data-service="Youtube" scrolling="no"/>
      </figure>
      <p>Se siete utilizzatori di Dimension, e gradireste l’inserimento di nuove funzioni, potete votare o proporre <a href="https://feedback.adobedimension.com/forums/552559-adobe-dimension-feature-requests">nuove caratteristiche a questa pagina</a>.</p>
      <blockquote>Per tutte le novità da Adobe MAX, <a href="http://www.tomshw.it/speciale/adobe-max-2019/">visita questa pagina</a></blockquote>
    </article>
  </body>
</html>