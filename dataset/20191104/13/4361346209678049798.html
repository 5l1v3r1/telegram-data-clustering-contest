<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/all-a-bal-miutan-kiderult-hogy-kinai-kutatok-malacokat-hasznalnak-utkozesi-vizsgalatoknal/185870"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T13:00:00+00:00"/>
    <meta property="og:title" content="Áll a bál, miután kiderült, hogy kínai kutatók malacokat használnak ütközési vizsgálatoknál"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Áll a bál, miután kiderült, hogy kínai kutatók malacokat használnak ütközési vizsgálatoknál</mark>
      </h1>
      <address><time datetime="2019-11-04T13:00:00+00:00">04 Nov 2019, 13:00</time> by <a rel="author">Bors</a></address>
      <p>Hatalmas felháborodást okozott, hogy kínai kutatók kismalacokat használtak a nagy sebességű ütközések szimulálásához.</p>
      <p>Ahogy az <a href="https://www.odditycentral.com/news/chinese-researchers-spark-outrage-by-using-live-pigs-as-crash-test-dummies.html">Oddity Central</a> írja, 15 malacot használtak fel egy töréstesztsorozathoz, akiknek állítólag egy napig a tesztek előtt nem is adtak enni. A 15 malacból hét azonnal meghalt a tesztek során a többi malaccal pedig hat órán belül végeztek.</p>
      <figure>
        <img src="http://media.borsonline.hu/cikk/20/191422/big-lead/650x360/2014081_crash-test-pigs-750x528.jpg"/>
        <figcaption>© International Journal of Crashworthiness</figcaption>
      </figure>
      <p>A tudósok később fel is boncolták őket, hogy megnézzék, milyen sérüléseket szenvedtek, és melyek voltak azok, amik végeztek velük. A kismalacokkal azt szerették volna modellezni, hogy reagálna egy hatéves gyerek teste egy gyerekülésben a balesetben.</p>
      <p>A kínaiak azt mondják, minden etikai iránymutatást betartottak, és ők csak az amerikai példákat követték, amikor állatokat használtak a vizsgálatok során.</p>
      <p>A PETA állatvédői azt mondják, hogy az autógyárak már rég rájöttek, hogy tök felesleges malacokon kísérletezniük, mert más az anatómiájuk. A General Motors például 1993-ban felhagyott állítólag a tesztekkel.</p>
    </article>
  </body>
</html>