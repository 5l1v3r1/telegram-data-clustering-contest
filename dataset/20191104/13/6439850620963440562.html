<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458602/%E0%A6%B8%E0%A7%8C%E0%A6%A6%E0%A6%BF%E0%A6%A4%E0%A7%87-%E0%A6%B9%E0%A6%BE%E0%A6%AE%E0%A6%B2%E0%A6%BE%E0%A7%9F-%E0%A7%AB-%E0%A6%B8%E0%A7%87%E0%A6%A8%E0%A6%BE-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-04T13:30:00+00:00"/>
    <meta property="og:title" content="সৌদিতে হামলায় ৫ সেনা নিহত"/>
    <meta property="og:description" content="অনলাইন ডেস্ক ॥ যুদ্ধবিধ্বস্ত ইয়েমেন সীমান্তের কাছে হামলায় সৌদি আরবের অন্তত পাঁচ সেনা সদস্য নিহত হয়েছেন। সোমবার সৌদি আরবের রাষ্ট্রীয় সংবাদ সংস্থা সৌদি প্রেস অ্যাজেন্সির বরাত দিয়ে তুর্কি সংবাদমাধ্যম আনাদোলু অ্যাজেন্সি এক প্রতিবেদনে এ তথ্য জানিয়েছে। এতে বলা হয়েছে, ইয়েমেন সীমান্তের কাছে সৌদি আরবের জিজান প্রদেশে ..."/>
  </head>
  <body>
    <article>
      <h1>সৌদিতে হামলায় ৫ সেনা নিহত</h1>
      <address>
        <time datetime="2019-11-04T13:30:00+00:00">04 Nov 2019, 13:30</time>
      </address>
      <figure>
        <img src="http://www.dailyjanakantha.com/files/201911/1572877704_15.jpg"/>
      </figure>
      <p>অনলাইন ডেস্ক ॥ যুদ্ধবিধ্বস্ত ইয়েমেন সীমান্তের কাছে হামলায় সৌদি আরবের অন্তত পাঁচ সেনা সদস্য নিহত হয়েছেন। সোমবার সৌদি আরবের রাষ্ট্রীয় সংবাদ সংস্থা সৌদি প্রেস অ্যাজেন্সির বরাত দিয়ে তুর্কি সংবাদমাধ্যম আনাদোলু অ্যাজেন্সি এক প্রতিবেদনে এ তথ্য জানিয়েছে।</p>
      <p>এতে বলা হয়েছে, ইয়েমেন সীমান্তের কাছে সৌদি আরবের জিজান প্রদেশে হামলা হয়েছে। গত দুদিনের এই হামলায় অন্তত পাঁচ সৌদি সেনা নিহত হয়েছে। তবে এ ব্যাপারে বিস্তারিত কোনো তথ্য দেয়নি সৌদি কর্তৃপক্ষ।</p>
      <p>আনাদোলু বলছে, সেনারা কীভাবে নিহত হয়েছে কিংবা কারা হামলা চালিয়েছে সেব্যপারে এসপিএ বিস্তারিত তথ্য প্রকাশ করেনি। দেশটির দক্ষিণাঞ্চলের জিজান প্রদেশে ওই পাঁচ সৈন্য নিহত হয়েছে বলে জানানো হয়েছে।</p>
      <p>২০১৪ সালে রাজধানী সানা দখলে নেয়ার পর সৌদি সমর্থিত ইয়েমেনের প্রেসিডেন্ট আব্দ রাব্বু মনসুর আল হাদিকে ক্ষমতা থেকে বিতাড়িত করে হুথি বিদ্রোহীরা। তারপর থেকেই দেশের বাইরে তিনি।</p>
      <p>হাদিকে ক্ষমতায় ফেরাতে ২০১৫ সালের জুনে ইয়েমেনে হুথি বিদ্রোহীদের বিরুদ্ধে হামলা শুরু করে সৌদি নেতৃত্বাধীন আরব সামরিক জোট। হুথি বিদ্রোহীদের দমনে যুক্তরাষ্ট্রের সহায়তায় সৌদি ও আরব আমিরাত নেতৃত্বাধীন জোট ইয়েমেনে এখন পর্যন্ত অন্তত ১৮ হাজার বার বিমান হামলা পরিচালনা করেছে।</p>
      <p>চলতি বছরে সৌদি আরবের রাজধানী রিয়াদসহ দেশটির আরো কয়েকটি শহরে ক্ষেপণাস্ত্র ও ড্রোন হামলা চালিয়েছে হুথিরা। কয়েক বছর ধরে চলে আসা এই যুদ্ধের অবসানে দেশটির বিদ্রোহীদের সঙ্গে রাজনৈতিক আলোচনার মাধ্যমে সমঝোতায় পৌঁছানোর চেষ্টা করছে জাতিসংঘ।</p>
      <p>জাতিসংঘ বলছে, সৌদি আরব ও ইয়েমেনের এই যুদ্ধে হাজার হাজার ইয়েমেনির প্রাণহানি ও আরো এক কোটি ৪০ লাখের বেশি মানুষ দুর্ভিক্ষের দ্বারপ্রান্তে পৌঁছেছে।</p>
    </article>
  </body>
</html>