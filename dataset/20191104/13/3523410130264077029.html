<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638063/%D9%81%D8%AA%D9%88%D8%B4%D8%A7%D9%BE-%D8%A8%D8%B1%D8%A7%DB%8C-%D8%A2%DB%8C%D9%BE%D8%AF-%D9%85%D9%86%D8%AA%D8%B4%D8%B1-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T13:26:00+00:00"/>
    <meta property="og:title" content="فتوشاپ برای آیپد منتشر شد"/>
    <meta property="og:description" content="سال گذشته ادوبی خبر از توسعه برنامه محبوب فتوشاپ برای آیپد داد. حال این شرکت برنامه فتوشاپ را در فروشگاه اپ استور قرار داده است."/>
  </head>
  <body>
    <article>
      <h1>
        <a href="https://www.bultannews.com/fa/news/638063/%D9%81%D8%AA%D9%88%D8%B4%D8%A7%D9%BE-%D8%A8%D8%B1%D8%A7%DB%8C-%D8%A2%DB%8C%D9%BE%D8%AF-%D9%85%D9%86%D8%AA%D8%B4%D8%B1-%D8%B4%D8%AF">فتوشاپ برای آیپد منتشر شد</a>
      </h1>
      <h2>سال گذشته ادوبی خبر از توسعه برنامه محبوب فتوشاپ برای آیپد داد. حال این شرکت برنامه فتوشاپ را در فروشگاه اپ استور قرار داده است.</h2>
      <address><time datetime="2019-11-04T13:26:00+00:00">04 Nov 2019, 13:26</time> by <a rel="author">بولتن نیوز | bultannews.com</a></address>
      <p><b>گروه IT:</b> پس از مدت ها انتظار، کاربران <b>آیپد</b> به <b>نسخه کامل فتوشاپ</b> دسترسی دارند. همانطور که می دانید، فتوشاپ یکی از بهترین برنامه ها در زمینه ویرایش عکس محسوب می شود که کاربران بسیار زیادی در سراسر جهان از آن استفاده می کنند. حال این برنامه با ویژگی های بسیار مناسبی برای آیپد عرضه شده است.   <br/>به گزارش بولتن نیوز به نقل از کلیک، <b>اپل</b> در سال های اخیر عملکرد تبلت های خود را افزایش داده است. با توجه به این موضوع، کاربران می توانند به راحتی از برنامه فتوشاپ استفاده کنند. ادوبی به این موضوع اشاره کرده که با تغییر در ابزارها و بهینه سازی فتوشاپ برای نمایشگرهای لمسی، آن را برای آیپد و <b>اپل پنسل</b> آماده کرده است. در نسخه های بعدی این برنامه شاهد بهبود ابزارها برای آن خواهیم بود.<br/><br/>از ویژگی های اصلی این برنامه می توان به تولید فایل<b> PSD</b> اشاره کرد. این فایل تفاوتی با فایل تولید شده توسط نرم افزار فتوشاپ برای کامپیوتر ندارد. همانطور که می توان حدس زد، رابط کاربری این برنامه برای نمایشگرهای لمسی بهینه سازی شده تا کاربران بتوانند با انگشتان خود به راحتی از آن استفاده کنند.  </p>
      <figure>
        <img src="https://www.bultannews.com/files/fa/news/1398/8/13/1191916_619.jpg"/>
      </figure>
      <p>فایل های PSD ساخت شده توسط آیپد در<b> فضای ابری ادوبی</b> ذخیره می شود. بنابراین می توانید در آینده کار خود را توسط هر دستگاه دیگری که از این برنامه پشتیبانی می کند، ادامه دهید. این برنامه برای <b>iPadOS</b> توسعه یافته است.   تبلت های زیر قادر به پشتیبانی از<b> ادوبی فتوشاپ</b> هستند:<br/><br/>    آیپد پرو<br/>    آیپد پرو 12.9 اینچی و نسل دوم<br/>    آیپد پرو 10.5 اینچی<br/>    آیپد پرو 9.7 اینچی<br/>    آیپد نسل پنجم<br/>    آیپد مینی 4<br/>    آیپد ایر 2<br/>    اپل پنسل نسل دوم<br/>    اپل پنسل نسل اول<br/><br/>برای استفاده از این برنامه باید<b> اشتراک ماهیانه</b> خریداری کنید، البته به مدت 30 روز قادر به استفاده <b>رایگان</b> از آن خواهید بود.</p>
    </article>
  </body>
</html>