<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638059/%D8%B3%D8%A7%D8%AE%D8%AA-%DB%B5-%D8%B9%D9%86%D9%88%D8%A7%D9%86-%D8%AC%D8%AF%DB%8C%D8%AF-%D8%A8%D8%A7%DB%8C-%D9%86%D8%B3%D9%84-%D8%A8%D8%B9%D8%AF%DB%8C-%DA%A9%D9%86%D8%B3%D9%88%D9%84%E2%80%8C%D9%87%D8%A7"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T13:05:00+00:00"/>
    <meta property="og:title" content="ساخت ۵ عنوان جدید بای نسل بعدی کنسول‌ها"/>
    <meta property="og:description" content="شرکت یوبیسافت اعلام کرد که در حال ساخت ۵ عنوان جدید برای نسل بعدی کنسول‌هاست که ۲ عنوان از این ۵ عنوان نامشخص هستند."/>
  </head>
  <body>
    <article>
      <h1>
        <a href="https://www.bultannews.com/fa/news/638059/%D8%B3%D8%A7%D8%AE%D8%AA-%DB%B5-%D8%B9%D9%86%D9%88%D8%A7%D9%86-%D8%AC%D8%AF%DB%8C%D8%AF-%D8%A8%D8%A7%DB%8C-%D9%86%D8%B3%D9%84-%D8%A8%D8%B9%D8%AF%DB%8C-%DA%A9%D9%86%D8%B3%D9%88%D9%84%E2%80%8C%D9%87%D8%A7">ساخت ۵ عنوان جدید بای نسل بعدی کنسول‌ها</a>
      </h1>
      <h2>شرکت یوبیسافت اعلام کرد که در حال ساخت ۵ عنوان جدید برای نسل بعدی کنسول‌هاست که ۲ عنوان از این ۵ عنوان نامشخص هستند.</h2>
      <address><time datetime="2019-11-04T13:05:00+00:00">04 Nov 2019, 13:05</time> by <a rel="author">بولتن نیوز | bultannews.com</a></address>
      <p>شرکت یوبیسافت یکی از بزرگ‌ترین و پرطرفدارترین شرکت‌‎های سازنده عناوین رایانه‌ای است که هر ساله با عرضه عناوین بسیار بزرگ سودی چشم‌گیری را بدست می‌آورد. این شرکت به تازگی اعلام کرده است که در حال کار روی ۵ عنوان بزرگ برای کنسول نسل بعدی شرکت مایکروسافت است. قرار است سه عنوان از این پنج عنوان، نسخه جدید بازی‌های Watch Dogs: Legion، Gods &amp; Monsters و Rainbow Six: Quarantine باشد که احتمالا برای نسل فعلی کنسول شرکت مایکروسافت بعنی کنسول Xbox One نیز عرضه خواهد شد.</p>
      <p>نسخه‌ای که برای کنسول نسل فعلی شرکت مایکروسافت عرضه خواهد شد از نظر داستانی با کنسول نسل بعدی تفاوتی نخواهد داشت و تنها تفاوت این بازی‌ها در دو کنسول به گرافیک آن‌ها باز می‌گردد. طبق اعلام مایکروسافت نسخه مخصوص کنسول Scarlett دارای گرافیک و جزییات بسیار بالاتری نسبت به نسخه Xbox One خواهد بود.</p>
      <p>هنوز درباره دو بازی دیگری که مایکروسافت در حال کار روی آن‌هاست اطلاعاتی منتشر نشده است، اما به احتمال بسیار زیاد یکی از این عناوین نسخه جدید مجموعه Assassins Creed خواهد بود، چرا که شرکت یوبیسافت هرگز از این عنوان پرطرفدار غافل نخواهد شد.</p>
      <p>هفته گذشته نیز یوبیسافت به طور کاملا غیر منتظره‌ای اعلام کرد کهعرضه بازی‌های جدید این شرکت با تاخیر انجام خواهد شد؛ که به نظر می‌رسد علت این تاخیر وادار کردن سایر شرکت‌ها به عرضه سریع‌تر نسخه جدید بازی‌های خود تا قبل از معرفی نسل بعدی کنسول‌ها در سال ۲۰۲۰ باشد. هنوز اطلاعاتی از جزییات عناوین در حال ساخت توسط یوبیسافت اعلام نشده است و باید تا زمان اعلام رسمی این شرکت صبر کرد. همچنین به احتمال بسیار زیاد برای آگاهی از دو عنوان مجهول در دست ساخت یوبیسافت نیز باید تا زمان معرفی نسل بعدی کنسول‌ها منتظر ماند.</p>
    </article>
  </body>
</html>