<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/04/fransiya-saudiya-arabistoni-valiahd-shahzodasini-da-vinchi-kartinasini-luvrga-topshirishga-chaqirdi/"/>
    <meta property="og:site_name" content="Daryo"/>
    <meta property="article:published_time" content="2019-11-04T13:49:00+00:00"/>
    <meta property="og:title" content="Fransiya Saudiya Arabistoni valiahd shahzodasini da Vinchi kartinasini Luvrga topshirishga chaqirdi"/>
    <meta property="og:description" content="Aynan shahzoda 2017-yili ushbu kartinani 450 million dollarga xarid qilgan deb hisoblanadi"/>
  </head>
  <body>
    <article>
      <h1>Fransiya Saudiya Arabistoni valiahd shahzodasini da Vinchi kartinasini Luvrga topshirishga chaqirdi</h1>
      <address>
        <time datetime="2019-11-04T13:49:00+00:00">04 Nov 2019, 13:49</time>
      </address>
      <p>Fransiya milliy muzeylari birlashmasi direktori vazifasini bajaruvchi Kris Derkon Leonardo da Vinchining “Dunyo xaloskori” kartinasi egasini uni Luvrga topshirishga chaqirdi. Bu haqda “RIA Novosti” <a href="https://ria.ru/20191104/1560545507.html">xabar bermoqda</a>.</p>
      <figure>
        <img src="https://s.daryo.uz/wp-content/uploads/2019/11/photo_2019-11-04_09-59-09-600x337.jpg"/>
        <figcaption>Foto: “RIA Novosti”</figcaption>
      </figure>
      <p>Derkon bu haqda Saudiya Arabistoni valiahd shahzodasi Muhammad bin Salmon tashkil etgan “Sahrodagi Davos” investitsiyaviy forumi davomida gapirgan. Aynan shahzoda 2017-yili ushbu kartinani 450 million dollarga xarid qilgan deb hisoblanadi.</p>
      <p>“Agar bu kartina Luvrga topshirilsa barchaning yutug‘i bo‘lar edi. Undan nafaqat mutaxassislar, balki keng omma ham bahra olishi imkoniyati tug‘iladi”, — dedi Derkon.</p>
      <p>Luvr muzeyining Parijdagi va Abu-Dabidagi vakillari “Dunyo xaloskori” hozir qayerda saqlanayotgani haqida ma’lumot bermagan.</p>
    </article>
  </body>
</html>