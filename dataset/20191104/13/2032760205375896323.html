<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88644"/>
    <meta property="og:site_name" content="Denník politika"/>
    <meta property="article:published_time" content="2019-11-04T13:35:04+00:00"/>
    <meta property="og:title" content="Exžupan Chudík už nie je poslancom parlamentu, sám sa vzdal mandátu"/>
    <meta property="og:description" content="4.11.2019 (Webnoviny.sk) – Bývalý župan Prešovského samosprávneho kraja Peter Chudík už nie je poslancom Národnej rady SR. Uvádza sa to v rozhodnutiach predsedu parlamentu Andreja Danka na stránke národnej rady. Mandátu, ktorý získal vo voľbách za stranu Smer-SD, sa vzdal sám."/>
  </head>
  <body>
    <article>
      <h1>Exžupan Chudík už nie je poslancom parlamentu, sám sa vzdal mandátu</h1>
      <address><time datetime="2019-11-04T13:35:04+00:00">04 Nov 2019, 13:35</time> by <a rel="author">Webnoviny</a></address>
      <p>4.11.2019 (Webnoviny.sk) – Bývalý župan Prešovského samosprávneho kraja Peter Chudík už nie je poslancom Národnej rady SR. Uvádza sa to v rozhodnutiach predsedu parlamentu Andreja Danka na stránke národnej rady. Mandátu, ktorý získal vo voľbách za stranu Smer-SD, sa vzdal sám.</p>
      <p><i>„Poslanec Národnej rady SR Peter Chudík mi 31. októbra 2019 doručil písomné rozhodnutie o tom, že sa vzdáva mandátu poslanca Národnej rady Slovenskej republiky,“</i> píše sa v dokumente. Mandát poslanca Chudíka zanikol dňom doručenia písomného rozhodnutia, teda 31. októbra.</p>
      <p>Chudík bol štyri volebné obdobia predsedom Prešovského samosprávneho kraja. Po prvý raz sa županom stal v roku 2001, vtedy ešte s podporou HZDS Vladimíra Mečiara. V roku 2005 bol vo voľbách opätovne potvrdený, rovnako ako v rokoch 2009 a 2013. V roku 2017, keď kandidoval s podporou strany Smer-SD, už zvolený nebol. V súčasnosti je vraj bez straníckej príslušnosti.</p>
      <p>Viac k témam: <a href="https://www.webnoviny.sk/tag/predseda-narodnej-rady-sr-nr-sr/"><u>predseda Národnej rady SR (NR SR)</u></a><br/>Zdroj: Webnoviny.sk – <a href="https://www.webnoviny.sk/exzupan-chudik-uz-nie-je-poslancom-parlamentu-sam-sa-vzdal-mandatu/"><u>Exžupan Chudík už nie je poslancom parlamentu, sám sa vzdal mandátu</u></a> © SITA Všetky práva vyhradené.</p>
    </article>
  </body>
</html>