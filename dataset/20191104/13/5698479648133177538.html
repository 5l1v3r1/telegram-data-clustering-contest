<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/04/world-largest-floating-wind-farm-installed-europe?utm_medium=Social&amp;utm_source=Facebook"/>
    <meta property="og:site_name" content="euronews"/>
    <meta property="article:published_time" content="2019-11-04T13:08:52+00:00"/>
    <meta property="og:title" content="راه‌اندازی بزرگ‌ترین توربین بادی شناور جهان در سواحل پرتغال"/>
    <meta property="og:description" content="هر یک از این توربین‌های بادی قادرند برقی مصرفی ۶۰ هزار منزل مسکونی را تامین کند."/>
  </head>
  <body>
    <article>
      <h1>راه‌اندازی بزرگ‌ترین توربین بادی شناور جهان در سواحل پرتغال</h1>
      <address><time datetime="2019-11-04T13:08:52+00:00">04 Nov 2019, 13:08</time> by <a rel="author">یورونیوز فارسی </a></address>
      <p>بزرگ‌ترین توربین بادی شناور جهان در سواحل پرتغال راه‌اندازی می‌شود.</p>
      <p>پرتغال در مجموع قصد دارد ۳ دستگاه از این نوع توربین را نصب و راه‌اندازی کند و دومین نیروگاه بزرگ برق بادی شناور در اروپا و جهان را پس از اسکاتلند در اختیار داشته باشد.</p>
      <p>هر یک از این توربین‌های بادی قادرند برقی مصرفی ۶۰ هزار منزل مسکونی را تامین کند.</p>
      <p>این توربین‌ها که از قابلیت نصب بر روی سکوهای شناور برخوردارند این امکان را فراهم می‌کنند که با استقرار بر روی آب‌های عمیق، بهره‌مندی از انرژی بادهای سنگینی که در بخش‌های دوردست دریاها می‌وزد، ممکن شود.</p>
      <p>این توربین‌های ۸.۴ مگاواتی توسط شرکت اِی‌بی‌اِس تولید شده‌اند و کنسرسیومی متشکل از شرکت‌های فرانسوی، اسپانیایی، پرتغالی و آمریکایی فعال در حوزه انرژهای تجدیدپذیر مالکیت این پروژه را بر عهده دارند. حمایت مالی آن نیز توسط دولت پرتغال، کمیسیون اروپا و بانک سرمایه گذاری اروپا انجام شده است.</p>
      <p>اروپا قصد دارد تا سال ۲۰۲۱ میلادی تولید برق از توربین‌های شناور بادی را به ۳۵۰ مگاوات و تا سال ۲۰۳۰ به حدود ۵ گیگاوات برساند.</p>
      <p>
        <b>بیشتر بخوانید:</b>
        <a href="https://farsi.euronews.com/2018/04/11/massileo-intelligent-sustainable-energy-network-marseille-france-financed-cohesion-fund-eu">شبکه انرژی تجدیدپذیر هوشمند، تبادل انرژی بین آب شور و شیرین</a>
      </p>
    </article>
  </body>
</html>