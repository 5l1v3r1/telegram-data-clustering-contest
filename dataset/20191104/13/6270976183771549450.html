<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/ukrayina-proponuye-rozvodyty-syly-7-lystopada-na-dilyantsi-bogdanivka-petrivske/"/>
    <meta property="og:site_name" content="Рубрика"/>
    <meta property="article:published_time" content="2019-11-04T13:26:00+00:00"/>
    <meta property="og:title" content="Україна пропонує розводити сили 7 листопада на ділянці Богданівка - Петрівське"/>
    <meta property="og:description" content="Українська сторона проінформувала ОБСЄ про готовність розпочати розведення сил і засобів на ділянці Богданівка – Петрівське на лінії розмежування за умови 7-денного дотримання режиму тиші. Про це сказава командувач Операції об’єднаних сил Володимир Кравченко на брифінгу у Краматорську, “Інтерфакс-Україна”. Командувач ООС: “Ми вже надали листа ОБСЄ, 7-го розпочинаємо, 8-го практично “розводимося”. Якщо не буде порушення […]"/>
  </head>
  <body>
    <article>
      <h1>Україна пропонує розводити сили 7 листопада на ділянці Богданівка - Петрівське</h1>
      <address><time datetime="2019-11-04T13:26:00+00:00">04 Nov 2019, 13:26</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/10/oos-rozvedennya-620x420.jpg"/>
      </figure>
      <p>
        <b>
          <b>Українська сторона проінформувала ОБСЄ про готовність розпочати розведення сил і засобів на ділянці Богданівка – Петрівське на лінії розмежування за умови 7-денного дотримання режиму тиші.</b>
        </b>
      </p>
      <p>Про це сказава командувач Операції об’єднаних сил Володимир Кравченко на брифінгу у Краматорську, <a href="https://interfax.com.ua/">“Інтерфакс-Україна”</a>.</p>
      <p>Командувач ООС: “Ми вже надали листа ОБСЄ, 7-го розпочинаємо, 8-го практично “розводимося”. Якщо не буде порушення режиму тиші”.</p>
      <p>Керівник української сторони СЦКК Олександр Борщевський зазначив, що оскільки останні обстріли на цій ділянці фіксували 30 жовтня, то за умови дотримання семиденного терміну без обстрілів 7 листопада має відбутися верифікація встановлення режиму тиші, і 8 листопада з 12:00 Збройні сили зможуть почати практичні заходи з розведення сил і засобів.</p>
      <p>Вранці 4 листопада українська сторона <a href="https://rubryka.com/2019/11/04/stskk-zayava-bojovykiv-pro-rozvedennya-syl-u-petrivskomu-tse-chergova-provokatsiya/">СЦКК заявила,</a> що окупаційна влада ОРДЛО збирається запустити білу ракету, що сигналізує про початок розведення сил і засобів у Петрівському, хоча розведення неможливе: 7 діб “тиші” не спостерігалося.</p>
      <p>Однак опівдні російські медіа поширили інформацію т.зв. “ДНР”, що бойовики сигналізували білої ракетою про готовність до розведення сил і засобів біля Петрівського.</p>
    </article>
  </body>
</html>