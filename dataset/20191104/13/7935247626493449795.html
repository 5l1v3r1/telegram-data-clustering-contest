<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/vapurdaki-tacizci-icin-istenen-ceza-214092h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T13:21:17+00:00"/>
    <meta property="og:title" content="Vapurdaki tacizci için istenen ceza"/>
    <meta property="og:description" content="Kadıköy vapurunda kadınlara yönelik, &quot;zincirleme cinsel taciz&quot; suçunu işlediği öne sürülen Rıza E. hakkında 3 ay 15 günden 3 yıl 6 aya kadar hapis cezası istemiyle dava açıldı."/>
  </head>
  <body>
    <article>
      <h1>Vapurdaki tacizci için istenen ceza</h1>
      <h2>Kadıköy vapurunda kadınlara yönelik, "zincirleme cinsel taciz" suçunu işlediği öne sürülen Rıza E. hakkında 3 ay 15 günden 3 yıl 6 aya kadar hapis cezası istemiyle dava açıldı.</h2>
      <address>
        <time datetime="2019-11-04T13:21:17+00:00">04 Nov 2019, 13:21</time>
      </address>
      <p>Karaköy-Kadıköy vapurunda 7 Ekim 2019 tarihinde kadınlara yönelik cinsel istismarda bulunduğu iddia edilen Rıza E. hakkında yürütülen soruşturma tamamlandı.</p>
      <p>İstanbul Anadolu Cumhuriyet Başsavcılığı tarafından yürütülen soruşturma kapsamında Rıza E. hakkında, iki kadın yolcuya yönelik eylemi nedeniyle, "Zincirleme cinsel taciz" suçundan iddianame düzenlendi.</p>
      <p>
        <b>3,5 YIL CEZA İSTENDİ</b>
      </p>
      <p>Rıza E. hakkında hazırlanan iddianamede, şüphelinin 7 Ekim 2019 tarihinde Karaköy-Kadıköy vapurunda yolculuk eden iki kadına yönelik cinsel taciz suçunu işlediği belirtiliyor. İddianamede Rıza E. için, "Zincirleme cinsel taciz" suçundan 3 ay 15 günden 3 yıl 6 aya kadar hapis cezası ile cezalandırılması istendi.</p>
      <p>
        <b>İDDİANAME KABUL EDİLDİ</b>
      </p>
      <p>İddianamenin gönderildiği İstanbul Anadolu 68. Asliye Ceza Mahkemesi, iddianameyi kabul ederek duruşma günü verdi.</p>
    </article>
  </body>
</html>