<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/minulogo-tizhnya-nbu-pridbav-na-mizhbanku-15690-mln--637462.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T07:26:31+00:00"/>
    <meta property="og:title" content="Минулого тижня НБУ придбав на міжбанку $156,90 млн"/>
    <meta property="og:description" content="Центробанк викупив валюту, яку нерезиденти направили на купівлю облігацій"/>
  </head>
  <body>
    <article>
      <h1>Минулого тижня НБУ придбав на міжбанку $156,90 млн</h1>
      <address>
        <time datetime="2019-11-04T07:26:31+00:00">04 Nov 2019, 07:26</time>
      </address>
      <h4>Центробанк викупив валюту, яку нерезиденти направили на купівлю облігацій</h4>
      <p>Національний банк України протягом тижня 28 жовтня - 1 листопада купив на міжбанківському валютному ринку валюти на 156,90 млн доларів, що на 66,90 млн доларів більше, ніж тижнем раніше (90,00 млн доларів). Про це повідомляється на сайті НБУ.</p>
      <p>За даними Національного банку, з початку року НБУ купив на міжбанку валюти на 4611,50 млн доларів і продав на 479,23 млн доларів.</p>
      <p>Таким чином, з початку року чиста купівля валюти Нацбанком склала 4132,28 млн доларів.</p>
      <p>Згідно з інформацією НБУ, за минулий тиждень нерезиденти збільшили свій портфель облігацій внутрішньої державної позики (ОВДП) на 1423,96 млн грн до 99840,72 млн грн.</p>
      <p>Зазначимо, Національний банк України за січень-жовтень 2019 року купив на міжбанківському валютному ринку валюти на 4581,5 млн доларів і продав на 479,2 млн доларів.</p>
      <p>Нагадаємо, Національний банк України збільшив планові обсяги інтервенцій з купівлі валюти на міжбанківському валютному ринку. У IV кварталі 2019 року НБУ має намір купувати на міжбанківському валютному ринку до 30 млн доларів в день для нарощування міжнародних резервів України. Це на 10 млн доларів більше кількісного індикатора, який діяв у II-III кварталах 2019 року.</p>
      <related>
        <a href="https://glavcom.ua/economics/finances/nacbank-na-sogodni-zniziv-kurs-dolara-637447.html"/>
        <a href="https://glavcom.ua/news/usi-ukrajinski-banki-pereyshli-na-mizhnarodniy-standart-rahunkiv-637076.html"/>
        <a href="https://glavcom.ua/news/u-nacbanku-poyasnili-chomu-v-ukrajini-pochali-zrostati-zarplati-637065.html"/>
      </related>
    </article>
  </body>
</html>