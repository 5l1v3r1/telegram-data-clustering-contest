<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/do-ukrayini-yide-z-vizitom-ochilnik-mzs-estoniyi-328367_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T07:33:00+00:00"/>
    <meta property="og:title" content="До України їде з візитом очільник МЗС Естонії"/>
    <meta property="og:description" content="Після завершення переговорів міністри закордонних справ України та Естонії проведуть прес-конференцію."/>
  </head>
  <body>
    <article>
      <h1>До України їде з візитом очільник МЗС Естонії</h1>
      <h2>Після завершення переговорів міністри закордонних справ України та Естонії проведуть прес-конференцію.</h2>
      <address>
        <time datetime="2019-11-04T07:33:00+00:00">04 Nov 2019, 07:33</time>
      </address>
      <p>В Україні 4 листопада очікують з робочим візитом міністра закордонних справ <a href="https://dt.ua/UKRAINE/estoniya-povernula-mita-za-vizi-dlya-ukrayinciv-i-bilorusiv-324470_.html"><b>Естонії</b></a> Урмаса Рейнсалу, який прибуде для обговорення важливих питань у двосторонніх відносинах держав, 3 листопада повідомляє <a href="https://mfa.gov.ua/ua/press-center/announcements/9873-akreditacija-na-spilynu-pres-konferenciju-ministra-zakordonnih-sprav-ukrajini-vadima-pristajka-ta-ministra-zakordonnih-sprav-jestoniji-urmasa-rejnsalu">прес-служба</a> Міністерства закордонних справ України.</p>
      <p>"В МЗС України відбудуться переговори керівників зовнішньополітичних відомств України та Естонії Вадима Пристайка та Урмаса Рейнсалу. Передбачається обговорення актуальних питань двостороннього співробітництва, зокрема залучення естонського досвіду у сфері електронного управління і взаємодії у контексті протидії викликам, підтримки Талліном зовнішньополітичних пріоритетів України, а також співпраці у рамках міжнародних організацій", – сказано у повідомленні.</p>
      <p>Переговори заплановано на першу половину дня; після них, орієнтовно о 12 годині, керівники МЗС України та Естонії проведуть спільну прес-конференцію.</p>
      <p>Раніше в МЗС Естонії заявили, що не визнають <b><a href="https://dt.ua/UKRAINE/fsb-zaprovadila-obmezhennya-na-vidachu-rosiyskih-pasportiv-v-donbasi-chernish-319018_.html">російські паспорти, видані мешканцям тимчасово окупованих територій Донецької та Луганської областей</a></b>.</p>
      <p>При цьому міністр МВС Естонії зажадав від уряду країни <a href="https://dt.ua/WORLD/ministr-mvs-estoniyi-zayaviv-pro-neobhidnist-skasuvati-bezviz-z-ukrayinoyu-323268_.html"><b>оцінити можливість відміни безвиза з Україною</b></a> – за що, правда, був розкритикований своїми ж колегами-міністрами.</p>
      <footer>За матеріалами: <a href="https://dt.ua/go/aHR0cDovL21mYS5nb3YudWE=">МЗС України</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>