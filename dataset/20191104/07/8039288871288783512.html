<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/second-hand-renault-megane-mk3/"/>
    <meta property="og:site_name" content="AutoExpert"/>
    <meta property="article:published_time" content="2019-11-04T07:11:11+00:00"/>
    <meta property="og:title" content="Second hand – Renault Megane Mk3"/>
    <meta property="og:description" content="Aveți în față unul dintre cele mai bine vândute modele compacte. Atuurile sale: designul atrăgător, portbagajul mare și ținuta bună de drum."/>
  </head>
  <body>
    <article>
      <h1>Second hand – Renault Megane Mk3</h1>
      <address><time datetime="2019-11-04T07:11:11+00:00">04 Nov 2019, 07:11</time> by <a rel="author" href="https://www.autoexpert.ro/author/redactia_aex/" target="_blank">Redactia AutoExpert</a></address>
      <figure>
        <img src="https://www.autoexpert.ro/wp-content/uploads/2019/11/renault-megane-second-hand-1-830x467.jpg"/>
      </figure>
      <p>
        <b>Aveți în față unul dintre cele mai bine vândute modele compacte. Atuurile sale: designul atrăgător, portbagajul mare și ținuta bună de drum.</b>
      </p>
      <p>
        <b>CONDUCERE</b>
      </p>
      <p>Nu te poți plânge când conduci un Mega­ne: bordul are aspect clasic, dar este frumos desenat, poziția la volan este bună, ergonomia fără probleme, display-ul multimedia foarte lizibil. Doar vizibilitatea spre spate este cam slabă. Iar cum nu există bandouri pe barele de protecție, optați neapărat pentru senzori de parcare. La ieșirea din oraș, Megane pare mai incisiv decât te-ai aștepta, pentru că direcția este comunicativă, iar suspensia fermă limi­tează ruliul. Iată de ce francezul este plăcut pe viraje, mai ales că și frânele sunt de încredere: puternice și ușor de dozat.</p>
      <p>
        <b>HABITABILITATE</b>
      </p>
      <p>După câțiva km petrecuți pe banchetă, rea­lizezi că șezutul excesiv de moale al generației anterioare a fost schimbat cu unul tare, care tinde să deranjeze la viteze mici, când se simt mai mult denivelările. Și zgomotele la rulare și turbulențele de aer se fac simțite la interior, în special în spate. Cât despre spațiul pe banche­tă – nu este cu nimic mai presus decât la fosta generație. E drept, în față se stă bine, dar pla­fonul plonjat deranjează pasagerii din spate. De fapt, singurul progres evident este portbagajul: deschiderea mare asigură o încărcare ușoară a bagajelor, iar volumul este de top în segment.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/renault-megane-second-hand-2-1024x768.jpg"/>
      </figure>
      <p>
        <b>DATE TEHNICE</b>
      </p>
      <p><b>Ani de fabricație: </b>2008-2016</p>
      <p><b>Caroserie: </b>hatchback, break, coupe, cc</p>
      <p><b>Dimensiuni exterioare hatch</b>:</p>
      <p>L/l/h (mm): 4.295/1.808/1.471</p>
      <p>Portbagaj (l): 405-1.162</p>
      <p>
        <b>VERSIUNILE CU PROBLEME</b>
      </p>
      <p>
        <b>1.2 TCe</b>
      </p>
      <ul>
        <li>Consum de ulei (&lt;iul. 2015)-&gt; rescrierea softului calculatorului de injecție sau/și schimbarea mecanismului motor</li>
      </ul>
      <p>
        <b>2.0 16v</b>
      </p>
      <ul>
        <li>Pierdere de putere, aprindere martor ESP -&gt; contacte imperfecte cablaj motor</li>
      </ul>
      <p>
        <b>2.0 16v/1.5 dCi</b>
      </p>
      <ul>
        <li>Vibrații la ralanti și martor injector aprins (mai 2009 – feb. 2010)-&gt; de schimbat volan­ta cu masă dublă</li>
      </ul>
      <p>
        <b>1.5 dCi</b>
      </p>
      <ul>
        <li>Pornire grea la dCi 105, risc calare motor (sep. 2009 – iun. 2010) -&gt; pompa de injecție și furtunul de înaltă presiune de schimbat (rezolvat la multe exemplare la rechemarea în service)</li>
        <li>Risc de deteriorare a curelei de distribuție -&gt; de schimbat cureaua, de realiniat roțile dințate (rezolvat la multe exemplare la reche­marea în service)</li>
        <li>Zgomote la pornire, martor STOP aprins, mesaj ”risc calare motor” (&lt;mai 2012) -&gt; reprogramarea calculatorului de injecție (rezolvat la rechemarea din 2011)</li>
      </ul>
      <p>Transmisie</p>
      <ul>
        <li>Pierdere de tracțiune, aprindere martor EDC (&lt;iun. 2010) -&gt; reprogramarea calcula­torului cutiei EDC</li>
      </ul>
      <p>Caroserie</p>
      <ul>
        <li>Zgomote pe față (&lt;iun. 2009) -&gt; arcuri și amortizoare cu probleme</li>
        <li>Martor presiune pneuri aprins -&gt; de schim­bat senzorii de presiune</li>
        <li>Direcție tare (oct. 2009 – mar. 2010) -&gt; contact imperfect servo electric (rezolvat la rechemare)</li>
        <li>Martor airbag aprins (&lt;feb. 2009) -&gt; calculatorul de injecție</li>
        <li>Probleme ventilator climatizare (&lt;mar. 2010) -&gt; modulul de variere a vitezei</li>
      </ul>
      <p>
        <b>COSTURILE PIESELOR </b>
        <i>(lei*) </i>
        <b>1.6 dCi 130 CP</b>
      </p>
      <h3>Filtru polen — 49</h3>
      <p><b>Filtru ulei</b>:<br/>25</p>
      <p><b>Kit ambreiaj</b>:<br/>556</p>
      <p><b>Kit distribuție (lanț)</b>:<br/>482</p>
      <p><b>Plăcuțe frână față</b>:<br/>110</p>
      <p><b>Plăcuțe frână spate</b>:<br/>48</p>
      <p><b>Disc frână față</b>:<br/>113</p>
      <p><b>Disc frână spate</b>:<br/>140</p>
      <p><b>Amortizor față</b>:<br/>197</p>
      <p><b>Amortizor spate</b>:<br/>185</p>
      <p><b>Total</b>:<br/>1905</p>
      <p>* prețurile sunt cele mai mici pe care le-am găsit</p>
      <p>
        <b>DETALII TEHNICE ȘI RECOMANDĂRI</b>
      </p>
      <table bordered="">
        <tr>
          <th>Motor</th>
          <th>Perioada producției</th>
          <th>Putere max.(CP)</th>
          <th>Viteză max. (km/h)</th>
          <th>Acc. 0-100 km/h (s)</th>
          <th>Consum mediu (l/100 km)</th>
          <th>Reco­mandare</th>
          <th>Detalii</th>
        </tr>
        <tr>
          <td>1.6 16v</td>
          <td>10/08-03/12</td>
          <td>110</td>
          <td>195</td>
          <td>10.5</td>
          <td>6.9</td>
          <td>• • •</td>
          <td>O versiune de bază bună, dar cu reprize lente.</td>
        </tr>
        <tr>
          <td>1.2 TCe</td>
          <td>03/12-07/16</td>
          <td>115</td>
          <td>190</td>
          <td>10.9</td>
          <td>5.3</td>
          <td>• • ••</td>
          <td>Plăcut la condus, dar fără suflu.</td>
        </tr>
        <tr>
          <td>1.4 TCe</td>
          <td>04/09-03/12</td>
          <td>130</td>
          <td>200</td>
          <td>9.6</td>
          <td>6.5</td>
          <td>•• • •</td>
          <td>Puțin cam gurmand în oraș, dar echilibrat și plăcut.</td>
        </tr>
        <tr>
          <td>2.0 16v CVT</td>
          <td>10/08-02/11</td>
          <td>140</td>
          <td>195</td>
          <td>10.3</td>
          <td>7.4</td>
          <td>• • •</td>
          <td>Căutați confortul unui CVT? Ați găsit un partener agreabil!</td>
        </tr>
        <tr>
          <td>2.0 TCe</td>
          <td>10/08-01/14</td>
          <td>180/190</td>
          <td>7.8</td>
          <td>225</td>
          <td>7,6/7</td>
          <td>••• •</td>
          <td>Zgomotos, dar puternic.</td>
        </tr>
        <tr>
          <td>RS Coupe</td>
          <td>01/10-07/16</td>
          <td>250/265</td>
          <td>245/254</td>
          <td>6,1/6,0</td>
          <td>8,4/7,5</td>
          <td>• • • • •</td>
          <td>Cel mai sportiv motor, pe măsura reglajelor celorlalte subansamble.</td>
        </tr>
        <tr>
          <td>1.5 dCi 85/90/95 FAP</td>
          <td>10/08-07/16</td>
          <td>85/90/95</td>
          <td>-/180/190</td>
          <td>-/12,5/12,3</td>
          <td>4.5</td>
          <td>• •</td>
          <td>Diesel de bază economic, dar leneș și cam nerafinat.</td>
        </tr>
        <tr>
          <td>1.5 dCi 105/110 FAP</td>
          <td>10/08-12/16</td>
          <td>105/110</td>
          <td>-/190</td>
          <td>-/11,5</td>
          <td>4,5/4,5</td>
          <td>• • •</td>
          <td>Ceva mai plăcut decât dieselul de bază și la fel de economic. Singura problemă: gol turbo la turații mici.</td>
        </tr>
        <tr>
          <td>1.6 dCi 130 FAP</td>
          <td>12/10-12/16</td>
          <td>130</td>
          <td>200</td>
          <td>9.8</td>
          <td>4</td>
          <td>• • • •</td>
          <td>Un motor puternic, ce oferă reprize bune atât la gol, cât și cu mașina plină.</td>
        </tr>
        <tr>
          <td>1.9 dCi 130</td>
          <td>10/08-03/12</td>
          <td>130</td>
          <td>205</td>
          <td>9.5</td>
          <td>5.1</td>
          <td>• • • •</td>
          <td>Suplu, puternic, elastic și rafinat. Ce ți-ai putea dori mai mult?</td>
        </tr>
        <tr>
          <td>2.0 dCi 150 BVA FAP</td>
          <td>04/09-03/12</td>
          <td>150</td>
          <td>-</td>
          <td>-</td>
          <td>6.6</td>
          <td>• • • •</td>
          <td>Cuplul mare se potrivește perfect cu transmisia automată.</td>
        </tr>
        <tr>
          <td>2.0 dCi 160/165 BVA FAP</td>
          <td>04/09-07/15</td>
          <td>160/165</td>
          <td>8.5</td>
          <td>215</td>
          <td>5,9/5,6</td>
          <td>• • • • •</td>
          <td>Un diesel de top cu performanțe foarte interesante.</td>
        </tr>
      </table>
    </article>
  </body>
</html>