<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/kjendis/dukket-opp-pa-scenen-beruset/71778029"/>
    <meta property="og:site_name" content="Dagbladet.no"/>
    <meta property="article:published_time" content="2019-11-04T07:10:48+00:00"/>
    <meta property="og:title" content="Dukket opp på scenen beruset"/>
    <meta property="og:description" content="Kona fanget den spesielle opptredenen på video."/>
  </head>
  <body>
    <article>
      <h1>Dukket opp på scenen beruset</h1>
      <h2>Kona fanget den spesielle opptredenen på video.</h2>
      <address><time datetime="2019-11-04T07:10:48+00:00">04 Nov 2019, 07:10</time> by <a rel="author">Emma Cecilia Eriksson</a></address>
      <p><a href="https://www.dagbladet.no/kjendis/her-er-superstjernene-i-norge/69011087">Stjerneparet John Legend (40) og Chrissy Teigen (33)</a> er ikke fremmed for å erte hverandre på sosiale medier. Spesielt Teigen har de seineste åra utmerket seg på Instagram og Twitter, spesielt for de mange oppsiktsvekkende og humoristiske innleggene som omhandler ektemannen.</p>
      <p>Nå vekker ekteparet oppsikt igjen, etter at 33-åringen tok til Twitter for å dele en ny video av den verdenskjente artisten.</p>
      <p>
        <b>Hendelsen fant sted hos Universal Studios i Los Angeles, der artisten gikk på scenen iført en heldress med bilde av seg selv på, mens han sang en ny versjon av gigahiten «All of Me», ifølge blant andre <a href="https://edition.cnn.com/2019/11/02/entertainment/john-legend-all-of-me-drunk-trnd/index.html?no-st=1572795235">CNN</a>.</b>
      </p>
      <p>Det som derimot vekker oppsikt, er selve opptredenen - som ble gjort etter litt for mange glass vin. Og det hele ble fanget på film.</p>
      <h3>- Det er meg, John Legend</h3>
      <p>Chrissy Teigen tok dermed til Twitter, der hun la ut videoen av ektemannens opptreden, med teksten: <i>«John ble full på vin og sang en sang hos Universal Studios i går kveld.»</i></p>
      <p>Kort tid etter fulgte hun opp, og skrev: <i>«Hele vitsen skulle være at bokstavelig talt ingen skulle se det, og at ingen skulle være på scenen. Men så gikk han opp på scenen og sa «DET ER MEG, JOHN LEGEND.»</i></p>
      <figure>
        <iframe data-src="https://twitter.com/chrissyteigen/status/1190693999587127297?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Artisten på sin side forklarte det hele på en litt annen måte. På sin egen Instagram skrev han at paret deltok på en «Horror Nights»-fest, der temaet for anledningen var heldress.</p>
      <figure>
        <embed-post data-src="https://www.instagram.com/p/B4X0O7wFpaW" data-service="Instagram"/>
      </figure>
      <p>- Vi kjøpte noen nye og så gjennom klesskapet og fant den perfekte for meg å ha på. Noen lagde en til Chrissy med mitt navn på, og den måtte jeg selvsagt bruke. Deretter fant jeg en motvillig DJ med en mikrofon og hyllet meg selv. Det var litt av en kveld, skrev han.</p>
      <h3>Delte nakenbilde</h3>
      <p>Dette er som tidligere nevnt ikke første gang den tidligere modellen legger ut noe på ektemannens bekostning. I 2015 tok hun blant annet hevn på Instagram, <a href="https://www.seher.no/kjendis/naken-john-legend-avslort-av-kona/64140862">etter at appen slettet et toppløsbilde hun hadde lagt ut</a>, fordi bildet brøt med reglene for nakenhet.</p>
      <p>Den populære skjønnheten lovte derfor følgerne sine at hun skulle komme tilbake med enda saftigere bilder.</p>
      <p>- Instagram har fjernet puppebildet mitt, men det vil komme mer, skrev hun på Twitter den gang.</p>
      <p>Bildet som ble lagt ut var derfor av ektemannen, og var av det saftige slaget - som lovet. Bildet viser nemlig en naken Legend, der kneet hennes dekker halve bakdelen hans.</p>
      <figure>
        <embed-post data-src="https://www.instagram.com/p/42eludJjQH" data-service="Instagram"/>
      </figure>
      <h3>Tilbrakte het natt sammen</h3>
      <p>Stjerneparet regnes for å ha et av Hollywoods mest stabile forhold.</p>
      <p>Paret har vært sammen i over ti år, og i 2013 giftet de seg. I etterkant fikk de <a href="https://www.seher.no/kjendis/aerlig-om-forholdet-til-mammakroppen/70932197">dattera Luna (3) og sønnen Miles (1) </a>som de også titt og ofte deler både bilder og videoer av i sosiale medier.</p>
      <p>I juni i år gjestet <a href="https://www.seher.no/kjendis/avslorer-oppsiktsvekkende-detalj-om-forste-mote/71172743">Chrissy tv-programmet «Celebrity Family Feud»</a> sammen med John, og der gikk de inn i detalj på hvordan det første møtet utspant seg, ifølge <a href="http://www.contactmusic.net/christine-teigen/news/chrissy-teigen-had-sex-with-john-legend-after-meeting-him_6279469">Contactmusic.</a></p>
      <p>Paret møttes nemlig for første gang under innspillingen av musikkvideoen til Johns låt «Stereo» i 2007.</p>
      <p>
        <b>- Vi filmet videoen, og etterpå hadde vi sex. Jeg dro til hotellet hans, og det var en ..., sa Chrissy før hun ble avbrutt av ektemannen:</b>
      </p>
      <p>- Ehm, det er et familieshow.</p>
      <p>«All of Me»-sangeren var kjapp med å hindre kona i å dele flere intime detaljer fra deres første natt sammen og konkluderte med at de kom godt overens.</p>
    </article>
  </body>
</html>