<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/enflasyon-rakamlari-aciklandi-214038h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T07:29:18+00:00"/>
    <meta property="og:title" content="Enflasyon rakamları açıklandı"/>
    <meta property="og:description" content="Enflasyon ekimde yüzde 2 artarken, yıllık bazda yüzde 8,55 oldu."/>
  </head>
  <body>
    <article>
      <h1>Enflasyon rakamları açıklandı</h1>
      <h2>Enflasyon ekimde yüzde 2 artarken, yıllık bazda yüzde 8,55 oldu.</h2>
      <address>
        <time datetime="2019-11-04T07:29:18+00:00">04 Nov 2019, 07:29</time>
      </address>
      <p>Türkiye İstatistik Kurumu (TÜİK) verilerine göre, ekim ayı itibarıyla 12 aylık ortalamalar dikkate alındığında, tüketici fiyatları yüzde 16,81, yurt içi üretici fiyatları yüzde 22,58 arttı.</p>
      <p>Aylık bazda Tüketici Fiyat Endeksi (TÜFE) yüzde 2, Yurt İçi Üretici Fiyat Endeksi (Yİ-ÜFE) yüzde 0,17 artış gösterdi.</p>
      <p>TÜFE, ekimde geçen yılın aralık ayına göre yüzde 10,59, geçen yılın aynı ayına göre yüzde 8,55 yükseldi. Böylece TÜFE'de Aralık 2016'daki 8,53'lük artıştan sonra yıllık enflasyonda en düşük artış oranı gerçekleşti. </p>
      <p>
        <b>Yİ-ÜFE yüzde 1,7 arttı</b>
      </p>
      <p>Yİ-ÜFE ise Aralık 2018'e göre yüzde 6,71, geçen yılın ekim ayına göre de yüzde 1,7 arttı.</p>
      <p>Öte yandan, Hazine ve Maliye Bakanlığı tarafından belirlenen yeniden değerleme oranına esas teşkil eden Yİ-ÜFE, ekim ayı sonunda 12 aylık ortalamalara göre yüzde 22,58 artış gösterdi. Çeşitli vergi ve harçlarla ilgili kanunlarda, vergi, harç ve ceza tutarlarının her yıl yeniden değerleme oranı kadar artması öngörülüyor.</p>
    </article>
  </body>
</html>