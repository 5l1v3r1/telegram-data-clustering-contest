<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/world/voreia-makedonia-metra-gia-tin-anadeiksi-tis-makedonikis-glossas-kai-taytotitas/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T07:22:21+00:00"/>
    <meta property="og:title" content="Βόρεια Μακεδονία : Μέτρα για την ανάδειξη της «μακεδονικής» γλώσσας και ταυτότητας"/>
    <meta property="og:description" content="Το κυβερνών κόμμα SDSM της Βόρειας Μακεδονίας δεσμεύεται και σχεδιάζει να εφαρμόσει μέτρα και πολιτικές που εγγυώνται τη «μακεδονική» ταυτότητα και τη «μακεδονική» γλώσσα."/>
  </head>
  <body>
    <article>
      <h1>Βόρεια Μακεδονία : Μέτρα για την ανάδειξη της «μακεδονικής» γλώσσας και ταυτότητας</h1>
      <h2>Το κυβερνών κόμμα SDSM της Βόρειας Μακεδονίας δεσμεύεται και σχεδιάζει να εφαρμόσει μέτρα και πολιτικές που εγγυώνται τη «μακεδονική» ταυτότητα και τη «μακεδονική» γλώσσα.</h2>
      <address><time datetime="2019-11-04T07:22:21+00:00">04 Nov 2019, 07:22</time> by <a rel="author">ΤοΒΗΜΑ Team</a></address>
      <p>Το κυβερνών κόμμα SDSM της Βόρειας Μακεδονίας δεσμεύεται και σχεδιάζει να εφαρμόσει μέτρα και πολιτικές που εγγυώνται τη «μακεδονική» ταυτότητα και τη «μακεδονική» γλώσσα.</p>
      <h3>Υποτροφίες για τη «μακεδονική» γλώσσα</h3>
      <p>Σύμφωνα, μάλιστα, με σχέδιο νόμου που θα κατατεθεί από το κυβερνών κόμμα SDSM, θα δίνονται υποτροφίες σε φοιτητές που σπουδάζουν τη «μακεδονική» γλώσσα.</p>
      <p>
        <a href="https://www.in.gr/2019/11/04/politics/diplomatia/amerikaniki-stratiotiki-apovasi-stin-ellada-oi-vaseis-ta-drones-kai-ta-tankers/">Διαβάστε ακόμη : Αμερικανική στρατιωτική «απόβαση» στην Ελλάδα – Οι βάσεις, τα drones και τα tankers</a>
      </p>
      <p>«Με τις προβλεπόμενες αλλαγές είναι υποχρεωτικό να προσλαμβάνονται καθηγητές της μακεδονικής γλώσσας σε όλα τα κρατικά ιδρύματα και τους δημόσιους φορείς, όπως η κυβέρνηση, το Κοινοβούλιο, τα υπουργεία, η τοπική αυτοδιοίκηση, τα πανεπιστήμια, ο ακαδημαϊκός χώρος, τα δευτεροβάθμια και δημοτικά σχολεία και σε πολλούς άλλους τομείς της κοινωνικής ζωής της χώρας, τόσο στο δημόσιο όσο και στον ιδιωτικό τομέα», δήλωσε η Βαγγελίνα Μογιάνοφσκα, μέλος της Επιτροπής Παιδείας και Επιστήμης του SDSM.</p>
      <p>Η εκπρόσωπος του κυβερνώντος κόμματος, σημείωσε ότι για πρώτη φορά προβλέπονται υποτροφίες για φοιτητές της «μακεδονικής» γλώσσας και φιλολογίας και στους τρεις κύκλους της εκπαίδευσης και σε όλα τα πανεπιστήμια της χώρας.</p>
      <h4>Και μέτρα για τη «μακεδονική» ταυτότητα</h4>
      <p>«Ο νέος νόμος προβλέπει, επίσης, ότι η μακεδονική γλώσσα πρέπει να μελετάται σε πολιτιστικά κέντρα των πρεσβειών της Δημοκρατίας της Βόρειας Μακεδονίας στο εξωτερικό, προκειμένου να γαλουχηθούν ορθά οι Μακεδόνες της διασποράς», πρόσθεσε η Μογιάνοφσκα.</p>
      <p>Και κατέληξε, λέγοντας ότι το SDSM δεσμεύεται και σχεδιάζει να εφαρμόσει μέτρα και πολιτικές που εγγυώνται τη «μακεδονική» ταυτότητα και τη «μακεδονική» γλώσσα.</p>
      <p>Πηγή: press24.mk και echedoros-a.gr</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>