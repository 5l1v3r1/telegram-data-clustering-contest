<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.affarsvarlden.se/bors-ekonominyheter/borsveckan-koplage-i-dessa-fyra-aktier-6977282"/>
    <meta property="og:site_name" content="Affärsvärlden"/>
    <meta property="article:published_time" content="2019-11-04T07:36:00+00:00"/>
    <meta property="og:title" content="Börsveckan: Köpläge i dessa fyra aktier"/>
    <meta property="og:description" content="Två fastighetsbolag, ett medicinteknikbolag och ett it-företag får köprekommendationer av Börsveckan."/>
  </head>
  <body>
    <article>
      <h1>Börsveckan: Köpläge i dessa fyra aktier</h1>
      <address>
        <time datetime="2019-11-04T07:36:00+00:00">04 Nov 2019, 07:36</time>
      </address>
      <p>
        <b>Två fastighetsbolag, ett medicinteknikbolag och ett it-företag får köprekommendationer av Börsveckan.</b>
      </p>
      <p>Börsveckan ger köpråd till SBB, Hemfosa, Arjo och Dist IT men väljer att avvakta med Elanders, Transcendent och Nibe.</p>
      <p>Det framgår av den senaste utgåvan av Börsveckan.</p>
      <p>SBB har varit en kursraket under 2019 och insynspersoner har fortsatt att öka rejält även på höga kursnivåer.</p>
      <p>"Utsikterna är ljusa för fortsatt stark expansion inom ett konjunkturstabilt segment", skriver Börsveckan och behåller tidigare köpråd.</p>
      <p>Samhällsfastigheter är het materia på börsen och det är inte svårt att förstå varför. Stabila och långsiktiga offentliga kunder betyder stabila kassaflöden och en attraktiv förutsägbarhet i intjäningen.</p>
      <p>"Till knappt 12 gånger förvaltningsresultatet är Hemfosa köpvärt", skriver Börsveckan och behåller även här tidigare köpråd.</p>
      <p>Elanders ledning jobbar hårt med att höja lönsamheten och förbättra kassaflödet trots att man inte får någon draghjälp från marknaden.</p>
      <p>"Aktien värderas lågt men vi tror att lågkonjunkturen kommer bromsa in förbättringsarbetet", skriver Börsveckan och avvaktar.</p>
      <p>För Arjo börjar pusselbitarna falla på plats och Börsveckan lyfter rådet till köp.</p>
      <p>"Givet att bolaget går bra operativt och nu växer stadigt samt att problemen med valuta och brexit torde vara övergående ser aktien intressant ut", skriver Börsveckan.</p>
      <p>Transcendent har en tydlig nisch i konsultmarknaden, med sitt fokus på corporate governance. Snabb geografisk expansions tår på agendan tillsammans med digitaliserade tjänster.</p>
      <p>"hittills syns dock inte ambitionerna annat än på kostnadssidan", skriver Börsveckan och väljer att avvakta.</p>
      <p>Dist It:s rapport för det tredje kvartalet blev en riktig kalldusch men Börsveckan tvivlar inte på att det kommer att råda en god kostnadskontroll på bolaget och att det är på rätt väg.</p>
      <p>"Vi upprepar köprådet och behåller Dist It i portföljen", heter det.</p>
      <p>Nibe har länge värderats högt på börsen av förståeliga skäl, där bland annat en fenomenal historik kryddad med löpande bra förvärv är två viktiga faktorer.</p>
      <p>"Men värderingen lämnar inget utrymme för besvikelser", skriver Börsveckan och råder till att avvakta.</p>
      <ul>
        <li>
          <a href="http://www.facebook.com/sharer/sharer.php?u=https%3A%2F%2Fwww.affarsvarlden.se%2Fbors-ekonominyheter%2Fborsveckan-koplage-i-dessa-fyra-aktier-6977282&amp;title=Fyrtal%20i%20k%C3%B6pr%C3%A5d&amp;description=Tv%C3%A5%20fastighetsbolag%2C%20%20ett%20medicinteknikbolag%20och%20ett%20it-f%C3%B6retag%20f%C3%A5r%20k%C3%B6prekommendationer%20av%20B%C3%B6rsveckan.%20">Facebook</a>
        </li>
        <li>
          <a href="http://twitter.com/share?text=Fyrtal%20i%20k%C3%B6pr%C3%A5d&amp;url=https%3A%2F%2Fwww.affarsvarlden.se%2Fbors-ekonominyheter%2Fborsveckan-koplage-i-dessa-fyra-aktier-6977282">Twitter</a>
        </li>
        <li>
          <a href="http://www.linkedin.com/shareArticle?mini=true&amp;url=https%3A%2F%2Fwww.affarsvarlden.se%2Fbors-ekonominyheter%2Fborsveckan-koplage-i-dessa-fyra-aktier-6977282&amp;title=Fyrtal%20i%20k%C3%B6pr%C3%A5d">Linked in</a>
        </li>
        <li>
          <a href="http://www.reddit.com/submit?url=https%3A%2F%2Fwww.affarsvarlden.se%2Fbors-ekonominyheter%2Fborsveckan-koplage-i-dessa-fyra-aktier-6977282&amp;title=Fyrtal%20i%20k%C3%B6pr%C3%A5d">Reddit</a>
        </li>
        <li>Mail</li>
      </ul>
    </article>
  </body>
</html>