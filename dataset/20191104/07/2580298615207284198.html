<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://filmserver.cz/clanek/15348/box-office-44-vikend/"/>
    <meta property="og:site_name" content="filmserver.cz"/>
    <meta property="article:published_time" content="2019-11-04T07:30:00+00:00"/>
    <meta property="og:title" content="Box office: Terminátor zklamal"/>
    <meta property="og:description" content="I když Terminátor: Temný osud skončil na prvním místě, jeho výsledky jsou zklamáním. Znamená tento špatný výsledek konec této série?"/>
  </head>
  <body>
    <article>
      <h1>Box office: Terminátor zklamal</h1>
      <h2>I když <i>Terminátor: Temný osud</i> skončil na prvním místě, jeho výsledky jsou zklamáním. Znamená tento špatný výsledek konec této série?</h2>
      <address><time datetime="2019-11-04T07:30:00+00:00">04 Nov 2019, 07:30</time> by <a rel="author">Václav Limberk</a></address>
      <figure>
        <a href="https://filmserver.cz/terminator-temny-osud-film-174228/">
          <img src="https://filmserver.cz/img/61499.jpg"/>
        </a>
      </figure>
      <p>Terminátor: Temný osud<br/> otevřel za 29 milionů na prvním místě, ale je to slabý výsledek, když si uvědomíme, že náklady na film se vyšplhaly k hranici 200 milionů, a aby se náklady do filmu vložené vrátily, musel by <i>Terminátor</i> vydělat aspoň 500 milionů. V zámoří zatím utržil 94,5 milionu, takže celosvětově nový <i>Terminátor</i> vydělal jen 123,6 milionu. Je to stejné zklamání jako předchozí díl série <a href="https://filmserver.cz/terminator-genisys-film-171622/">Terminátor Genisys</a>, který před čtyřmi roky otevřel zhruba stejně. Znamená to konec této série?<br/><br/>Na druhém místě je <a href="https://filmserver.cz/joker-film-174931/">Joker</a>, jehož tržby už celosvětově přesáhly 900 milionů. Na trojce je disneyovka <a href="https://filmserver.cz/zloba-kralovna-vseho-zleho-film-174752/">Zloba: Královna všeho zlého</a>, jejíž celosvětové tržby se blíží hranici 400 milionů.</p>
      <figure>
        <img src="https://filmserver.cz/img/61458.jpg"/>
      </figure>
      <p>Na čtvrtém místě otevřelo drama <a href="https://filmserver.cz/harriet-film-175390/">Harriet</a>. Na pětce je animovaná <a href="https://filmserver.cz/addamsova-rodina-film-175162/">Addamsova rodina</a>, která zatím utržila 85 milionů. Na šestém místě je komedie <a href="https://filmserver.cz/zombieland-rana-jistoty-film-69854/">Zombieland: Rána jistoty</a>, která zatím utržila 60 milionů. Na dalších dvou místech jsou snímky <a href="https://filmserver.cz/stahni-a-zemres-film-175514/">Stáhni a zemřeš</a> a <a href="https://filmserver.cz/black-and-blue-film-175233/">Black and Blue</a>. Na devítce otevřelo noirové drama <a href="https://filmserver.cz/temna-tvar-brooklynu-film-175212/">Temná tvář Brooklynu</a> a první desítku uzavřel animák <a href="https://filmserver.cz/snezna-mela-film-174339/">Sněžná mela</a>. <br/><br/>Příští víkend otevřou filmy <a href="https://filmserver.cz/bitva-u-midway-film-175112/">Bitva u Midway</a>, <a href="https://filmserver.cz/doktor-spanek-film-174693/">Doktor Spánek</a> a <a href="https://filmserver.cz/last-christmas-film-175037/">Last Christmas</a>.<br/><br/>BOX OFFICE: VÍKEND OD 1. LISTOPADU 2019<br/><br/> 1. <a href="https://filmserver.cz/terminator-temny-osud-film-174228/">Terminátor: Temný osud</a> 29 mil. (novinka)<br/> 2. <a href="https://filmserver.cz/joker-film-174931/">Joker</a> 13,9 mil.<br/> 3. <a href="https://filmserver.cz/zloba-kralovna-vseho-zleho-film-174752/">Zloba: Královna všeho zlého</a> 12,1 mil.<br/> 4. <a href="https://filmserver.cz/harriet-film-175390/">Harriet</a> 12 mil. (novinka)<br/> 5. <a href="https://filmserver.cz/addamsova-rodina-film-175162/">Addamsova rodina</a> 8,5 mil.<br/> 6. <a href="https://filmserver.cz/zombieland-rana-jistoty-film-69854/">Zombieland: Rána jistoty</a> 7,3 mil.<br/> 7. <a href="https://filmserver.cz/stahni-a-zemres-film-175514/">Stáhni a zemřeš</a> 5,8 mil.<br/> 8. <a href="https://filmserver.cz/black-and-blue-film-175233/">Black and Blue</a> 4 mil.<br/> 9. <a href="https://filmserver.cz/temna-tvar-brooklynu-film-175212/">Temná tvář Brooklynu</a> 3,6 mil. (novinka)<br/>10. <a href="https://filmserver.cz/snezna-mela-film-174339/">Sněžná mela</a> 3,1 mil. (novinka)<br/><br/><i>Tržby jsou uvedené v amerických dolarech. Kompletní žebříček s podrobnými statistikami naleznete <a href="http://www.boxofficemojo.com/weekend/chart/">zde</a>.</i></p>
    </article>
  </body>
</html>