<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/johnson-verontschuldigt-zich-voor-brexit-uitstel/"/>
    <meta property="og:site_name" content="SCEPTR"/>
    <meta property="article:published_time" content="2019-11-04T07:48:42+00:00"/>
    <meta property="og:title" content="Johnson verontschuldigt zich voor Brexit-uitstel"/>
    <meta property="og:description" content="De Britse premier Boris Johnson heeft zich verontschuldigd omdat het hem niet is gelukt om het VK voor 31 oktober uit EU te halen."/>
  </head>
  <body>
    <article>
      <h1>Johnson verontschuldigt zich voor Brexit-uitstel</h1>
      <address><time datetime="2019-11-04T07:48:42+00:00">04 Nov 2019, 07:48</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>De Britse premier<a href="https://sceptr.net/tag/boris-johnson/"> Boris Johnson</a> (Con.) <a href="https://nypost.com/2019/11/03/boris-johnson-admits-deep-regret-over-missed-brexit-deadline/">heeft zich verontschuldigd</a> omdat het hem niet is gelukt om het Verenigd Koninkrijk voor 31 oktober uit Europese Unie te halen.</b>
      </p>
      <p>In een interview met Sky News uitte de Britse premier <a href="https://sceptr.net/tag/boris-johnson/">Boris Johnson</a> (Con.) zijn <i>“diepe spijt”</i> over het feit dat hem niet gelukt is om het Verenigd Koninkrijk voor 31 oktober uit de Europese Unie te halen. <i>“Ik ben diep, diep teleurgesteld”</i>, zei Johnson. Johnson had eerder beloofd de Brexit voor 31 oktober rond te krijgen en had gezegd <i>“liever dood in een greppel”</i> te liggen dan om uitstel te vragen in Brussel.</p>
      <figure>
        <iframe data-src="https://twitter.com/LBCNews/status/1190946905951547392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Johnson: “Trump is fout, handelsakkoord VS en VK wél mogelijk”</h3>
      <p><i>“Maar, vergeet niet de omstandigheden waarin dat gebeurde. Het gebeurde omdat het parlement de capitulatiewet aannam”</i>, klinkt het. Daarmee verwijst Johnson naar de ‘Benn-Act’. Het Britse Parlement verplichtte Johnson om uitstel te vragen als hij er niet in slaagde om een akkoord te sluiten voor 19 oktober. </p>
      <p><i>“Maar wat wij nu moeten doen is doorzetten en het doen, en het verschil tussen deze regering en een andere partij is dat alleen deze regering een overeenkomst aanbiedt die klaar is om te gaan en een manier biedt om het onmiddellijk midden december gedaan te krijgen, als we het geluk hebben om een meerderheid te krijgen”</i>, zei de Britse premier.</p>
      <p>Johnson sprak de bewering van de Amerikaanse president <a href="https://sceptr.net/tag/donald-trump/">Donald Trump</a> (Rep.), dat het akkoord van Johnson <a href="https://sceptr.net/2019/11/nigel-farage-gaat-campagne-voeren-tegen-deal-johnson/">een handelsakkoord tussen het Verenigd Koninkrijk en de Verenigde Staten onmogelijk zou maken</a>, tegen.<i> “Ik wil de president van de Verenigde Staten niet in diskrediet brengen, maar in dat opzicht is hij duidelijk in de fout. Iedereen kan zien dat het een geweldig akkoord is”</i>, klinkt het. </p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/11/nigel-farage-gaat-campagne-voeren-tegen-deal-johnson/"/>
        <a href="https://sceptr.net/2019/11/johnson-verlaat-no-deal-scenario-in-aanloop-naar-verkiezingen/"/>
        <a href="https://sceptr.net/2019/11/trump-johnson-en-farage-moeten-samenwerken/"/>
      </related>
    </article>
  </body>
</html>