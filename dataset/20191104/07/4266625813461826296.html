<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/bogdan_hotiv_prypynyty_rozsliduvannya_zlovzhyvan_yanukovycha__eksprokuror_1682817"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T07:35:00+00:00"/>
    <meta property="og:title" content="Богдан хотів припинити розслідування зловживань Януковича, – експрокурор"/>
    <meta property="og:description" content="Сергій Горбатюк заявив, що глава ОП Андрій Богдан закликав припинити розслідування злочинів, скоєних під час Революції Гідності, а також економічних зловживань Януковича і його оточення."/>
  </head>
  <body>
    <article>
      <h1>Богдан хотів припинити розслідування зловживань Януковича, – експрокурор</h1>
      <address>
        <time datetime="2019-11-04T07:35:00+00:00">04 Nov 2019, 07:35</time>
      </address>
      <p>
        <b>Сергій Горбатюк заявив, що глава ОП Андрій Богдан закликав припинити розслідування злочинів, скоєних під час Революції Гідності, а також економічних зловживань Януковича і його оточення.</b>
      </p>
      <p>Про це колишній начальник Управління спецрозслідувань Генпрокуратури Сергій Горбатюк розповів в інтерв’ю <a href="https://prm.ua/bogdan-hotiv-pripiniti-rozsliduvannya-zlochiniv-pid-chas-revolyutsiyi-gidnosti-i-zlochini-yanukovicha-gorbatyuk/">«Прямому»</a>.</p>
      <p>За його словами, така розмова відбулася наприкінці зустрічі з Президентом Володимиром Зеленським.</p>
      <p>«Він (Богдан – ред.), не знаючи про суть, сказав: «Не розслідувалися справи, не розслідувалися стосовно вбивств правоохоронців. Я ж вам казав, Володимире Олександровичу». А він (Зеленський – ред.) каже сам: «Як же не розслідувались, якщо мені тільки що доповіли, що є результати?». – «Значить, тоді вже не треба розслідувати. Все розслідувано – і вбивства протестувальників, і вбивства правоохоронців. Значить, все, далі не треба розслідувати». – «Та ні, кажу, треба розслідувати, і багато ще до завершення. І, в першу чергу, стосовно організаторів», – цитує Горбатюка «Прямий».</p>
      <p>Окрім того, за словами Горбатюка, він порушив тему економічних злочинів Януковича і його оточення.</p>
      <p>«Плюс, ще злочинна організація Януковича, економічні злочини підлягають розслідуванню», – зазначив експосадовець Генпрокуратури. На це, за його словами, Богдан заявив: «Та ні, про що ви розказуєте? Які економічні злочини? Про що ви розказуєте?».</p>
      <p>«І потім він вже перевів тему на те, що вас наступний чекає…» – розповів Горбатюк, додавши, що Богдан говорив усе серйозно.</p>
      <p><a href="https://zik.ua/news/2019/10/30/ya_yomu_groshey_ne_platyv__ryaboshapka_pro_vyplaty_gorbatyuku_pry_zvilnenni_1680093">Нагадаємо, </a>Генеральний прокурор Руслан Рябошапка пояснив великі виплати, які отримав при звільненні ексначальник управління спецрозслідувань ГПУ Сергій Горбатюк.</p>
      <p> </p>
      <related>
        <h4>читайте також</h4>
        <a href="https://zik.ua/news/2019/10/25/gorbatyuk_pidtverdyv_shcho_v_gpu_pereviryaly_bogdana_1676301"/>
        <a href="https://zik.ua/news/2019/10/09/soratnyk_zelenskogo_tysnuv_na_konstytutsiynyy_sud_na_koryst_yanukovycha__1663865"/>
        <a href="https://zik.ua/news/2019/08/30/chorna_buhgalteriya_yanukovycha_minyust_ssha_vidguknuvsya_na_zapyt_ukrainy_pro_1637465"/>
        <a href="https://zik.ua/news/2018/10/27/sergiy_gorbatyuk_vykryv_manipulyatsiyu_iz_troma_tomamy_svidchen_pro_maydan_1435453"/>
      </related>
    </article>
  </body>
</html>