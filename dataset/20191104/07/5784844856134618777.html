<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/ogromen-dron-za-dostavo-velikih-paketov.html?RSS8697008a5a2a8ea343bbc3cda1251d55"/>
    <meta property="og:site_name" content="Računalniške novice"/>
    <meta property="article:published_time" content="2019-11-04T07:45:00+00:00"/>
    <meta property="og:title" content="Ogromen dron za dostavo velikih paketov"/>
    <meta property="og:description" content="Droni so v zadnjih nekaj letih postali že nekaj povsem običajnega, saj se uporabljajo kot orodje za zabavo ter celo kot delovni pripomoček ali varnostni sistem."/>
  </head>
  <body>
    <article>
      <h1>Ogromen dron za dostavo velikih paketov</h1>
      <address>
        <time datetime="2019-11-04T07:45:00+00:00">04 Nov 2019, 07:45</time>
      </address>
      <p>Droni so v zadnjih nekaj letih postali že nekaj povsem običajnega, saj se uporabljajo kot orodje za zabavo ter celo kot delovni pripomoček ali varnostni sistem. Podjetje Google je celo kot prvo pričelo redno dostavo paketov z letečimi droni Wing, in sicer v ameriškem mestu Christiansburg v ameriški zvezni državi Virginija. Ker pa ti droni lahko prenašajo le manjše pakete, so pri podjetju Volocopter pripravili ogromen dron, ki je namenjen prenosu oziroma dostavi večjih paketov na območja, kjer dostava z običajnimi prevoznimi sredstvi ni mogoča.</p>
      <p>Dron VoloDrone podjetja Volocopter je opremljen s kar 18 zmogljivimi električnimi motorji, ki lahko prenašajo tovor teže do 200 kilogramov, skupna teža drona med vzletom pa lahko znaša do 800 kilogramov. Eno polnjenje gigantskega drona zadošča za do 40 kilometrov avtonomije, potovalna hitrost pa znaša do največ 100 kilometrov na uro, medtem ko hitrost križarjenja običajno znaša 80 kilometrov na uro. Baterije so postavljene tako, da jih je mogoče zamenjati v manj kot petih minutah.</p>
      <p>Trenutno še ni znano, kdaj bo dron VoloDrone podjetja Volocopter uporabljen za redno dostavo velikih paketov. Po vsej verjetnosti bo preteklo kar nekaj časa, preden bo podjetje pridobilo vsa potrebna dovoljenja s strani ameriških regulatornih organov.</p>
      <figure>
        <iframe src="https://www.youtube.com/embed/2C5YDnR2EGw" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.volocopter.com/en/">Volocopter</a></footer>
    </article>
  </body>
</html>