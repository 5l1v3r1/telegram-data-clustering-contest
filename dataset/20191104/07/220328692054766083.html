<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/vizhte-vremeto-prez-novata-sedmitsa-405811.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T07:57:36+00:00"/>
    <meta property="og:title" content="Вижте времето през новата седмица"/>
    <meta property="og:description" content="През деня ще е ветровито с умерен, в Източна България и на места северно от планините - силен и поривист юг-югозападен вятър"/>
  </head>
  <body>
    <article>
      <h1>Вижте времето през новата седмица</h1>
      <address>
        <time datetime="2019-11-04T07:57:36+00:00">04 Nov 2019, 07:57</time>
      </address>
      <p>През следващото денонощие времето ще е динамично, съобщават от НИМХ.</p>
      <p>През деня ще е ветровито с умерен, в Източна България и на места северно от планините - силен и поривист юг-югозападен вятър. Вечерта вятърът в Западна България ще отслабне и ще се ориентира от запад. Предимно значителна ще е облачността над югозападната половина от страната и главно в планинските райони ще има валежи от дъжд. В Североизточна България ще има повече слънчеви часове. Температурите ще се повишат и максималните ще са предимно между 18 и 23 градуса, на места в Централна Северна България до 25-27 градуса.</p>
      <p>По Черноморието ще е ветровито с умерен и силен юг-югозападен вятър. Облачността ще е променлива, често намаляваща до слънчево. Валежи не се очакват. Максималните температури ще бъдат между 20 и 22 градуса. Температурата на морската вода ще бъде около 17 градуса. Вълнението на морето ще се усили и ще е 3-4 бала.</p>
      <p> </p>
      <figure>
        <img src="https://m.netinfo.bg/media/images/40976/40976946/991-ratio-zhylti-kodove-bylgariia.jpg"/>
      </figure>
      <p>Dariknews.bg</p>
      <p>Над Рило-Родопския масив и облачността ще е по-често значителна с валежи главно в часовете около и след обяд, по-значителни в южните райони, където е възможно и да прегърми. През деня ще превали и в западните части на Стара планина, а по-късно вечерта и в централните и източните й райони. Ще е ветровито със силен, по откритите части и бурен югозападен вятър. Максималната температура на височина 1200 метра ще бъде около 15 градуса, на 2000 метра - около 8 градуса.</p>
      <p>През нощта срещу вторник ще превали и на места в централните райони. Във вторник през деня вятърът отново ще стане от юг-югозапад - предимно умерен, северно от планините и в Източна България - и временно силен. Облачността над страната ще е разкъсана, намаляваща над много райони и до слънчево време. Ще бъде топло с преобладаващи максимални температури между 20 и 25 градуса. В сряда ще има разкъсана облачност, над западните и южните райони предимно значителна. Ще остане топло и ветровито.</p>
    </article>
  </body>
</html>