<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/aci-kirmizi-biberin-faydalari-nelerdir-2216738"/>
    <meta property="og:site_name" content="Posta"/>
    <meta property="article:published_time" content="2019-11-04T07:59:42+00:00"/>
    <meta property="og:title" content="Metabolizmayı hızlandırıyor, kabızlığa iyi geliyor"/>
    <meta property="og:description" content="Türk ve dünya mutfağının vazgeçilmez lezzetlerinden kırmızı biberin faydaları saymakla bitmiyor. Koruyucu Sağlık Uzmanı Prof. Dr. Oğuz Özyaral, kırmızı biberin metabolizmayı hızlandırdığını, bağışıklık sistemini güçlendirerek hastalıklardan koruduğunu, kanser hücreleriyle savaştığını ve stresi önlediğini dile getirdi. İşte acı kırımızı biberin faydaları…"/>
  </head>
  <body>
    <article>
      <h1>Metabolizmayı hızlandırıyor, kabızlığa iyi geliyor</h1>
      <address>
        <time datetime="2019-11-04T07:59:42+00:00">04 Nov 2019, 07:59</time>
      </address>
      <h3>Türk ve dünya mutfağının vazgeçilmez lezzetlerinden kırmızı biberin faydaları saymakla bitmiyor. Koruyucu Sağlık Uzmanı Prof. Dr. Oğuz Özyaral, kırmızı biberin metabolizmayı hızlandırdığını, bağışıklık sistemini güçlendirerek hastalıklardan koruduğunu, kanser hücreleriyle savaştığını ve stresi önlediğini dile getirdi. İşte acı kırımızı biberin faydaları…</h3>
      <p>Yemeklerin vazgeçilmez lezzetlerinden kırmızı biberin faydaları saymakla bitmiyor. C vitamini, beta karoten, kapsaisin ve antioksidan deposu olan kırmızı biber, metabolizmayı hızlandırıyor, kötü kolesterolü düşürüyor, ağrı gidermeyi sağlıyor, vücut direncini artırıyor ve bağışıklık sistemini güçlendiriyor.</p>
      <p>Koruyucu Sağlık Uzmanı Prof. Dr. Oğuz Özyaral, kırmızı biberin onlarca özelliğini olduğunu belirterek, özellikle acısını tüketmek gerektiğini vurguladı.</p>
      <figure>
        <img src="https://i.pstimaj.com/img/75/640x0/5dbfda03ae298bc9331544ea"/>
      </figure>
      <h3><a href="https://www.posta.com.tr/haberler/kirmizi-biber">Kırmızı biber </a>antioksidan deposu</h3>
      <p>Kırmızı biberi tazeyken kullanılmasını öneren Prof. Dr. Özyaral, kırmızı biberin C vitamini, beta karoten, kapsaisin ve antioksidan deposu olduğunu söyleyerek, “Sofranızdan biber salçasını eksik etmeyin” dedi.</p>
      <figure>
        <img src="https://i.pstimaj.com/img/75/640x0/5dbfda0b66a97c7612f7aec6"/>
      </figure>
      <h3><a href="https://www.posta.com.tr/haberler/aci-kirmizi-biber">Acı kırmızı biber</a> kilo vermeyi kolaylaştırıyor</h3>
      <p>Özellikle acı kırmızı biberi faydaları açısından tavsiye ettiğini söyleyen Prof. Dr. Özyaral, “Acısı midesine dokunan varsa tatlı biber de tüketebilir. Ama acı biberi tavsiye ediyorum. Metabolizmayı hızlandırıyor. Dolayısıyla kilo verme sorunu yaşayan kişilerin diyetinin içinde olsun. Kırmızı biber metabolizmayı hızlandırdığı için bağırsaktaki hareketliliği artar. Kilo vermeye yardımcı olur. Diyabet hastaları öğünlerinde 2 adet biber tüketirlerse hem kötü kolesterol düşecek hem de vücut direnci artacaktır. Yazın toplayıp kuruttuğunuz biberleri de kullanabilirsiniz. Kuru biberi başta et olmak üzere bütün yemeklere birer, ikişer bırakabilirsiniz” diye konuştu.</p>
      <figure>
        <img src="https://i.pstimaj.com/img/75/640x0/5dbfda1766a97c76abc743c1"/>
      </figure>
      <h3>“Kırmızı biberi tohumuyla tüketmek gerekiyor”</h3>
      <p>Günlük 2 adet kırmızı biberin vücudun kalsiyum, potasyum, mineral ve tuz ihtiyacını karşıladığını belirten Prof. Dr. Oğuz Özyaral, “Toz biber kullanacaksanız yemek kaşığının yarısı kadar kullanabilirsiniz. Ben genelde kurutulmuş kırmızı biberi ufalayarak yemeklerde kullanıyorum. Kırmızı biberin tohumlarını mutlaka korumalıyız. Çünkü antioksidan ve c vitamini tohumdadır. Taze olmayan besinlerde c vitaminin kaçtığını söylüyorlar ama onun ayağı yok nereye gidecek, besinde durur. Kırmızı biberi tohumuyla beraber tüketmeliyiz” ifadelerini kullandı. </p>
      <figure>
        <img src="https://i.pstimaj.com/img/75/640x0/5dbfda2c66a97c76a7eaa503"/>
      </figure>
      <h3>Kanser hücreleriyle savaşıyor</h3>
      <p>Koruyucu Sağlık Uzmanı Prof. Dr. Oğuz Özyaral, kırmızı biberin vücutta kendiliğinden oluşan kanser hücreleriyle birebir savaşıp onların bertaraf edilmesini sağladığını dile getirdi. Prof. Dr. Özyaral, “Kalp krizi geçirdiğinizde sizi tedavi etmez, ilaç değil ama risklerinizi ortadan kaldırır” dedi.</p>
      <h3>Vücut direncini artırıyor</h3>
      <p>Prof. Dr. Özyaral, “Kırmızı biberin içindeki kapsaisin vücut direncini artırıyor, hastalıklardan koruyor. Beta karoten ise bütün kırmızı besinlerde vardır kataraktı engelliyor. Zihni açar, durgunluğa iyi gelir. Stresi ortadan kaldırır. Bütün bu özellikler bir araya geldiğinde ve kendinizi zinde ve mutlu hissediyorsunuz” diye konuştu.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/vajinismus-nedir-vajinismus-nasil-tedavi-edilir-kegel-egzersizlerinin-faydalari-2217682">
          <img src="https://i.pstimaj.com/img/100/180x95/5dc4216766a97c2980f23194"/>
        </a>
      </figure>
      <p>
        <a href="https://www.posta.com.tr/vajinismus-nedir-vajinismus-nasil-tedavi-edilir-kegel-egzersizlerinin-faydalari-2217682">1 Cinsel terapi ve Kegel egzersizleri ile Vajinismus ted...</a>
      </p>
      <figure>
        <a href="https://www.posta.com.tr/will-smith-kolonoskopi-surecini-canli-yayinladi-2217722">
          <img src="https://i.pstimaj.com/img/100/180x95/5dc4f11cae298ba2a8429abe"/>
        </a>
      </figure>
      <p>
        <a href="https://www.posta.com.tr/will-smith-kolonoskopi-surecini-canli-yayinladi-2217722">2 Will Smith, kolonoskopi sürecini canlı yayınladı</a>
      </p>
      <figure>
        <a href="https://www.posta.com.tr/rap-gunu-istanbulu-salladi-2217747">
          <img src="https://i.pstimaj.com/img/100/180x95/5dc51d03ae298babe108dd02"/>
        </a>
      </figure>
      <p>
        <a href="https://www.posta.com.tr/rap-gunu-istanbulu-salladi-2217747">3 Rap günü İstanbul’u salladı</a>
      </p>
      <figure>
        <a href="https://www.posta.com.tr/isin-karaca-tugrul-odabas-bosanmasinda-sasirtan-iddia-2217728">
          <img src="https://i.pstimaj.com/img/100/180x95/5dc4fafbae298ba2a78fc697"/>
        </a>
      </figure>
      <p>
        <a href="https://www.posta.com.tr/isin-karaca-tugrul-odabas-bosanmasinda-sasirtan-iddia-2217728">4 Işın Karaca-Tuğrul Odabaş boşanmasında şaşırtan iddia</a>
      </p>
      <figure>
        <a href="https://www.posta.com.tr/kemik-kanseri-nedir-kemik-kanserinin-belirtileri-nelerdir-2217738">
          <img src="https://i.pstimaj.com/img/100/180x95/5dc5112266a97c4d5925a5e2"/>
        </a>
      </figure>
      <p>
        <a href="https://www.posta.com.tr/kemik-kanseri-nedir-kemik-kanserinin-belirtileri-nelerdir-2217738">5 Kemik kanseri nedir? Kemik kanserinin belirtileri nele...</a>
      </p>
      <figure>
        <a href="https://www.posta.com.tr/ferman-toprak-ve-esi-dogum-gununde-nikh-tazeledi-2217732">
          <img src="https://i.pstimaj.com/img/100/180x95/5dc502f3ae298bab5823ddbc"/>
        </a>
      </figure>
      <p>
        <a href="https://www.posta.com.tr/ferman-toprak-ve-esi-dogum-gununde-nikh-tazeledi-2217732">6 Ferman Toprak ve eşi doğum gününde nikâh tazeledi</a>
      </p>
      <figure>
        <a href="https://www.posta.com.tr/hadise-o-iddiaya-sinirlendi-cok-ayip-ve-saygisizlik-2217721">
          <img src="https://i.pstimaj.com/img/100/180x95/5dc4ef3dae298ba2a8429abb"/>
        </a>
      </figure>
      <p>
        <a href="https://www.posta.com.tr/hadise-o-iddiaya-sinirlendi-cok-ayip-ve-saygisizlik-2217721">7 Hadise o iddiaya sinirlendi: Çok ayıp ve saygısızlık</a>
      </p>
      <figure>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">
          <img src="https://i.pstimaj.com/img/100/180x95/5dc43a06ae298b8604999fe9"/>
        </a>
      </figure>
      <p>
        <a href="https://www.posta.com.tr/azize-dizisi-iddiali-oyuncu-kadrosuyla-geliyor-2217692">8 Azize dizisi iddialı oyuncu kadrosuyla geliyor</a>
      </p>
      <figure>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">
          <img src="https://i.pstimaj.com/img/100/180x95/5dc42a90ae298b85524b8273"/>
        </a>
      </figure>
      <p>
        <a href="https://www.posta.com.tr/gelinim-mutfakta-389-bolumde-gun-birincisi-kim-oldu-2217688">9 Gelinim Mutfakta 389. Bölümde gün birincisi kim oldu?</a>
      </p>
      <figure>
        <a href="https://www.posta.com.tr/chris-brown-kisisel-esyalarini-satisa-cikardi-2217620">
          <img src="https://i.pstimaj.com/img/100/180x95/5dc4017266a97c20a1b30f4a"/>
        </a>
      </figure>
      <p>
        <a href="https://www.posta.com.tr/chris-brown-kisisel-esyalarini-satisa-cikardi-2217620">10 Rapçi Chris Brown kişisel eşyalarını satışa çıkardı</a>
      </p>
    </article>
  </body>
</html>