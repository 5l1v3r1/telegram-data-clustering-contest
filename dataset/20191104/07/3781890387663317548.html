<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/739935"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T07:41:00+00:00"/>
    <meta property="og:title" content="ผัดฟ้องหนุ่มซิ่งกระบะชนแหลกม.เกษตร รอเจรจาเหยื่อ"/>
    <meta property="og:description" content="ตร.ยื่นผัดฟ้องหนุ่มซิ่งกระบะแหกโค้งชนแหลก ในม.เกษตร รอเจรจาเหยื่อเรียกค่าเสียหาย ไม่เชื่อคำให้การ"/>
  </head>
  <body>
    <article>
      <h1>ผัดฟ้องหนุ่มซิ่งกระบะชนแหลกม.เกษตร รอเจรจาเหยื่อ</h1>
      <address>
        <time datetime="2019-11-04T07:41:00+00:00">04 Nov 2019, 07:41</time>
      </address>
      <p>
        <b>ตร.ยื่นผัดฟ้องหนุ่มซิ่งกระบะแหกโค้งชนแหลก ในม.เกษตร รอเจรจาเหยื่อเรียกค่าเสียหาย ไม่เชื่อคำให้การ</b>
      </p>
      <p>จากกรณีนายรัฐวิทย์  สราวุธวินัย อายุ 37 ปี ขับรถกระบะยี่ห้อฟอร์ด รุ่นเรนเจอร์ สีเทา หมายเลขทะเบียน ฆอ8417 กรุงเทพมหานคร เสียหลักแหกโค้งในม.เกษตรศาสตร์ บางเขน ก่อนพุ่งชนรถจักรยานยนต์ของนักศึกษาที่ขับขี่อยู่บนถนนอย่างจังจนล้มระเนระนาดหลายคัน เป็นเหตุให้นักศึกษาได้รับบาดเจ็บ 5 ราย โดยหลังเจ้าหน้าที่ตำรวจสน.บางเขนทำการสอบสวน นายรัฐวิทย์ อ้างว่าขณะเกิดเหตุรองเท้าแตะที่ถอดไว้ไหลเข้าไปขัดที่แป้นเบรก<br/><br/>ความคืบหน้า เมื่อวันที่​ 4​ พ.ย.พ.ต.ท.ธนาพันธ์​ ผดุงการ​ รองผกก.(สอบสวน)​ สน.บางเขน​ เปิดเผยว่า ขณะนี้ร้อยเวรเจ้​าของคดีได้ยื่นผลัดฟ้องนายรัฐวิทย์  สราวุธวินัย อายุ 37 ปี ผู้ต้องหา ต่​อศาลแขวงพระนครเหนือไปแล้ว สำหรับข้อหาที่แจ้งคือข้อหาขั​บรถโดยประมาทเป็นเหตุให้ทรัพย์​สินเสียหาย​ ได้รับบาดเจ็บ​และได้รับบาดเจ็​บสาหัส​  ส่วนข้อหาขับขี่รถโดยไม่คำนึงถึ​งความปลอดภัยของผู้อื่นนั้น​ ทางอัยการพิจารณาแล้วไม่เข้​าองค์ประกอบ​ สำหรับสาเหตุของการเกิดอุบัติ​เหตุครั้งนี้​ ทางเจ้าหน้าที่ไม่ปักใจเชื่​อในคำให้การ​ ว่าเกิดจากรองเท้าแตะเข้าไปขั​ดเบรก​ แต่เชื่อว่าน่าจะมาจากตัวผู้ขั​บขี่เอง​ อาจจะมีอาการเครี​ยดและประมาททำให้เกิดเหตุการณ์ดั​งกล่าว​ ในส่วนของกลุ่มนิสิตผู้ได้รั​บบาดเจ็บและเสียหายนั้น​ ขณะนี้ทางเจ้าหน้าที่ได้​สอบปากคำไปแล้วทั้ง​ 4​ คน​ เหลือเพียงนายนิติธร ศิริมาสกุล​ ที่ได้รับบาดเจ็บสาหัส มีเลือดออกในสมอง​ มีบาดแผลเป็นรูขนาดใหญ่ที่เข่​าขวาและถลอกตามร่างกาย​ ซึ่งขณะนี้อาการดีขึ้น​ คาดว่าจะได้​ออกจากโรงพยาบาลและกลับไปพักฟื้​นที่บ้านได้ภายในสัปดาห์หน้า​ ซึ่งทางเจ้าหน้าที่จะนัดมาให้​ปากคำทั้งหมด​ พร้อมทั้งนัดผู้เสียหายทั้งหมดเจราจาเรียกร้องค่​าเสียหายจากนายรัฐวิทย์  ให้เรียบร้อยพร้อมกัน​ ก่อนที่จะส่งฟ้องต่อศาลต่อไป.<br/><br/><i><b>ข่าวที่เกี่ยวข้อง</b></i><br/><a href="https://www.dailynews.co.th/regional/738156">คลิปกระบะซิ่งแหกโค้ง ในม.เกษตรชนแหลกนศ.เจ็บ5</a><br/> </p>
    </article>
  </body>
</html>