<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/society/kteo-tsouxtera-prostima-gia-tous-ksexasiarides/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T07:53:39+00:00"/>
    <meta property="og:title" content="ΚΤΕΟ : Τσουχτερά πρόστιμα για τους… ξεχασιάρηδες"/>
    <meta property="og:description" content="Βαριές «καμπάνες» έρχονται για ιδιοκτήτες οχημάτων που δεν έχουν περάσει από ΚΤΕΟ το αυτοκίνητό τους."/>
  </head>
  <body>
    <article>
      <h1>ΚΤΕΟ : Τσουχτερά πρόστιμα για τους… ξεχασιάρηδες</h1>
      <h2>Βαριές «καμπάνες» έρχονται για ιδιοκτήτες οχημάτων που δεν έχουν περάσει από ΚΤΕΟ το αυτοκίνητό τους.</h2>
      <address><time datetime="2019-11-04T07:53:39+00:00">04 Nov 2019, 07:53</time> by <a rel="author">ΤοΒΗΜΑ Team</a></address>
      <p>Βαριές «καμπάνες» έρχονται για ιδιοκτήτες οχημάτων που δεν έχουν περάσει από ΚΤΕΟ το αυτοκίνητό τους.</p>
      <p>Μέσα στο πρώτο 15ήμερο του Νοεμβρίου θα έχουν ολοκληρωθεί όλες οι διορθώσεις στο μηχανογραφικό σύστημα του υπουργείου Μεταφορών οπότε θα έχει διαπιστωθεί πόσοι και ποιοι ιδιοκτήτες οχημάτων δεν τα έχουν περάσει από ΚΤΕΟ ώστε να τους επιβληθεί το πρόστιμο των 150 ευρώ μέσω Taxisnet.</p>
      <p>
        <a href="https://www.in.gr/2019/11/04/politics/diplomatia/amerikaniki-stratiotiki-apovasi-stin-ellada-oi-vaseis-ta-drones-kai-ta-tankers/">Διαβάστε ακόμη : Αμερικανική στρατιωτική «απόβαση» στην Ελλάδα – Οι βάσεις, τα drones και τα tankers</a>
      </p>
      <p>Ο εντοπισμός των οχημάτων θα γίνει μέσω ηλεκτρονικής διασταύρωσης της βάσης δεδομένων των οχημάτων που έχουν περάσει ΚΤΕΟ, η οποία υπάρχει στο Υπουργείο Μεταφορών και της βάσης του Υπουργείου Οικονομικών στην οποία είναι καταγεγραμμένα όλα τα οχήματα.</p>
      <h3> Τα πρόστιμα λόγω ΚΤΕΟ</h3>
      <p>Τα πρόστιμα των 150 ευρώ για όσους δεν περνούν από ΚΤΕΟ είναι μια λυπητερή ιστορία καθώς ενώ υπάρχει η σχετική νομοθεσία συνεχώς αναβάλλεται.</p>
      <p>Οι παραβάτες θα ενημερώνονται ηλεκτρονικά μέσω (μέσω e-mail) για την επιβολή των προστίμων 150 ευρώ.</p>
      <p>Ωστόσο πέραν του προστίμου των 150 ευρώ οι παραβάτες ιδιοκτήτες πέραν του κόστους ελέγχου θα πληρώσουν και επιπλέον χαράτσι από 16 έως 65 ευρώ ανάλογα με το χρόνο καθυστέρησης.</p>
      <p>Ειδικότερα για τον πρώτο μήνα καθυστέρησης το επιπλέον πρόστιμο είναι 16 ευρώ, για μέχρι 6 μήνες 33 ευρώ και για πάνω από 6 μήνες 65 ευρώ.</p>
      <p>Παρά το γεγονός ότι η διασταύρωση προβλέπεται από το 2015, το ελληνικό Δημόσιο φαίνεται ότι αδυνατεί να «παντρέψει» τις δύο βάσεις δεδομένων ώστε να έχει γνώση των ανέλεγκτων από ΚΤΕΟ Ι.Χ.</p>
      <p>Σύμφωνα με τις εκτιμήσεις, 4 στα 10 οχήματα δεν έχουν περάσει από τεχνικό έλεγχο, ενώ οι απώλειες για τα δημόσια ταμεία ανέρχονται σε 100 εκατ. ευρώ ετησίως. Εάν από την άλλη αύριο περνούσαν από ΚΤΕΟ όλα τα υπόχρεα οχήματα, τότε τα δημόσια ταμεία θα συγκέντρωναν 200 εκατ. ευρώ και 100 εκατ. ευρώ κάθε επόμενο έτος</p>
      <p>
        <a href="https://www.instagram.com/explore/tags/onechannel/">Γνωρίστε τον κόσμο, με εικόνες και βίντεο, μπροστά και πίσω από τις κάμερες του One Channel #onechannel</a>
      </p>
    </article>
  </body>
</html>