<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-v-bilomu-domi-vipravdovuyut-trampa-50051413.html"/>
    <meta property="og:site_name" content="НВ"/>
    <meta property="article:published_time" content="2019-11-04T07:31:00+00:00"/>
    <meta property="og:title" content="Білий дім: У діях Трампа немає підстав для імпічменту"/>
    <meta property="og:description" content="У Білому домі вважають, що в діях президента США Дональда Трампа не було підстав для оголошення імпічменту."/>
  </head>
  <body>
    <article>
      <h1>Білий дім: У діях Трампа немає підстав для імпічменту</h1>
      <h2>У Білому домі вважають, що в діях президента США Дональда Трампа не було підстав для оголошення імпічменту.</h2>
      <address>
        <time datetime="2019-11-04T07:31:00+00:00">04 Nov 2019, 07:31</time>
      </address>
      <p>Як заявила в інтерв'ю <a href="https://edition.cnn.com/2019/11/03/politics/kellyanne-conway-quid-pro-quo-cnntv/index.html">CNN</a> радник Трампа Келліенн Конуей, прагнення президента США домогтися від України розслідування стосовно колишнього віцепрезидента Джо Байдена не є правопорушенням, яке може стати підставою для імпічменту.</p>
      <p>Конуей сказала, що їй невідомо, чи вимагав Трамп спочатку, щоб Київ розслідував діяльність Байдена і його сина Хантера в обмін на військову допомогу.</p>
      <p>«Мені приємно заявити, що Трамп ніколи не згадував про принцип „послуга за послугу“ або про (вибори) 2020 року в телефонній розмові з президентом України Володимиром Зеленським у кінці липня … Президент Трамп ніколи не говорив президенту України: „Зроби це, і ти отримаєш свою допомогу“, — сказала Конуей, додавши, що» Україна має цю допомогу і використовує її прямо зараз".</p>
      <p>31 жовтня Палата представників Конгресу США прийняла <a href="https://nv.ua/ukr/world/countries/impichment-trampa-palata-predstavnikiv-priynyala-rezolyuciyu-na-pidtrimku-novini-ssha-50050930.html">резолюцію на підтримку процедури імпічменту президента Дональда Трампа</a>.</p>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов’язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
    </article>
  </body>
</html>