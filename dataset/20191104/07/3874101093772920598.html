<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/galaxy-s10-sahiplerine-android-10-mujdesi_84882.html"/>
    <meta property="og:site_name" content="CHIP Online"/>
    <meta property="article:published_time" content="2019-11-04T07:00:00+00:00"/>
    <meta property="og:title" content="Galaxy S10 Sahiplerine Android 10 Müjdesi!"/>
    <meta property="og:description" content="Samsung, Galaxy S10 için Android 10 güncellemesine ilişkin önemli bir onayı aldı!"/>
  </head>
  <body>
    <article>
      <h1>Galaxy S10 Sahiplerine Android 10 Müjdesi!</h1>
      <h2>Samsung, Galaxy S10 için Android 10 güncellemesine ilişkin önemli bir onayı aldı!</h2>
      <address><time datetime="2019-11-04T07:00:00+00:00">04 Nov 2019, 07:00</time> by <a rel="author">CHIP Online</a></address>
      <p>Bir süre önce <b>Galaxy S10</b> modelleri için <b>Android 10</b> beta güncellemesini OneUI 2.0 beta sürümüyle beraber test için Güney Kore ve ABD'de yayınlayan <b>Samsung</b>, geri bildirimler ışığında güncellemeyi kararlı sürüme ulaştırmak için çalışıyor. Öte yandan gelen yeni bir haber de Galaxy S10 sahipleri için sevindirici. Zira Galaxy S10, kısa zaman içinde Android 10 kararlı sürümüne yükseltilecek gibi.</p>
      <figure>
        <img src="https://cdn.chip.gen.tr/images/content/2019/11/04/2019110401380166085.jpg"/>
      </figure>
      <p>Galaxy S10 modelleri <b>Android 10</b> konusunda Wi-Fi Alliance tarafından gerekli onayı aldı. Hem Exynos'lu hem Snapdragon'lu Galaxy S10 modellerine gelecek Android 10, elbette tüm Galaxy S10 ailesini kapsayacak. Galaxy S10e, Galaxy S10, Galaxy S10+ ve Galaxy S10 5G için <b>Wi-Fi Alliance</b> tarafından alınan onay, güncelleme tarihini ise bizlere vermiyor.</p>
      <p>Öyle ki 2018 yılında pek çok <b>Galaxy</b> akıllı telefonu <b>Android 9</b> için Wi-Fi Alliance tarafından onay almıştı. Fakat güncelleme aynı yıl içinde yalnızca Galaxy S9 için gelirken, diğer modeller sırasını beklemek durumunda kaldı.</p>
      <p>Wi-Fi Alliance tarafından alınan onay elbette önemli. Ancak Galaxy S10 modellerinin kararlı <b>Android 10</b> güncellemesini <b>2020'den önce</b> alması beklenmiyor.</p>
    </article>
  </body>
</html>