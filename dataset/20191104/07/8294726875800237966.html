<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.auto-bild.ro/stiri/ce-s-intamplat-cu-banii-de-pe-supraacciza-la-carburanti-totul-fost-o-minciuna-174005.html"/>
    <meta property="og:site_name" content="Auto Bild"/>
    <meta property="article:published_time" content="2019-11-04T07:29:11+00:00"/>
    <meta property="og:title" content="Ce s-a întâmplat cu banii de pe supraacciza la carburanți? „Totul a fost o minciună”"/>
    <meta property="og:description" content="Românii au plătit supraacciză la carburanți, în scopul de a moderniza infrastructura. Cele aproape șase miliarde de lei și-au găsit altă destinație."/>
  </head>
  <body>
    <article>
      <h6 class="kicker">Economie</h6>
      <h1>Ce s-a întâmplat cu banii de pe supraacciza la carburanți? „Totul a fost o minciună”</h1>
      <address><time datetime="2019-11-04T07:29:11+00:00">04 Nov 2019, 07:29</time> by <a rel="author">Auto Bild Romania</a></address>
      <p>
        <b>În ultimii doi ani, românii au plătit supraacciză la carburanți, în scopul de a moderniza infrastructura rutieră. Cele aproape șase miliarde de lei și-au găsit însă altă destinație.</b>
      </p>
      <p>Citește și:</p>
      <p>
        <a href="https://www.auto-bild.ro/stiri/val-de-aer-polar-romania-pe-ce-drumuri-intervin-utilajele-de-deszapezire-173923.html">Val de aer polar în România. Pe ce drumuri intervin utilajele de deszăpezire</a>
      </p>
      <p>
        <a href="https://www.auto-bild.ro/stiri/autostrada-a1-lot-3-lugoj-deva-restrictii-inaugurare-172817.html">Autostradă românească de 579 de milioane lei, mai lentă decât un drum național</a>
      </p>
      <p>Supraacciza la carburanți, introdusă în septembrie 2017, a adus până în prezent 5,8 miliarde de lei la bugetul de stat, arată un document al Ministerului de Finanțe ca răspuns la interpelarea adresată de Florin Roman, deputat PNL.</p>
      <p>Motivul acestei interpelări este acela de a sublinia modul în care au fost administrați acești bani, susține liberalul: „La momentul introducerii supraaccizei la carburanți, guvernul PSD dădea asigurări că acești bani vor fi colectați într-un fond distinct, cu destinație specială pentru dezvoltarea și modernizarea infrastructurii rutiere.”</p>
      <p>În timp ce planul era bun, execuția acestuia a lăsat de dorit: „Așa cum ne-a obișnuit guvernarea PSD, totul a fost o minciună. Din banii colectați pentru supraacciză s-ar fi putut construi circa 80 de kilometri de autostradă. Am întrebat și eu unde s-au dus banii, dacă au fost destinați infrastructurii, dar Ministerul Finanțelor a înțeles să nu răspundă, o șmecherie des folosită când statul refuză să răspundă la o interpelare a unui parlamentar”, a continuat Roman, <a href="https://www.mediafax.ro/economic/statul-roman-a-incasat-aproape-6-miliarde-de-lei-din-supraacciza-la-carburanti-florin-roman-pnl-s-au-platit-salarii-si-pensii-nesustenabile-document-18534874">citat de Mediafax</a>.</p>
      <p>Acesta acuză guvernul PSD că ar fi folosit banii în alte scopuri decât cele anunțate, mai exact au fost folosiți pentru a plăti pensii și salarii. „Banii din supraacciză au mers în bugetul general din care s-au plătit salarii și pensii nesustenabile. (…) Este un nou exemplu major de minciună a românilor, țepuiți de guvernarea PSD”, comentează deputatul liberal, acuzând Partidul Social Democrat că este împotriva dezvoltării infrastructurii, deoarece „românii din zonele mai sărace pot fi mai ușor de manipulat”. Un exemplu elocvent în acest caz, spune Roman, este nedepunerea proiectului pentru autostrada Moldovei, finanțată din fonduri europene.</p>
      <related>
        <h4>
          <u>Articole similare</u>
        </h4>
        <a href="https://www.auto-bild.ro/stiri/pretul-carburantilor-2019-150682.html"/>
        <a href="https://www.auto-bild.ro/stiri/vanzarile-de-masini-electrice-cresc-spectaculos-93457.html"/>
        <a href="https://www.auto-bild.ro/stiri/industria-auto-asigura-jumatate-din-exporturile-romaniei-88271.html"/>
      </related>
    </article>
  </body>
</html>