<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/z_domova/byvale-reditele-muzea-umeni-stihat-nebudou-policie-stankovo-oznameni-odlozila-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T07:56:00+00:00"/>
    <meta property="og:title" content="Bývalé ředitele Muzea umění stíhat nebudou, policie Staňkovo oznámení odložila"/>
    <meta property="og:description" content="Trestní oznámení na bývalé ředitele Muzea umění Olomouc Pavla Zatloukala a Michala Soukupa, které podal někdejší ministr kultury Antonín Staněk, policie odložila."/>
  </head>
  <body>
    <article>
      <h1>Bývalé ředitele Muzea umění stíhat nebudou, policie Staňkovo oznámení odložila</h1>
      <address><time datetime="2019-11-04T07:56:00+00:00">04 Nov 2019, 07:56</time> by <a rel="author">David Sekanina</a></address>
      <p>"Vyšetřovatelé případ koncem října odložili, protože nedošlo ke spáchání trestného činu," uvedl za Krajské ředitelství policie Olomouckého kraje Libor Hejtman.</p>
      <p>Trestní oznámení souviselo s nákupem pozemků ke stavbě Středoevropského fóra (SEFO) v Olomouci, jež se připravuje přes deset let. Policie neshledala důvody k zahájení trestního řízení a ve věci tak nelze podat opravný prostředek.</p>
      <p>„Vyjádření policie mě nemohlo překvapit, vždyť celá záležitost s trestním oznámením byla od začátku nesmyslná,“ tlumočí muzeum vyjádření svého historicky prvního ředitele Pavla Zatloukala.</p>
      <figure>
        <img src="https://g.denik.cz/43/e6/wolkerova-oprava-20191_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/wolkerovu-zavrela-oprava-prejezdu-auta-musi-po-objizdce-20191104.html">Wolkerovu zavřela oprava přejezdu, auta musí po objížďce Přečíst článek ›</a>
      </aside>
      <p>Michal Soukup, kterého funkce ředitele Muzea umění zbavil Antonín Staněk, prý nic jiného nečekal.</p>
      <p>"Žádných závažných ekonomických pochybení jsme nikdy nedopustili,“ zopakoval Soukup.</p>
      <p>„Jsem rád, že tato nešťastná záležitost je definitivně uzavřena a vedení muzea se může opět soustředit na svou práci," komentoval záležitost Lubomír Zaorálek (ČSSD), který Staňka v křesle ministra kultury nahradil. Vláda v lednu odsouhlasila na projekt SEFO 600 milionů korun. </p>
      <figure>
        <img src="https://g.denik.cz/43/9d/olomouc-rozhovor-politolog-tomas-lebeda0000-03_denik-150-3x2.jpg"/>
      </figure>
      <aside>
        <a href="https://olomoucky.denik.cz/zpravy_region/nekompetentni-nikdy-nemel-byt-jmenovan-hodnoti-politolog-ministra-stanka-20190516.html">Staněk? Nekompetentní, nikdy neměl být jmenován, hodnotí politolog Přečíst článek ›</a>
      </aside>
    </article>
  </body>
</html>