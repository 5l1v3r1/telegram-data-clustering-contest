<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/peter-szabo-szilvi-jolesik-ha-megneznek-a-ferfiak/185808"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T07:00:00+00:00"/>
    <meta property="og:title" content="Péter Szabó Szilvi: Jólesik, ha megnéznek a férfiak"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Péter Szabó Szilvi: Jólesik, ha megnéznek a férfiak</mark>
      </h1>
      <address><time datetime="2019-11-04T07:00:00+00:00">04 Nov 2019, 07:00</time> by <a rel="author">Gergely Gábor</a></address>
      <p>
        <b>A NOX együttes egykori énekesnőjét megtalálta a szerelem, és megszületett a kislánya, Emma is, aki egy ideig az ő zenéire aludt el, de ma már Lady GaGát hallgat.  </b>
        <b>A NOX együttes egykori énekesnőjét megtalálta a szerelem, és megszületett a kislánya, Emma is, aki egy ideig az ő zenéire aludt el, de ma már Lady GaGát hallgat. </b>
      </p>
      <p>Péter Szabó Szilviára külföldi útja után rátalált a szerelem: kolléganője, Völgyesi Gabi testvére, György lett élete párja.</p>
      <p>– Nagyon boldogok vagyunk, szerelmünk gyümölcsét, Emmát nagy szeretettel neveljük – mondta a Borsnak Péter Szabó Szilvia, aki 2016 novemberében adott életet kislányának.</p>
      <figure>
        <img src="http://media.borsonline.hu/cikk/20/191357/gallery-picture/645w/2013223_kisgyerek-5-instagram.jpg"/>
        <figcaption>Szilvinél mindig elsőbbséget élvez a kislánya, Emma, fellépéseit is eszerint szervezi © Instagram</figcaption>
      </figure>
      <p>Szilvi elmesélte, hogy Emmának már a születése óta az esti mese helyett énekel, és ha éppen nincs a gyerekkel, édesanyja felteszi Szilvi egyik lemezét, s akkor Emma rövidesen álomba szenderül.</p>
      <p>– Emmával sokat ülünk az autóban, persze akkor is zenét kell hallgatnunk. De már nem Halász Judit és én vagyok a sztár, hanem Lady GaGa vagy éppen Beyoncé.</p>
      <p>Szilvia és zenekara a nyarat és az őszt végigkoncertezte. Ilyenkor a papára és a nagymamára hárul a feladat, hogy Emmára ügyeljen, miközben a mamának a férfirajongók kocsányon lógó szemmel csápolnak.</p>
      <figure>
        <img src="http://media.borsonline.hu/cikk/20/191357/gallery-picture/645w/2013225_szilvi-1-instagram.jpg"/>
        <figcaption>Péter Szabó Szilvia négy évet töltött külföldön, új emberként tért haza, most boldogabb, mint valaha © Instagram</figcaption>
      </figure>
      <p>– Gyurinak ez nem okoz problémát, hiszen tudja, hogy számomra ő az igaz szerelem. Nekem pedig, mert nőből vagyok, nagyon is jólesik, hogy tetszem a férfiak­nak, hogy megfordulnak utánam az utcán.</p>
      <p>Szilvinek most könnyebb időszaka van, amit Emmával és párjával tölt. – Szerencsére úgy választhatom meg a fellépések időpontját, hogy ne menjen a család rovására. Ha mégis ütközne, természetesen Emmáé az el­sőbbség.</p>
    </article>
  </body>
</html>