<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118843-bolsonaro-najgore-tek-sledi?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T07:25:03+00:00"/>
    <meta property="og:title" content="Bolsonaro: Najgore tek sledi"/>
    <meta property="og:description" content="Ekstremno desničarski predsednik Brazila Žair Bolsonaro upozorio je da &quot;najgore tek sledi&quot; u priči o misterioznoj naftnoj mrlji koja je u poslednja tri meseca kontaminirala više od 200 plaža na severoistoku Brazila.&quot;Ono što se do sada dogodilo i što je pokupljeno je mali deo onoga što je iscurelo. Najgore tek dolazi&quot;, rekao je Bolsonaro u televizijskom intervjuu.Prema njegovim rečima, &quot;sve upućuje&quot; na grčki tanker &quot;Bubulina&quot; koji su brazilske vlasti u petak optužile da je odgovoran za ekološku katastrofu. Kompanija čiji je tanker je odbacila te navode.Bolsonaro je naveo da se radi o &quot;kriminalnom&quot; činu, kao i da se očekuje &quot;mnogo veća katastrofa&quot;.Brazilske vlasti su 29. jula otkrile izlivenu naftu na više od 700 kilometara od obale savezne države Paraiba. Nafta se 30. avgusta pojavila na brazilskim plažama i do sada je stigla do države Baija.Pogodjeno je oko 2.000 kilometara obale, uključujući i region Abroljos, utočište grbavih kitova i dom u svetu jedinstvenih koralnih grebena."/>
  </head>
  <body>
    <article>
      <h1>Bolsonaro: Najgore tek sledi</h1>
      <address>
        <time datetime="2019-11-04T07:25:03+00:00">04 Nov 2019, 07:25</time>
      </address>
      <slideshow>
        <figure>
          <img src="https://static.beta.rs/thumbs/29dc2dea.556x371.jpg"/>
        </figure>
        <figure>
          <img src="https://static.beta.rs/thumbs/1a715c31.557x371.jpg"/>
        </figure>
        <figure>
          <img src="https://static.beta.rs/thumbs/66258ee0.530x371.jpg"/>
        </figure>
      </slideshow>
      <p>Ekstremno desničarski predsednik Brazila Žair Bolsonaro upozorio je da "najgore tek sledi" u priči o misterioznoj naftnoj mrlji koja je u poslednja tri meseca kontaminirala više od 200 plaža na severoistoku Brazila.<br/><br/>"Ono što se do sada dogodilo i što je pokupljeno je mali deo onoga što je iscurelo. Najgore tek dolazi", rekao je Bolsonaro u televizijskom intervjuu.<br/><br/>Prema njegovim rečima, "sve upućuje" na grčki tanker "Bubulina" koji su brazilske vlasti u petak optužile da je odgovoran za ekološku katastrofu. Kompanija čiji je tanker je odbacila te navode.<br/><br/>Bolsonaro je naveo da se radi o "kriminalnom" činu, kao i da se očekuje "mnogo veća katastrofa".<br/><br/>Brazilske vlasti su 29. jula otkrile izlivenu naftu na više od 700 kilometara od obale savezne države Paraiba. Nafta se 30. avgusta pojavila na brazilskim plažama i do sada je stigla do države Baija.<br/><br/>Pogodjeno je oko 2.000 kilometara obale, uključujući i region Abroljos, utočište grbavih kitova i dom u svetu jedinstvenih koralnih grebena.</p>
    </article>
  </body>
</html>