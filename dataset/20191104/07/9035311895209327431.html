<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/mcdonald-s-genel-muduru-calisaniyla-iliskisi-nedeniyle-gorevden-alindi"/>
    <meta property="og:site_name" content="euronews"/>
    <meta property="article:published_time" content="2019-11-04T07:45:10+00:00"/>
    <meta property="og:title" content="McDonald's yöneticisi, çalışanıyla ilişkisi nedeniyle görevden alındı"/>
    <meta property="og:description" content="Dünyanın en büyük fast food restoran şirketlerinden biri olan McDonald'ın üst yöneticisi ve genel müdürü, bir çalışanıyla ilişki yaşadığı için görevden alındı."/>
  </head>
  <body>
    <article>
      <h1>McDonald's yöneticisi, çalışanıyla ilişkisi nedeniyle görevden alındı</h1>
      <address><time datetime="2019-11-04T07:45:10+00:00">04 Nov 2019, 07:45</time> by <a rel="author">euronews </a></address>
      <p>Dünyanın en büyük fast food restoran şirketlerinden biri olan McDonald'ın üst yöneticisi ve genel müdürü, bir çalışanıyla ilişki yaşadığı için görevden alındı.</p>
      <p>McDonald's'dan yapılan açıklamada, şirketin CEO'su Steve Easterbrook'un, bir çalışanıyla karşılıklı rızaya dayalı ilişkiye girerek şirket politikasını ihlal ettiği, sağduyulu davranmadığı ve görevden alındığı belirtildi.</p>
      <p>İngiliz iş insanı Easterbrook da çalışanlara gönderdiği e-postada, çalışanıyla ilişki yaşadığını doğruladı. Easterbrook, "Şirketin değerleri göz önünde bulundurulduğunda, gitmem gerektiği konusunda yönetim kuruluyla hemfikirim." ifadesini kullandı.</p>
      <p>McDonald's yönetim kurulu üyelerinin cuma günü kapsamlı bir değerlendirmeden sonra 2015'ten bu yana şirketin üst yöneticisi olan Easterbrook'un görevden alınması yönünde oy kullandığı belirtildi.</p>
      <ul>
        <li>
          <a href="https://tr.euronews.com/2019/01/15/video-beyaz-saray-a-mc-donalds-dan-300-hamburger-ismarlayan-trump-cebimden-odedim">Video: Beyaz Saray'a Mc Donalds'dan 300 hamburger ısmarlayan Trump: Cebimden ödedim</a>
        </li>
        <li>
          <a href="https://tr.euronews.com/2017/01/03/mcdonalds-vatikan-in-gobeginde-sube-acti">McDonalds Vatikan'ın göbeğinde şube açtı</a>
        </li>
      </ul>
      <p>Şirket, Easterbrook'un birlikte olduğu çalışan hakkında bilgi verilmeyeceğini açıklarken avukatı da soruları yanıtlamaktan kaçındı.</p>
      <p>Yönetim kurulu, McDonald's'ın genel müdürlüğüne ve üst yöneticiliğine şirketin Amerika Birleşik Devletleri biriminin müdürü Chris Kempczinski'yi getirdi.</p>
    </article>
  </body>
</html>