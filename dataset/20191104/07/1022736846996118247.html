<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sw.rfi.fr/afrika/20191104-maandamano-makubwa-kupinga-uchaguzi-yaendelea-algeria"/>
    <meta property="og:site_name" content="RFI"/>
    <meta property="article:published_time" content="2019-11-04T07:44:17+00:00"/>
    <meta property="og:title" content="Maandamano makubwa kupinga uchaguzi yaendelea Algeria"/>
    <meta property="og:description" content="Wagombea 5 wakiwemo mawaziri wakuu 2 wa zamani, wanawania kuziba nafasi ya rais wa Algeria aliyeondolewa madarakani, Abdelaziz Bouteflika, imesema taarifa ya tume ya uchaguzi wakati huu kukishuhudiwa maandamano kupinga uchaguzi huo."/>
  </head>
  <body>
    <article>
      <h1>Maandamano makubwa kupinga uchaguzi yaendelea Algeria</h1>
      <address><time datetime="2019-11-04T07:44:17+00:00">04 Nov 2019, 07:44</time> by <a rel="author">RFI</a></address>
      <p>
        <b>Wagombea 5 wakiwemo mawaziri wakuu 2 wa zamani, wanawania kuziba nafasi ya rais wa Algeria aliyeondolewa madarakani, Abdelaziz Bouteflika, imesema taarifa ya tume ya uchaguzi wakati huu kukishuhudiwa maandamano kupinga uchaguzi huo.</b>
      </p>
      <p>Kwa mujibu wa tume ya uchaguzi nchini Algeria, jumla ya wagombea 23 waliwasilisha nyaraka za kuomba kuteuliwa kuwania kiti cha urais, lakini ni wagombea watano peke yake ndio majina yao yaliidhinishwa.</p>
      <p>Mawaziri wakuu wa zamani, Ali Benflis na Abdelmadjid Tebboune, wanatarajiwa kuongoza katika uchaguzi ambao unapingwa vikali na maelfu ya wananchi ambao wameendelea kujitokeza barabarani.</p>
      <p>Wanaharakati nchini humo wanashinikiza kufanyika kwa mabadiliko makubwa ya kisiasa kabla ya kufanyika kwa uchaguzi mkuu, wakisema washirika wakubwa wa Bouteflika bado wamesalia madarakani.</p>
      <p>Wagombea hao sasa majina yao yamepelekwa kwa baraza la kitaifa kwa ajili ya kutathminiwa kabla ya kuthibitishwa rasmi kuwa wagombea.</p>
    </article>
  </body>
</html>