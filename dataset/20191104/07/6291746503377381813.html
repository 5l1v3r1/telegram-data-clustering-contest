<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/04/esonero-corini-brescia/"/>
    <meta property="og:site_name" content="Il Post"/>
    <meta property="article:published_time" content="2019-11-04T07:19:13+00:00"/>
    <meta property="og:title" content="Il Brescia ha esonerato il suo allenatore, Eugenio Corini"/>
    <meta property="og:description" content="La dirigenza del Brescia ha esonerato Eugenio Corini dopo la sconfitta subita a Verona nell'ultima giornata di Serie A che ha lasciato la squadra terzultima con sette punti in classifica. Corini, ex calciatore bresciano, era in carica dalla scorsa stagione, quando subentrò a campionato di Serie B in corso e finì"/>
  </head>
  <body>
    <article>
      <h1>Il Brescia ha esonerato il suo allenatore, Eugenio Corini</h1>
      <address>
        <time datetime="2019-11-04T07:19:13+00:00">04 Nov 2019, 07:19</time>
      </address>
      <p>La dirigenza del Brescia <a href="https://www.bresciacalcio.it/news/ultime-news/12567/eugenio-corini-sollevato-dalla-guida-tecnica">ha esonerato</a> Eugenio Corini dopo la sconfitta subita a Verona <a href="https://www.ilpost.it/2019/11/03/partite-risultati-serie-a-giornata-11/">nell’ultima giornata di Serie A</a> che ha lasciato la squadra terzultima con sette punti in classifica. Corini, ex calciatore bresciano, era in carica dalla scorsa stagione, quando subentrò a campionato di Serie B in corso e finì ottenendo la promozione in Serie A. Nelle prossime ore il Brescia comunicherà il suo sostituto, che secondo indiscrezioni potrebbe essere l’uruguaiano Diego Lopez, ex allenatore del Cagliari e attualmente al Peñarol di Montevideo.</p>
    </article>
  </body>
</html>