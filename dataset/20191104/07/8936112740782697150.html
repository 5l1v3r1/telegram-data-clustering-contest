<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/andre-gomes-kontuzjowany-swiat-futbolu-wspiera-portugalczyka-po-meczu-everton-tottenham,982694.html"/>
    <meta property="og:site_name" content="TVN24"/>
    <meta property="article:published_time" content="2019-11-04T07:59:00+00:00"/>
    <meta property="og:title" content="&quot;Świat futbolu jest z tobą, przyjacielu&quot;. Modlą się za dramatycznie kontuzjowanego"/>
    <meta property="og:description" content="Całe środowisko piłkarskie wspiera kontuzjowanego Andre Gomesa, który w niedzielę w meczu z Tottenhamem doznał okropnie wyglądającego złamania nogi. W mediach społecznościowych życzenia szybkiego p..."/>
  </head>
  <body>
    <article>
      <h1>"Świat futbolu jest z tobą, przyjacielu". Modlą się za dramatycznie kontuzjowanego</h1>
      <address>
        <time datetime="2019-11-04T07:59:00+00:00">04 Nov 2019, 07:59</time>
      </address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/51f81f57-eab3-4a4f-9e26-b257b35b7b78.jpg?type=1&amp;srcmode=0&amp;srcx=1/1&amp;srcy=0/1&amp;srcw=1/1&amp;srch=97/100&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/a69e1eba-cd06-4ec6-b0ac-f6e780d15369-480p.mp4"/>
          <figcaption>Koszmarna kontuzja Andre Gomesa</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/dea9ddb25cbf2352cf4dec30222a02a5/c1a5589c-f646-4497-883f-c78e8146777c-480p.mp4"/>
          <figcaption>Manchester City pokonał Everton 2:0</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/07a4e20a7bbeeb7a736682b26b16ebe8/f38bd58f-6051-449f-aec4-3e0b9b2bbb41-480p.mp4"/>
          <figcaption>Everton podejmował Arsenal w 33. kolejce Premier League</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/7d2be034-92ea-4d78-b725-ece0f002730a-480p.mp4" autoplay="" loop=""/>
          <figcaption>Przygotowania Tottenhamu na starcie z Crveną zvezdą Belgrad</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/618044ca-8796-48f2-9bcb-af37d13858b1-480p.mp4"/>
          <figcaption>Liverpool - Tottenham</figcaption>
        </figure>
        <figcaption>Andre Gomes odpocznie od piłki Foto: EPA/PETER POWELL | Video: PAP/EPA</figcaption>
      </slideshow>
      <h3>Całe środowisko piłkarskie wspiera kontuzjowanego Andre Gomesa, który w niedzielę w meczu z Tottenhamem doznał okropnie wyglądającego złamania nogi. W mediach społecznościowych życzenia szybkiego powrotu do zdrowia składają zarówno koledzy Portugalczyka z Evertonu, jak i innych klubów.</h3>
      <related>
        <a href="https://eurosport.tvn24.pl/pilka-nozna,105/koszmarna-kontuzja-pilkarze-odwracali-glowy-winowajca-plakal,982651.html"/>
      </related>
      <p>Do okropnego zdarzenia doszło w 78. minucie niedzielnego spotkania 11. kolejki Premier League. Pędzącego z piłką pomocnika Evertonu gonił Heung-Min Son. Koreańczyk zdecydował się na wślizg. Nie trafił jednak w piłkę, a w nogi rywala. Ten, wytrącony z równowagi, jeszcze wpadł na obrońcę Tottenhamu Serge'a Auriera i nieszczęśliwe upadł, z nienaturalnie wygiętą prawą stopą.</p>
      <p>Piłkarze wyglądali na zdruzgotanych, łapali się za głowę. Najbardziej przeżywał Koreańczyk, od którego rozpoczął się wypadek.</p>
      <h3>W poniedziałek zabieg</h3>
      <p>Prosto z murawy Gomes został przewieziony karetką do szpitala, gdzie przeszedł szczegółowe badania. Tam potwierdzono złamanie prawej kostki. Pokazano też przerażające zdjęcie, na którym widać przemieszczoną kostkę piłkarza.</p>
      <p>W poniedziałek 26-latek ma przejść operację. Wiadomo, że czeka go wiele miesięcy przerwy.</p>
      <p>- Bardzo nam przykro z powodu Andre. Chcę złożyć najlepsze życzenia jemu i jego rodzinie. To trudny czas, mogę powiedzieć w imieniu klubu, że nasze myśli są z nim - powiedział menedżer Tottenhamu Mauricio Pochettino na konferencji prasowej po meczu.</p>
      <p>Za Argentyńczykiem poszedł też Delle Alli, strzelec gola w niedzielnym spotkaniu. "Życzę ci szybkiego powrotu do zdrowia, moje myśli i modlitwy są z tobą" - napisał angielski pomocnik.</p>
      <h3>Modlitwy</h3>
      <p>Wyrazy wsparcia wysyłali też inni.</p>
      <p>"Okropnie jest widzieć, jak ktoś doznaje takiej kontuzji. Życzę ci tylko pozytywnego myślenia" - napisał na Twitterze napastnik Manchesteru United Marcus Rashford.</p>
      <p> </p>
      <p>"Świat futbolu jest z tobą, przyjacielu. Bądź silny" - to z kolei wpis pomocnika Watfordu Nathaniela Chalobaha.</p>
      <p>Nie mogło zabraknąć kolegów z drużyny. "Jesteśmy z tobą, bracie!" - napisał Richarlison.</p>
      <p>"Modlę się za ciebie, bądź silny mój przyjacielu" - napisał Theo Walcott.</p>
      <p>"Myślę o tobie, bracie. Wszyscy jesteśmy z tobą. Mam nadzieję, że zobaczymy się jak najszybciej na boisku" - dodał Jordan Pickford.</p>
      <p>Niedzielne starcie w Liverpoolu zakończyło się remisem 1:1.</p>
      <p>Autor: lukl/twis / Źródło: eurosport.pl, bbc.com</p>
    </article>
  </body>
</html>