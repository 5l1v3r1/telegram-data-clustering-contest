<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elperiodico.com/es/entre-todos/participacion/llenguatge-del-masclisme-195526"/>
    <meta property="og:site_name" content="elPeriodico"/>
    <meta property="article:published_time" content="2019-11-04T07:30:00+00:00"/>
    <meta property="og:title" content="El llenguatge del masclisme, encara present en el dia a dia de les dones"/>
    <meta property="og:description" content="Ningú no ens ha ensenyat mai el&amp;#160;llenguatge masclista, sobretot&amp;#160;el no verbal. Els xiulets agosarats, les mirades indiscretes, els gestos indeguts. Ningú no ens ha dit el que volen dir, a les dones, però&amp;#160;totes ho sabem. Si no ens ho ha ensenyat ningú, està clar que el coneixement d'aquest llenguatge&amp;#160;l'hem après per experiència. I quina experiència més desagradable. Tot i això, ens segueixen ensenyant i aconsellant&amp;#160;que anem amb compte pel carrer, que no gosem portar certes peces de roba, que no anem massa maquillades i, sobretot,&amp;#160;que no cridem l'atenció. Creixem i ens fem grans sabent el que no hem de fer per no topar-nos amb cap persona que s'atreveixi a anar més enllà d'aquest llenguatge no verbal. Això no obstant,&amp;#160;no ens deslliura&amp;#160;de refugiar-nos d'aquest llenguatge que&amp;#160;molesta, que&amp;#160;empipa, que&amp;#160;avergonyeix&amp;#160;i que&amp;#160;violenta. És evident que cada dia hom és més conscient de&amp;#160;les faltes de respecte&amp;#160;a les quals estem sotmeses les dones en el nostre…"/>
  </head>
  <body>
    <article>
      <h1>El llenguatge del masclisme, encara present en el dia a dia de les dones</h1>
      <address><time datetime="2019-11-04T07:30:00+00:00">04 Nov 2019, 07:30</time> by <a rel="author">Clara Sánchez Rosado</a></address>
      <p>Ningú no ens ha ensenyat mai el <b>llenguatge masclista</b>, sobretot <b>el no verbal</b>. Els xiulets agosarats, les mirades indiscretes, els gestos indeguts. Ningú no ens ha dit el que volen dir, a les dones, però <b>totes ho sabem</b>.<br/><br/>Si no ens ho ha ensenyat ningú, està clar que el coneixement d'aquest llenguatge<b> l'hem après per experiència</b>. I quina experiència més desagradable. Tot i això, ens segueixen ensenyant i aconsellant<b> que anem amb compte pel carrer</b>, que no gosem portar certes peces de roba, que no anem massa maquillades i, sobretot, <b>que no cridem l'atenció</b>.<br/><br/>Creixem i ens fem grans sabent el que no hem de fer per no topar-nos amb cap persona que s'atreveixi a anar més enllà d'aquest llenguatge no verbal. Això no obstant, <b>no ens deslliura </b>de refugiar-nos d'aquest llenguatge que <b>molesta</b>, que <b>empipa</b>, que <b>avergonyeix</b> i que <b>violenta</b>.<br/><br/>És evident que cada dia hom és més conscient de <b>les faltes de respecte</b> a les quals estem sotmeses les dones en el nostre dia a dia. Aquestes faltes de respecte, però, no es veuran erradicades<b> fins que siguem més que conscients</b> d'aquest problema. No es veuran erradicades fins que <b>canviem l'educació</b>, els <b>valors</b>, i el <b>respecte entre gèneres</b>, sigui el que sigui que et representi.</p>
    </article>
  </body>
</html>