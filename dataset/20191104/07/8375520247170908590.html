<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/kyiv/news/za-tizhden-u-kijevi-stalosya-140-pozhezh-637452.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T07:25:16+00:00"/>
    <meta property="og:title" content="За тиждень у Києві сталося 140 пожеж"/>
    <meta property="og:description" content="Протягом тижня в екосистемах міста виникло дев'ять пожеж"/>
  </head>
  <body>
    <article>
      <h1>За тиждень у Києві сталося 140 пожеж</h1>
      <address>
        <time datetime="2019-11-04T07:25:16+00:00">04 Nov 2019, 07:25</time>
      </address>
      <h4>Протягом тижня в екосистемах міста виникло дев'ять пожеж</h4>
      <p>Впродовж минулого тижня (з 28 жовтня по 3 листопада) пожежно-рятувальні підрозділи Київського гарнізону здійснили 266 виїздів на ліквідацію пожеж та надзвичайних ситуацій.</p>
      <p>Про це <a href="https://www.facebook.com/DSNSKyiv/">повідомляє</a> пресслужба Головного управління ДСНС у Києві.</p>
      <p>За даний тиждень столичні вогнеборці ліквідували 140 пожеж та 7 аварій. На пожежах травмована одна та врятовано четверо людей.</p>
      <p>Для надання допомоги громадянам рятувальні підрозділи задіювалися 23 рази, ще 1 – для допомоги іншим службам столиці.</p>
      <p>Протягом тижня в екосистемах міста виникло 9 пожеж на площі 0,538 га. Загалом з початку року здійснено 522 виїзди та ліквідовано загоряння на площі 152,602 га.</p>
      <p>Протягом даного періоду підрозділи гарнізону здійснили 4 виїзди для спільного відпрацювання з МВС та СБУ інформації щодо мінування об'єктів міста. Всього за 2019 рік здійснено 532 виїзди (за аналогічний період 2018 року – 158 виїздів) щодо замінувань об’єктів Києва.</p>
      <p>На водних об’єктах міста протягом тижня загиблих та врятованих немає. Загалом, з початку 2019 року на водних об'єктах Києва загинуло 72 людини: а саме: на р. Дніпро — 32 особи, на озерах — 27 осіб, на інших водоймах міста — 13 осіб. Врятовано 25 людей.</p>
      <p>Нагадаємо, у четвер ввечері, 31 жовтня, в центрі Києва за адресою вулиця Пирогова, 2, загорівся житловий будинок, полум'я охопило дах будівлі.</p>
      <p>За інформацією ЗМІ, <a href="https://glavcom.ua/kyiv/news/pozhezha-u-stolichniy-bagatopoverhivci-chotiri-kvartiri-zgorili-lyudey-evakuyuvali-636852.html">вигоріли, як мінімум, чотири квартири.</a></p>
      <p>В ходi гасiння <a href="https://glavcom.ua/kyiv/news/ryatuvalniki-likviduvali-pozhezhu-v-zhitlovomu-budinku-v-kijevi-636855.html">було розiбрано близько 300 кв. м обгорiвших конструкцiй будинку</a>. Жертв та постраждалих немає.</p>
      <p>Під час ліквідації <a href="https://glavcom.ua/kyiv/news/u-centri-kijeva-spalahnula-masshtabna-pozhezha-u-zhitlovomu-budinku-636847.html">рятувальники вивели з охопленого вогнем будинку близько 40 осiб</a>.</p>
      <related>
        <a href="https://glavcom.ua/kyiv/news/na-pechersku-palav-privatniy-budinok-foto-636950.html"/>
        <a href="https://glavcom.ua/kyiv/news/ryatuvalniki-likviduvali-pozhezhu-v-zhitlovomu-budinku-v-kijevi-636855.html"/>
        <a href="https://glavcom.ua/kyiv/news/pozhezha-u-stolichniy-bagatopoverhivci-chotiri-kvartiri-zgorili-lyudey-evakuyuvali-636852.html"/>
      </related>
    </article>
  </body>
</html>