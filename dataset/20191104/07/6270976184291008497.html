<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/glavu-mcdonald-s-zvilnyly-cherez-roman-zi-spivrobitnytseyu/"/>
    <meta property="og:site_name" content="Рубрика"/>
    <meta property="article:published_time" content="2019-11-04T07:53:47+00:00"/>
    <meta property="og:title" content="Главу McDonald's звільнили через роман зі співробітницею"/>
    <meta property="og:description" content="Керівництво компанії McDonald’s звільнило виконавчого директора Стіва Істербрука. Причиною стали його відносини з однією зі співробітниць (її ім’я не називається). Хоча 52-річний Істербрук розлучений, а інтимні стосунки були з обопільної згоди, топ-менеджер порушив корпоративні правила, які забороняють романи між працівниками корпорації, повідомляє The Wall Street Journal. Сам Істербрук, який залишив раду директорів McDonald’s, у листі […]"/>
  </head>
  <body>
    <article>
      <h1>Главу McDonald's звільнили через роман зі співробітницею</h1>
      <address><time datetime="2019-11-04T07:53:47+00:00">04 Nov 2019, 07:53</time> by <a rel="author" href="https://rubryka.com/author/daria-trokhimovich/" target="_blank">Daria Trokhimovich</a></address>
      <figure>
        <img src="https://rubryka.com/wp-content/uploads/2019/11/mak-620x420.jpg"/>
      </figure>
      <p>
        <b>
          <b>Керівництво компанії McDonald’s звільнило виконавчого директора Стіва Істербрука. Причиною стали його відносини з однією зі співробітниць (її ім’я не називається).</b>
        </b>
      </p>
      <p>Хоча 52-річний Істербрук розлучений, а інтимні стосунки були з обопільної згоди, топ-менеджер порушив корпоративні правила, які забороняють романи між працівниками корпорації, повідомляє <a href="https://www.wsj.com/">The Wall Street Journal.</a></p>
      <p>Сам Істербрук, який залишив раду директорів McDonald’s, у листі співробітникам погодився з тим, що зробив помилку, а керівництво прийняло правильне рішення, звільнивши його.</p>
      <p>Наступником Істербрука стане Кріс Кемпчінскій, який раніше очолював американський підрозділ компанії.</p>
      <p>Істербрук очолював McDonald’s з 2015 року, а раніше керував мережею ресторанів у Великій Британії За час його роботи ринкова вартість компанії практично подвоїлася, проте при цьому кількість відвідувачів в американських ресторанах мережі зменшилася. Пояснювалося це тим, що люди стали віддавати перевагу здоровій їжі, а компанія недостатньо швидко поліпшувала свій асортимент.</p>
      <p>McDonald’s заснований в 1940 році в Каліфорнії двома братами Річардом і Морісом Макдональдами, які відкрили невеликий ресторан в містечку Сан Бернардіно. Створити глобальну мережу вдалося бізнесменові Рею Кроку, який став відкривати заклади за франчайзинговою моделлю, а потім викупив частку братів Макдональд.</p>
    </article>
  </body>
</html>