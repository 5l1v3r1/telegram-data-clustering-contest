<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/diablo-4-immagini-4k/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T07:49:00+00:00"/>
    <meta property="og:title" content="Diablo 4: pubblicate le nuove immagini in 4k"/>
    <meta property="og:description" content="Dopo l'annuncio ufficiale di Diablo 4 avvenuto alla BlizzCon 2019, Blizzard pubblica una manciata di nuove immagini in 4k sul gioco."/>
  </head>
  <body>
    <article>
      <h1>Diablo 4: pubblicate le nuove immagini in 4k</h1>
      <address><time datetime="2019-11-04T07:49:00+00:00">04 Nov 2019, 07:49</time> by <a rel="author">Gianluca Saitto</a></address>
      <p>Dopo gli innumerevoli rumor, Blizzard ha finalmente annunciato<b> Diablo 4 al BlizzCon 2019</b>. Il gioco ritornerà ad abbracciare le radici più oscure della serie e, rispetto a Diablo 3, il suo stile visivo si avvicinerà in modo molto simile a quello del secondo capitolo. Secondo Blizzard, Diablo 4 proporrà una trama più cupa che darà al giocatore la libertà di esplorare e forgiare il proprio percorso attraverso le lande oscure del mondo di Sanctuary. Oltre a un trailer cinematografico e uno di gameplay, durante la BlizzCon 2019 sono state presentate anche le tre classi giocabili: il Barbaro, il Druido e la Strega.</p>
      <p>Sul proprio sito Blizzard ha pubblica nelle scorse ore una manciata di prime<b> immagini ufficiali del gioco in 4K</b>, che permettono di dare uno sguardo ambienti, ai personaggi e allo stile lugubre e cupo scelto per dare a questo quarto capitolo una visione d’insieme che strizzi l’occhio a Diablo 2; il capitolo del brand più amato dagli appassionati.</p>
      <figure>
        <iframe src="https://www.youtube.com/embed/Y6LoraKPvY0" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/diablo-iv-59938.768x432.jpg"/>
        </figure>
        <figure>
          <img src="https://www.tomshw.it/images/images/2019/11/diablo-iv-59936.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/death-stranding-barlog-grande-impatto/">Death Stranding: per Cory Barlog il titolo avrà un grande impatto sul settore</a></p>
      <p><i>“Dopo la distruzione della Pietra Nera delle Anime, la sconfitta del Primo Maligno e la caduta di Malthael, l’Angelo della Morte, innumerevoli vite sono andate perdute e gli abitanti di Sanctuarium si sono trovati ad affrontare la più cupa delle ere. Sono passati anni e inizia ad affacciarsi la parvenza di una vita normale, ma una minaccia antica come il mondo stesso sta facendo il suo ritorno. Diablo IV è la nuova incarnazione del GdR d’azione che ha definito il genere e che i giocatori hanno imparato ad amare.” </i>Queste le <b>premesse</b> del quarto capitolo di Diablo.</p>
      <p>Al momento Blizzard non ha dato notizie precise riguardo la data di lancio di Diablo 4, limitandosi a dichiarare che il gioco non arriverà molto presto. Il titolo arriverà comunque su PlayStation 4, Xbox One e PC, ma non è da escludere che Diablo 4 arrivi anche sulle console di prossima generazione PlayStation 5 e Xbox Scarlett. <b>Cosa ve ne pare dei nuovi screenshot di Diablo 4?</b> Diteci la vostra.</p>
      <blockquote>Le prime voci su Diablo 4 sono uscite dal libro Art of Diablo. Prenotalo a un prezzo scontato su Amazon a <a href="https://toms.it/ucAWK">questo indirizzo</a>.</blockquote>
    </article>
  </body>
</html>