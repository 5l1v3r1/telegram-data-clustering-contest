<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946049"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T07:36:10+00:00"/>
    <meta property="og:title" content="బీజేపీలోకి మోత్కుపల్లి?"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>బీజేపీలోకి మోత్కుపల్లి?</h1>
      <address>
        <time datetime="2019-11-04T07:36:10+00:00">04 Nov 2019, 07:36</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>హైదరాబాద్:</b> టీటీడీపీలో ఫైర్‌బాండ్‌గా ఓ వెలుగు వెలిగిన మోత్కుపల్లి నరసింహులు బీజేపీలో చేరేందుకు సన్నహకాలు చేసుకున్నట్లు సమాచారం. సోమవారం ఆయన బీజేపీలో చేరబోతున్నట్లు నరసింహులు సన్నిహితులు చెబుతున్నారు. కేంద్రమంత్రి కిషన్‌రెడ్డి, తెలంగాణ బీజేపీ రాష్ట్ర చీఫ్ లక్ష్మణ్ మోత్కుపల్లి ఇంటికి వెళ్లి.. బీజేపీలోకి రావాలని ఆహ్వానించినట్లు సమాచారం. వారు మోత్కుపల్లితో సుమారు రెండు గంటల పాటు చర్చలు జరిపినట్లు తెలియవచ్చింది. దీంతో మోత్కుపల్లి నర్సింహులు సానుకూలంగా స్పందించినట్లు తెలుస్తోంది. బీజేపీలో మోత్కుపల్లి చేరితే తెలంగాణలో తమ పార్టీ మరింత బలోపేతం అవుతుందని కమలం నేతలు భావిస్తున్నారు.</p>
      <p> </p>
      <p>ఇటీవల టీటీడీపీ నుంచి మోత్కుపల్లి నరసింహులును ఆ పార్టీ అధిష్టానం బహిష్కరించింది. ఆయన టీడీపీలో ఉన్న సమయంలో టీఆర్‌ఎస్ ప్రభుత్వాన్ని ముప్పుతిప్పలు పెట్టారు. సీఎం చంద్రబాబు కూడా మోత్కుపల్లి ధైర్యాన్ని కొనియాడిన సందర్బాలు లేక పోలేదు. ఏమైందో ఏమో కానీ ఆయన ఒక్కసారి చంద్రబాబును టార్గెట్ చేసుకుని తీవ్రమైన ఆరోపణలు చేశారు. అంతేకాదు ఇంకాస్త ముందుకు వెళ్లి ‘బాబు టీడీపీ ద్రోహి’ అంటూ తీవ్రంగా విరుచుపడుతున్నారు. ఎన్టీఆర్‌కు వెన్నుపోటు పొడిచారని మోత్కుపల్లి మండిపడ్డారు. చంద్రబాబు గెలవకూడదని ఆయన తిరుమలకు పాదయాత్ర కూడా చేశారు.</p>
      <p> ఏపీలో టీడీపీ ఓడిపోయిన తర్వాత ఆయన టీఆర్‌ఎస్‌లో చేరేందుకు ప్రయత్నాలు చేసినట్లు అప్పట్లు ప్రచారం జరిగింది. అయితే కేసీఆర్ నుంచి ఎలాంటి సంకేతాలు రాకపోవడంతో ఆయన ఆ ప్రయత్నాన్ని విరమించుకున్నట్లు సమాచారం. తెలంగాణలో కాంగ్రెస్, టీడీపీ అసంతృప్తి నేతలకు బీజేపీ గాళం వేస్తోంది. ఈ సందర్భంలోనే మోత్కుపల్లిని బీజేపీలో చేర్చుకునేందు బీజేపీ వేసిన స్కెచ్ ఫలించింది. దీంతో మోత్కుపల్లి కూడా తన రాజకీయ భవిష్యత్తు కోసం ఓ వేదిక కోసం ఎదురుచూస్తున్నారు. ఇలాంటి సందర్భంలోనే బీజేపీ ఆయన్ను తమ వైపు తిప్పుకుందనే ప్రచారం జరుగుతుంది. కేంద్రంలో బీజేపీ అధికారంలో ఉండడం.. తెలంగాణలో కూడా టీఆర్‌ఎస్‌కు తామే ప్రత్యామ్నాయం అని చెప్పుకుంటున్న బీజేపీకి మోత్కుపల్లి చేరిక ఎలాంటి లాభం తెస్తుందో వేయిచూడాలి.</p>
    </article>
  </body>
</html>