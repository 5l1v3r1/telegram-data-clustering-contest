<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118842-bolivijska-opozicija-trazi-nove-izbore?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T07:15:03+00:00"/>
    <meta property="og:title" content="Bolivijska opozicija traži nove izbore"/>
    <meta property="og:description" content="Kandidat opozicije na predsedničkim izborima u Boliviji Karlos Mesa zatražio je održavanje novih izbora da bi se izašlo iz krize izazvane reizborom socijaliste Eva Moralesa.&quot;Najbolje rešenje za ovu krizu, u trenutnim okolnostima, jesu novi izbori koje bi nadgledao novi nepristrasni izborni organ i koje bi strogo pratila medjunarodna zajednica&quot;, rekao je juče Mesa na skupu svoje stranke, Gradjanske zajednice, u La Pazu.Mesa, centrista koji je na čelu Bolivije bio od 2003. do 2005, prošlomesečne izbore je završio na drugom mestu, s osvojenih 36,5 odsto glasova u odnosu na Moralesovih 47 odsto.Prednost od više od 10 odsto u odnosu na prvog narednog rivala donela je šefu države pobedu u prvom krugu izbora. Medjutim, opozicija je navela da su izbori pokradeni i izbio je talas demonstracija u kojima su najmanje dve osobe izgubile život a 140 je povredjeno.&quot;Smirivanje zemlje i demokratsko rešavanje krize su u rukama Eva Moralesa&quot;, rekao je Mesa koji je svoje pristalice pozvao da i dalje &quot;mirno i nenasilno&quot; protestuju.Morales…"/>
  </head>
  <body>
    <article>
      <h1>Bolivijska opozicija traži nove izbore</h1>
      <address>
        <time datetime="2019-11-04T07:15:03+00:00">04 Nov 2019, 07:15</time>
      </address>
      <slideshow>
        <figure>
          <img src="https://static.beta.rs/thumbs/f42013b8.560x371.jpg"/>
        </figure>
        <figure>
          <img src="https://static.beta.rs/thumbs/25295047.552x371.jpg"/>
        </figure>
        <figure>
          <img src="https://static.beta.rs/thumbs/254bb41f.580x371.jpg"/>
        </figure>
        <figure>
          <img src="https://static.beta.rs/thumbs/6e8e1b77.562x371.jpg"/>
        </figure>
      </slideshow>
      <p>Kandidat opozicije na predsedničkim izborima u Boliviji Karlos Mesa zatražio je održavanje novih izbora da bi se izašlo iz krize izazvane reizborom socijaliste Eva Moralesa.<br/><br/>"Najbolje rešenje za ovu krizu, u trenutnim okolnostima, jesu novi izbori koje bi nadgledao novi nepristrasni izborni organ i koje bi strogo pratila medjunarodna zajednica", rekao je juče Mesa na skupu svoje stranke, Gradjanske zajednice, u La Pazu.<br/><br/>Mesa, centrista koji je na čelu Bolivije bio od 2003. do 2005, prošlomesečne izbore je završio na drugom mestu, s osvojenih 36,5 odsto glasova u odnosu na Moralesovih 47 odsto.<br/><br/>Prednost od više od 10 odsto u odnosu na prvog narednog rivala donela je šefu države pobedu u prvom krugu izbora. Medjutim, opozicija je navela da su izbori pokradeni i izbio je talas demonstracija u kojima su najmanje dve osobe izgubile život a 140 je povredjeno.<br/><br/>"Smirivanje zemlje i demokratsko rešavanje krize su u rukama Eva Moralesa", rekao je Mesa koji je svoje pristalice pozvao da i dalje "mirno i nenasilno" protestuju.<br/><br/>Morales je osvoje protivnike optužio da pokušavaju da izazovu oružani sukob i da žele "žrtve koje bi ubile policija i vojska". To je bio odgovor na izjavu Luisa Fernanda Kamača, lidera opozicije koji je u subotu pozvao bolivijsku vojsku da "stane uz narod".<br/><br/>Bolivijska vlada je zatražila od Organizacije američkih država (OAS) da istraži glasanje, ali je opozicija odbacila tu inicijativu. Izveštaj OAS se očekuje za dve nedelje.</p>
    </article>
  </body>
</html>