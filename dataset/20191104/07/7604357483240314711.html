<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/man-valt-betogers-in-hongkong-aan-met-mes/"/>
    <meta property="og:site_name" content="SCEPTR"/>
    <meta property="article:published_time" content="2019-11-04T07:02:25+00:00"/>
    <meta property="og:title" content="Man valt betogers in Hongkong aan met mes"/>
    <meta property="og:description" content="Bij een mesaanval in een winkelcentrum in Hongkong zijn vier betogers gewond geraakt. Een politicus verloor een half oor."/>
  </head>
  <body>
    <article>
      <h1>Man valt betogers in Hongkong aan met mes</h1>
      <address><time datetime="2019-11-04T07:02:25+00:00">04 Nov 2019, 07:02</time> by <a rel="author" href="https://sceptr.net/author/pietervanberkel/" target="_blank">Pieter Van Berkel</a></address>
      <p>
        <b>Bij een mesaanval in een winkelcentrum in Hongkong <a href="https://www.reuters.com/article/us-hongkong-protests/hong-kong-mall-clash-ends-in-bloody-knife-attack-and-bitten-off-ear-idUSKBN1XD01B">zijn vier betogers gewond geraakt</a>. Een deel van het oor van een pro-democratie-politicus werd afgebeten. Intussen wordt al bijna vijf maanden betoogd in Hongkong.</b>
      </p>
      <p>Betogers in een winkelcentrum in Taikoo Shing werden zondag aangevallen door een man met een mes. Daarbij vielen vier gewonden. Een deel van het oor van pro-democratie-politicus <a href="https://sceptr.net/tag/andrew-chiu/">Andrew Chiu</a> werd afgebeten. Het gevecht zou begonnen zijn nadat de politicus de man met het mes probeerde te bedwingen. De aanvaller werd nadien in elkaar geslagen door een groep betogers.</p>
      <figure>
        <iframe data-src="https://twitter.com/somtimesithink/status/1190965822065278981?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Vijf maanden van betogingen in Hongkong</h3>
      <p>Eerder op de dag vonden in hetzelfde winkelcentrum schermutselingen plaats tussen de politie en de betogers. De betogers hadden een menselijke ketting gevormd in het complex. Ook werden verschillende winkels gevandaliseerd. Op zaterdag vonden eveneens gewelddadige schermutselingen plaats. Zo werd er met molotovcocktails gegooid en brand gesticht in metrostations.</p>
      <p>De betogingen in Hongkong duren intussen bijna vijf maanden. De protesten begonnen naar aanleiding van een wetsvoorstel dat uitleveringen aan het communistische Chinese vasteland mogelijk zou maken. De Hongkongse ‘Chief Executive’ <a href="https://sceptr.net/tag/carrie-lam/">Carrie Lam</a> heeft het wetsvoorstel intussen geschrapt. De protestbeweging is intussen echter uitgegroeid tot een roep om meer democratie.</p>
      <figure>
        <iframe data-src="https://twitter.com/joshuawongcf/status/1190963035906531329?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/09/leider-hongkong-zal-controversiele-uitleveringswet-formeel-intrekken/"/>
        <a href="https://sceptr.net/2019/09/leider-hongkong-zou-aftreden-als-ik-keuze-had/"/>
        <a href="https://sceptr.net/2019/08/hongkong-betogers-halen-slimme-verlichtingspalen-neer/"/>
      </related>
    </article>
  </body>
</html>