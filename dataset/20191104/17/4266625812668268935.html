<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/vidomyy_lvivskyy_gromadskyy_diyach_pobyv_ekskonsula_ukrainy_u_myunheni_1683481"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T17:57:00+00:00"/>
    <meta property="og:title" content="Відомий львівський громадський діяч побив ексконсула України у Мюнхені"/>
    <meta property="og:description" content="У суботу, 2 листопада, потенційний кандидат на посаду міського голови Львова, засновник ГО «Ідея Міста» Назарій Брезіцький побив письменника, ексконсула України у Мюнхені Володимира Цвіля і забрав у нього смартфон."/>
  </head>
  <body>
    <article>
      <h1>Відомий львівський громадський діяч побив ексконсула України у Мюнхені</h1>
      <address>
        <time datetime="2019-11-04T17:57:00+00:00">04 Nov 2019, 17:57</time>
      </address>
      <p>
        <b>У суботу, 2 листопада, потенційний кандидат на посаду міського голови Львова, засновник ГО «Ідея Міста» Назарій Брезіцький побив письменника, ексконсула України у Мюнхені Володимира Цвіля і забрав у нього смартфон.</b>
      </p>
      <p>Про це повідомляє <a href="https://dilo.net.ua/novyny/zlamanyj-nis-strus-mozku-vkradenyj-telefon-rozbirky-lvivskogo-politykumu/?fbclid=IwAR0MihZO-kL7WjiuSNXHS6E6rqD64dY_QZDdGdXlox3-i39MQY6lwaXxeXA">IП «Діло».</a></p>
      <p>«2 листопада о 21:30, в ресторані готелю «LH Hotel&amp;SPA», а в народі – готель «Євроспорт», що на пл. Петрушевича, гр. Брезіцький напав та зламав ніс гр. Цвілю, після чого вкрав у потерпілого мобільний телефон. Цю подію зафіксували працівники поліції, відповідні відомості внесено до ЄРДР», – повідомляє видання, посилаючись на Нацполіцію.</p>
      <p>Видання також повідомляє, що зараз Володимир Цвіль перебуває в одній з лікарень міста, у нього, окрім перелому носа, виявлено гематому на верхній губі та струс мозку.</p>
      <p>За фактом цього інциденту з побиттям та крадіжкою мобільного телефону розпочато кримінальне провадження, за ч. 1ст. 187 ККУ: Розбій з метою заволодіння чужим майном. Санкція статті передбачає покарання у вигляді позбавлення волі на строк від 3-х до 7-ми років.</p>
      <p><a href="https://zik.ua/news/2019/11/04/bogdan_dlya_byttya_vse_shcho_varto_znaty_pro_skandaly_za_uchasti_ochilnyka_ofisu_1683247">Нагадаємо,</a> у команді голови держави розгорівся черговий скандал. Джерела повідомляють, що побилися два друга Володимира Зеленського – очільник Офісу президента Андрій Богдан та глава Служби безпеки України Іван Баканов. Приводом стало призначення Головного слідчого управління СБУ.</p>
      <related>
        <h4>читайте також</h4>
        <a href="https://zik.ua/news/2019/11/05/na_lvivshchyni_vnaslidok_dtp_perekynuvsya_inkasatorskyy_avtomobil_1684121"/>
        <a href="https://zik.ua/news/2019/11/05/proiekt_smittiepererobnogo_zavodu_u_lvovi_proyshov_ekspertyzu_ta_otrymav_1684075"/>
        <a href="https://zik.ua/news/2019/11/05/politsiya_shukaie_vybuhivku_na_dvoh_obiektah_u_lvovi_1683847"/>
        <a href="https://zik.ua/news/2019/11/04/lviv_otrymav_pershyh_10_novyh_troleybusiv_1683419"/>
      </related>
    </article>
  </body>
</html>