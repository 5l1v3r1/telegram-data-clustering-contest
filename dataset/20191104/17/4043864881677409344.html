<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230986/"/>
    <meta property="og:site_name" content="Українська правда"/>
    <meta property="article:published_time" content="2019-11-04T17:29:32+00:00"/>
    <meta property="og:title" content="Бойовик, який 5 років воював проти ЗСУ, отримав 8 років тюрми"/>
    <meta property="og:description" content="Бойовика так званої “ЛНР”, причетного до обстрілів позицій українських військових підрозділів, засудили до 8 років позбавлення волі."/>
  </head>
  <body>
    <article>
      <h1>Бойовик, який 5 років воював проти ЗСУ, отримав 8 років тюрми</h1>
      <address>
        <time datetime="2019-11-04T17:29:32+00:00">04 Nov 2019, 17:29</time>
      </address>
      <p>Бойовика так званої "ЛНР", причетного до обстрілів позицій українських військових підрозділів, засудили до 8 років позбавлення волі.</p>
      <p><b>Джерело:</b> Пресслужба СБУ</p>
      <p><b>Дослівно:</b> "Контррозвідники спільно з військовослужбовцями Збройних Сил України у березні 2019 року затримали бойовика у районі проведення операції Об’єднаних сил. Зловмисник надав слідчим СБУ свідчення про численні факти тортур, вбивств, розбійних нападів, пограбувань та мародерства, вчинених учасниками незаконних збройних формувань".</p>
      <p><b>Деталі: </b>Вказується, що засуджений – мешканець Дніпра, який у травні 2014 року приєднався до незаконних збройних формувань. Пройшов спецпідготовку у тренувальному таборі для бойовиків у російському місті Бєлгороді. П’ять років воював проти українських військ у районах населених пунктів Зоринськ, Перевальськ, Сентянівка, Бахмутка, Жолобок, Сокольники та Дебальцеве.</p>
      <p>Лисичанський міський суд Луганської області засудив його статтею "участь у діяльності терористичної організації".</p>
      <footer>Українська правда</footer>
      <related>
        <a href="https://www.pravda.com.ua/news/2019/11/4/7230977/"/>
        <a href="https://www.pravda.com.ua/news/2019/11/4/7230939/"/>
        <a href="https://www.pravda.com.ua/news/2019/11/4/7230928/"/>
      </related>
    </article>
  </body>
</html>