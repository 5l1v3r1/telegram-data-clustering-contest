<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134306-nkl-menesio-mvp-tapo-silutes-legionierius-is-jav.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T17:13:00+00:00"/>
    <meta property="og:title" content="NKL mėnesio MVP tapo „Šilutės“ legionierius iš JAV"/>
    <meta property="og:description" content="Naudingiausiu spalio mėnesio VIKINGLOTTO-NKL krepšininku tapo „Šilutės“ įžaidėjas Byronas Sanfordas. 26-erių metų 182 cm ūgio amerikietis praėjusį mėnesį sužaidė devynerias rungtynes, per kurias aikštėje vidutiniškai praleisdavo po 33 minutes ir pelnydavo po 19,4 taško, atkovodavo po 5,3 ir perimdavo po 2 kamuolius, atlikdavo po 4 rezultatyvius perdavimus, išprovokuodavo po 3,8 pražangos bei surinkdavo po 22,4 naudingumo balo. Jo vedama ..."/>
  </head>
  <body>
    <article>
      <h1>NKL mėnesio MVP tapo „Šilutės“ legionierius iš JAV</h1>
      <address>
        <time datetime="2019-11-04T17:13:00+00:00">04 Nov 2019, 17:13</time>
      </address>
      <figure>
        <embed-post data-src="https://www.instagram.com/p/B4cqOSiBSmE" data-service="Instagram"/>
      </figure>
      <p>Naudingiausiu spalio mėnesio VIKINGLOTTO-NKL krepšininku tapo „Šilutės“ įžaidėjas Byronas Sanfordas.</p>
      <p>26-erių metų 182 cm ūgio amerikietis praėjusį mėnesį sužaidė devynerias rungtynes, per kurias aikštėje vidutiniškai praleisdavo po 33 minutes ir pelnydavo po 19,4 taško, atkovodavo po 5,3 ir perimdavo po 2 kamuolius, atlikdavo po 4 rezultatyvius perdavimus, išprovokuodavo po 3,8 pražangos bei surinkdavo po 22,4 naudingumo balo.</p>
      <p>Jo vedama „Šilutė“ iškovojo šešias pergales ir po pirmojo mėnesio kovų užėmė ketvirtąją vietą.</p>
      <p>Pirmąjį mėnesį B. Sanfordas pagal rezultatyvumą užėmė trečiąją vietą, pagal perimtus kamuolius taip pat nusileido tik dviem žaidėjams, o pagal naudingumo balų vidurkį liko antras.</p>
      <p>Geresnį efektyvumą fiksavo Ignas Lukošius (27,8), tačiau Molėtų „Ežerūno“ centras sužaidė tik 5 rungtynes iš 9. Tam, kad pretenduotų tapti mėnesio MVP, krepšininkai turi sužaisti bent du trečdalius komandos rungtynių.</p>
      <p>Byronas Sanfordas naudingiausias savo rungtynes sužaidė su Klaipėdos „Neptūnu-Akvaservis“, kuomet surinko 33 efektyvumo balus, o rezultatyviausias buvo akistatoje su „Gargždais“ (27 tšk).</p>
      <p>Krepšininkas visose devyneriose rungtynėse pelnė dviženklį taškų skaičių ir surinko dviženklį naudingumo balų rodiklį.</p>
      <p>
        <b>Byrono Sanfordo žaidimo epizodai:</b>
      </p>
      <figure>
        <iframe src="https://www.youtube.com/embed/RKH2PMX245s" width="630" height="354" data-service="Youtube" scrolling="no"/>
      </figure>
      <h3>
        <a href="https://www.basketnews.lt/zaidejai/23319-byron-christopher-sanford.html">Byron Christopher Sanford</a>
      </h3>
      <figure>
        <img src="https://www.basketnews.lt/paveikslelis-175939-any150x150.jpg"/>
      </figure>
      <figure>
        <img src="https://www.basketnews.lt/paveikslelis-205756-crop100x150.jpg"/>
      </figure>
      <ul>
        <li>MIN: 33.39</li>
        <li>PTS: 19.44 (60.69%)</li>
        <li>REB: 5.33</li>
        <li>AS: 4</li>
        <li>ST: 2</li>
        <li>BS: 0</li>
        <li>TO: 1.56</li>
        <li>GM: 9</li>
      </ul>
    </article>
  </body>
</html>