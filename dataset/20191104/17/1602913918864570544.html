<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/iohannis-preia-puterea-dupa-investirea-guvernului-pnl-ludovic-orban-puneti-capat-dezastrului-lasat-psd-rezolvati-cateva-probleme-urgente-bugetul-2019-bugetul-2020-pregatiti-alegerile-prezidentiale-18540456"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-04T17:52:00+00:00"/>
    <meta property="og:title" content="Iohannis preia puterea dupa învestirea Guvernului PNL, Ludovic Orban: Trebuie să puneţi capăt dezastrului lăsat de PSD. Trebuie să rezolvaţi câteva probleme urgente: bugetul pe 2019 si pe bugetul 2020. Pregătiţi-vă pentru alegerile prezidenţiale şi poate chiar anticipate"/>
    <meta property="og:description" content="Preşedintele Klaus Iohannis a declarat luni, la ceremonia de depunere a jurământului Cabinetului Orban, că aşteaptă de la noul guvern să repare ce a stricat guvernul PSD în justiţie, dar se teme de ce vor găsi noii miniştri în instituţii."/>
  </head>
  <body>
    <article>
      <h1>Iohannis preia puterea dupa învestirea Guvernului PNL, Ludovic Orban: Trebuie să puneţi capăt dezastrului lăsat de PSD. Trebuie să rezolvaţi câteva probleme urgente: bugetul pe 2019 si pe bugetul 2020. Pregătiţi-vă pentru alegerile prezidenţiale şi poate chiar anticipate</h1>
      <address>
        <time datetime="2019-11-04T17:52:00+00:00">04 Nov 2019, 17:52</time>
      </address>
      <p>Preşedintele Klaus Iohannis a declarat luni, la ceremonia de depunere a jurământului Cabinetului Orban, că aşteaptă de la noul guvern să repare ce a stricat guvernul PSD în justiţie, dar se teme de ce vor găsi noii miniştri în instituţii.</p>
      <p>"Începe un mandat nou, un mandat greu, dar care poate să aducă foarte multe satisfacţii pentru partidele care se implică şi pentru români. Chiar dacă este un guvern monocolor minoritar eu vă doresc să vă găsiţi sprijinul necesar pentru a vă pune în practică proiectele şi pentru a stopa dezastrul lăsat în urmă de PSD. Deja mă tem de ce vor găsi noii miniştri în ministere", a spus Klaus Iohannis.</p>
      <p>Acesta a anunţat şi ce aşteptări are de la noul guvern.</p>
      <p>"Veţi avea un mandat relativ scurt, dar pot să spun că mă aştept de la acest guvern să rezolve câteva probleme foarte urgente, închiderea bugetului pentru 2019, pregătirea proiectului de buget pentru 2020, reluarea discuţiilor în domeniul justiţiei, fiindcă ce a stricat PSD în justiţie trebuie reparat. Trebuie pregătite şi puse în practică în mod transparent alegerile. E nevoie de foarte, foarte multă implicare. Vreau să atrag atenţie că această victorie, care e mare, importantă, este totuşi numai de etapă. Urmează alegerile prezidenţiale, locale, şi urmează poate chiar anticipat, alegerile parlamentare. Toate acestea trebuie logistic pregătite foarte bine. Politic trebuie pregătite", a mai spus şeful statului.</p>
    </article>
  </body>
</html>