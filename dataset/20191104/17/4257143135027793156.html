<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/04/uj-edzo-iranyitja-a-paksot"/>
    <meta property="og:site_name" content="infostart"/>
    <meta property="article:published_time" content="2019-11-04T17:52:00+00:00"/>
    <meta property="og:title" content="Új edző irányítja a Paksot"/>
    <meta property="og:description" content="Tomiszlav Szivics vezetőedzőt vasárnap menesztették."/>
  </head>
  <body>
    <article>
      <h1>Új edző irányítja a Paksot</h1>
      <address><time datetime="2019-11-04T17:52:00+00:00">04 Nov 2019, 17:52</time> by <a rel="author">Infostart / MTI</a></address>
      <h3>Tomiszlav Szivics vezetőedzőt vasárnap menesztették.</h3>
      <p>Ideiglenesen Osztermájer Gábor irányítja a labdarúgó NB I-ben szereplő Paksi FC csapatát, amelynek vezetőedzőjét, Tomiszlav Szivicset vasárnap menesztették.</p>
      <p>A klub honlapjának hétfői közleménye szerint az utánpótlás-szakágvezető megbízatása csupán a szombati, Kisvárda elleni hazai mérkőzésig szól. Osztermájer munkáját Péter Norbert segíti.</p>
      <p>A paksiak vezetőedzője, a nyáron érkezett Tomiszlav Szivics vasárnap távozott, mert a csapat 11 forduló után csupán a tizedik helyen áll a tabellán.</p>
    </article>
  </body>
</html>