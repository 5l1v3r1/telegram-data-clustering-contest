<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/persian/home/article/1975986/%D8%B3%D9%88%D8%B3%D9%86-%D8%A7%D9%84%D8%B4%D8%A7%D8%B9%D8%B1/%E2%80%8B%DA%86%D9%87-%D8%AE%D8%A8%D8%B1-%D8%A7%D8%B2-%D8%A7%D9%86%D9%82%D9%84%D8%A7%D8%A8-%D8%AF%D9%88-%D9%85%D9%84%D8%AA-%D8%B9%D8%B1%D8%A7%D9%82-%D9%88-%D9%84%D8%A8%D9%86%D8%A7%D9%86%D8%9F"/>
    <meta property="og:site_name" content="الشرق الاوسط فارسی"/>
    <meta property="article:published_time" content="2019-11-04T17:45:00+00:00"/>
    <meta property="og:title" content="​چه خبر از انقلاب دو ملت عراق و لبنان؟"/>
    <meta property="og:description" content="خبر جدید اینکه فشار بر نظام ایران آن طور که انتظار می‌رفت از سوی ملت ایران وارد نشد بلکه از شهرودندان پایتخت‌هایی آمد که ایران به طور نیابتی آنها را اشغال کرده است. لازم به یادآوری نیست که ما نیازی به ضربه زدن به ایران از داخل نداریم و جنگی را شعله‌و"/>
  </head>
  <body>
    <article>
      <h1>​چه خبر از انقلاب دو ملت عراق و لبنان؟</h1>
      <address><time datetime="2019-11-07T17:45:00+00:00">07 Nov 2019, 17:45</time> by <a rel="author" href="https://aawsat.com/persian/home/writer/SawsanAlshaer" target="_blank">سوسن الشاعر</a></address>
      <p>خبر جدید اینکه فشار بر نظام ایران آن طور که انتظار می‌رفت از سوی ملت ایران وارد نشد بلکه از شهرودندان پایتخت‌هایی آمد که ایران به طور نیابتی آنها را اشغال کرده است. لازم به یادآوری نیست که ما نیازی به ضربه زدن به ایران از داخل نداریم و جنگی را شعله‌ور سازیم که ترو خشک را بسوزاند تا امنیت ملی عربی‌مان را تأمین کنیم و از مرزهای‌مان محافظت کنیم و دست‌های ترور را از خودمان کوتاه کنیم، بلکه به این نیاز داریم تا ایران را از چهار پایتختی که توسط نمایندگان‌اش اشغال کرده بیرون برانیم. از جایی که بازیچه‌های ترور حرکت می‌کنند و به امنیت ما ضربه می‌زنند. اگر دراین کار موفق شویم، اهداف ما محقق شده و برای تأمین امنیت‌مان پیروز شده‌ایم.<br/><br/>جهت یادآوری، نمایندگان ایران در لبنان و عراق بودند که ملیشیای بحرینی و یمنی و سعودی را آموزش می‌دادند و به آن کشورها سلاح و مواد منفجره قاچاق کردند و دست به آشوب در دو کشور بحرین و سعودی زدند. نمایندگان ایران منبع ترور درجهان ما هستند، آنها چهار کشور پیرامون ما را به گروگان گرفته‌اند.<br/><br/>خبر دیگر اینکه، انقلاب دو ملت عراق و لبنان علیه دولت‌هایی است که با فشار ایران توسط نمایندگانش و کسانی تشکیل شدند که با آنها ائتلاف کردند. باز خبر جدید اینکه همه ابزار سنتی کنترل و آرام کردن به وسیله گفتمان دینی و تکرار مکررات تاریخی و انداختن توپ در زمینی که به آن توطئه می‌گویند و دیگر ادعاها و تهمت‌های آماده، دیگر بی اثرشده است.<br/><br/>خبر جدید اینکه رهبر ایران علی خامنه‌ای پایگاه و نفوذ خود میان توده‌های جهان عرب از دست داده و هیبت مراجع دینی متدین به وفاداری به خامنه‌ای نابود درهم شکست.<br/><br/>خبر تازه اینکه نمایندگان ایران برای حفظ خود درقدرت چاره‌ای جز نشانه گرفتن سینه شهروندان ندارند، چرا که دیگر ائتلاف‌های آنها برای قانع ساختن دو ملت کارساز نیست که توانی برای اداره کشور ندارند.<br/><br/>خبر امیدوارکننده تازه اینکه این بار ستون اصلی عصیان دو ملت عراقی و لبنانی تا مدتی پیش پایگاه مردمی نمایندگان ایران بود. خبر جدید اینکه، به خیابان آمدن شیعیان دو کشور که نمایندگان از آنها به عنوان پایگاه استفاده می‌کردند تا حکومت ملی را نابود کنند و سرنوشت کشور را به دست نظام ایرانی بسپارند. پایگاهی که ملیشیای مسلح مورد حمایت ایران(«حزب الله» و برخی گروه‌های «الحشد الشعبی») از آنها برای تضعیف قدرت حکومت بهره بردند. این بار انقلاب از همین بخش جامعه آغاز شد و آنها بودند که تفاوت انقلاب این دو ملت را رقم می‌زنند؛ پس خوشا به حال آنان.<br/><br/>خبرتازه اینکه، وحدت دو ملت پس از اینکه میراث اصیل عربی آنها به عنوان وجه مشترک متجلی شد و زمینه تولد روشن شد و تفاوت‌های مذهبی و تقسیمات فرقه‌ای در مقابله با نفوذ ایرانی از میان رفت، ضربه‌ای سخت قوی بر ایران بود که در زمان شکل دادن به گروه‌های مسلح، خود را آماده مواجهه با آن می‌کرد تا نمایندگانش را از دست شهروندان آن کشورها حفظ کند.<br/><br/>«حزب الله» و «الحشد الشعبی» و پیش از آنها «سپاه پاسداران» ایرانی تنها برای محافظت از نمایندگان ایران از خشم شهروندان به وجود آمدند. این علت شکل گیری ارتش موازی است. «سپاه پاسداران» ایرانی بود که برای حفظ ملاها ملت ایران را سرکوب کرد و «حزب الله» بارها سلاح به روی مردم لبنان کشید و امروز «الحشد الشعبی» همین مأموریت را به عهده می‌گیرد و بی رحمانه تیر به سمت سینه مردم عراق شلیک می‌کند.<br/><br/>فشارهای اقتصادی حاصل از تحریم‌ها، عرصه را براین ملیشیا تنگ کرده و آنها را دست پاچه ساخت و سلطه‌ داخلی‌شان را سست کرد. دو ملت لبنان و عراق برای حمایت از حکومت عربی ملی پیروز شدند. به همین دلیل ارتش عراق مثلا میان فشار احزاب و فشار ملت در رویارویی با نمایندگان و پاسداران ایران قرار گرفته است. چرا که همان ملیشیا کرامت این ارتش‌ها را با تهدید عریان سیطره حکومت، از بین برده‌اند.<br/><br/>خبر تازه اینکه دو ملت عراق و لبنان از دو ارتش ملی کشورهای‌شان می‌خواهند در کنارشان بایستند تا با هم در برابر سلطه ایران متحد شوند، چرا که بدون موافقت ایران نه وزیری انتخاب می‌شود و نه دولتی تشکیل. نتیجه این هم این شد؛ دولتی ضعیف که فساد درونش را می‌خورد، بی اثر که از خود اختیار تصمیم گیری ندارد و توسط ملیشیایی که ارتشی دیگر است از آن محافظت می‌شود، نیروی مسلحی که از کشور محافظت نمی‌کند و آماده است برای حفاظت از نمایندگان ایران هر موجودی را به تیر ببندد حتی اگر شهروند همین کشور باشد.<br/><br/>خبر جدید اینکه جنگ علیه ایران از جایی شروع شد که انتظارش را نداشت، به همین دلیل ایران در حد امکان مقاومت خواهد کرد. برای این نمایندگان هزینه‌های بسیاری کرد، قوت از دهان ملت ایران زد و هزینه رؤیاهای طاووسی ملایان کرد. فشار خواهد آورد و به نمایندگانش دستور خواهد داد تسلیم نشوند و مقاومت کنند. به آنها دستور آتش می‌دهد تا سینه جوانان عاصی ملت‌‌های عربی را نشانه بگیرند. از همه برگه‌هایش استفاده خواهد کرد هرچند هم سوخته باشند... احساسات مذهبی، گریه و زاری، سینه زنی. ائتلاف‌های مذهبی‌اش را تحریک می‌کند، کاری که در لبنان کرد. در برابر استعفای نخست وزیرتسلیم نمی‌شود. به نمایندگانش فشار خواهد آورد که جایگزینش کنند. تا دورترین نقطه خواهد رفت، حسن نصرالله حتی اگر خود بخواهد نمی‌تواند کناره گیری بکند، این مسئله اکنون ممنوع است. امروز ایران در تنگنا قرار گرفته و منافع آن بالاتر از هرچیز است و برنمایندگانش فشار خواهد آورد حتی اگر ناچار شوند کشور را به آتش بکشند.<br/><br/>راه حل، پایداری این دو ملت است و قدرت اراده آنها.</p>
    </article>
  </body>
</html>