<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2019125/apokalifthike-o-agapimenos-iroas-olon-ton-epochon-tis-disney.html"/>
    <meta property="og:site_name" content="News.gr"/>
    <meta property="article:published_time" content="2019-11-04T17:12:03+00:00"/>
    <meta property="og:title" content="Αποκαλύφθηκε ο αγαπημένος ήρωας όλων των εποχών της Disney "/>
    <meta property="og:description" content="Μέσα στο 2019 αγοράστηκαν στο eBay πάνω από 3.000.000 αντικείμενα της εταιρείας"/>
  </head>
  <body>
    <article>
      <h1>Αποκαλύφθηκε ο αγαπημένος ήρωας όλων των εποχών της Disney </h1>
      <address>
        <time datetime="2019-11-04T17:12:03+00:00">04 Nov 2019, 17:12</time>
      </address>
      <h3>Μέσα στο 2019 αγοράστηκαν στο eBay πάνω από 3.000.000 αντικείμενα της εταιρείας</h3>
      <p>Ήταν Οκτώβρης του 1923 όταν οι αδελφοί Walt και ο Roy Disney αποφάσισαν να ιδρύσουν την εταιρεία που είναι τώρα γνωστή ως «The Walt Disney Company». Κανείς δεν φανταζόταν βέβαια τότε, ότι σχεδόν 100 χρόνια μετά, οι ταινίες της Disney θα επηρεάσουν τόσους πολλούς ανθρώπους και θα συνεχίσουν δυναμικά να έχουν τόσο μεγάλη απήχηση, με πάνω από 3.000.000 είδη της Disney να έχουν πουληθεί παγκοσμίως στο eBay μέσα στο 2019.</p>
      <p>Όπως αναφέρεται σε σχετική ανακοίνωση, το eBay σαν ένα μικρό φόρο τιμής στο μεγάλο έργο της Disney και φυσικά και στους θαυμαστές των αριστουργημάτων της, αποφάσισε να ανακαλύψει, μέσα από τα στοιχεία του, ποιον θεωρούν οι χρήστες του ως τον πιο δημοφιλή και αγαπημένο χαρακτήρα της Disney παγκοσμίως.</p>
      <p>Την πρώτη θέση καταλαμβάνει ο Σίμπα από τον Βασιλιά των Λιονταριών, με τους χρήστες του eBay να έχουν αγοράσει πάνω από 10.000 αντικείμενα, που σχετίζονται με τον χαρακτήρα του. Από τότε και που η Disney κυκλοφόρησε φέτος το live-action remake της ταινίας, φάνηκε ότι αναθερμάνθηκαν οι σχέσεις του κοινού με την ταινία κινουμένων σχεδίων και των πρωταγωνιστή της. Ο Σίμπα συγκίνησε εκατομμύρια ανθρώπους μέσα από την ιστορία του, με τον χαμό του πατέρα του και την προσπάθεια του να ξανακερδίσει το βασίλειό του.</p>
      <p>Περίπου ο ίδιος αριθμός προϊόντων πουλήθηκαν και από την ταινία Αυτοκίνητα με τους θαυμαστές της να αγοράζουν 10.000 αντικείμενα σχετικά με τον περιπετειώδη πρωταγωνιστή της Κεραυνό Μακουίν και την παρέα του, όπως τη Σάλυ Καρέρα και τον Δρ. Χάτσον, φέρνοντας τον στη 2η θέση με τους πιο αγαπημένους χαρακτήρες της Disney.</p>
      <p>Την τρίτη θέση καταλαμβάνει ένας από τους πρωταγωνιστές του Toy Story, ο Buzz Lightyear. Μια σειρά από άκρως επιτυχημένες ταινίες που έκαναν τον Buzz και τον καλύτερο του φίλο Woody από τους πιο αγαπημένους ήρωες κινουμένων σχεδίων όλων των εποχών, με πάνω από 7.000 αντικείμενα με τον Buzz να έχουν πωληθεί παγκοσμίως.</p>
      <p>Εξίσου ενδιαφέρον έχουν και τα υπόλοιπα στοιχεία, που αποκαλύφθηκαν μέσα από την έρευνα του eBay για τους λάτρεις της Disney.</p>
      <figure>
        <img src="https://www.news.gr/wp-content/uploads/images/2019/11/04/di/disney-500x500.jpg?x78811"/>
      </figure>
      <p>-Η δημοφιλέστερη ταινία στο eBay είναι ο Αλαντίν, έχοντας πουλήσει 11.000 αντίτυπα της ταινίας.</p>
      <p>-Το ακριβότερο αντικείμενο Disney που έχει αγοραστεί ποτέ από την πλατφόρμα είναι μια συλλεκτική έκδοση της Πριγκίπισσας Masquerade Giselle, που πουλήθηκε στα 27.500 δολάρια.</p>
      <p>-Οι χώρες με τις μεγαλύτερες πωλήσεις προϊόντων Disney στο eBay είναι: ΗΠΑ, Κίνα και Ιαπωνία.</p>
      <p>-Οι χώρες που διαθέτουν τη μεγαλύτερη ποικιλία προϊόντων Disney είναι: ΗΠΑ, Καναδάς και Ηνωμένο Βασίλειο.</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/kosmos/article/1776191/to-star-wars-galaxys-edge-tis-disney-ine-gegonos.html"/>
        <a href="https://www.news.gr/media/article/1683175/i-disney-etimazete-na-ftiaxi-to-diko-tis-netflix.html"/>
        <a href="https://www.news.gr/oikonomia/business-stories/article/1314082/o-anthropos-pou-evale-olo-to-hollywood-sto-piato-tou-ke-to-ekane-mia-chapsia.html"/>
      </related>
    </article>
  </body>
</html>