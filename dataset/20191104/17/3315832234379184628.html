<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/6c28eb75383b186e/hillary-clinton-a-transmis-un-mesaj-dur-la-adresa-lui-mark-zuckerberg-ar-trebui-sa-plateasca.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T17:26:08+00:00"/>
    <meta property="og:title" content="Hillary Clinton a transmis un mesaj dur la adresa lui Mark Zuckerberg: „Ar trebui să plătească!”"/>
    <meta property="og:description" content="Hillary Clinton susţine că giganţii tehnologiei, precum Facebook, trebuie să verifice anunţurile politice care apar pe platformele lor, iar Mark Zuckerberg „ar trebui să plătească un preţ pentru ceea ce face democraţiei noastre”."/>
  </head>
  <body>
    <article>
      <h1>Hillary Clinton a transmis un mesaj dur la adresa lui Mark Zuckerberg: „Ar trebui să plătească!”</h1>
      <address><time datetime="2019-11-04T17:26:08+00:00">04 Nov 2019, 17:26</time> by <a rel="author">Jurnal.md</a></address>
      <p>
        <b>Hillary Clinton susţine că giganţii tehnologiei, precum Facebook, trebuie să verifice anunţurile politice care apar pe platformele lor, iar Mark Zuckerberg „ar trebui să plătească un preţ pentru ceea ce face democraţiei noastre”.</b>
      </p>
      <p>La proiecţia filmului documentar, „The Great Hack”, produs de Netflix, Hillary Clinton a subliniat că democraţia este atacată şi datele reprezintă arma care este folosită pentru a polariza societatea noastră. „Parte din problema noastră, cei care suntem îngroziţi de acest război cu privire la adevăr şi ştirile false care ne înconjoară zilnic, este că nu suntem prea buni în combaterea ei.</p>
      <p>Este greu pentru că eşti împotriva algoritmilor, plus a altor forţe puternice, este cu adevărat greu”, informează Variety, potrivit News.ro.</p>
      <p>Clinton, care a fost acompaniată pe scena de la Crosby Street Hotel de regizorii Jehane Noujaim şi Karim Amer precum şi de jurnalista de la The Guardian Carole Cadwallai, a susţinut „crearea unei agende cu totul noi a legislaţiei şi a reglementărilor” pentru a controla câte companii, precum Facebook sau Google, exploatează datele utilizatorilor lor.</p>
      <p>Filmul documentar „The Great Hack” este despre scandalul Cambridge Analytica, o firmă britanică de consultanţă în domeniul politic care a jucat un rol critic în campania prezidenţială a lui Donald Trump, folosind date culese de pe Facebook pentru a viza alegătorii uşor de convins din statele cheie.</p>
    </article>
  </body>
</html>