<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/impichment-trampa-prezident-vidreaguvav-na-plani-informatora-dati-svidchennya-50051570.html"/>
    <meta property="og:site_name" content="НВ"/>
    <meta property="article:published_time" content="2019-11-04T17:29:00+00:00"/>
    <meta property="og:title" content="Трамп назвав «шахрайством» згоду інформатора дати письмові свідчення у справі про імпічмент"/>
    <meta property="og:description" content="Президент США Дональд Трамп назвав «шахрайством» згоду інформатора, який розповів подробиці його розмови з президентом Володимиром Зеленським, дати письмові свідчення."/>
  </head>
  <body>
    <article>
      <h1>Трамп назвав «шахрайством» згоду інформатора дати письмові свідчення у справі про імпічмент</h1>
      <h2>Президент США Дональд Трамп назвав «шахрайством» згоду інформатора, який розповів подробиці його розмови з президентом Володимиром Зеленським, дати письмові свідчення.</h2>
      <address>
        <time datetime="2019-11-04T17:29:00+00:00">04 Nov 2019, 17:29</time>
      </address>
      <p>Про це Трамп написав у Twitter.</p>
      <p>"Викривач дав неправдиву інформацію і мав справу з корумпованим політиком Шиффом. Він повинен з'явитися для надання свідчень. Письмові відповіді неприйнятні! Де другий викривач? Він зник після того, як я опублікував розшифровку. Він взагалі існував? Де інформатор? Шахрайство!" - написав Трамп.</p>
      <p>Раніше інформатор, який розповів подробиці розмови президента США Дональда Трампа з Володимиром Зеленським, <a href="https://nv.ua/ukr/world/countries/impichment-trampa-informator-pogodivsya-na-pismovi-svidchennya-50051409.html">готовий письмово відповісти на питання конгресменів-республіканців</a>.</p>
      <figure>
        <iframe src="https://www.youtube.com/embed/V2Ts7DdBqu8" width="778" height="531" data-service="Youtube" scrolling="no"/>
      </figure>
      <p>Нагадаємо, 26 вересня комітет з розвідки Палати представників США <a href="https://nv.ua/ukr/world/geopolitics/skarga-rozvidnika-na-rozmovu-trampa-iz-zelenskim-50044931.html">опублікував скаргу</a> співробітника американської спецслужби на телефонну розмову Дональда Трампа з Володимиром Зеленським.</p>
      <p>Вона <a href="https://nv.ua/ukr/world/countries/impichment-trampa-rozsekrechena-skarga-rozvidki-50044821.html">була розсекречена після публікації Білим домом стенограми цієї бесіди.</a></p>
      <p>Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син Джо Байдена Хантер. Також перед розмовою Трамп призупинив виділення військової допомоги для України.</p>
      <p>Після скандалу навколо телефонної розмови спікер Палати представників <a href="https://nv.ua/ukr/world/geopolitics/u-ssha-ogolosili-pro-zapusk-proceduri-impichmentu-trampa-novini-svitu-50044590.html">Ненсі Пелосі оголосила про запуск процедури імпічменту</a> Трампа за ймовірний тиск на президента України.</p>
    </article>
  </body>
</html>