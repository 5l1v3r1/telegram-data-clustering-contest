<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/zatrymaly_pidozryuvanogo_u_vbyvstvi_14richnoi_odesytky_1683447"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T17:12:00+00:00"/>
    <meta property="og:title" content="Затримано підозрюваного у вбивстві 14-річної одеситки, ним виявився підліток"/>
    <meta property="og:description" content="Поліція затримала неповнолітнього, на якого зібрано достатньо доказів прямої причетності до вбивства 14-річної мешканки Одеси."/>
  </head>
  <body>
    <article>
      <h1>Затримано підозрюваного у вбивстві 14-річної одеситки, ним виявився підліток</h1>
      <address>
        <time datetime="2019-11-04T17:12:00+00:00">04 Nov 2019, 17:12</time>
      </address>
      <p>
        <b>Поліція затримала неповнолітнього, на якого зібрано достатньо доказів прямої причетності до вбивства 14-річної мешканки Одеси.</b>
      </p>
      <p>Як <a href="https://od.npu.gov.ua/news/vbivstvo/pidozryuvanogo-u-vbivstvi-14-richnoji-odesitki-zatrimano/">повідомляє</a> пресслужба поліції Одеської області, хлопець переховувався у своїх знайомих.</p>
      <p>Зокрема, поліція встановила та затримала неповнолітнього, якого останнім бачили з загиблою, 14-річною дівчинкою, тіло якої знайшли напередодні в лісосмузі. Він переховувався у своїх знайомих.</p>
      <p>Затриманий – 15-річний одесит, який перебуває на профілактичному обліку у поліції та, крім того, влітку цього року був засуджений до умовного терміну за грабіж</p>
      <p>В поліції вказують, що в ході слідчо-розшукових заходів зібрано достатньо доказів прямої причетності підлітка до вбивства дівчинки. Зокрема, встановлено, що після вчиненого він викрав мобільний телефон убитої.</p>
      <p>Повідомляється, що зараз з підозрюваним проводяться невідкладні слідчі дії, вирішується питання про обрання запобіжного заходу.</p>
      <p>Нагадаємо, учора на території Лиманського району Одеської області <a href="https://zik.ua/news/2019/11/03/na_odeshchyni_znayshly_tilo_14richnoi_divchyny_z_oznakamy_nasylnytskoi_1682635">знайшли тіло </a>14-річної дівчинки з ознаками насильницької смерті.</p>
      <p>Про те, що донька не повернулася додому, поліцейським 2 листопада ввечері повідомила мати дівчинки. </p>
      <p>Переглянувши камери відеоспостереження, правоохоронці встановили напрямок руху дитини, а також розшукали та опитали осіб, із якими вона була вчора. Ті розповіли, що усі разом відпочивали за межами міста, а потім дівчинка кудись пішла з неповнолітнім хлопцем з їхньої ж компанії. Не дочекавшись їхнього повернення, решта приятелів роз’їхалася по домівках</p>
      <p> </p>
      <related>
        <h4>читайте також</h4>
        <a href="https://zik.ua/news/2019/11/04/u_rosii_vbyly_vagitnu_zhinku_ta_pidpalyly_ii_kvartyru_1683565"/>
        <a href="https://zik.ua/news/2019/11/04/u_harkovi_zhinka_zistrybnula_z_dahu_shistnadtsyatypoverhivky_1683433"/>
        <a href="https://zik.ua/news/2019/11/04/v_odesi_pravoohorontsi_poperedyly_napad_na_pidpryiemtsya_1683395"/>
        <a href="https://zik.ua/news/2019/04/24/ubyvstvo_v_supermarketi_pislya_mayzhe_misyatsya_poshukiv_zlovmysnyka_1559933"/>
      </related>
    </article>
  </body>
</html>