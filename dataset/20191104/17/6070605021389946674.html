<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/cultura/Antonio-Banderas-Hollywood-Film-Awards_0_2337966353.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T17:39:59+00:00"/>
    <meta property="og:title" content="Antonio Banderas guanya el premi a millor actor als Hollywood Film Awards"/>
    <meta property="og:description" content="Els guardons també reconeixen Laura Dern, Renée Zellweger i Al Pacino"/>
  </head>
  <body>
    <article>
      <h1>Antonio Banderas guanya el premi a millor actor als Hollywood Film Awards</h1>
      <h2>Els guardons també reconeixen Laura Dern, Renée Zellweger i Al Pacino</h2>
      <address>
        <time datetime="2019-11-04T17:39:59+00:00">04 Nov 2019, 17:39</time>
      </address>
      <p>Antonio Banderas s'ha endut aquest dilluns el premi al millor actor als Hollywood Film Awards pel seu paper protagonista a <i>Dolor y gloria</i>, la pel·lícula dirigida per Pedro Almodóvar. Celebrada a l'hotel The Beverly Hilton de Beverly Hills, a Los Angeles, la 23a edició dels guardons també ha reconegut Renée Zellweger com a millor actriu pel seu treball a <i>Judy</i>. Així mateix, Al Pacino ha aconseguit el premi a millor actor de repartiment per <i>El irlandés </i>i Laura Dern com a millor actriu secundària per <i>Historia de un matrimonio</i>.</p>
      <p>En la categoria de direcció, els premis han reconegut la feina dels cineastes James Mangold (<i> Ford v Ferrari</i>) i Bong Joon-ho (que acaba d'estrenar <i>Parasite</i>). A més, l'actriu Charlize Theron ha estat guardonada amb el premi d'homenatge a tota una trajectòria professional. Els Hollywood Film Awards són uns premis de perfil més baix que altres cerimònies de la indústria audiovisual nord-americana, com els Globus d'Or o els Oscars. <i> Dolor y gloria</i> és una de les pel·lícules més aplaudides del 2019 en l'àmbit mundial i una de les grans preferides per colar-se com a nominada als Oscars a la categoria de millor pel·lícula internacional.</p>
    </article>
  </body>
</html>