<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118872-cetiri-demonstranta-i-jedan-policajac-poginuli-u-sukobima-u-bagdadu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T17:05:05+00:00"/>
    <meta property="og:title" content="Četiri demonstranta i jedan policajac poginuli u sukobima u Bagdadu (VIDEO)"/>
    <meta property="og:description" content="Četiri demonstranta i jedan pripadnik bezbednosnih snaga poginuli su danas u sukobima u centru Bagdada gde su antivladini demonstranti prešli preko glavnog mosta i približili se vladinim zgradama, izjavili su irački zvaničnici.Jedan bezbednosni i jedan bolnički zvaničnik rekli su da je pored nastradalih 60 ljudi ranjeno u današnjim neredima.Desetine hiljada Iračana demonstrirali su poslednjih dana u centru Bagdada i u većinski šiitskim južnim delovima zemlje pozivajući na rušenje aktuelnog političkog sistema. Protesti su podstaknuti besom zbog rasprostranjene korupcije, visoke nezaposlenosti i loše javne službe.Bezbednosne snage ubile su više od 250 ljudi u dva naleta protesta od početka oktobra.Okršaji su danas izbili na trećem vodećem mostu u centralnom Bagdadu dok su bezbednosne snage pokušavale da spreče demonstrante da predju reku Tigar u pravcu Zelena zone, gde se nalazi sedište vlade."/>
  </head>
  <body>
    <article>
      <h1>Četiri demonstranta i jedan policajac poginuli u sukobima u Bagdadu (VIDEO)</h1>
      <address>
        <time datetime="2019-11-04T17:05:05+00:00">04 Nov 2019, 17:05</time>
      </address>
      <slideshow>
        <figure>
          <img src="https://static.beta.rs/thumbs/0fd4d319.479x371.jpg"/>
        </figure>
        <figure>
          <img src="https://static.beta.rs/thumbs/eec63bc4.556x371.jpg"/>
        </figure>
        <figure>
          <img src="https://static.beta.rs/thumbs/bc07bc4b.556x371.jpg"/>
        </figure>
        <figure>
          <img src="https://static.beta.rs/thumbs/83255af6.556x371.jpg"/>
        </figure>
        <figure>
          <img src="https://static.beta.rs/thumbs/2e3979ad.546x371.jpg"/>
        </figure>
        <figure>
          <img src="https://static.beta.rs/thumbs/357209c7.556x371.jpg"/>
        </figure>
        <figure>
          <img src="https://static.beta.rs/thumbs/48b55378.556x371.jpg"/>
        </figure>
        <figure>
          <img src="https://static.beta.rs/thumbs/9482adb7.556x371.jpg"/>
        </figure>
        <figure>
          <img src="https://static.beta.rs/thumbs/1ac43001.556x371.jpg"/>
        </figure>
        <figure>
          <img src="https://static.beta.rs/thumbs/6dc77418.556x371.jpg"/>
        </figure>
      </slideshow>
      <p><b>Četiri demonstranta i jedan pripadnik bezbednosnih snaga poginuli su danas u sukobima u centru Bagdada gde su antivladini demonstranti prešli preko glavnog mosta i približili se vladinim zgradama, izjavili su irački zvaničnici.</b><br/><br/>Jedan bezbednosni i jedan bolnički zvaničnik rekli su da je pored nastradalih 60 ljudi ranjeno u današnjim neredima.<br/><br/>Desetine hiljada Iračana demonstrirali su poslednjih dana u centru Bagdada i u većinski šiitskim južnim delovima zemlje pozivajući na rušenje aktuelnog političkog sistema. Protesti su podstaknuti besom zbog rasprostranjene korupcije, visoke nezaposlenosti i loše javne službe.<br/><br/>Bezbednosne snage ubile su više od 250 ljudi u dva naleta protesta od početka oktobra.<br/><br/>Okršaji su danas izbili na trećem vodećem mostu u centralnom Bagdadu dok su bezbednosne snage pokušavale da spreče demonstrante da predju reku Tigar u pravcu Zelena zone, gde se nalazi sedište vlade.</p>
      <figure>
        <iframe src="https://www.youtube.com/embed/wx-9iRt_fsI" width="660" height="388" data-service="Youtube" scrolling="no"/>
      </figure>
      <p>Vidjene su desetine demonstranata kako trče ulicama, neki noseći ranjene ljude, uz zvuk pucnjave u pozadini. Demonstranti su gadjali policiju kamenjem, a policija je izvela na ulice oklopno vozilo sa vodenim topom.</p>
    </article>
  </body>
</html>