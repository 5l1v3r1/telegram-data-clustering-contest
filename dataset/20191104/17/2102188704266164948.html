<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epravda.com.ua/news/2019/11/4/653309/"/>
    <meta property="og:site_name" content="Економічна правда"/>
    <meta property="article:published_time" content="2019-11-04T17:40:00+00:00"/>
    <meta property="og:title" content="Нацкомісія з тарифів обрала нового голову"/>
    <meta property="og:description" content="Шляхом таємного голосування членів Національної комісії, що здійснює державне регулювання у сферах енергетики та комунальних послуг головою регулятора обрано Валерія Тарасюка."/>
  </head>
  <body>
    <article>
      <h1>Нацкомісія з тарифів обрала нового голову</h1>
      <address>
        <time datetime="2019-11-04T17:40:00+00:00">04 Nov 2019, 17:40</time>
      </address>
      <p>Шляхом таємного голосування членів Національної комісії, що здійснює державне регулювання у сферах енергетики та комунальних послуг головою регулятора обрано Валерія Тарасюка.</p>
      <p>Про це повідомляє <a href="https://www.nerc.gov.ua/?news=9533">сайт регулятора.</a></p>
      <p>Валерій Тарасюк народився в 1976 році у смт Казанка Миколаївської області. У 1998 році закінчив Київський університет ім. Тараса Шевченка, Інститут міжнародних відносин.</p>
      <p>29 жовтня президент Володимир Зеленський своїм указом <a href="https://www.epravda.com.ua/news/2019/10/29/653075/">призначив </a>Тарасюка, членом Нацкомісії, що здійснює державне регулювання у сферах енергетики та комунальних послуг.</p>
      <p>Раніше Тарасюк також був членом НКРЕКП, але був звільнений за власним бажанням.</p>
      <p>
        <b>Нагадаємо</b>
        <i>:<br/><br/>НКРЕКП здійснює державне регулювання діяльності суб'єктів природних монополій в електроенергетиці, теплопостачанні, нафтогазовому комплексі, централізованому водопостачанні та водовідведенні, переробці та захороненні побутових відходів, а також забезпечує проведення цінової і тарифної політики в цих сферах.</i>
      </p>
    </article>
  </body>
</html>