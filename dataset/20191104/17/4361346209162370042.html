<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/vilagsztarokkal-bulizott-kiraly-viktor/185896"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T17:05:00+00:00"/>
    <meta property="og:title" content="Világsztárokkal bulizott Király Viktor"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Világsztárokkal bulizott Király Viktor</mark>
      </h1>
      <address><time datetime="2019-11-04T17:05:00+00:00">04 Nov 2019, 17:05</time> by <a rel="author">K. K.</a></address>
      <p>
        <b>Minden előadó álmát élhette át múlt vasárnap a népszerû énekes, Király Viktor, aki világ­sztárokkal együtt ünnepelt az MTV Europe Music Awards vö­rös szőnyeges buliján. </b>
        <b>Minden előadó álmát élhette át múlt vasárnap a népszerû énekes, Király Viktor, aki világ­sztárokkal együtt ünnepelt az MTV Europe Music Awards vö­rös szőnyeges buliján.</b>
      </p>
      <p>Október 20-ig adhattuk le a voksunkat az MTV oldalán, hogy Kállay-Saunders András, Hősök, Mörk, Jumodaddy vagy Király Viktor közül ki képviselje hazánkat Sevillában, a 23. díjkiosztón. A közönség idei választottja a 35 éves énekes, Király Viktor volt, aki felejthetetlen élményekkel tért haza a jeles eseményről.</p>
      <figure>
        <img src="http://media.borsonline.hu/cikk/20/191448/big-lead/650x360/2014303_kiralyviktor-mti.jpg"/>
        <figcaption>© MTI</figcaption>
      </figure>
      <p>– Nagyjából két héttel ezelőtt tudtam meg, hogy én kaptam lehetőséget arra, hogy képviseljem hazánkat az MTV EMA díjkiosztóján. A menyasszonyommal, Anitával utaztam Sevillába, ahol minden kívánságunkat lesték. Hotelszobát biztosítottak nekünk, és még egy sofőr is a rendelkezésünkre állt az est folyamán – újságolja lapunknak Viktor, akinek megjelenését többen is megdicsérték.</p>
      <p>– Az MTV vörös szőnyegén mindenki a saját stílusához illő ruhadarabot választ, úgyhogy Anitával nem volt nehéz dolgunk e téren. Mind a ketten magyar tervezőt választottunk, az enyémet a NUBU, az ő egyik ruháját, amit a VIP-partin viselt pedig Demeter Richárd tervezte. Vicces volt, mert többen is utánunk kiabáltak spanyolul, hogy milyen jól nézünk ki, pedig aztán ott volt kin legeltetni a szemeket – jegyzi meg nevetve az énekes, aki olyan világsztárokkal bulizott együtt egy VIP-szektorban, mint Dua Lipa, Akon, Nicole Scherzinger vagy éppen a többszörös aranylabdás focista, Cristiano Ronaldo.</p>
      <figure>
        <img src="http://media.borsonline.hu/cikk/20/191448/gallery-picture/645w/2014312_kiralyviktor-northfoto.jpg"/>
        <figcaption>Király Viktor menyasszonyával, Anitával érkezett a díjátadóra © Northfoto</figcaption>
      </figure>
      <p>– Hatalmas élmény volt ilyen nagy sztárokkal találkozni. Igaz, közös fotókat nem csináltam, mert ilyenkor az ember akarva-akaratlanul is levetkőzi a rajongói énjét, de azt elmondhatom, hogy mindenki nagyon szimpatikus volt, és családias volt a légkör – fűzte hozzá az énekes, aki a gálán még a legjobb magyar előadó díját is bezsebelte.</p>
    </article>
  </body>
</html>