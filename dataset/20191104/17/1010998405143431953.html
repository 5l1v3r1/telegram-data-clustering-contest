<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/cik-razlikata-ot-100-hil-izbirateli-v-spisacite-na-stolicata-sa-tehnicheska-greshka.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T17:59:00+00:00"/>
    <meta property="og:title" content="ЦИК: Разликата от 100 хил. избиратели в списъците на столицата са техническа грешка"/>
    <meta property="og:description" content="Заради недоразумението избирателната активност на първи тур ще бъде преизчислена"/>
  </head>
  <body>
    <article>
      <h1>ЦИК: Разликата от 100 хил. избиратели в списъците на столицата са техническа грешка</h1>
      <h2>Заради недоразумението избирателната активност на първи тур ще бъде преизчислена</h2>
      <address><time datetime="2019-11-04T17:59:00+00:00">04 Nov 2019, 17:59</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/04/cik_1572888267-1.mp4"/>
      </figure>
      <p>Техническа грешка е причината за фрапиращото разминаване на броя гласоподаватели между първи и втори тур за София. Това обяви говорителят на Централната избирателна комисия Александър Андреев.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014511.jpg"/>
        <figcaption>Снимка: btvnovinite.bg</figcaption>
      </figure>
      <p>От ЦИК обясниха, че данните, които са получили от Областната администрация за първи тур са грешни. Те ще бъдат коригирани с данните на Общинската избирателна комисия, които са коректните и почти съвпадат с тези за втори тур, така няма стопяване със 100 хил. души за една седмица.</p>
      <p>Той допълни, че заради недоразумението избирателната активност ще бъде преизчислена. Грешката обаче не влияе на резултатите от местните избори.</p>
      <p>„Тук не можем да говорим за резултати от изборите, тъй като те се отчитат на основата на действителните гласове, които са подадени за кандидатските листи, за отделните кандидати в балотажа. В тази връзка, ЦИК в момента ще промени данните за 27 октомври 2019 г. от общите избори и там, където в момента фигурира 1 165 955 ще бъде променено числото на вярното – 1 064 705“, поясни Андреев.</p>
      <p>Подобен казус възникна и за Плевен –там броят на гласоподавателите с приблизително 20 хил. по-висок на втория тур. Там също ще се коригират данните.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014512.jpg"/>
        <figcaption>Снимка: btvnovinite.bg</figcaption>
      </figure>
      <p>Андреев добави, че до момента в ЦИК няма запитване от областния управител на Бургас по казуса, пред който е изправена община Несебър, където новоизбраният кмет и двама общински съветници са в ареста за купуване на гласове.</p>
    </article>
  </body>
</html>