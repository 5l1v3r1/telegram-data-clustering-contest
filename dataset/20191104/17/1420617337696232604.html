<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/grave-incidente-sulla-roma-fiumicino-interviene-leliambulanza.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-04T17:11:51+00:00"/>
    <meta property="og:title" content="Grave incidente sulla Roma Fiumicino: interviene l’eliambulanza"/>
    <meta property="og:description" content="Un grave incidente si è verificato sulla Roma Fiumicino nei minuti scorsi. Per consentire le operazioni di soccorso è stato chiuso..."/>
  </head>
  <body>
    <article>
      <h1>Grave incidente sulla Roma Fiumicino: interviene l’eliambulanza</h1>
      <address><time datetime="2019-11-04T17:11:51+00:00">04 Nov 2019, 17:11</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Un grave incidente si è verificato sulla<b> Roma Fiumicino</b> nei minuti scorsi. Per consentire le operazioni di soccorso è stato chiuso il tratto tra l’aeroporto e l’allacciamento con <b>l’A12 Roma Civitavecchia</b> in direzione <b>Fiumicino</b>. L’incidente è avvenuto al <b>km 14+500</b>: una persona è stata trasportata d’urgenza in ospedale con l’elicottero. Il traffico risulta completamente bloccato: al momento si circola su una sola corsia. Ripercussioni in tutte le arterie parallele. </p>
      <h3>Roma Fiumicino, aggiornamento: morta una persona</h3>
      <p><b>Agg. ore 17.18</b> – L’autostrada A91 “Roma-Fiumicino” è ancora  provvisoriamente chiusa in direzione Aeroporto a causa di un incidente avvenuto al km 14,500. Il traffico è deviato con indicazioni sul posto.</p>
      <p>L’incidente, per cause in corso di accertamento, ha coinvolto due autovetture <b>causando il decesso di una persona</b> e il ferimento di altre due. Il personale Anas è intervenuto sul posto per ripristinare la transitabilità appena possibile.</p>
      <h3>Schianto sull’A91: consigliata uscita alternativa</h3>
      <p><b>Agg. ore 17.49 –</b> Per il traffico proveniente dal Grande Raccordo Anulare di Roma e <b>diretto verso l’aeroporto</b> di Fiumicino è consigliata l’uscita <b>n. 31 via Magliana</b>/via Portuense. Sulla carreggiata in <b>direzione Roma</b> dell’autostrada A91 Roma-Fiumicino il traffico è invece regolare, dopo la chiusura effettuata per consentire l’atterraggio dell’elisoccorso.</p>
      <related>
        <h4>Articoli correlati</h4>
        <a href="https://www.ilcorrieredellacitta.com/news/da-alghero-a-roma-neonata-di-un-giorno-in-pericolo-di-vita-arriva-al-bambin-gesu-volo-lampo-grazie-allaeronautica.html"/>
        <a href="https://www.ilcorrieredellacitta.com/news/million-day-4-novembre-2019-ecco-i-numeri-vincenti.html"/>
        <a href="https://www.ilcorrieredellacitta.com/fiumicino-cronaca/era-irrintracciabile-da-giorni-sfondano-la-porta-e-lo-trovano-morto.html"/>
        <a href="https://www.ilcorrieredellacitta.com/news/appena-la-compagna-usciva-violentava-la-figlia-di-soli-8-anni-orco-finisce-in-carcere.html"/>
        <a href="https://www.ilcorrieredellacitta.com/latina-cronaca/paura-a-sabaudia-a-fuoco-un-capannone-le-fiamme-lambiscono-anche-una-casa.html"/>
        <a href="https://www.ilcorrieredellacitta.com/news/terribile-scontro-sulla-roma-fiumicino-un-morto-e-altri-due-feriti-traffico-in-tilt.html"/>
      </related>
    </article>
  </body>
</html>