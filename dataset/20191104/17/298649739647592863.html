<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/sport/2019/11/04/bortuzzo-lesione-non-completa-prover%c3%b2-a-tornare-a-camminare-top10_20191104_184758/"/>
    <meta property="og:site_name" content="Askanews"/>
    <meta property="article:published_time" content="2019-11-04T17:47:58+00:00"/>
    <meta property="og:title" content="Bortuzzo: “Lesione non completa, proverò a tornare a camminare”"/>
    <meta property="og:description" content="Roma, 4 nov. (askanews) – “La lesione midollare non è completa. Una notizia pazzesca, come tutto quello che ho fatto in questi nove mesi e ho sempre voluto tenere per me perché quando si parla di cose di cui non si è sicuri, quando si va incontro alla medicina è sempre meglio andarci con calma. […]"/>
  </head>
  <body>
    <article>
      <h1>Bortuzzo: “Lesione non completa, proverò a tornare a camminare”</h1>
      <h2>"Mi ero dato 10 anni di tempo" ha detto il nuotatore</h2>
      <address>
        <time datetime="2019-11-04T17:47:58+00:00">04 Nov 2019, 17:47</time>
      </address>
      <figure>
        <img src="http://www.askanews.it/wp-content/uploads/2019/11/20191104_184755_F6E39BD5.jpg"/>
      </figure>
      <p>Roma, 4 nov. (askanews) – “La lesione midollare non è completa. Una notizia pazzesca, come tutto quello che ho fatto in questi nove mesi e ho sempre voluto tenere per me perché quando si parla di cose di cui non si è sicuri, quando si va incontro alla medicina è sempre meglio andarci con calma. Ho sempre fatto tutto solamente per me e in questo libro ho voluto annotare i progressi, i miglioramenti, tutto”. Lo ha detto Manuel Bortuzzo, ospite a “Che tempo che fa” su Raidue, alla vigilia dell’uscita del suo libro “Rinascere”. “Mi ero dato 10 anni di tempo”, ha detto il nuotatore che ha commentato una foto che lo ritrae in piedi con suo padre che lo sorregge. “Mio padre mi sostiene nella vita e mi sostiene anche in piedi e questa foto rappresenta la forza di volontà. Spero con grande tenacia di potercela fare” ha affermato Bortuzzo.</p>
      <p>Adx/Int2</p>
    </article>
  </body>
</html>