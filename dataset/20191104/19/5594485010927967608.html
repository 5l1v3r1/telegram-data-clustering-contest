<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/brutalni-podrobnosti-za-zloveshchoto-ubiystvo-v-burgas-trupt-bukvalno-e-smazan_news707381.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T19:07:00+00:00"/>
    <meta property="og:title" content="Брутални подробности за зловещото убийство в Бургас: Трупът буквално е смазан!"/>
    <meta property="og:description" content="Трупът е започнал да се разлага, а предполагаемият ден на убийството е четвъртък вечерта"/>
  </head>
  <body>
    <article>
      <h1>Брутални подробности за зловещото убийство в Бургас: Трупът буквално е смазан!</h1>
      <h2>Трупът е започнал да се разлага, а предполагаемият ден на убийството е четвъртък вечерта</h2>
      <address>
        <time datetime="2019-11-04T19:07:00+00:00">04 Nov 2019, 19:07</time>
      </address>
      <p>https://blitz.bg/kriminalni/prestplenie/brutalni-podrobnosti-za-zloveshchoto-ubiystvo-v-burgas-trupt-bukvalno-e-smazan_news707381.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572883885-izteglen-fayl.jpg"/>
      </figure>
      <p>
        <b>Установена е самоличността на убития, чието тяло бе открито край рибарското селище Ченгене скеле, съобщи "Флагман".</b>
      </p>
      <p>Това е 30-годишен бургазлия, изкарвал прехраната си като общ работник, без постоянен договор.</p>
      <p>Той е разпознат от негови близки, а патоанатоми са установили, че по тялото е имало множество наранявания. Черепът буквално е бил строшен.<br/><br/>Трупът е започнал да се разлага, а предполагаемият ден на убийството е четвъртък вечерта.</p>
      <p>В момента полицията има основен заподозрян – криминално проявен бургазлия.<br/><br/>Както по-рано БЛИЦ съобщи, негова снимка днес е била показана на жителите на рибарското селище, които са обяснили на разследващите, че го виждат за пръв път. Той е обявен за национално издирване и е въпрос на часове, за да бъде закопчан.</p>
      <p>Убийството е разплетено буквално за няколко часа. Установено е, че убитият и основният заподозрян са запивали в апартамент в бл.34 в ж.к. "Меден рудник". Има свидетелски показания на съседи, че двамата се карали доста дълго време. Най-вероятната причина е скандал за пари. </p>
      <p>Установено е, че местопрестъплението е в бл.34 в ж.к.“Меден рудник“, след което тялото е било качено от убиеца и захвърлено в канавката край рибарското селище. За допълнителна маскировка върху трупа са поставени три автомобилни гуми.</p>
      <p>Тялото е открито след четири дни от озеленителка, която е ръководила бригада затворници, почистващи превантивно дерето. <br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>