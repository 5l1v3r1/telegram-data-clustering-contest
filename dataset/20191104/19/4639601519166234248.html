<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/vimatv/g-mantelas-sto-one-channel-kati-sathro-yparxei-stin-ypothesi-novartis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T19:34:20+00:00"/>
    <meta property="og:title" content="Γ. Μαντέλας στο One Channel : Κάτι σαθρό υπάρχει στην υπόθεση Novartis"/>
    <meta property="og:description" content="Τις εξελίξεις στην υπόθεση Novartis, μετά και την αποκάλυψη ότι οι προστατευόμενοι μάρτυρες είχαν καταθέσει και στις δικαστικές αρχές των ΗΠΑ, σχολιάζει ο διευθυντής της εφημερίδας «Τα Νέα», Γιώργος Μαντέλας, μιλώντας στο κεντρικό δελτίο του One Channel"/>
  </head>
  <body>
    <article>
      <h1>Γ. Μαντέλας στο One Channel : Κάτι σαθρό υπάρχει στην υπόθεση Novartis</h1>
      <h2>Τις εξελίξεις στην υπόθεση Novartis, μετά και την αποκάλυψη ότι οι προστατευόμενοι μάρτυρες είχαν καταθέσει και στις δικαστικές αρχές των ΗΠΑ, σχολιάζει ο διευθυντής της εφημερίδας «Τα Νέα», Γιώργος Μαντέλας, μιλώντας στο κεντρικό δελτίο του One Channel</h2>
      <address><time datetime="2019-11-04T19:34:20+00:00">04 Nov 2019, 19:34</time> by <a rel="author">ΤοΒΗΜΑ Team</a></address>
      <p>Τις εξελίξεις στην υπόθεση Novartis, μετά και την αποκάλυψη ότι οι προστατευόμενοι μάρτυρες είχαν καταθέσει και στις δικαστικές αρχές των ΗΠΑ, σχολιάζει ο διευθυντής της εφημερίδας «Τα Νέα», Γιώργος Μαντέλας, μιλώντας στο κεντρικό δελτίο του One Channel.</p>
      <p>«Το έγγραφο που αποκαλύφθηκε την Κυριακή είναι ξεκάθαρο. Μιλάει για ταύτιση των προστατευόμενων μαρτύρων. Με ενδιαφέρον διάβασα και την ανακοίνωση της κ. Τουλουπάκη. Όλα μένουν να αποδειχθούν στην πράξη. Να ξεκαθαριστεί τι ακριβώς συμβαίνει. Πάντως διαφαίνεται ότι κάτι σαθρό υπάρχει στην υπόθεση Novartis. Aκόμα και η ιστορία με τους προστατευόμενους μάρτυρες. Όλη η ιστορία είναι στο πόδι» σημειώνει ο δημοσιογράφος.</p>
      <p>
        <a href="https://www.in.gr/2019/11/04/greece/peirateia-se-tanker-ksespa-o-pateras-tou-ellina-naytikou-pou-apixthi/">Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη</a>
      </p>
      <p>Προσθέτει μάλιστα πως «αναμείχθηκαν με πολύ πρόχειρο τρόπο τα πολιτικά πρόσωπα στην ιστορία». Τονίζει δε πως όλες οι κατηγορίες έχουν εκπέσει. Για τον αν θα παρουσιαστούν στην Προανακριτική Επιτροπή οι κ.κ. Πολάκης και Τζανακόπουλος την προσεχή Πέμπτη, αναφέρει πως θα παρουσιαστούν.</p>
      <p>«Δεν πρέπει ωστόσο να διαταχθεί η δίωξη τους με τη φρουρά. Γιατί έτσι η κυβέρνηση θα βάλει νερό στο μύλο της Κουμουνδούρου. Το πιθανότερο είναι η επιτροπή να συνεχίσει τις εργασίες της, χωρίς αυτούς τους δύο» καταλήγει ο κ. Μαντέλας.</p>
      <figure>
        <iframe src="https://www.youtube.com/embed/O0fBHDXZXxU" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/politiki/g-mantelas-sto-one-channel-kati-sathro-yparxei-stin-ypothesi-novartis/">onetv.gr</a></p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>