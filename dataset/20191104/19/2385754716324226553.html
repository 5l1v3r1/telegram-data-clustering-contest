<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595712/katargisi-ton-tetraminon-syzitise-i-psem-me-tin-oltek"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T19:40:00+00:00"/>
    <meta property="og:title" content="Κατάργηση των τετραμήνων συζήτησε η ΠΣΕΜ με την ΟΛΤΕΚ"/>
    <meta property="og:description" content="Το ζήτημα των εξετάσεων ανά τετράμηνο και συγκεκριμένα την άποψή της για κατάργηση τους συζήτησε αντιπροσωπεία της ΠΣΕΜ σε συνάντηση που είχε με..."/>
  </head>
  <body>
    <article>
      <h1>Κατάργηση των τετραμήνων συζήτησε η ΠΣΕΜ με την ΟΛΤΕΚ</h1>
      <address><time datetime="2019-11-04T19:40:00+00:00">04 Nov 2019, 19:40</time> by <a rel="author">sigmalive</a></address>
      <p>Το ζήτημα των εξετάσεων ανά τετράμηνο και συγκεκριμένα την άποψή της για κατάργηση τους συζήτησε αντιπροσωπεία της ΠΣΕΜ σε συνάντηση που είχε με αντιπροσωπεία της ΟΛΤΕΚ.</p>
      <p>«Μεταφέραμε στους οργανωμένους καθηγητές Τεχνικής εκπαίδευσης την άποψη μας για τις εξετάσεις ανά τετράμηνο», αναφέρεται σε ανακοίνωση της ΠΣΕΜ.</p>
      <p>Αναφέραμε, προστίθεται, ότι  το μέτρο αύξησε κατακόρυφα το άγχος των μαθητών και οδηγεί στην αύξηση της παραπαιδείας καθώς εμείς και οι καθηγητές μας δεν προλαβαίνουμε να καλύψουμε την ύλη.</p>
      <p>Η ανακοίνωση συνεχίζει αναφέροντας ότι «εκφράσαμε την άποψη μας για τροποποίηση της νομοθεσίας και κατάργηση των εξετάσεων ανά τετράμηνο που ενισχύουν τη βαθμοθηρία και τον εξετασιοκεντρικό χαρακτήρα του σχολείου».</p>
      <p>Συζητήσαμε επίσης με τους καθηγητές μας τα προβλήματα που αντιμετωπίζουν οι Τεχνικές Σχολές και ότι θα είμαστε σε στενή επαφή για να μπορούμε να επιλύουμε αυτά τα προβλήματα, καταλήγει.</p>
    </article>
  </body>
</html>