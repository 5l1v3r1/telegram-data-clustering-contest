<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/dekleta-ki-se-gredo-pornografijo-na-sodiscu-242978"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T19:45:00+00:00"/>
    <meta property="og:title" content="Dekleta, ki se gredo pornografijo, na sodišču"/>
    <meta property="og:description" content="Na svetu obstaja industrija, ki jo pozna veliko ljudi, kaj se v resnici dogaja v njenem zakulisju, pa jih ve zelo malo. Razen tega, da se v njej obračajo gromozansko velike vsote denarja. Gre za porn..."/>
  </head>
  <body>
    <article>
      <h1>Dekleta, ki se gredo pornografijo, na sodišču</h1>
      <h2>V San Diegu se začenja sojenje proti lastniku in uslužbencu znanega pornografskega podjetja in spletne strani Girls Do Porn.</h2>
      <address><time datetime="2019-11-04T19:45:00+00:00">04 Nov 2019, 19:45</time> by <a rel="author">Veso Stojanov</a></address>
      <slideshow>
        <figure>
          <img src="https://www.slovenskenovice.si/images/slike/2019/10/25/1465720.jpg"/>
          <figcaption>REUTERSSvet pornografije zna biti zelo krut. FOTO: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1465721.jpg"/>
          <figcaption>REUTERSPornoigralka na sejmu erotike Venus v Berlinu FOTO: REUTERS</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1465722.jpg"/>
          <figcaption>Ena od deklet iz filma na strani Girls Do Porn. FOTO: GIRLSDOPORN.COM</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1465723.jpg"/>
          <figcaption>Logotip spletne strani FOTO: GIRLSDOPORN.COM</figcaption>
        </figure>
        <figure>
          <img src="https://www.slovenskenovice.si/images/slike/2019/10/25/1465724.jpg"/>
          <figcaption>Michael Pratt FOTO: YOUTUBE</figcaption>
        </figure>
      </slideshow>
      <p>Na svetu obstaja industrija, ki jo pozna veliko ljudi, kaj se v resnici dogaja v njenem zakulisju, pa jih ve zelo malo. Razen tega, da se v njej obračajo gromozansko velike vsote denarja. Gre za pornografijo oziroma izdelovanje filmov za odrasle.</p>
      <figure>
        <img src="https://www.slovenskenovice.si/images/slike/2019/10/25/1465723.jpg"/>
        <figcaption>Logotip spletne strani FOTO: GIRLSDOPORN.COM</figcaption>
      </figure>
      <p>Kaj se dogaja za kamerami, po navadi ostane skrivnost, o temni plati pornografije kaj izvemo le, ko se katera pornozvezdnica odloči spregovoriti, kot je nekoč storila igralka <b>Mia Khalifa</b> ali ko je zvezda filmov za odrasle <b>Stormy Daniels</b> spregovorila o svojih stikih in odnosih z zdajšnjim ameriškim predsednikom <b>Donaldom<br/>Trumpom</b>.<br/> </p>
      <h3>Zvabili so jih s pretvezo</h3>
      <p>V južni Kaliforniji bodo z velikim zanimanjem spremljali sojenje, ki ga pripravljajo v San Diegu. Dvaindvajset deklet je namreč pri tamkajšnjem sodišču vložilo skupinsko tožbo proti igralcu v pornofilmih <b>Andreju Garcii</b> in lastniku podjetja za snemanje filmov za odrasle Girls Do Porn (Dekleta, ki se gredo pornografijo) <b>Michaelu Prattu</b>.</p>
      <figure>
        <img src="https://www.slovenskenovice.si/images/slike/2019/10/25/1465722.jpg"/>
        <figcaption>Ena od deklet iz filma na strani Girls Do Porn.<br/>FOTO: GIRLSDOPORN.COM</figcaption>
      </figure>
      <p>Garcii dekleta očitajo, da jih je po snemanju še kar spolno nadlegoval in posiljeval, Pratt pa da je njihove posnetke razpečeval po internetu, čeprav je amaterske pornoigralke novačil s pretvezo, da bodo njihovi intimni odnosi zabeleženi le na dvd-ploščah in ne bodo prikazovani na drugih platformah.<br/> </p>
      <h3>Manekenke</h3>
      <p>Pravzaprav je Pratt objavljal oglase na platformi Craigslist, kjer je po Kaliforniji, Las Vegasu in Teksasu iskal manekenke in modele, stare od 18 do 22 let. Tako je prišel do deklet, jih potem prepričeval, naj nastopijo še v enkratnih pornoposnetkih, seveda vse za dober denar. In mnoge, ki so se javile na oglas, so zaradi pomanjkanja denarja tudi privolile. Seveda so morale poslati Prattu, preden so prišle v neposreden stik z njim, fotografije, mere svojih oblin, velikost in podobno …</p>
      <figure>
        <img src="https://www.slovenskenovice.si/images/slike/2019/10/25/1465721.jpg"/>
        <figcaption>Pornoigralka na sejmu erotike Venus v Berlinu<br/>FOTO: REUTERS<cite>REUTERS</cite></figcaption>
      </figure>
      <p>Kmalu po tistem, ko so se prijavile, jih je poklical nekdo iz podjetja Girls Do Porn, po navadi je bila to oseba z imenom Jonathan, in jim povedal, da bodo povabljene na snemanje, ampak z manjšo razliko, da to ne bo običajno snemanje, ampak bo zgolj snemanje golih prizorov in intimnih odnosov. Mnoge so seveda takoj zavrnile, nekatere pa sta premamila denar in obljuba, da posnetki ne bodo šli na internet. Punce so verjele, da bodo devedeji končali v zasebnih trgovinah, praviloma v tujini, in zato ostajali v bolj ali manj zaprtih krogih ljubiteljev tovrstnih filmov.</p>
      <blockquote>deklet je v San Diegu vložilo skupinsko tožbo proti Andreju Garcii in Michaelu Prattu.</blockquote>
      <p>Kot je pred dnevi poročal ameriški spletni časopis Daily Beast, je na podlagi obtožnice, ki jo je zoper obtožena vložilo tudi zvezno državno tožilstvo, Garcia pristal v zaporu in bo tam čakal na začetek sojenja, Prattu pa je uspelo zbežati iz Združenih držav in se po vsej verjetnosti skriva v Mehiki. Zvezni preiskovalni urad FBI je že tri leta spremljal dejavnost Pratta in Garcie, in kot so pokazali obtožni papirji, ki so se znašli na sodišču v San Diegu, so preiskovalci, preden so vložili tožbo, opravili pogovore z več kot 100 ženskami in dekleti, ki so nastopale v filmih podjetja Girls Do Porn.<br/> </p>
      <h3>Kruti svet</h3>
      <p>Njihove zgodbe so nadvse zanimive in kažejo na krutost sveta, ki vlada v zakulisju industrije za odrasle. Garcia je imel najeto stanovanje blizu letališča v San Diegu, tako da je imel priročen izgovor in je dekletom ponujal prevoz iz studia, kjer so posneli film za odrasle ali posamezne scene intimnih odnosov, do letališča. Med potjo se jim je ponujal za seks, nekatera mu je uspelo zvabiti v stanovanje, nekatera je prisilil v spolni odnos kar v avtomobilu, največkrat pa je počakal nanje v studiu in po snemanju pogosto tudi s pomočjo groženj in grobostjo poteševal svojo spolno slo. Eno od deklet je imel za spolno sužnjo, ki jo je redno in kadar koli se mu je zahotelo silil v spolne odnose.</p>
      <blockquote>Eno od deklet je imel za spolno sužnjo, ki jo je redno in kadar koli se mu je zahotelo silil v spolne odnose.</blockquote>
      <p>Garcia je bil tudi oseba, na katero so se dekleta, ki jih je firma Girls Do Porn vabila k sodelovanju, najprej obrnila. Izdajal se je za Jonathana, kontaktno osebo, ki naj bi uredila vse potrebno za snemanje in plačilo. Tako je lažje zvabljal dekleta v svoj avto in ena od tožnic je med preiskavo pričala, da se je po snemanju ponudil, da jo odpelje do letališča, a jo je že na parkirišču studia »naskočil, zaklenil vrata svojega range roverja in kot moški, ki ga je bilo kar nekaj pri sebi«, preprosto posilil. Čeprav se je, kot je izjavila, branila z vso močjo, ji ni uspelo.<br/> </p>
      <h3>Neizkušene v hotelskih sobah</h3>
      <p>Obtožnica ga tudi bremeni »spolnih napadov in posiljevanja za zadovoljitev lastnih užitkov«. Garcia se brani, da so dekleta raje hodila v njegovo stanovanje kakor pa v hotel, saj naj bi s tem imela manj stroškov, poleg tega je skrbel za njihov prevoz. Pričevanje ene od njih, ki ne sodeluje v skupinski tožbi proti družbi Girls Do Porn in Garcii, govori o tem, kako jo je poklicala oseba z imenom Jonathan, za katerega se je kot v mnogih primerih pozneje izkazalo, da ni nihče drug kot Andre Garcia, in ji sporočila, da zaradi napake v hotelu ni sobe zanjo in bo morala prespati pri njem doma. Očitno je bila to rutinska pretveza, kako zvabiti dekleta k sebi.</p>
      <blockquote>Garcio obtožnica bremeni »spolnih napadov in posiljevanja za zadovoljitev lastnih užitkov«.</blockquote>
      <p>Ustanovitelj podjetja Girls Do Porn Michael Pratt je doma z Nove Zelandije in je v industrijo filmov za odrasle vstopil leta 2000, ko je ustanovil tri spletne strani Wicked Movies, TeenieFlixxx in Kute Kittens. Njegov poslovni model je bil dokaj preprost. Spletne strani so bile podstrani že uveljavljenih strani s pornografsko vsebino, predvajal je samo delčke plačljivih filmov in posnetkov in je bil kot vaba, za kar je dobil del dobička. Ena od njegovih strani, TeenieFlixxx, je bila povezana s platformo Exploited Teens, ki je prodajala videofilme seksa »neizkušenih deklet v hotelskih sobah«.</p>
      <blockquote>Pratt in tudi Garcia sta potencialne igralke iskala med revnimi dekleti, ki jih je, kljub vedenju, da gre za pornografske posnetke, privabil denar.</blockquote>
      <p>Ko se je pred nekaj manj kot petnajstimi leti preselil v ZDA, je idejo o mladih dekletih v hotelskih sobah prinesel s seboj in ustanovil spletno stan in podjetje Girls Do Porn. Začel je z reklamnim geslom, da na njegovih straneh lahko vidite amaterska, neizkušena dekleta, ki nikoli prej niso snemala pornofilmov in jih tudi ne bodo več. Nekaj let mu je uspevalo, dokler ni začel lagati svojim modelom in njihovih posnetkov pošiljati naravnost na internet.</p>
    </article>
  </body>
</html>