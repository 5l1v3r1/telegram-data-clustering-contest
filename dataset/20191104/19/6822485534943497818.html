<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813155.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T19:11:00+00:00"/>
    <meta property="og:title" content="حماس: ایران برخلاف کشورهای عربی منطقه از غزه حمایت کرده است"/>
    <meta property="og:description" content="به گزارش فارس، «یحیی السنوار» رئیس دفتر سیاسی جنبش حماس در غزه روز دوشنبه در سخنانی گفت که دشمن با ایجاد اختلافات طایفه‌ای، آتش درگیری در منطقه را شعله‌ور کرده است تا از مساله فلسطین به فراموشی سپرده شود."/>
  </head>
  <body>
    <article>
      <h1>حماس: ایران برخلاف کشورهای عربی منطقه از غزه حمایت کرده است</h1>
      <address>
        <time datetime="2019-11-04T19:11:00+00:00">04 Nov 2019, 19:11</time>
      </address>
      <p>رئیس دفتر سیاسی حماس در غزه ضمن انتقاد از کشورهای عربی به دلیل عدم حمایتشان از مردم غزه گفت که کشورهای عربی در منطقه درهای خود را به روی اهلی غزه بسته‌اند.</p>
      <p>به گزارش فارس، «یحیی السنوار» رئیس دفتر سیاسی جنبش حماس در غزه روز دوشنبه در سخنانی گفت که دشمن با ایجاد اختلافات طایفه‌ای، آتش درگیری در منطقه را شعله‌ور کرده است تا از مساله فلسطین به فراموشی سپرده شود.</p>
      <p>وی عنوان کرد، دشمن با اتخاذ سیاست‌های افراطی‌گرایانه آتش فتنه و درگیری را در منطقه شعله‌ور و از این فرصت برای حذف موضوع فلسطین استفاده می‌کند.</p>
      <p>السنوار تاکید کرد که صهیونیست‌ها دولت آمریکا را اداره می‌کند؛‌ دولتی که رئیس آن در کنفرانس ریاض گفته بود قدس پایتخت رژیم صهیونیستی است و هیچ کس هم به آن اعتراضی نکرد.</p>
      <p>رئیس دفتر سیاسی حماس در غزه با اشاره به عادی سازی روابط برخی کشورهای عربی با رژیم صهیونیستی گفت که سران عرب از اواسط سال 2017، به مساله عادی‌سازی تمایل زیادی نشان داده‌اند و گفت‌وگوهایی هم بین این کشورها و رژیم صهیونیستی صورت گرفته است.</p>
      <p>وی خواستار پایان دودستگی میان فلسطینیان شد و گفت که با جنبش فتح و تشکیلات خودگردان و برخی دیگر از گروه‌های فلسطینی به منظور پایان این دوستگی گفت‌وگو کردیم و اکنون زمان این گفت‌وگو فرا رسیده است.</p>
      <p>السنوار تاکید کرد که گروه‌ها و دستگاه‌های جنایتکار مانند «شاباک» (سرویس امنیت داخلی رژیم صهیونیستی)  نمی‌خواهند میان فلسطینیان اتحاد برقرار شود و متاسفانه در این زمینه با همراهی و همدستی گروه‌های داخلی موفق هم شده‌اند.</p>
      <p>رئیس دفتر سیاسی حماس در غزه با اشاره به حادثه تلاش برای ترور «رامی الحمدالله» (نخست‌وزیر سابق تشکیلات خودگردان فلسطین) اشاره کرد و گفت که تحقیقات ما نشان می‌دهد که شاباک با همدستی عناصر داخلی سعی داشت الحمدالله را ترور کند.</p>
      <p>وی گفت که «موفق شدیم اتاق عملیات مشترک شامل 13 شاخه نظامی تشکیل دهیم و توانسته مقابل تجاوزات رژیم اشغالگر بایستد».</p>
      <p>رئیس دفتر سیاسی حماس در غزه افزود: «ما موفق شدیم در برابر تلاش‌ها برای اجرای معامله قرن، وحدت کلمه ایجاد کنیم. موقف شدیم جلوی تحریک رسانه‌های مصری علیه حماس و مقاومت فسلطین را بگیرد و ما نمی‌توانیم از مصر بی‌نیاز باشیم».</p>
      <p>وی خاطر نشان کرد، «ما روابط خود با قطری که کمک مالی زیادی به غزه کرده است، گسترش داده‌ایم. دوحه آماده تقویت محور مقاومت در غزه است».</p>
      <p>السنوار گفت که «ایران به ما کمک‌های مالی و تسلیحاتی کرده و تجربیاتش را در اختیار ما گذاشته است، اما برادران عرب ما از ارائه هرگونه کمکی به ما دریغ کرده‌اند».</p>
      <p>وی تصریح کرد، «کشورهای عربی در منطقه هستند که درهای خود را به روی ما بستند و به ما گفتند که اگر بخواهیم به غزه کمک کنیم، ابتدا باید آمریکا گفت‌وگو کنیم».</p>
      <p>یحیی السنوار ادامه داد: «ما هزاران موشک و راکت و صدها موشک ضد زره داریم که جوانان ما در غزه آن را ساخته‌اند. ما صدها اتاق کنترل روی زمین و زیر زمین داریم».</p>
      <p>وی افزود: ما اجازه نمی‌أهیم که دشمن معادلات جنگ و درگیری را تغییر دهد. راهپیماهای بازگشت باعث تحقق اهداف زیادی شده است.</p>
      <p>رئیس دفتر سیاسی جنبش حماس در غزه گفت که کشورهای عربی با وجود ریخته شدن خون زیادی از مردم غزه، درهای خود را به روی اشغالگران بازکردند و حتی در این کشورها سرود اسرائیلی سروده شد.</p>
      <p>وی ادامه داد که در مقابل حل مشکلاتمان، هیچ امتیاز راهبردی به طرف مقابل نخواهیم داد، بلکه رژیم اشغالگر را مجبور خواهیم کرد که به محاصره مردم غزه پایان دهد.</p>
    </article>
  </body>
</html>