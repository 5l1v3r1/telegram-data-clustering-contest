<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/podviyne_gromadyanstvo_v_ukraini_u_kabmini_rozglyadayut_dva_mozhlyvi_1683583"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T19:55:00+00:00"/>
    <meta property="og:title" content="Подвійне громадянство в Україні: У Кабміні розглядають два можливі варіанти"/>
    <meta property="og:description" content="У Кабінеті Міністрів вивчають 2 можливі шляхи запровадження концепції подвійного громадянства в Україні."/>
  </head>
  <body>
    <article>
      <h1>Подвійне громадянство в Україні: У Кабміні розглядають два можливі варіанти</h1>
      <address>
        <time datetime="2019-11-04T19:55:00+00:00">04 Nov 2019, 19:55</time>
      </address>
      <p>
        <b>У Кабінеті Міністрів вивчають 2 можливі шляхи запровадження концепції подвійного громадянства в Україні.</b>
      </p>
      <p>Повідомив заступник міністра закордонних справ України Василь Боднар в інтерв'ю <a href="https://www.ukrinform.ua/rubric-polytics/2811722-kabmin-vivcae-slahi-realizacii-podvijnogo-gromadanstva-v-ukraini-mzs.html">Укрінформу</a>.</p>
      <p>"Перше бачення – це скасування у чинному законодавстві тих обмежень, які нині змушують українців позбавлятися свого громадянства для отримання іншого або навпаки не дають можливості людям українського походження отримувати наші паспорти", – зазначив Боднар.</p>
      <p>За його словами, інший підхід пропонує розширення статусу закордонного українця.<br/>"Хтось може не хотіти отримувати інше громадянство, комусь такого права не дає законодавство країни проживання. Тому ми працюємо над розширенням спектру прав, які надає ця посвідка. Зараз це лише безвіз, необмежене проживання і можливість навчання. Чесно кажучи, для українців із Західної Європи це не дуже цікаво, але ми хочемо це змінити. Наявність цього статусу мала б давати право на пришвидшене отримання громадянства. Другий етап – це можливість ведення підприємницької діяльності та участі у роботі різних органів. Не скажу про державні, але може йтися про місцеве самоврядування, різні фундації. До того ж деякі привілеї щодо безкоштовного вивчення української мови, професійної освіти", – наголосив дипломат.</p>
      <p>Він додав, що процес запровадження в Україні подвійного громадянства вже перейшов у практичний етап.</p>
      <p>"Я сповнений оптимізму щодо цього, бо ми вже перейшли від розмов до конкретних практичних речей. Вже сформовані робочі групи, які працюють над кількома концепціями законопроєктів", – зауважив Боднар.</p>
      <p><a href="https://zik.ua/news/2019/10/17/podviyne_gromadyanstvo_shcho_tse_oznachaie_i_chy_potribno_ukraini_1669953">Детальніше читайте у нашому матеріалі</a>: "Подвійне громадянство: Що це означає і чи потрібно Україні". </p>
      <related>
        <h4>читайте також</h4>
        <a href="https://zik.ua/news/2019/10/26/ukraintsi_z_diaspory_povynni_otrymaty_pravo_podviynogo_gromadyanstva__kuleba_1676971"/>
        <a href="https://zik.ua/news/2019/08/23/zelenskyy_nadav_gromadyanstvo_11_inozemtsyam_yaki_zahyshchaly_ukrainu_na_1633157"/>
        <a href="https://zik.ua/news/2019/08/15/kuleba_ukraina_potrebuie_podviynogo_gromadyanstva_prote_z_obmezhennyam_dlya_rf_1627517"/>
        <a href="https://zik.ua/news/2019/07/10/chystky_v_sluzi_narodu_vykynuly_neugodnyh_zamist_oskandalenyh_1604299"/>
      </related>
    </article>
  </body>
</html>