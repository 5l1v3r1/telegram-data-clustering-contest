<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/falsifikaciya-na-viborah-na-donbasi-zasudili-zhinok-novini-ukrajini-50051589.html"/>
    <meta property="og:site_name" content="НВ"/>
    <meta property="article:published_time" content="2019-11-04T19:51:00+00:00"/>
    <meta property="og:title" content="На Донбасі членів виборчої комісії засудили за фальсифікацію під час президентських виборів"/>
    <meta property="og:description" content="У Мар'їнці оголосили обвинувальні вироки двом членам виборчої комісії окружного виборчого округу № 59 за підробку виборчих документів."/>
  </head>
  <body>
    <article>
      <h1>На Донбасі членів виборчої комісії засудили за фальсифікацію під час президентських виборів</h1>
      <h2>У Мар'їнці оголосили обвинувальні вироки двом членам виборчої комісії окружного виборчого округу № 59 за підробку виборчих документів.</h2>
      <address>
        <time datetime="2019-11-04T19:51:00+00:00">04 Nov 2019, 19:51</time>
      </address>
      <p>Про це повідомляє пресслужба прокуратури Донецької області.</p>
      <p>Суд встановив, що під час проведення другого туру президентських виборів, після закриття виборчих дільниць 57-річна та 56-річна жінки, маючи доступ до списків виборців й достовірно знаючи, що 57 чоловік не взяли участь в голосуванні, підробили в графі контрольного талона їх підписи про нібито отримання виборчих бюлетенів.</p>
      <p>Потім зазначені підроблені бюлетені використовували при підрахунку голосів на користь одного з кандидатів.</p>
      <p>Під час судового слухання обвинувачені свою вину в скоєнні злочину визнали повністю і покаялися.</p>
      <p>Суд прийняв рішення про призначення обом засудженим покарання у вигляді трьох років позбавлення волі з позбавленням права обіймати певні посади або займатися певною діяльністю строком на два роки і з випробувальним терміном два роки.</p>
    </article>
  </body>
</html>