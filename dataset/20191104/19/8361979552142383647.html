<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/deputat-rf-vidvidav-zolote-reakciya-mzs-novini-ukrajini-50051584.html"/>
    <meta property="og:site_name" content="НВ"/>
    <meta property="article:published_time" content="2019-11-04T19:06:00+00:00"/>
    <meta property="og:title" content="МЗС висловило протест через візит російського депутата на Донбас"/>
    <meta property="og:description" content="Міністерство закордоннихсправ України висловило рішучий протест через незаконний візит депутата Держдуми Олексія Журавльова до Золотого-5 Луганської області."/>
  </head>
  <body>
    <article>
      <h1>МЗС висловило протест через візит російського депутата на Донбас</h1>
      <h2>Міністерство закордоннихсправ України висловило рішучий протест через незаконний візит депутата Держдуми Олексія Журавльова до Золотого-5 Луганської області.</h2>
      <address>
        <time datetime="2019-11-04T19:06:00+00:00">04 Nov 2019, 19:06</time>
      </address>
      <p>«Висловлюємо рішучий протест у зв’язку із незаконною поїздкою представника законодавчого органу РФ на тимчасово окуповану територію України в Луганській області, яка відбулася з порушенням встановленого порядку перетину державного кордону України», — йдеться в повідомленні відомства.</p>
      <p>Згідно з повідомленням, силовикам доручено перевірити, чи перебував Журавльов на ділянці розведення сил та засобів у районі Золотого.</p>
      <p>Українські дипломати також нагадали, що відповідно до санкцій 2018 року, Журавльову заборонили в'їзду на територію України.</p>
      <p>У МЗС наголосили, що всі несанкціоновані Україною візити російських чиновників на окупований Донбас та до анексованого Криму є грубим порушенням державного суверенітету і територіальної цілісності України.</p>
      <p>2 листопада Золоте-5, окупований бойовиками мікрорайон Золотого, <a href="https://nv.ua/ukr/ukraine/politics/deputat-derzhdumi-rf-oleksiy-zhuravlov-v-zolotomu-reakciya-ukrajini-novini-ukrajini-50051480.html">відвідав депутат Державної думи Росії, лідер партії Родина Олексій Журавльов.</a></p>
      <p>Його супроводжували бойовики і представники Спеціальної моніторингової місії ОБСЄ.</p>
    </article>
  </body>
</html>