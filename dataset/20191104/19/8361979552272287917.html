<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/kulik-bude-zvilneniy-z-gpu-novini-ukrajini-50051588.html"/>
    <meta property="og:site_name" content="НВ"/>
    <meta property="article:published_time" content="2019-11-04T19:31:00+00:00"/>
    <meta property="og:title" content="ГПУ звільнить прокурора, який вів розслідування проти Burisma — Reuters"/>
    <meta property="og:description" content="Генпрокуратура України звільнить прокурора, який проводив розслідування щодо засновника української енергетичної компанії Burisma, повідомляє Reuters з посиланням на інформоване джерело."/>
  </head>
  <body>
    <article>
      <h1>ГПУ звільнить прокурора, який вів розслідування проти Burisma — Reuters</h1>
      <h2>Генпрокуратура України звільнить прокурора, який проводив розслідування щодо засновника української енергетичної компанії Burisma, повідомляє Reuters з посиланням на інформоване джерело.</h2>
      <address>
        <time datetime="2019-11-04T19:31:00+00:00">04 Nov 2019, 19:31</time>
      </address>
      <p>Джерело повідомило, що рішення звільнити Костянтина Кулика прийнято, оскільки він не з’явився на атестацію, обов’язкову для переходу в новий Офіс генпрокурора.</p>
      <p>Багато зі звільнених прокурорів відмовилися пройти атестацію на знак протесту проти «чистки», розпочатої для зміцнення контролю президента Володимира Зеленського над Генпрокуратурою, пише видання.</p>
      <p>Читайте також:<br/><a href="https://nv.ua/ukr/ukraine/politics/atestaciya-gpu-218-prokuroriv-bude-zvilneno-novini-ukrajini-50049070.html">&amp;nbspГПУ заявила про звільнення 218 прокурорів, які «відмовилися» пройти атестацію</a></p>
      <p>За даними Reuters, Кулика звільнять до 31 грудня, якщо не раніше.</p>
      <p>Раніше в цьому році Кулик підготував семисторінкове досьє про діяльність Хантера Байдена в Україні, який входив до ради директорів Burisma в 2014—2019 роках. За даними ЗМІ, в документі він звинуватив сина колишнього віце-президента США Джо Байдена в корупції.</p>
      <p>Читайте також:<br/><a href="https://nv.ua/ukr/world/geopolitics/impichment-trampa-vilyam-teylor-dav-svidchennya-v-kongresi-novini-svitu-50049296.html">&amp;nbspТрамп хотів, щоб Зеленський публічно оголосив про розслідування проти Burisma. Від цього залежало «все» — топ-дипломат США</a></p>
      <p>За даними Reuters, особистий адвокат президента США Дональда Трампа Руді Джуліані зустрічався з прокурором Костянтином Куликом, щоб обговорити звинувачення проти Байдена.</p>
      <p>У недавньому інтерв'ю Джуліані сказав Reuters, що зустріч з Куликом відбулася в Парижі. За його словами, Кулик повторив твердження про те, що Джо Байден в 2016 році нібито намагався звільнити тодішнього генпрокурора України Віктора Шокіна, щоб закрити справу проти Burisma.</p>
    </article>
  </body>
</html>