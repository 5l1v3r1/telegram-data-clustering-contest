<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/740023"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T19:13:00+00:00"/>
    <meta property="og:title" content="&quot;ไคลจ์สเตอร์ส&quot;เลื่อนกำหนดคืนคอร์ต"/>
    <meta property="og:description" content="'คิม ไคลจ์สเตอร์ส' อดีตนักหวดสาวมือ 1 ของโลก ประกาศเลื่อนกำหนดคืนคอร์ตออกไปเรียบร้อย หลังมีปัญหาบาดเจ็บที่หัวเข่า"/>
  </head>
  <body>
    <article>
      <h1>"ไคลจ์สเตอร์ส"เลื่อนกำหนดคืนคอร์ต</h1>
      <address>
        <time datetime="2019-11-04T19:13:00+00:00">04 Nov 2019, 19:13</time>
      </address>
      <p>
        <b>"คิม ไคลจ์สเตอร์ส" อดีตนักหวดสาวมือ 1 ของโลก ประกาศเลื่อนกำหนดคืนคอร์ตออกไปเรียบร้อย หลังมีปัญหาบาดเจ็บที่หัวเข่า</b>
      </p>
      <p>คิม ไคลจ์สเตอร์ส อดีตนักหวดสาวมือ 1 ของโลกจากเบลเยียม ประกาศเลื่อนกำหนดคืนคอร์ตออกไปเรียบร้อย หลังมีอาการบาดเจ็บที่หัวเข่าจนไม่สามารถกลับมาลงแข่งขันเทนนิสอาชีพตามกำหนดเดิมในเดือนม.ค.ที่จะถึงนี้<br/><br/>ไคลจ์สเตอร์ส ซึ่งเป็นเจ้าของแชมป์แกรนด์สแลม 4 รายการ กล่าวว่า "อาการเจ็บของฉันมันกำเริบขึ้นมา แต่ฉันยังตั้งใจที่จะกลับมาเล่นกีฬาที่ฉันรักเหมือนเดิม"<br/><br/>ทั้งนี้ ไคลจ์สเตอร์ส ประกาศแขวนแร็กเกตไปเมื่อปี 2007 เพื่อเริ่มต้นสร้างครอบครัวก่อนจะหวนคืนคอร์ตอีกครั้งในปี 2009 และคว้าแชมป์แกรนด์สแลมเพิ่มได้อีก 3 รายการก่อนจะแขวนแร็กเกตรอบ 2 ในปี 2012<br/><br/>อย่างไรก็ตามหลังจากได้รับแรงบรรดาลใจจากนักหวดแม่ลูกอ่อนอย่าง เซเรนา วิลเลียมส์ และวิคตอเรีย อซาเรนกา ทำให้ ไคลจ์สเตอร์ส วัย 36 ปี มีฮึด และตั้งเป้าจะกลับมาเล่นในดับเบิลยูทีเอ ทัวร์อีกครั้งในเดือนม.ค.ปี 2020 ก่อนจะมาได้รับบาดเจ็บจนต้องเลื่อนกำหนดคัมแบ๊กออกไปดังกล่าว.<br/><br/><b>ภาพ gettyimages</b></p>
    </article>
  </body>
</html>