<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/zhestokost-nad-zhivotno-zadarzhaha-mazha-izmachval-kuche.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T19:45:00+00:00"/>
    <meta property="og:title" content="Жестокост над животно: Задържаха мъжа, измъчвал куче"/>
    <meta property="og:description" content="Той нееднократно го подхвърлял във въздуха, се вижда на видео, разпространено в интернет"/>
  </head>
  <body>
    <article>
      <h1>Жестокост над животно: Задържаха мъжа, измъчвал куче</h1>
      <h2>Той нееднократно го подхвърлял във въздуха, се вижда на видео, разпространено в интернет</h2>
      <address><time datetime="2019-11-04T19:45:00+00:00">04 Nov 2019, 19:45</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/04/kuche_1572888866-1.mp4"/>
      </figure>
      <p>Видеоклип с жестокост към животно взриви социалните мрежи. На кадрите се вижда мъж, който измъчва куче по особено жесток начин. Извършителят е задържан за 24 часа. Образувано е и досъдебно производство.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014708.jpg"/>
      </figure>
      <p>На кадрите мъжът нееднократно подхвърля във въздуха куче, след което го заравя в струпаното зърно, натиска го, за да му попречи да диша. Видеото взриви социалните мрежи. И стана причина за десетки сигнали към прокуратура и полиция. </p>
      <p>„Сигнализираха ми по „Фейсбук” на страницата на фондацията, оттам аз сигнализирам прокуратурата и дойдох в полицията, за да пусна писмен сигнал”, заяви Ивелина Недкова – „Анимал Хоуп – Казанлък”.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014709.jpg"/>
      </figure>
      <p>Мъжът от видеото се казва Ангелин, 32-годишен. Клипът е правен преди месец в стопанска постройка, където  работел като нощна охрана. Кучето не е негово, но Ангелин го вземал със себе си на работа. Мъжът е познайник на полицията. Часове след излизането на клипа, той е открит в Мъглиж. <br/><br/>„Предприети са незабавни действия и е установен човекът, който извършва тези жестокости. Към момента същият е задържан”, заяви Христо Петров - РУ Казанлък.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014707.jpg"/>
      </figure>
      <p>А пред полицията в Казанлък дойдоха възмутени от жестокостта във видеото хора. <br/><br/>В късния следобед кучето от клипа бе иззето и заведено на преглед.</p>
      <p>„Кучето няма със сигурност фрактури, не изпитва болка по тялото, няма наранявания в устата”, обясни Камен Кръстев – ветеринар.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014710.jpg"/>
      </figure>
      <p>Образувано е досъдебно производство за проявена жестокост спрямо животно. Освен глоба, ако вината на Ангелин бъде доказана, той може да получи и ефективна присъда. За това настоява петиция в интернет.</p>
    </article>
  </body>
</html>