<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/duniya/20191104-dole-shugaba-donald-trump-ya-bayyana-shaidar-biyan-harajin-shekaru-biyu"/>
    <meta property="og:site_name" content="RFI"/>
    <meta property="article:published_time" content="2019-11-04T19:00:07+00:00"/>
    <meta property="og:title" content="Dole shugaba Donald Trump ya bayyana shaidar biyan harajin shekaru 8"/>
    <meta property="og:description" content="Koyun Daukaka Kara a Amurka taki amincewa da bukatar shugaba Donald Trump na kin bayyana takardun biyan harajin shekaru 8 da wata kotu ta bukaci ya gabatar, matakin da ake ganin zai tilasta masa bayyana dukiyar da ya mallaka."/>
  </head>
  <body>
    <article>
      <h1>Dole shugaba Donald Trump ya bayyana shaidar biyan harajin shekaru 8</h1>
      <address><time datetime="2019-11-04T19:00:07+00:00">04 Nov 2019, 19:00</time> by <a rel="author">Ahmed Abba</a></address>
      <p>
        <b>Koyun Daukaka Kara a Amurka taki amincewa da bukatar shugaba Donald Trump na kin bayyana takardun biyan harajin shekaru 8 da wata kotu ta bukaci ya gabatar, matakin da ake ganin zai tilasta masa bayyana dukiyar da ya mallaka.</b>
      </p>
      <p>Alkalan kotun guda 3 dake Manhattan sun yi watsi da daukaka karar da Trump yayi, dangane da hukuncin karamar kotun wadda tace shugaban bashi da kariyar kin bayyana takardun harajin.</p>
      <p>Alkalan sun bayyana cewar sun yanke hukuncin ne kan shaidun da aka gabatar a gaban su, da kuma matsayin Amurka na cewar babu wanda yafi karfin doka.</p>
      <p>Wannan hukunci,wani sabon ci gaba ne a kokarin da ake yi na tsawon shekaru don ganin shugaban ya bayyana kwafin shaidar biyan harajin, kamar yadda ya yi alkawari yayin yakin neman zabe a bainar jama'a, amma sai ya yi shiru da batun.</p>
    </article>
  </body>
</html>