<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/kulfold/2019/11/04/nyilvanossagra-hoztak-mennyibe-kerul-egy-migrans-kitoloncolasa-ausztriabol"/>
    <meta property="og:site_name" content="infostart"/>
    <meta property="article:published_time" content="2019-11-04T19:30:00+00:00"/>
    <meta property="og:title" content="Nyilvánosságra hozták, mennyibe kerül egy migráns kitoloncolása Ausztriából"/>
    <meta property="og:description" content="Ausztriából 2018 januárja óta 1167 személyt toloncoltak ki charterjárattal, 116 ilyen repülő indult."/>
  </head>
  <body>
    <article>
      <h1>Nyilvánosságra hozták, mennyibe kerül egy migráns kitoloncolása Ausztriából</h1>
      <address><time datetime="2019-11-04T19:30:00+00:00">04 Nov 2019, 19:30</time> by <a rel="author">Infostart / MTI</a></address>
      <h3>Ausztriából 2018 januárja óta 1167 személyt toloncoltak ki charterjárattal, 116 ilyen repülő indult.</h3>
      <p>Egy migráns kitoloncolása Ausztriából 16 700 euróba (5,5 millió forint) kerül a belügyminisztérium hétfőn nyilvánosságra került adatai szerint. Wolfgang Peschorn belügyminiszter sajtójelentések szerint arról tájékoztatott, hogy az egy főre eső összes költséget tartalmazó összeg magában foglalja az útiköltséget, az eljárással, a tolmácsolással, illetve az orvosi ellátással kapcsolatos kiadásokat is.</p>
      <p>Ausztriából 2018 januárja óta 1167 személyt toloncoltak ki charterjárattal. Az országban tartózkodó, ám menedékjoggal nem rendelkező migránsok hazaszállítására 116 járatot indítottak; ennek költségei összesen 19,5 millió euróba kerültek.</p>
      <p>Tavaly óta 11 538 esetben került sor a menedékjog megtagadására: az érintetteket Pakisztánba, Nigériába, Azerbajdzsánba, Guineába, Mongóliába, Koszovóba, kellett visszaszállítani. Közülük legtöbben, 3 361-an Afganisztánból érkeztek Ausztriába; 2465-an Oroszországból, 1857-en pedig Szíriából származtak.</p>
      <p>Idén már a menedékjog megtagadásával kapcsolatos eljárás megindításával egy időben vizsgálják az eljárás megindításának okait is. 1875 személy esetében azért kezdeményezték a menedékjog megvonását, mert az illető bűncselekményt követett el; tíz személy veszélyt jelentett az ország biztonságára. 981 bevándorló esetében pedig bizonyíték volt arra, hogy az illető visszautazott a hazájába.</p>
    </article>
  </body>
</html>