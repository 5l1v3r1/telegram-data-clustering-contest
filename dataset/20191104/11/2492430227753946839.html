<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188100/Rotterdammer-dwong-14-jarige-tot-ontucht-met-broertje"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-04T11:08:49+00:00"/>
    <meta property="og:title" content="'Rotterdammer dwong 14-jarige tot ontucht met broertje'"/>
    <meta property="og:description" content="Een 29-jarige Rotterdammer wordt ervan verdacht een minderjarige jongen uit Canada te hebben gedwongen om ontucht met zijn jongere broertje te plegen voor de webcam. Hij moet deze week voor de rechter verschijnen."/>
  </head>
  <body>
    <article>
      <h1>'Rotterdammer dwong 14-jarige tot ontucht met broertje'</h1>
      <address>
        <time datetime="2019-11-04T11:08:49+00:00">04 Nov 2019, 11:08</time>
      </address>
      <h4>Een 29-jarige Rotterdammer wordt ervan verdacht een minderjarige jongen uit Canada te hebben gedwongen om ontucht met zijn jongere broertje te plegen voor de webcam. Hij moet deze week voor de rechter verschijnen.</h4>
      <p>De ontucht was in april 2017. Het destijds 14-jarige slachtoffer moest het materiaal van de ontucht doorsturen naar de Rotterdammer.</p>
      <p>Volgens justitie dreigde de man ook het materiaal te verspreiden. "Je moet gehoorzamen tot ik klaar met je ben", zou de Rotterdammer hebben gezegd.</p>
      <p>Op de computer van de verdachte werden bijna zesduizend kinderpornofoto's en ruim vijfhonderd video's gevonden. Dat zou zijn verzameld van april 2016 tot en met juli 2017.</p>
    </article>
  </body>
</html>