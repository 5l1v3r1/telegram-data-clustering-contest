<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bologna.repubblica.it/cronaca/2019/11/04/news/anziano_travolto_e_ucciso_a_reggio_emilia_e_caccia_al_pirata-240205189/"/>
    <meta property="og:site_name" content="Repubblica.it"/>
    <meta property="article:published_time" content="2019-11-04T11:24:00+00:00"/>
    <meta property="og:title" content="Anziano travolto e ucciso: a Reggio Emilia è caccia al pirata"/>
    <meta property="og:description" content="L'uomo, ancora vivo, è stato notato a terra da un passante"/>
  </head>
  <body>
    <article>
      <h1>Anziano travolto e ucciso: a Reggio Emilia è caccia al pirata</h1>
      <h2>L'uomo, ancora vivo, è stato notato a terra da un passante</h2>
      <address>
        <time datetime="2019-11-04T11:24:00+00:00">04 Nov 2019, 11:24</time>
      </address>
      <p><b>REGGIO EMILIA - </b>Un anziano di 87 anni è morto dopo essere stato investito, ieri pomeriggio, mentre attraversava la strada in via della Canalina a Reggio Emilia. Il conducente è scappato, lasciando per terra il pedone, ed è ancora ricercato per omicidio stradale.<br/><br/>Secondo una prima ricostruzione dei carabinieri, l'anziano, Silvio Gattamelati, stava attraversando poco dopo le 17.30, quando è stato sbalzato a terra da un'auto. Per identificarla sono stati disposti posti di blocco e controlli nelle carrozzerie, e si stanno visionando le immagini della videosorveglianza. Un passante, dopo aver notato l'anziano sull'asfalto ha avvisato i sanitari del 118. La vittima, ancora viva, è stata trasportata in gravi condizioni all'arcispedale Santa Maria Nuova di Reggio Emilia, dove è poi deceduta.</p>
    </article>
  </body>
</html>