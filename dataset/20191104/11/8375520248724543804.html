<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/vinnytsia/news/na-vinnichchini-29-richniy-pracivnik-provalivsya-kriz-dah-637546.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T11:37:07+00:00"/>
    <meta property="og:title" content="На Вінниччині 29-річний працівник провалився крізь дах"/>
    <meta property="og:description" content="Комісія встановила причину нещасного випадку"/>
  </head>
  <body>
    <article>
      <h1>На Вінниччині 29-річний працівник провалився крізь дах</h1>
      <address>
        <time datetime="2019-11-04T11:37:07+00:00">04 Nov 2019, 11:37</time>
      </address>
      <h4>Комісія встановила причину нещасного випадку</h4>
      <p>Комісія управління Держпраці у Вінницькій області встановили причину травмування працівника в Бершадському районі та визнала, що нещасний випадок пов’язаний з виробництвом.</p>
      <p>1 жовтня цього року 29 річний електромонтер з ремонту та обслуговування кабельних ліній ПП ТРК «Кентавр – TV» виконував роботи на даху ферми у с. Осіївка Бершадського району. Він наступив на пошкоджений шифер і провалився всередину будівлі.</p>
      <p>Згідно з довідкою Бершадської ОЛІЛ, чоловік отримав кататравму, переломи крижових, сідничних кісток, ребер, забій грудної клітки, травматичний шок.</p>
      <p>Комісією зі спеціального розслідування встановлено, що причинами настання нещасного випадку стали:</p>
      <ul>
        <li>порушення правил охорони праці під час виконання робіт на висоті – виконання робіт на даху зерносховища, покрівля якого не розрахована на навантаження від працівника;</li>
        <li>допуск працівника до роботи підвищеної небезпеки (на висоті, верхолазних робіт) без проходження професійного добору, спеціального навчання та перевірки знань з питань охорони праці;</li>
        <li>виконання робіт підвищеної небезпеки з монтажу збірної конструкції (антени) без розроблення відповідного проекту робіт.</li>
      </ul>
      <p>У зв’язку з тим, що нещасний випадок стався під час виконання трудових обов’язків, у робочий час, даний нещасний випадок визнано таким, що пов’язаний з виробництвом.</p>
      <related>
        <a href="https://glavcom.ua/kyiv/news/na-osokorkah-znayshli-tilo-cholovika-iz-sim-kartoyu-na-oblichchi-foto-637538.html"/>
        <a href="https://glavcom.ua/kyiv/news/u-kijevi-suditimut-yunaka-yakiy-rozmistiv-svastiku-u-torgovelnomu-centri-637531.html"/>
        <a href="https://glavcom.ua/vinnytsia/news/selo-tyutyunniki-vinnickogo-rayonu-otrimalo-vodogin-637526.html"/>
      </related>
    </article>
  </body>
</html>