<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191104-bavariya-vydala-staryj-pres-reliz-v-yakomu-zminyla-prizvyshhe-anchelotti-na-kovacha/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T11:08:34+00:00"/>
    <meta property="og:title" content="Баварія видала старий прес-реліз, в якому змінила прізвище Анчелотті на Ковача"/>
    <meta property="og:description" content="Прес-служба мюнхенської Баварії скопіювала старий прес-реліз дворічної давнини."/>
  </head>
  <body>
    <article>
      <h1>Баварія видала старий прес-реліз, в якому змінила прізвище Анчелотті на Ковача</h1>
      <address>
        <time datetime="2019-11-04T11:08:34+00:00">04 Nov 2019, 11:08</time>
      </address>
      <p>Прес-служба мюнхенської Баварії скопіювала старий прес-реліз дворічної давнини.</p>
      <p><b>Скопіювати – вставити</b> – схоже саме цим правилом користуються у прес-службі мюнхенської Баварії.</p>
      <p>У прес-релізі про звільнення головного тренера команди Ніко Ковача мюнхенці дають слова спортивного директора Хасана Саліхаміджича:</p>
      <blockquote>— Тепер я очікую від наших гравців позитивного розвитку і абсолютної волі до досягнення наших цілей в цьому сезоні.</blockquote>
      <p>Далі слідує цитата президента клубу Карла-Хайнца Румменігге:</p>
      <blockquote>— Досягнення нашої команди в останні тижні, а також результати показали нам, що необхідно діяти. Ми відкрито і серйозно поговорили з Ніко і всі прийшли до єдиної думки, що Ніко більше не слід бути тренером Баварії. Ми всі шкодуємо про це. Я хотів би подякувати Ніко Ковачу від імені Баварії за його роботу, особливо за подвійну перемогу в минулому сезоні.</blockquote>
      <p><b>Читайте</b>: <a href="https://fakty.com.ua/ua/sport/20191031-vid-shevchenka-do-gvardioly-7-najstylnishyh-treneriv-u-svitovomu-futboli/">Від Шевченка до Гвардіоли: 7 найстильніших тренерів у світовому футболі</a></p>
      <p>Виявилося, що<b> ті ж слова використовували в прес-релізі про звільнення Карло Анчелотті</b>, тільки обидві цитати нібито належали Карлу-Хайнцу Румменігге.</p>
      <figure>
        <iframe data-src="https://twitter.com/DerPoppe/status/1191099808825716736?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ковач очолив Баварію влітку 2018 року, змінивши на посту Юппа Хайнкеса.</p>
      <p>Нагадаємо, <a href="https://fakty.com.ua/ua/sport/20191104-bavariya-zvilnyla-kovacha-z-posta-golovnogo-trenera/">Ковача відправили у відставк</a>у після розгромної поразки від Айнтрахта.</p>
    </article>
  </body>
</html>