<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619822/%DA%A9%D8%A7%D9%87%D8%B4-%DB%B1%DB%B0-%D8%AF%D8%B1%D8%AC%D9%87%E2%80%8C%D8%A7%DB%8C-%D8%AF%D9%85%D8%A7%DB%8C-%D9%87%D9%88%D8%A7-%D8%AF%D8%B1-%D8%B4%D9%85%D8%A7%D9%84-%D8%B4%D8%B1%D9%82-%DA%A9%D8%B4%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T11:34:00+00:00"/>
    <meta property="og:title" content="کاهش ۱۰ درجه‌ای دمای هوا در شمال شرق کشور"/>
    <meta property="og:description" content="مدیرکل پیش بینی و هشدار سریع سازمان هواشناسی ضمن اشاره به کاهش ۱۰ درجه‌ای دمای هوا در شمال شرق کشور از بارش پراکنده باران در برخی نقاط خبر داد."/>
  </head>
  <body>
    <article>
      <h1>کاهش ۱۰ درجه‌ای دمای هوا در شمال شرق کشور</h1>
      <address>
        <time datetime="2019-11-04T11:34:00+00:00">04 Nov 2019, 11:34</time>
      </address>
      <p>
        <i>مدیرکل پیش بینی و هشدار سریع سازمان هواشناسی ضمن اشاره به کاهش ۱۰ درجه‌ای دمای هوا در شمال شرق کشور از بارش پراکنده باران در برخی نقاط خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>صادق ضیائیان اظهارکرد: براساس تحلیل آخرین نقشه‌های هواشناسی و خروجی مدل‌ها امروز (۱۳ آبان) در برخی نقاط استان‌های گیلان، مازندران، خراسان رضوی، خراسان جنوبی، تهران، البرز، قزوین، ارتفاعات سمنان و ارتفاعات کرمان بارش پراکنده باران ، گاهی رعد و برق و وزش باد و در ارتفاعات شمال شرق و ارتفاعات البرز مرکزی بارش برف و در نیمه شمالی فارس، نیمه جنوبی خوزستان، شمال بوشهر، شمال خلیج فارس و برخی نقاط از کهگیلویه و بویر احمد رگبار باران ، گاهی همراه با رعد و برق و وزش باد شدید موقتی پیش‌بینی می‌شود.</p>
      <p>به گفته وی تا ظهر فردا (۱۴ آبان) نیز در برخی نقاط سیستان و بلوچستان، خراسان جنوبی، کرمان و هرمزگان بارش پراکنده و خفیف باران خواهیم داشت.</p>
      <p>مدیر کل پیش بینی و هشدار سریع سازمان هواشناسی با بیان این که امروز کاهش محسوس دما بین ۷ تا ۱۰ درجه سانتیگراد در شمال شرق کشور پیش‌بینی می‌شود،اظهارکرد: طی امروز تا چهارشنبه (۱۳ تا ۱۵ آبان) در منطقه زابل در بعضی ساعات وزش باد شدید پیش‌بینی می‌شود.</p>
      <p>وی ادامه داد: طی روز پنجشنبه (۱۶ آبان) نیز در برخی نقاط خوزستان و شمال خلیج فارس بارش پراکنده دور از انتظار نیست.</p>
      <p>مدیرکل پیش‌بینی و هشدار سریع سازمان هواشناسی در پایان درباره وضعیت جوی تهران طی دو روز آینده اظهار کرد: آسمان تهران فردا (۱۴ آبان) کمی تا قسمتی ابری همراه با غبار صبحگاهی با حداقل دمای ۸ و حداکثر دمای ۱۸ درجه سانتیگراد و طی روز چهارشنبه (۱۵ آبان) صاف، همراه با غبار صبحگاهی و در بعد از ظهر افزایش ابر با حداقل دمای ۸ و حداکثر دمای ۱۸ درجه سانتیگراد پیش‌بینی می‌شود.</p>
    </article>
  </body>
</html>