<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739987"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T11:25:00+00:00"/>
    <meta property="og:title" content="เปิดคลิปนาทีชีวิตตร.ถูกแทง-ยิงซ้ำคาห้องขังศาลพัทยา"/>
    <meta property="og:description" content="เปิดคลิปนาทีชีวิต ร.ต.อ.ธนะเมศฐ์ ถูกผู้ต้องขัง ทั้งยิงทั้งแทงคาห้องขังใต้ถุนศาลพัทยา ก่อนหลบหนีลอย่างอุกอาจ"/>
  </head>
  <body>
    <article>
      <h1>เปิดคลิปนาทีชีวิตตร.ถูกแทง-ยิงซ้ำคาห้องขังศาลพัทยา</h1>
      <address>
        <time datetime="2019-11-04T11:25:00+00:00">04 Nov 2019, 11:25</time>
      </address>
      <p>
        <b>เปิดคลิปนาทีชีวิต ร.ต.อ.ธนะเมศฐ์ ถูกผู้ต้องขัง ทั้งยิงทั้งแทงคาห้องขังใต้ถุนศาลพัทยา ก่อนหลบหนีลอย่างอุกอาจ</b>
      </p>
      <p>จากกรณี นายบาร์ต อัลเลน เฮลมัสอายุ 39 ปี สัญชาติอเมริกา น.ส.สิรินภา วิเศษฤทธิ์ อายุ 30 ปี และนายหน่อย หรือต้น นิลเทศ ทั้งหมดเป็น 3 ผู้ต้องขัง ที่แหกห้องขังศาลจังหวัดพัทยา โดยใช้มีดแทง ร.ต.ท.ธนะเมศฐ์ โพธิพันธ์ รอง สวป.สภ.สัตหีบ อายุ 57 ปี ช่วยราชการดูแลศาล จนได้รับบาดเจ็บสาหัส ก่อนหลบหนีขึ้นรถกระบะอีซูซุ ดีแมค สีบรอนซ์เงิน หลบหนีไป<br/> <br/>ความคืบหน้าเมื่อวันที่ 4 พ.ย. ผู้สื่อข่าวรายงานว่า ได้มีการเผยแพร่คลิปภาพวงจรปิดสุดโหดจับภาพนาทีที่ 3 ผู้ต้องขังร่วมกันแหกคุก ทันใดนั้น ร.ต.ท.ธนะเมศฐ์ ที่เห็นเหตุการณ์ได้พยายามเข้ามาขัดขวาง เป็นเหตุให้ถูกแก๊งแหกคุกใช้ปืนยิงและใช้มีดจ้วงแทงจนร่างร่วงฟุบกองกับพื้นบาดเจ็บสาหัส ก่อนที่จะแหกคุกออกไปได้.</p>
      <figure>
        <iframe src="https://www.youtube.com/embed/NJ-4_mr_-rQ" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>