<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813067.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:17:00+00:00"/>
    <meta property="og:title" content="توزیع بسته های اهدایی همراه اول بین دانش آموزان منطقه محروم گلستان"/>
    <meta property="og:description" content=" به گزارش اداره کل ارتباطات شرکت ارتباطات سیار ایران، مراسم اهدای نمادین بسته های کیف و نوشت افزار شرکت همراه اول به دانش آموزان شهرستان مرزی «مراوه تپه» استان گلستان با حضور جمعی از مسئولان استانی در مدرسه ابتدایی کمینه روستای قره قاشلی برگزار شد."/>
  </head>
  <body>
    <article>
      <h1>توزیع بسته های اهدایی همراه اول بین دانش آموزان منطقه محروم گلستان</h1>
      <address>
        <time datetime="2019-11-04T11:17:00+00:00">04 Nov 2019, 11:17</time>
      </address>
      <p>بسته های اهدایی کیف و نوشت افزار همراه اول در بین دانش آموزان یکی از مناطق محروم استان گلستان توزیع شد.</p>
      <p> به گزارش اداره کل ارتباطات شرکت ارتباطات سیار ایران، مراسم اهدای نمادین بسته های کیف و نوشت افزار شرکت همراه اول به دانش آموزان شهرستان مرزی «مراوه تپه» استان گلستان با حضور جمعی از مسئولان استانی در مدرسه ابتدایی کمینه روستای قره قاشلی برگزار شد.<br/> <br/>هادی حق شناس استاندار گلستان در این مراسم اظهار کرد: قول ساخت یک دبیرستان ۱۲ کلاسه در روستاهای شهرستان مراوه تپه را از مدیرعامل شرکت مخابرات استان می گیریم تا همراه اول بتواند خدمتی ماندگار در این منطقه انجام دهد.<br/> <br/>وی شهرستان مراوه تپه را یکی از محروم ترین شهرستان های این استان عنوان کرد و گفت: هدف ما ساختن استان و کشوری آباد است و در این مسیر همه باید همراهی لازم را داشته باشند.<br/> <br/>در این مراسم، در راستای مسوولیت اجتماعی همراه اول ۱۴۱۰ بسته کیف و نوشت افزار به دانش آموزان شهرستان مرزی مراوه تپه اهدا کرد تا به شکل نمادین از ادامه راه مهمی که در آن قدم نهاده است، خبر دهد.</p>
    </article>
  </body>
</html>