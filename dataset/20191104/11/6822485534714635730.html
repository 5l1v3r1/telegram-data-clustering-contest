<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813066.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:11:00+00:00"/>
    <meta property="og:title" content="تشکیل پرونده برای رئیس هلال احمر در دادسرای جرائم اقتصادی"/>
    <meta property="og:description" content="یک منبع آگاه در دادستانی تهران در گفت‌وگو با باشگاه خبرنگاران جوان، اظهار کرد: علی اصغر پیوندی رئیس جمعیت هلال احمر در دادسرای جرائم اقتصادی دارای پرونده باز است و یک بار هم برای ارائه توضیحات به دادسرا احضار شده  اما تاکنون در این رابطه بازداشت نشده است."/>
  </head>
  <body>
    <article>
      <h1>تشکیل پرونده برای رئیس هلال احمر در دادسرای جرائم اقتصادی</h1>
      <address>
        <time datetime="2019-11-04T11:11:00+00:00">04 Nov 2019, 11:11</time>
      </address>
      <p>یک منبع آگاه در دادستانی تهران از وجود پرونده باز علی اصغر پیوندی رئیس جمعیت هلال احمر در دادسرای جرایم اقتصادی خبر داد.</p>
      <p>یک منبع آگاه در دادستانی تهران در گفت‌وگو با باشگاه خبرنگاران جوان، اظهار کرد: علی اصغر پیوندی رئیس جمعیت هلال احمر در دادسرای جرائم اقتصادی دارای پرونده باز است و یک بار هم برای ارائه توضیحات به دادسرا احضار شده  اما تاکنون در این رابطه بازداشت نشده است.</p>
      <p>گفتنی است، روز گذشته یکی از خبرگزاری ها خبر بازداشت چندساعته به  اتهام اختلاس ۱.۵ و آزادی با وثیقه ۳ میلیاردی را منتشر کرد. در این خبر آمده بود که پرونده پیوندی مربوط به زمان ریاست او بر دانشگاه علوم پزشکی شهید بهشتی می شود.</p>
      <p>با انتشار خبر بازداشت چندساعته پیوندی، روابط عمومی هلال احمر این خبر را تکذیب کرد.</p>
      <p>شهریورماه امسال نیز حواشی در خصوص احضار پیوندی به دادسرای جرائم اقتصادی به عنوان مطلع در رسانه‌ها منتشر شد.</p>
      <p>طی چند ماه اخیر اخبار ضد و نقیض بسیاری در خصوص احضار، بازداشت و حتی استعفای پیوندی از ریاست جمعیت هلال احمر مطرح شده که هر بار توسط روابط عمومی هلال احمر تکذیب شده اند.</p>
      <p>پیش از این نیز مرداد ماه امسال علی فرجی، مدیرعامل سازمان تدارکات پزشکی هلال احمر به دلایلی که گفته می‌شود اقتصادی است، بازداشت و یک ماه بعد در شهریور ۹۸ با قرار وثیقه آزاد شد. روابط عمومی هلال احمر نیز علت احضار پیوندی به عنوان مطلع به دادسرا را در رابطه با همین پرونده عنوان کرده بود.</p>
    </article>
  </body>
</html>