<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-3/balerini-din-rusia-aduc-lacul-lebedelor-la-oradea-152155.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-04T11:01:00+00:00"/>
    <meta property="og:title" content="Balerini din Rusia aduc &quot;Lacul Lebedelor&quot; la Oradea"/>
    <meta property="og:description" content="Cel mai cunoscut spectacol de balet din lume va fi prezentat la Oradea, în interpretarea companiei 'St. Petersburg Classical Ballet of Andrei Batalov'. Directorul artistic al spectacolului este chiar Andrei Batalov, fondatorul companiei de dans şi prim-solist la Teatrul Mariinski. Astăzi, Batalov nu numai că dansează el însuşi, dar îi învaţă şi pe alţii din 2010, el fiind coregraf al Teatrului Mihailovski."/>
  </head>
  <body>
    <article>
      <h1>Balerini din Rusia aduc "Lacul Lebedelor" la Oradea</h1>
      <address><time datetime="2019-11-04T11:01:00+00:00">04 Nov 2019, 11:01</time> by <a rel="author" href="https://www.ebihoreanul.ro/contact/Elena%20Marinescu#redactia_form" target="_blank">Elena Marinescu</a></address>
      <figure>
        <img src="https://www.ebihoreanul.ro/modules/news/files/lacullebedelor16102019.jpg"/>
        <figcaption>(foto: buyclub.ch)</figcaption>
      </figure>
      <p>Cel mai cunoscut spectacol de balet din lume va fi prezentat la Oradea, în interpretarea companiei "St. Petersburg Classical Ballet of Andrei Batalov".</p>
      <p>Directorul artistic al spectacolului este chiar Andrei Batalov, fondatorul companiei de dans şi prim-solist la Teatrul Mariinski. Astăzi, Batalov nu numai că dansează el însuşi, dar îi învaţă şi pe alţii din 2010, el fiind coregraf al Teatrului Mihailovski.</p>
      <p>Stele precum Andrei Batalov, Yevgeny Ivanchenko - Mariinsky Ballet, Leonid Sarafanov, Oksana Bondareva - Mihailovski Ballet, Alexandra Timofeeva, Evgheni Ivanchenko- Kremlin Ballet sunt soliştii principali ai companiei, iar corpul de balet este de înaltă clasă.</p>
      <p>Baletul clasic din St. Petersburg A. Batalov a efectuat până în prezent turnee în Japonia, Spania, Elveţia, Germania, Franţa, Italia, Cehia, SUA.</p>
      <p>Baletul în 4 acte "Lacul Lebedelor" se va afla la finalul acestui an în turneu în România şi va poposi şi la Oradea în data de 21 noiembrie, începând cu ora 19, la Casa de Cultură a Sindicatelor.</p>
      <p>Biletele se găsesc la casa de bilete a Casei de Cultură a Sindicatelor Oradea, precum şi online pe www.blt.ro de unde puteţi comanda atât bilete electronice, cât şi bilete fizice (cu plata online cu cardul sau ramburs la curier).</p>
    </article>
  </body>
</html>