<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/bukovina/na-bukovini-pid-chas-pozhezhi-u-zhitlovomu-budinku-znayshli-mertvogo-cholovika-379789"/>
    <meta property="og:site_name" content="Погляд"/>
    <meta property="article:published_time" content="2019-11-04T11:38:00+00:00"/>
    <meta property="og:title" content="На Буковині під час пожежі у житловому будинку знайшли мертвого чоловіка"/>
    <meta property="og:description" content="На Буковині горіли два житлових будинки, на одній з них виявили тіло чоловіка"/>
  </head>
  <body>
    <article>
      <h1>На Буковині під час пожежі у житловому будинку знайшли мертвого чоловіка</h1>
      <h2>Йомовірною причиною пожежі стало паління чоловіка у ліжку</h2>
      <address>
        <time datetime="2019-11-04T11:38:00+00:00">04 Nov 2019, 11:38</time>
      </address>
      <p>1 листопада 2019 року працівники Служби порятунку отримали повідомлення про пожежу в селі Колінківці Хотинського району. У житловому будинку, що горів, проживав 49-річний чоловік, котрий допомагав власникам по господарству. За попередніми висновками фахівців, причиною пожежі стало паління чоловіка у ліжку. Ймовірно, він заснув з сигаретою в руках, згодом недопалок впав і спричинив займання. Швидкому поширенню вогню сприяло те, що будинок був саманний, навколо нього зберігались дрова, а всередині –  велика кількість легкозаймистих речей. Пожежу помітили власники господарства, проте запізно – на той час полум’я повністю охопило будинок, площею 35 кв.м. Рятувальники з міста Хотин та місцевий пожежно-рятувальний підрозділ села Колінківці ліквідували пожежу в тих межах, в яких застали її на момент прибуття. Під час гасіння пожежі рятувальники виявили у будинку тіло 49-річного чоловіка без ознак життя. Тіло загиблого направили на судово-медичну експертизу міста Новоселиця.</p>
      <p>
        <a href="https://pogliad.ua/news/bukovina/%D0%A3%20%D0%A7%D0%B5%D1%80%D0%BD%D1%96%D0%B2%D1%86%D1%8F%D1%85%20%D0%B2%D1%89%D0%B5%D0%BD%D1%82%20%D0%B7%D0%B3%D0%BE%D1%80%D1%96%D0%B2%20%D0%B0%D0%B2%D1%82%D0%BE%D0%BC%D0%BE%D0%B1%D1%96%D0%BB%D1%8C:%20%D0%BF%D0%BE%D0%BB%D1%96%D1%86%D1%96%D1%8F%20%D0%B2%D1%96%D0%B4%D0%BA%D1%80%D0%B8%D0%BB%D0%B0%20%D0%BA%D1%80%D0%B8%D0%BC%D1%96%D0%BD%D0%B0%D0%BB%D1%8C%D0%BD%D0%B5%20%D0%BF%D1%80%D0%BE%D0%B2%D0%B0%D0%B4%D0%B6%D0%B5%D0%BD%D0%BD%D1%8F">У Чернівцях вщент згорів автомобіль: поліція відкрила кримінальне провадження</a>
      </p>
      <p>2 листопада у селі Мигово Вижницького району сталася пожежа<a href="https://pogliad.ua/news/bukovina/dvopoverhoviy-budinok-dlya-vidpochivayuchih-zgoriv-na-vizhnichchini-379756"> у житловому будинку. </a>На той момент вдома нікого не було, пожежу помітили очевидці, що відпочивали напроти. На ліквідацію пожежі було направлено черговий караул 4 державної пожежно-рятувальної частини міста Вижниця, вогнеборців 1 державного пожежно-рятувального поста з смт Берегомет, місцеві пожежно-рятувальні підрозділи села Мигово та смт Берегомет. Пожежа розповсюджувалася дуже швидко, адже будівля була повністю дерев’яною. Рятувальники ліквідували пожежу на площі 220 кв.м. У результаті вогонь знищив житловий будинок та пошкодив легковий автомобіль «Ауді», припаркованйи поблизу. Вогнеборці запобігли перекиданню полум’я на сусідню альтанку, врятувавши споруду від знищення. Попередня причина пожежі – коротке замкнення електромережі.</p>
      <p>Інші пожежі було ліквідовано у Глибоцькому, Новоселицькому, Сторожинецькому районах та місті Чернівці. Про це повідомляє пресслужба Управління ДСНС України у Чернівецькій області. </p>
      <p>Нагадаємо, що <a href="https://pogliad.ua/news/bukovina/vnochi-na-zastavnivschini-cherez-korotke-zamknennya-goriv-zhitloviy-budinok-379662">на Заставнівщині через коротке замкнення горів житловий будинок.</a></p>
      <related>
        <h4>Схожі записи</h4>
        <a href="https://pogliad.ua/news/bukovina/paliv-u-lizhku-ta-zasnuv-na-bukovini-u-pozhezhi-zaginuv-55-richniy-cholovik-372128"/>
        <a href="https://pogliad.ua/news/bukovina/pid-chas-pozhezhi-u-litniy-kuhni-v-tarashanah-zaginuv-81-richniy-pensioner-378986"/>
        <a href="https://pogliad.ua/news/bukovina/na-bukovini-pid-chas-pozhezhi-u-zhitlovomu-budinku-znayshli-tilo-gospodarya-378916"/>
        <a href="https://pogliad.ua/news/bukovina/u-bukovinskomu-seli-na-pozhezhi-zaginuv-51-richniy-cholovik-378833"/>
      </related>
    </article>
  </body>
</html>