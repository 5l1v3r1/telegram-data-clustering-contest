<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544589.html/%D8%AD%D8%B6%D9%88%D8%B1-180-%D9%87%D8%B2%D8%A7%D8%B1-%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%D8%B1-%D8%B4%D8%B4%D9%85%DB%8C%D9%86-%D8%A7%D9%84%D9%85%D9%BE%DB%8C%D8%A7%D8%AF-%D8%AF%D8%B1%D9%88%D9%86-%D9%85%D8%AF%D8%B1%D8%B3%D9%87-%D8%A7%DB%8C-%D9%BE%D8%A7%D8%B1%D8%B3%DB%8C%D8%A7%D9%86"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T11:00:00+00:00"/>
    <meta property="og:title" content="حضور 180 هزار دانش آموز در ششمین المپیاد درون مدرسه‌ای پارسیان"/>
    <meta property="og:description" content="ششمین المپیاد درون مدرسه ای در شهر کوشکنار پارسیان برگزار شد که در این المپیاد 180 هزار دانش آموز از سراسر استان هرمزگان حضور داشتند."/>
  </head>
  <body>
    <article>
      <h1>حضور 180 هزار دانش آموز در ششمین المپیاد درون مدرسه‌ای پارسیان</h1>
      <address>
        <time datetime="2019-11-04T11:00:00+00:00">04 Nov 2019, 11:00</time>
      </address>
      <p>ششمین المپیاد درون مدرسه ای در شهر کوشکنار پارسیان برگزار شد که در این المپیاد 180 هزار دانش آموز از سراسر استان هرمزگان حضور داشتند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از هرمز ششمین المپیاد درون مدرسه ای با حضور معاون تربیت بدنی و سلامت اداره کل آموزش و پرورش هرمزگان، معاون فرماندار، رئیس آموزش و پرورش پارسیان، پیشکسوتان ورزشی، مدیر شبکه بهداشت و درمان پارسیان، و برخی مدیران اجرایی شهرستان، بخشدار، شهردار و اعضای شورای اسلامی کوشکنار و با حضور پرشور دانش آموزان در شهر کوشکنار برگزار شد.</p>
      <p>باقری، معاون تربیت بدنی و سلامت اداره کل آموزش و پرورش هرمزگان در این مراسم، با اشاره به وضعیت مناسب ورزش در هرمزگان، گفت: هرمزگان مثل گذشته زنگ تفریحی برای تیم های ورزشی کشور نیست و اکنون در بین هشت تیم برتر ورزش کشور است.</p>
      <p>وی افزود: المپیاد درون مدرسه ای یکی از شاهکارهای آموزش و پرورش ذیل سند تحول بنیادین است.</p>
      <p>معاون تربیت بدنی و سلامت اداره کل آموزش و پرورش هرمزگان، با بیان اینکه ۱۷ درصد از دانش آموزان اضافه وزن دارند، تاکید کرد: دانش آموزانی که فعالیت جسمانی دارند از نظر آموزش و فراگیری، یک سروگردن از دانش آموزان بدون فعالیت جسمانی بالاتر هستند.</p>
      <p>باقری، افزود: چهار میلیون نفر در کشور عضو المپیاد درون مدرسه ای هستند که این میزان در استان هرمزگان ۱۸۰ هزار نفر است.</p>
      <p>انتهای پیام/</p>
    </article>
  </body>
</html>