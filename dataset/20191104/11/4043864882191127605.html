<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230927/"/>
    <meta property="og:site_name" content="Українська правда"/>
    <meta property="article:published_time" content="2019-11-04T11:41:13+00:00"/>
    <meta property="og:title" content="Ірина Луценко пояснила, чому залишає Верховну Раду"/>
    <meta property="og:description" content="Нардеп від “Європейської солідарності” Ірина Луценко підтвердила, що просить про дострокове припинення повноважень нардепа за станом здоров’я."/>
  </head>
  <body>
    <article>
      <h1>Ірина Луценко пояснила, чому залишає Верховну Раду</h1>
      <address>
        <time datetime="2019-11-04T11:41:13+00:00">04 Nov 2019, 11:41</time>
      </address>
      <p>Нардеп від "Європейської солідарності" Ірина Луценко підтвердила, що просить про дострокове припинення повноважень нардепа за станом здоров'я.</p>
      <p><b>Джерело</b>: Facebook-сторінка<a href="https://www.facebook.com/i.lutsenko.press/posts/542430909875501"> Луценко</a></p>
      <p><b>Пряма мова:</b> Шановні друзі! Повідомляю, що подала заяву про дострокове припинення депутатських повноважень. Стан здоров‘я не дає мені можливості працювати у повну силу, а відлежуватись за спинами команди не звикла".</p>
      <p><b>Деталі:</b> Луценко зазначила, що залишається членом команди партії "Європейська солідарність", адже "потрібні для країни справи можна робити і не маючи мандата народного депутата". </p>
      <p>Нардеп перерахувала, внесені нею до парламенту законопроекти, та цілі, які вона ставила перед собою: захист дітей і українських родин, боротьба з домашнім насильством, захист прав людини</p>
      <p><b>Що передувало:</b> 3 листопада "Українській правді" стало відомо, що <a href="https://www.pravda.com.ua/news/2019/11/3/7230874/">Луценко написала заяву про дострокове припинення </a>повноважень нардепа.</p>
      <p>За даними співрозмовника УП, Луценко написала заяву через стан здоров'я та планує працювати у парламенті найближчого пленарного тижня. </p>
      <p>У разі, якщо заяву Ірини Луценко буде підтримано ВР, до складу парламенту увійде №24 списку "Європейської солідарності" Наталія <a href="https://www.cvk.gov.ua/pls/vnd2019/wp407pt001f01=919pf7201=17877.html">Бойко</a>, яка наразі є представником від держави в наглядовій раді НАК "Нафтогаз України".</p>
      <footer>Українська правда</footer>
    </article>
  </body>
</html>