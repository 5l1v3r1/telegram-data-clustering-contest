<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-indigo-servers-down-down-across-the-network-2831193.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T11:18:23+00:00"/>
    <meta property="og:title" content="देशभर में डाउन हुआ इंडिगो का सर्वर, कंपनी ने यात्रियों से की ये अपील"/>
    <meta property="og:description" content="विमानन कंपनी इंडिगो का सोमवार को सर्वर डाउन हो गया, जिसके बाद देशभर में हवाईअड्डों पर उससे यात्रा करने वाले यात्रियों की लंबी कतारें लग गईं। कंपनी ने एक बयान में कहा, &amp;ldquo;हमारा सिस्टम सुबह से डाउन..."/>
  </head>
  <body>
    <article>
      <h1>देशभर में डाउन हुआ इंडिगो का सर्वर, कंपनी ने यात्रियों से की ये अपील</h1>
      <address><time datetime="2019-11-04T11:18:23+00:00">04 Nov 2019, 11:18</time> by <a rel="author">एजेंसी,नई दिल्ली</a></address>
      <p>विमानन कंपनी इंडिगो का सोमवार को सर्वर डाउन हो गया, जिसके बाद देशभर में हवाईअड्डों पर उससे यात्रा करने वाले यात्रियों की लंबी कतारें लग गईं। कंपनी ने एक बयान में कहा, “हमारा सिस्टम सुबह से डाउन है। जिस कारण सभी एयरपोर्ट्स पर हमारी कंपनी का कामकाज नहीं हो पा रहा है। इसे जल्द से जल्द ठीक करने के लिए सभी प्रयास किए जा रहे हैं।”</p>
      <p>बाजार हिस्सेदारी और फ्लीट साइज में सबसे बड़ी कंपनी इंडिगो ने कहा कि वह इस बारे में यात्रियों को मौजूदा स्थिति की जानकारी दे रही है। विमानन कंपनी की प्रतिदिन लगभग 1,5०० उड़ानें हैं, जो 6० घरेलू और 23 अंतरार्ष्ट्रीय शहरों को जोड़ती हैं। कंपनी के पास लगभग 245 विमान हैं। सर्वर डाउन होने को लेकर इंडिगो ने ट्वीट कर कहा कि सभी नेटवर्क पर हमाला सिस्टम डाउन है। </p>
      <p>ऐसे में काउंटरों पर काफी भीड़ हो सकती है। हम इस समस्या से निपटने की कोशिश कर रहे हैं। हालांकि कुछ समय बाद इंडिगो ने ट्वीट कर कहा कि हमारी प्रणाली अब शुरू हो गई है लेकिन इससे नेटवर्क में परिचालन पर असर पड़ा है। इंडिगो ने यात्रियों को सलाह दी है कि वो एयरपोर्ट निकलने से पहले अपनी फ्लाइट की उड़ान की स्थिति पर नजर रखें। स्थिति को सामान्य करने के लिए सभी जरूरी प्रयास किए जा रहे हैं।</p>
    </article>
  </body>
</html>