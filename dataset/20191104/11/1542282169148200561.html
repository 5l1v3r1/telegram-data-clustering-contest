<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/04/kykloforiakes-rythmiseis-kentro-athinas"/>
    <meta property="og:site_name" content="euronews"/>
    <meta property="article:published_time" content="2019-11-04T11:13:18+00:00"/>
    <meta property="og:title" content="Κυκλοφοριακές ρυθμίσεις στο κέντρο της Αθήνας"/>
    <meta property="og:description" content="Έκτακτες κυκλοφοριακές ρυθμίσεις από την Δευτέρα στην Αθήνα"/>
  </head>
  <body>
    <article>
      <h1>Κυκλοφοριακές ρυθμίσεις στο κέντρο της Αθήνας</h1>
      <address><time datetime="2019-11-04T11:13:18+00:00">04 Nov 2019, 11:13</time> by <a rel="author">euronews </a></address>
      <p>Έκτακτες κυκλοφοριακές ρυθμίσεις θα πραγματοποιηθούν το μεσημέρι, στο κέντρο της Αθήνας, σύμφωνα με την ενημέρωση της αστυνομίας, λόγω προγραμματισμένης συγκέντρωσης στα Προπύλαια και πορείας. Κυκλοφοριακές ρυθμίσεις θα βρίσκονται σε ισχύ από την Δευτέρα και μέχρι την ολοκλήρωση των εργασιών ανακατασκευής του οδοστρώματος.</p>
      <p>Η αστυνομία κάνει έκκληση στους οδηγούς να ακολουθούν τις υποδείξεις των τροχονόμων για την ρύθμιση της κυκλοφορίας.</p>
      <h3>Ρυθμίσεις λόγω εργασιών</h3>
      <p>Η Περιφέρεια Αττικής ενημερώνει για έργα που ξεκινούν αύριο Δευτέρα, 4 Νοεμβρίου, στο κέντρο της Αθήνας και ζητά την κατανόηση των πολιτών για την αναπόφευκτη ταλαιπωρία που θα προκληθεί λόγω της ασφαλτόστρωσης.</p>
      <p>Συγκεκριμένα, πρόκειται για έργα ανακατασκευής του ασφαλτοτάπητα κεντρικών οδών του Δήμου Αθηναίων, σύμφωνα με τη σχετική ανακοίνωση του περιφερειάρχη Αττικής, Γιώργου Πατούλη.</p>
      <p>Για την υλοποίηση των σχετικών έργων θα πραγματοποιείται προσωρινή και τμηματική διακοπή της κυκλοφορίας των οχημάτων και στα δύο ρεύματα κυκλοφορίας όπου θα πραγματοποιούνται εργασίες.</p>
      <p>Στο πρόγραμμα ανακατασκευής ασφαλτοτάπητα, το οποίο έχει προϋπολογισμό 4.940.000 ευρώ, είναι οι εξής λεωφόροι και οδοί:</p>
      <p>Βασιλίσσης Όλγας</p>
      <p>Αρδηττού</p>
      <p>Υμηττού</p>
      <p>Πατησίων</p>
      <p>3ης Σεπτεμβρίου</p>
      <p>Ακαδημίας</p>
      <p>Χαριλάου Τρικούπη</p>
      <p>Υμηττού</p>
      <p>Αριστείδου</p>
      <p>Ασκληπιού</p>
      <p>Ευριπίδου</p>
      <p>Ζωοδόχου Πηγής</p>
      <p>Σόλωνος</p>
      <p>Σοφοκλέους</p>
      <p>Σωκράτους</p>
      <p>Αμερικής</p>
      <p>Νίκης</p>
      <p>Βουλής</p>
      <p>Για την λιγότερη ταλαιπωρία, οι εργασίες θα εκτελούνται κατά τις νυχτερινές ώρες και συγκεκριμένα μεταξύ των ωρών 11:00 μ.μ. – 06:00 π.μ..</p>
      <p>Η έναρξη των εργασιών θα πραγματοποιηθεί στην Λεωφόρο Βασιλίσσης Όλγας (από Λεωφ. Βασιλίσσης Αμαλίας έως Λεωφ. Βασ. Κων/νου).</p>
      <p>Κατά τη διάρκεια των εργασιών, θα εφαρμόζονται κυκλοφοριακές ρυθμίσεις και η Περιφέρεια Αττικής ζητά την κατανόηση των πολιτών για την αναπόφευκτη ταλαιπωρία που θα προκληθεί.</p>
      <p>Επίσης, καλεί τους οδηγούς να επιδείξουν την απαραίτητη υπομονή, να συμμορφώνονται με την προσωρινή οδική σήμανση και τις υποδείξεις της Τροχαίας και να είναι ιδιαίτερα προσεκτικοί κατά την διέλευσή τους από τα σημεία των εργασιών, ακολουθώντας την υπάρχουσα οδική σήμανση.</p>
    </article>
  </body>
</html>