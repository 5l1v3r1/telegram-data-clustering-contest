<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638031/%D8%B3%D8%A7%D8%B2%D8%B4-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D9%87%D8%B2%DB%8C%D9%86%D9%87%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A8%D8%B1%D8%A7%DB%8C-%DA%A9%D8%B4%D9%88%D8%B1-%D8%A7%DB%8C%D8%AC%D8%A7%D8%AF-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T11:46:00+00:00"/>
    <meta property="og:title" content="سازش با آمریکا هزینه‌های زیادی برای کشور ایجاد می‌کند"/>
    <meta property="og:description" content="نماینده ولی فقیه در سازمان بسیج مستضعفان کشور گفت : سازش با آمریکا برای کشورمان هزینه های زیادی ایجاد می‌کند ."/>
  </head>
  <body>
    <article>
      <h1>
        <a href="https://www.bultannews.com/fa/news/638031/%D8%B3%D8%A7%D8%B2%D8%B4-%D8%A8%D8%A7-%D8%A2%D9%85%D8%B1%DB%8C%DA%A9%D8%A7-%D9%87%D8%B2%DB%8C%D9%86%D9%87%E2%80%8C%D9%87%D8%A7%DB%8C-%D8%B2%DB%8C%D8%A7%D8%AF%DB%8C-%D8%A8%D8%B1%D8%A7%DB%8C-%DA%A9%D8%B4%D9%88%D8%B1-%D8%A7%DB%8C%D8%AC%D8%A7%D8%AF-%D9%85%DB%8C%E2%80%8C%DA%A9%D9%86%D8%AF">سازش با آمریکا هزینه‌های زیادی برای کشور ایجاد می‌کند</a>
      </h1>
      <h2>نماینده ولی فقیه در سازمان بسیج مستضعفان کشور گفت : سازش با آمریکا برای کشورمان هزینه های زیادی ایجاد می‌کند .</h2>
      <address><time datetime="2019-11-04T11:46:00+00:00">04 Nov 2019, 11:46</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، حجت الاسلام محمدرضا تویسرکانی روز دوشنبه در جمع راهپیمایی کنندگان <b>۱۳ آبان</b>،  روز ملی مبارزه با <b>استکبار جهانی</b> در ساری افزود : گفت وگو ، سازش و تسلیم در برابر<b> آمریکا</b> ثمره ای بجز فقر ، ناامنی ، استبداد ، نابودی ثروت ملی ، تفرقه و اختلاف به همراه نخواهد داشت مصائبی که کشورهای سازش کننده همچنین لیبی ، کره شمالی و کشورهای عربی آن را تجربه کردند .</p>
      <p>وی ادامه داد : برای همین است که مقام معظم رهبری موضوع چالش با سازش را مطرح می کنند.</p>
      <p>نماینده ولی فقیه در سازمان بسیج مستضعفین از مقاومت ، ایستادگی و زیربار ستم نرفتن به عنوان راهکار و استراتژی دوم در مقابل با آمریکا نام برد و گفت : پیامد و آثار ناشی از این مقاومت را می توان در آزادی ، استقلال ، پیشرفت ، رفاه ، پیروزی ، شادی ، آرامش و رسیدن به کمال آحاد جامعه مشاهده کرد . </p>
      <p>وی اضافه کرد : اگر با دید یک تاجر به موضوعات سازش و مقاومت نگاه کنیم بطور یقین مقاومت برای هر کشور و ملتی به صرفه تر است .</p>
      <p>تویسرکانی تحقق راهبرد مقاومت را در انجام چند عمل دانست و گفت : وحدت و پرهیز از اختلاف سلیقه ها ، مهربانی و دستگیری از محرومان جامعه ، علم و دانش که در حال حاضر ملت ایران در سایه این نظام در بین کشورهای منطقه برتر است ، معنویت و ولایت از جمله این کارها است که باید در این زمینه به آن توسل بجوئیم و اقدام کنیم .</p>
      <p>وی با اشاره به قدمت و سابقه چهار هزار ساله کشور ایران ، افزود : کشور آمریکا با عمر ۲۴۳ ساله خود در تمام این دوران همیشه در حال جنگ با کشورهای جهان بود که بجز ۲۰ سال در مابقی عمر این کشور به همین منوال جنگ و جدال سپری شد . </p>
      <p>تویسرکانی به جنگ های آمریکا با کشورهای انگلیس ، آلمان ، روسیه ، ایتالیا ، چین ، ژاپن ، ویتنام ، افغانستان و عراق به عنوان بخش های از روحیه جنگ طلبی این کشور مستکبر اشاره کرد و گفت : این نظام مستکبر به نوعی با تمام دنیا سر جنگ داشته  است و از این رو نزد تمان دنیا به عنوان منفورترین و جنایتکاران ترین نظام نام برده می شود . </p>
      <p>وی ادامه داد : در این جنگ ها صدها میلیون انسان بی دفاع به خاطر جنگ طلب بودن آمریکا کشته شدند و هر جایی که این کشور ورود پیدا کرد بجز فقر ، خشونت ، کشتار ، اختلاف ، خیانت و بی دینی چیز دیگری برای آن مناطق به همراه نداشته است . </p>
      <p>نماینده ولی فقیه در سازمان بسیج مستضعفین گفت : سابقه دخالت آمریکا در نظام و سرنوشت کشورمان به کودتای ۲۸ مرداد سال ۱۳۴۲ بر می گردد که سرنوشت ملت ایران با خیانت ها و سرنگونی دولت مردمی مصدق دستخوش تغییر شد .</p>
      <p>وی با اظهار این که سرنگونی دولت مصدق مزد اعتمادش به این آمریکا بود که نصیبش شد ، افزود : آمریکا در ادامه دخالت هایش در ایران اقداماتی نظیر کمک به حکومت رسیدن رضاخان ، تشکیل ساواک ، مصادره اموال مردم ، تامین سلاح شیمیایی صدام ، حمله به هواپیما مسافربری ، حمایت از منافقان برای ترور ،جنگ روانی و حمایت از فتنه گران داخلی را انجام داد و هرجایی که  این کشور مستکبر ورود پیدا کرد برای ایرانی ها سختی و مشقت و مشکلات به همراه آورد . </p>
      <p>راهپیمایی روز ملی مبارزه با استکبار جهانی امروز در ۴۹ نقطه در <b>استان مازندران</b> برگزار شد . </p>
    </article>
  </body>
</html>