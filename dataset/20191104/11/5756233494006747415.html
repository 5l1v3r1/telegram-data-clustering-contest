<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619815/%D8%AA%D9%86%D9%81%D8%B3-%D9%87%D9%88%D8%A7%DB%8C-%D9%85%D8%B7%D9%84%D9%88%D8%A8-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T11:18:00+00:00"/>
    <meta property="og:title" content="تنفس هوای مطلوب در تهران"/>
    <meta property="og:description" content="بر اساس اطلاعات شرکت کنترل کیفیت هوای تهران، کیفیت هوای پایتخت در حال حاضر در شرایط سالم است، اما پیش‌بینی می‌شود که در طول روز بر غلظت برخی آلاینده‌ها افزوده شود."/>
  </head>
  <body>
    <article>
      <h1>تنفس هوای مطلوب در تهران</h1>
      <address>
        <time datetime="2019-11-04T11:18:00+00:00">04 Nov 2019, 11:18</time>
      </address>
      <p>
        <i>بر اساس اطلاعات شرکت کنترل کیفیت هوای تهران، کیفیت هوای پایتخت در حال حاضر در شرایط سالم است، اما پیش‌بینی می‌شود که در طول روز بر غلظت برخی آلاینده‌ها افزوده شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>بر اساس پیش‌بینی‌های انجام‌شده در شرکت کنترل کیفیت هوا با توجه به وزش باد و شرایط جوی مساعد در نخستین ساعات امروز (۱۳ آبان) با وجود ازدیاد تردد خودروها، در اکثر مناطق پایتخت وضعیت مطلوب کیفیت هوا برقرار خواهد بود.</p>
      <p>به‌تدریج با کاهش سرعت باد و آسمان ابری بر غلظت ذرات معلق افزوده می‌شود. هرچند افزایش نسبی سرعت باد در برخی ساعات بعد ازظهر شرایط مناسب جهت پراکندگی آلاینده‌ها را فراهم می‌کند.</p>
      <p>طی ساعات پایانی امروز با کاهش میزان ناپایداری جوی و کاهش سرعت باد، افزایش غلظت ذرات معلق و برقراری شرایط نامطلوب کیفیت هوا در مناطق پرتردد دور از انتظار نیست.</p>
      <p>صبح فردا (۱۴ آبان) نیز همزمان با ازدیاد تردد خودروها، تجمع ذرات معلق در برخی مناطق سبب می‌شود که کیفیت هوا در شرایط ناسالم به‌ویژه برای گروه‌های حساس قرار بگیرد همچنین طی روز با افزایش نسبی سرعت باد احتمال کاهش غلظت آلاینده‌ها وجود دارد.</p>
      <p>در اواخر وقت فردا نیز پیش‌بینی می‌شود که در اکثر مناطق پایتخت به‌ویژه در ساعات اوج ترافیک شبانگاهی کیفیت هوا در وضعیت ناسالم برای گروه‌های حساس قرار گیرد.</p>
      <p>بر اساس اطلاعات شرکت کنترل کیفیت هوای تهران، کیفیت هوای ۲۴ ساعت گذشته پایتخت منتهی به ۸ صبح امروز با میانگین ۷۶ در شرایط سالم قرار داشت و کیفیت هوای هم اکنون نیز با میانگین ۷۴ همچنان در شرایط سالم است.</p>
    </article>
  </body>
</html>