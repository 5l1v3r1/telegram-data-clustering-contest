<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813076.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:31:00+00:00"/>
    <meta property="og:title" content="جان بولتون به کنگره احضار شد"/>
    <meta property="og:description" content=" به گزارش باشگاه خبرنگاران جوان، سی‌ان‌ان گزارش داد روند تحقیقات برای استیضاح دونالد ترامپ، رئیس‌جمهور آمریکا با احضار جان بولتون به کنگره این کشور ادامه دارد."/>
  </head>
  <body>
    <article>
      <h1>جان بولتون به کنگره احضار شد</h1>
      <address>
        <time datetime="2019-11-04T11:31:00+00:00">04 Nov 2019, 11:31</time>
      </address>
      <p>سی‌ان‌ان گزارش داد قرار است جان بولتون، مشاور سابق امنیت ملی آمریکا برای پاسخگویی به سوالات نمایندگان در روند تحقیقات برای استیضاح ترامپ در کنگره این کشور حاضر شود.</p>
      <p> به گزارش باشگاه خبرنگاران جوان، سی‌ان‌ان گزارش داد روند تحقیقات برای استیضاح دونالد ترامپ، رئیس‌جمهور آمریکا با احضار جان بولتون به کنگره این کشور ادامه دارد.</p>
      <p>قرار است در روز‌های آینده شماری از مقامات آمریکایی و افراد مطلع در این خصوص در کنگره حاضر شوند تا در مقابل اعضای کنگره شهادت بدهند. احتمالا سخنان آن‌ها می‌تواند تایید کننده اظهارات افراد مطلعی باشد که به افشاگری پرداخته اند. گفته می‌شود جان بولتون، مشاور سابق امنیت ملی آمریکا نیز احتمالا برای همین منظور به کنگره خواهد آمد تا شهادت بدهد. دموکرات‌ها به دنبال شنیدن سخنان بولتون هستند.</p>
      <p>سی‌ان‌ان اعلام کرد بولتون روز پنجشنبه به کنگره می‌آید تا رسماً شهادت بدهد. البته هنوز حضور بولتون در کنگره کاملا قطعی نشده است. علاوه بر بولتون، در روز‌های دوشنبه تا چهارشنبه شمار دیگری از مقامات و چهره‌های معروف و افراد مطلع در این زمینه در کنگره حاضر خواهند شد. یکی از این افراد ریک پری وزیر انرژی آمریکا خواهد بود که روز چهارشنبه به کنگره خواهد رفت.</p>
      <p>این در حالی است که مارک زید، وکیل افشاگر رسوایی اوکراین گیت در توئیتی اعلام کرد موکلش قصد دارد به سوالات نمایندگان جمهوی‌خواه کنگره آمریکا در این باره مستقیما پاسخ دهد.</p>
      <p>وکیل افشاگر رسوایی ترامپ که هویت وی هرگز فاش نشده است به دیوین نانز، نماینده ارشد جمهوی‌خواه در کمیته اطلاعاتی مجلس نمایندگان پیشنهاد داده که موکلش به صورت کتبی به سوالات نمایندگان پاسخ دهد.</p>
    </article>
  </body>
</html>