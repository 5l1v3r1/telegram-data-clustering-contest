<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Klasirani-proekti-po-Komponent-1-Festivali-i-znachimi-subitiya-za-2020-g-911069"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-04T11:28:00+00:00"/>
    <meta property="og:title" content="Класирани проекти по Компонент 1 &quot;Фестивали и значими събития&quot; за 2020 г."/>
    <meta property="og:description" content="Община Пловдив съобщава, че във връзка с чл.5, ал.2 и ал.3, т.1 от Наредбата за финансиране на иници..."/>
  </head>
  <body>
    <article>
      <h1>Класирани проекти по Компонент 1 "Фестивали и значими събития" за 2020 г.</h1>
      <address>
        <time datetime="2019-11-04T11:28:00+00:00">04 Nov 2019, 11:28</time>
      </address>
      <p>Община Пловдив съобщава, че във връзка с чл.5, ал.2 и ал.3, т.1 от Наредбата за финансиране на инициативи в сферата на културата и параметрите на бюджета за културни дейности през 2019 г., Комисията, назначена със заповед № 19ОА2128/04.09.2019г. на кмета на община Пловдив, взе решение по Компонент 1 "Фестивали и значими събития“ да бъде  разпределена сумата от 818 125 лв. </p>
      <p>Списъкът на класираните проекти завършва с изчерпване на определената сума.  В съответствие с разпоредбите на чл.13, ал.4 комисията изготви и списък на резерви, като в него са включени проекти, събрали изискуемия минимум от 35 точки. Проектите с по-малко от 35 точки не са включени в крайното класиране. </p>
      <p>Кандидатите за финансиране, чиито проекти са включени в списъка с класираните, но комисията е направила редукция на определени разходи по бюджетни дейности, са длъжни  в двуседмичен срок до 17.15 ч. на 18 ноември 2019г. (понеделник) писмено да потвърдят пред комисията, че ще реализират проекта, съобразно новите финансови условия и да представят актуализиран бюджет.  </p>
      <p>Писменото потвърждение и бюджетът  може да бъдат входирани на хартиен носител в деловодството на община Пловдив (ласирани проекти по Компонент 1 "Фестивали и значими събития" за 2020 г.пл. "Ст. Стамболов“№1) или подадени  на  електронен адрес: culture@plovdiv.bg, ако са подписани с електронен подпис. </p>
      <p>При отказ на някой от класираните кандидати ще бъде предложено финансиране на проекти от Списъка с резерви по реда на класиране при определените от комисията финансови условия. </p>
      <p>Одобрените проекти ще бъдат включени в Календара на културните събития на Община Пловдив за 2020г., който ще бъде внесен за утвърждаване от Общински съвет – Пловдив. </p>
      <p>Таблицата с резултатите и текста са публикувани на сайта на община Пловдив – в раздел "Култура“, в раздел "Обяви и съобщения“ и отделно в рубриката "Актуално“.</p>
    </article>
  </body>
</html>