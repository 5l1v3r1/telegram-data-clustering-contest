<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/krayini-asean-proignoruvali-samit-z-ssha-328389_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T11:44:00+00:00"/>
    <meta property="og:title" content="Країни АСЕАН проігнорували саміт з США"/>
    <meta property="og:description" content="Після того як президент США не приїхав до Бангкока, відправивши замість себе помічника з нацбезпеки, лідери семи країн-учасниць організації відмовилися з'явитися на американському заході."/>
  </head>
  <body>
    <article>
      <h1>Країни АСЕАН проігнорували саміт з США</h1>
      <h2>Після того як президент США не приїхав до Бангкока, відправивши замість себе помічника з нацбезпеки, лідери семи країн-учасниць організації відмовилися з'явитися на американському заході.</h2>
      <address>
        <time datetime="2019-11-04T11:44:00+00:00">04 Nov 2019, 11:44</time>
      </address>
      <p>Лідери семи з десяти країн Асоціації держав Південно-Східної Азії (АСЕАН) не прийшли на саміт з США, на якому радник глави Білого дому з національної безпеки Роберт о'брайен, зачитав запрошення від <b><a href="https://dt.ua/WORLD/axios-bagato-soratnikiv-trampa-v-senati-vistuplyat-za-yogo-impichment-328382_.html">американського президента Дональда Трампа</a></b> на "особливий саміт" у Вашингтоні в наступному році, повідомляє <a href="https://apnews.com/8d35d47a368b41e19be8718cba220ef2">AP</a>.</p>
      <p>Трамп не приїхав на саміт лідерів АСЕАН і Східно-Азіатський саміт, який проходив 2-4 листопада в Бангкоку. Крім того, американський лідер не направив на заходи ні віце-президента, ні держсекретаря. Інтереси американської сторони представляв радник президента США з національної безпеки, який і зачитав його запрошення.</p>
      <p>Як повідомило видання, позицію американської делегації учасники саміту розцінили як образу, враховуючи присутність вищих представників з інших країн.</p>
      <p>У минулому році Трамп теж не був присутній на заході, але американську делегацію представляв віце-президент США Майк Пенс.</p>
      <p>На засіданні були присутні прем'єр-міністри Таїланду, В'єтнаму і Лаосу. Інші країни блоку: Сінгапур, Малайзія, Індонезія, Бруней, Камбоджа, М'янма і Філіппіни — представляли міністри закордонних справ. Між тим, згідно з регламентом, на саміті повинні бути присутні глави держав або прем'єр-міністри.</p>
      <p>Згідно з регламентом, на саміті повинні бути присутні глави держав або прем'єр-міністри.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>