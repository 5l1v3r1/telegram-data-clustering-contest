<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813064.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:00:00+00:00"/>
    <meta property="og:title" content="حضور جواد عزتی و طناز طباطبایی در &quot;شنای پروانه&quot;"/>
    <meta property="og:description" content="به گزارش تسنیم، فیلمبرداری «شنای پروانه» نخستین فیلم سینمایی محمد کارت به تهیه‌کنندگی رسول صدرعاملی و سرمایه‌گذاری محمدصادق رنجکشان که از چندی پیش در سکوت خبری آغاز شده بود، همچنان ادامه دارد."/>
  </head>
  <body>
    <article>
      <h1>حضور جواد عزتی و طناز طباطبایی در "شنای پروانه"</h1>
      <address>
        <time datetime="2019-11-04T11:00:00+00:00">04 Nov 2019, 11:00</time>
      </address>
      <p>فیلمبرداری "شنای پروانه" با حضور جواد عزتی و طناز طباطبایی و پانته‌آ بهرام در سکوت، شروع شده است.</p>
      <p>به گزارش تسنیم، فیلمبرداری «شنای پروانه» نخستین فیلم سینمایی محمد کارت به تهیه‌کنندگی رسول صدرعاملی و سرمایه‌گذاری محمدصادق رنجکشان که از چندی پیش در سکوت خبری آغاز شده بود، همچنان ادامه دارد.</p>
      <p>فیلمبرداری این فیلم در مناطق جنوب شهر تهران آغاز شد و سید مازیار هاشمی به عنوان مجری طرح در این پروژه سینمایی حضور دارد، «شنای پروانه» جهت شرکت در جشنواره فیلم فجر سال جاری آماده نمایش می‌شود.</p>
      <p>در این فیلم سینمایی بازیگرانی چون جواد عزتی، طناز طباطبایی، امیر آقایی، پانته‌آ بهرام، علی شادمان، نیره فراهانی، مهدی حسینی‌نیا، ایمان صفا، مه‌لقا باقری، نادر شهسواری و با معرفی آبان عسکری به ایفای نقش می‌پردازند و اسامی بازیگران دیگر این پروژه سینمایی نیز به‌زودی اعلام خواهد شد.</p>
      <p>فیلمنامه این فیلم که مضمونی اجتماعی دارد، توسط محمد کارت، حسین دوماری و پدرام پورامیری نوشته شده و در خلاصه داستان آن آمده است: «در جنوب شهر، شنای پروانه طوفان به پا می‌کند.»</p>
      <p>از جمله آثار محمد کارت می‌توان به فیلم‌های مستند سینمایی و کوتاه داستانی چون «خون‌مردگی»، «بختک»، «معلق» «آوانتاژ»، «بچه‌خور» اشاره کرد.</p>
    </article>
  </body>
</html>