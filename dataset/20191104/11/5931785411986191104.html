<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/04/dobro-poznati-spanac-sudi-duel-zvezde-i-totenhema/"/>
    <meta property="og:site_name" content="Sportska centrala"/>
    <meta property="article:published_time" content="2019-11-04T11:53:05+00:00"/>
    <meta property="og:title" content="Dobro poznati Španac sudi duel Zvezde i Totenhema"/>
    <meta property="og:description" content="Španski arbitar Karlos del Sero Grande određen je za glavnog sudiju utakmice 4. kola Lige šampiona između Crvene zvezde i Totenhema. Španac već šest godina sudi na međunarodnoj sceni, a dobro je poznat i crveno-belima. Del Sero Grande je bio glavni sudija utakmice 3. kola kvalifikacija za Ligu šampiona između Crvene zvezde i Spartaka iz […]"/>
  </head>
  <body>
    <article>
      <h1>Dobro poznati Španac sudi duel Zvezde i Totenhema</h1>
      <address><time datetime="2019-11-04T11:53:05+00:00">04 Nov 2019, 11:53</time> by <a rel="author">Darko</a></address>
      <p>Španski arbitar Karlos del Sero Grande određen je za glavnog sudiju utakmice 4. kola Lige šampiona između Crvene zvezde i Totenhema.</p>
      <p>Španac već šest godina sudi na međunarodnoj sceni, a dobro je poznat i crveno-belima. Del Sero Grande je bio glavni sudija utakmice 3. kola kvalifikacija za Ligu šampiona između Crvene zvezde i Spartaka iz Trnave, odigrane prošle godine u Beogradu. Taj meč je završen rezultatom 1:1, a gol za Zvezdu postigao je Ben iz jedanaesterca koji je dosudio Španac posle prekršaja nad Krstičićem.</p>
      <p>Godinu dana ranije Karlos del Sero Grande je sudio utakmicu Lige Evrope između Partizana i albanskog Skenderbega, koju su crno-beli dobili sa 2:0.</p>
      <p>Za pomoćne arbitre na meču između Zvezde i Totenhema određeni su Huan Karlos Juste i Roberto Alonso, dok je četvrti sudija Hose Luis Montero.</p>
      <p>Utakmica 4. kola Lige šampiona Crvena zvezda – Totenhem igra se u sredu od 21 sat.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/zvezdin-tandem-neizvestan-za-totenhem/"/>
        <a href="https://www.sportskacentrala.com/2019/11/03/zvezda-zove-navijace-na-totenhem-uz-podsecanje-na-vazan-datum/"/>
        <a href="https://www.sportskacentrala.com/2019/11/03/da-li-ce-doci-u-beograd-as-totenhema-ne-igra-protiv-evertona/"/>
        <a href="https://www.sportskacentrala.com/2019/11/03/boaci-pred-totenhem-znamo-da-su-ocekivanja-velika-ali-verujemo/"/>
        <a href="https://www.sportskacentrala.com/2019/11/02/milojevica-iznenadio-proleter-drago-mu-je-zbog-jubileja/"/>
        <a href="https://www.sportskacentrala.com/2019/11/02/vanda-nara-nastavlja-da-provocira-navijaci-intera-osuli-drvlje-i-kamenje-na-suprugu-maura-ikardija/"/>
        <a href="https://www.sportskacentrala.com/2019/11/02/zvezda-rutinski-do-nove-pobede-garsiji-prija-karadjordje/"/>
        <a href="https://www.sportskacentrala.com/2019/11/02/live-proleter-crvena-zvezda-2/"/>
        <a href="https://www.sportskacentrala.com/2019/11/02/borjan-se-vratio-na-gol-zvezde/"/>
      </related>
    </article>
  </body>
</html>