<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sport/2019/11/04/grigor-dimitrov-otnovo-e-v-top-20.428485"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T11:36:00+00:00"/>
    <meta property="og:title" content="Григор Димитров отново е в Топ 20"/>
    <meta property="og:description" content="Надал оглави световната ранглиста | Dnes.bg"/>
  </head>
  <body>
    <article>
      <h1>Григор Димитров отново е в Топ 20</h1>
      <h2>Надал оглави световната ранглиста</h2>
      <address><time datetime="2019-11-04T11:36:00+00:00">04 Nov 2019, 11:36</time> by <a rel="author" href="https://www.dnes.bg/author/118" target="_blank">Елка Василева</a></address>
      <p>Григор Димитров се завърна в Топ 20 на световната ранглиста за първи път след 11 месеца.</p>
      <p>Димитров достигна до полуфиналите на турнира от сериите "Мастърс" в Париж през миналата седмица, което му помогна да прогресира със седем места до 20-ото в класацията на АТП с 1747 точки.</p>
      <p>Това е най-предното класиране на 28-годишния хасковлия за сезона. За последно той беше в топ 20 през декември миналата година, когато беше 19-и.</p>
      <p>Испанецът Рафаел Надал оглави за осми път в кариерата си подреждането точно година, след като за последно беше номер 1. Той изпревари Новак Джокович (Сърбия) и е водач в класацията за 197-а седмица.</p>
      <p>Надал има 9585 точки, а Джокович е с 8945 точки.</p>
      <p>Трети е Роджър Федерер (Швейцария) с 6190 точки.</p>
      <p>В топ 10 за първи път от февруари 2017 година се завърна Гаел Монфис (Франция), който е десети с 2530 точки, пише БТА.</p>
      <p>Челната десетка на световната ранглиста на АТП и българите в тях:<br/>1. (2) Рафаел Надал (Испания) 9585 точки<br/>2. (1) Новак Джокович (Сърбия) 8945 точки<br/>3. (3) Роджър Федерер (Швейцария) 6190 точки<br/>4. (4) Даниил Медведев (Русия) 5705 точки<br/>5. (5) Доминик Тийм (Австрия) 5025 точки<br/>6. (7) Стефанос Циципас (Гърция) 4000 точки<br/>7. (6) Александър Зверев (Германия) 2945 точки<br/>8. (9) Матео Беретини (Италия) 2670 точки<br/>9. (10) Роберто Баутиста Агут (Испания) 2540 точки<br/>10. (13) Гаел Монфис (Франция) 2530 точки<br/>българите:<br/>20. (27) Григор Димитров 1747 точки<br/>379. (361) Димитър Кузманов 97 точки<br/>512. (514) Александър Лазаров 57 точки<br/>611. (612) Александър Донски 36 точки<br/>750. (750) Адриан Андреев 23 точки<br/>847. (849) Габриел Донев 16 точки<br/>991. (987) Симон Антъни Иванов 10 точки<br/>1235. (1239) Васко Младенов 5 точки<br/>1387. (1385) Вениамин Нив 3 точки<br/>1436 (1438) Ивайло Керемедчиев 2 точки<br/>1478. (1479) Пламен Милушев 2 точки<br/>1562. (1566) Мартин Димитров 2 точки<br/>1562. (1566) Леонид Шейнгезихт 2 точки<br/>1709. (1712) Александър Лазов 1 точка<br/> </p>
    </article>
  </body>
</html>