<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/krakow,50/zakopane-areszt-dla-kierowcy-zatrzymanego-po-poscigu,982744.html"/>
    <meta property="og:site_name" content="TVN24"/>
    <meta property="article:published_time" content="2019-11-04T11:40:17+00:00"/>
    <meta property="og:title" content="Uciekał przed policją, padły strzały. Kierowca trafił do aresztu"/>
    <meta property="og:description" content="Zakopiański sąd zdecydował o aresztowaniu na dwa miesiące 35-latka, który w piątek, po pościgu, został zatrzymany przez policjantów - poinformował w poniedziałek oficer prasowy zakopiańskiej policj..."/>
  </head>
  <body>
    <article>
      <h1>Uciekał przed policją, padły strzały. Kierowca trafił do aresztu</h1>
      <address><time datetime="2019-11-04T11:40:17+00:00">04 Nov 2019, 11:40</time> by <a rel="author">wini/ks</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/2f44b58c-a328-4804-a3c7-6de37322494c-480p.mp4"/>
          <figcaption>Fragment policyjnego pościgu uchwycił Reporter 24</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/6f2688a5fce7d48c8d19762b88c32c3b/b259ceca-fd6e-4fed-bf6e-f6811f4dff5f-480p.mp4"/>
          <figcaption>Tragiczny wypadek w Sławkowie (śląskie)</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/6f2688a5fce7d48c8d19762b88c32c3b/b9dadc76-fa78-11e9-a6ae-0050569bf40f-480p.mp4"/>
          <figcaption>Śmiertelny wypadek w Warszawie. Kierowca ma trafić do aresztu</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/28280605-fe19-4b29-8ebd-8d5816b94aba-480p.mp4"/>
          <figcaption>Tragiczny wypadek pod Odolanowem. Nie żyje 7-latka</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/95e6834d0a3d99e9ea8811855ae9229d/5b087026-1eda-443d-91fd-d67ab49b9b1a-480p.mp4"/>
          <figcaption>Spowodował wypadek, zginęły cztery osoby. Adrian G. skazany...</figcaption>
        </figure>
        <figcaption>Policyjny pościg przed Zakopanem<cite>Foto: Krzywy / Kontakt 24 | Video: Krzywy / Kontakt 24</cite></figcaption>
      </slideshow>
      <h3>Zakopiański sąd zdecydował o aresztowaniu na dwa miesiące 35-latka, który w piątek, po pościgu, został zatrzymany przez policjantów - poinformował w poniedziałek oficer prasowy zakopiańskiej policji asp. szt. Roman Wieczorek. Kierowca usłyszał trzy zarzuty, grozi mu do 5 lat więzienia. W trakcie policyjnej akcji padły strzały.</h3>
      <related>
        <a href="https://www.tvn24.pl/wroclaw,44/lepszych-chlopakow-w-szalejowie-nie-bylo,982236.html"/>
      </related>
      <p>Prokurator przedstawił 35-latkowi trzy zarzuty: niezatrzymania się do policyjnej kontroli, złamania zakazu prowadzenia pojazdów oraz posiadania narkotyków, które policjanci znaleźli w samochodzie. Uznano również, że zachowanie mężczyzny groziło bezpośrednio bezpieczeństwu powszechnemu. W trakcie piątkowej policyjnej akcji padły strzały.</p>
      <h3>Kierowca aresztowany</h3>
      <p>Wieczorek wyjaśnił, że mieszkańcowi Warszawy za popełnione przestępstwa grozi do pięciu lat więzienia. Jak poinformował, w poniedziałek Sąd Rejonowy w Zakopanem zdecydował o zastosowaniu tymczasowego, dwumiesięcznego aresztu dla kierowcy; wcześniej wnioskował o to prokurator.</p>
      <p>Jak podano, osobno policja prowadzi sprawę złamania przepisów kodeksu drogowego; dopatrzono się w tym przypadku 10 wykroczeń, takich jak między innymi jazda pod prąd, znaczne przekroczenie dopuszczalnej prędkości, wyprzedzanie na podwójnej ciągłej i w rejonie przejść dla pieszych. Wszystkie te wykroczenia zostaną zsumowane, a decyzję o karze będzie podejmować sąd.</p>
      <related>
        <a href="https://www.tvn24.pl/katowice,51/dwie-osoby-zginely-dwie-sa-ranne-tragiczny-wypadek-w-slawkowie,982390.html"/>
      </related>
      <p>Pościg w Zakopanem</p>
      <p>Do pościgu doszło w piątek w okolicach Zakopanego. Policjanci prowadzący kontrolę drogową w ramach akcji "Znicz" w Białym Dunajcu namierzyli hondę, która jadąc z prędkością 140 km/h, wymijała i wyprzedzała inne auta. Kierowca samochodu nie zareagował na sygnały policji do zatrzymania.</p>
      <p>Policjanci rozpoczęli pościg za uciekającym autem. W tym samym czasie dyżurny zakopiańskiej komendy wysłał kolejny radiowóz na osiedle Ustup, na wjeździe do Zakopanego, gdzie kierowca samochodu, jadąc z dużą prędkością, próbował staranować policjantów, lekko potrącając jednego z nich. Padły strzały, ale kierowcy udało się uciec w kierunku Zakopanego. Kolejne radiowozy wysyłano na rondo na Chramcówkach przy głównym wjeździe do miasta.</p>
      <p>Ostatecznie kierowca, widząc policyjną blokadę, uderzył w inny samochód i zatrzymał się na ogrodzeniu. Okazało się, że miał on już zakaz prowadzenia pojazdów mechanicznych za jazdę pod wpływem środków odurzających. Według policji kontakt z kierowcą był utrudniony.</p>
      <p>W samochodzie była również 26-letnia Ukrainka, która po przesłuchaniu została zwolniona.</p>
      <related>
        <h4>Dowiedz się więcej...</h4>
        <a href="https://www.tvn24.pl/wroclaw,44/lepszych-chlopakow-w-szalejowie-nie-bylo,982236.html"/>
        <a href="https://www.tvn24.pl/katowice,51/dwie-osoby-zginely-dwie-sa-ranne-tragiczny-wypadek-w-slawkowie,982390.html"/>
        <a href="https://www.tvn24.pl/wroclaw,44/wypadl-z-drogi-uderzyl-quadem-w-drzewo-21-latek-nie-zyje,981902.html"/>
        <a href="https://fakty.tvn24.pl/r/smiertelny-wypadek-w-warszawie-kierowca-aresztowany,981455.html"/>
        <a href="https://www.tvn24.pl/wiadomosci-z-kraju,3/polacy-jezdza-bez-prawa-jazdy-wpada-ponad-20-tysiecy-rocznie,981254.html"/>
      </related>
    </article>
  </body>
</html>