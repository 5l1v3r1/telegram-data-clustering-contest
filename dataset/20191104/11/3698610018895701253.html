<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/mer-dnipra-zayavlyaye-scho-mistam-potribna-vlasna-municipalna-policiya-328386_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T11:42:00+00:00"/>
    <meta property="og:title" content="Мер Дніпра заявляє, що містам потрібна власна муніціпальна поліція"/>
    <meta property="og:description" content="Начальника місцевої поліції, наприклад, може призначати міністр МВС за поданням міської ради"/>
  </head>
  <body>
    <article>
      <h1>Мер Дніпра заявляє, що містам потрібна власна муніціпальна поліція</h1>
      <h2>Начальника місцевої поліції, наприклад, може призначати міністр МВС за поданням міської ради</h2>
      <address>
        <time datetime="2019-11-04T11:42:00+00:00">04 Nov 2019, 11:42</time>
      </address>
      <p>То що ж сьогодні відбувається в одному з найбільших міст України? Навіщо мерові Дніпра власна озброєна поліція? Чому децентралізація з грішми, але без повноважень не працюватиме? Звідки візьмуться незаангажовані префекти? В якій точці закінчується діалог мера з громадою і починаються провокації опонентів? Хто сьогодні впливає на рішення Філатова? На що він готовий ради захисту свого майбутнього в Дніпрі? Про це і не тільки Борис Філатов розповідає в своєму інтерв'ю <a href="https://dt.ua/">DT.UA.</a></p>
      <p>Розмірковуючи про те, що повинна зробити влада, щоб завершити децентралізацію, Бори Філатов заявив, що "в містах має бути власна муніципальна поліція". "В усьому світі це прерогатива місцевої влади,  — говорить мер Дніпра. — Не слідство, не нагляд, а розкрадання комунальної власності й громадський порядок".</p>
      <p>На питання журналіста, про те, як можна дати в руки мерам озброєну поліцію, якщо в регіонах не працює закон, немає чесного суду, здійснюються напади на лідерів громадської думки, мер парирував:</p>
      <p>"Є різні механізми. Я ж не планую в терміновому порядку найняти до себе на роботу 150 чоловік і видати їм пістолети з автоматами. Але начальника місцевої поліції, наприклад, може призначати міністр МВС за поданням міської ради. Або навпаки: міська рада може узгоджувати запропоновану міністром кандидатуру. Тобто може бути подвійне підпорядкування".</p>
      <figure>
        <iframe src="https://www.youtube.com/embed/tg_X7dDBM5A" width="640" height="360" data-service="Youtube" scrolling="no"/>
      </figure>
      <p>"А з іншого боку, — продовжує Філатов, — до мене постійно приходить міська поліція і просить: дай грошей на бензин, на запчастини, на комп'ютери, на п'яте-десяте… Тобто місто, фактично, фінансує левову частку програм поліції. І, увага: не може додзвонитися до тієї ж таки поліції, коли йому потрібна допомога розігнати якесь незаконне будівництво, наприклад. Хіба це нормальна історія? І про це треба говорити. А не декларативно заявляти, що ось ми зараз завершимо децентралізацію, призначимо префектів — і заживемо. Це цілий комплекс проблем, які потрібно так само, в комплексі, й розглядати. При цьому непогано було б запитувати й думку мерів".</p>
      <p>Раніше мер Дніпра заявив, <a href="https://dt.ua/UKRAINE/boris-filatov-gromadi-mayut-otrimuvati-sviy-vidsotok-vid-licenzuvannya-gralnogo-biznesu-328324_.html">що громади мають отримувати свій відсоток від ліцензування грального бізнесу.</a></p>
      <p>Також Борис Філатов наголошує, що <a href="https://dt.ua/UKRAINE/boris-filatov-misceve-samovryaduvannya-ce-ne-vertikal-vladi-ne-mozhe-buti-svoyih-meriv-328130_.html">місцеве самоврядування — це не вертикаль влади.</a></p>
      <p>Детальніше читайте в матеріалі Інни Ведерникової <a href="https://dt.ua/interview/boris-filatov-mist-327927_.html">"Борис Філатов. Міст"</a> Дзеркало тижня. Україна".</p>
      <p>Повну відеоверсію інтерв'ю із Борисом Філатовим дивіться <a href="https://kalendar.zn.ua/uk/boris-filatov-2/">тут</a></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>