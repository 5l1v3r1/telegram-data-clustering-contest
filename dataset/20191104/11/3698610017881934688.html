<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/axios-bagato-soratnikiv-trampa-v-senati-vistuplyat-za-yogo-impichment-328382_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T11:12:00+00:00"/>
    <meta property="og:title" content="Axios: Багато соратників Трампа в Сенаті виступлять за його імпічмент"/>
    <meta property="og:description" content="Стратегією Республіканської партії в Сенаті є подання імпічменту як повністю упередженого процесу."/>
  </head>
  <body>
    <article>
      <h1>Axios: Багато соратників Трампа в Сенаті виступлять за його імпічмент</h1>
      <h2>Стратегією Республіканської партії в Сенаті є подання імпічменту як повністю упередженого процесу.</h2>
      <address>
        <time datetime="2019-11-04T11:12:00+00:00">04 Nov 2019, 11:12</time>
      </address>
      <p>Багато сенаторів Республіканської партії в кінцевому підсумку погодяться з тим, що дії президента США Дональда Трампа були "недоречними, але не бездоганними". Вони можуть підтримати <b><a href="https://dt.ua/WORLD/u-bilomu-domi-vse-sche-ne-bachat-pidstav-dlya-impichmentu-trampa-328366_.html">імпічмент Трампа</a></b>, кажуть джерела, близькі до керівництва американських республіканців, виданню <a href="https://www.axios.com/trump-impeachment-senate-republicans-178c6d1d-f75d-4e18-8edf-0ecd639cdf05.html">Axios</a>.</p>
      <p>"Якщо ми знаємо те, що знаємо прямо зараз, проблем немає", - сказало джерело, близьке до лідера більшості в Сенаті Мітча Макконнелла.</p>
      <p>Важливою частиною стратегії Республіканської партії в Сенаті є подання імпічменту як повністю упередженого процесу.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу. Резолюцію підтримали 232 конгресмени, 196 – голосували проти. Зазначимо, що 234 місця в нижній палаті Конгресу займають демократи, 197 республіканці. Але в Сенаті більшість у республіканців: 53 місця зі 100. І без схвалення верньої палати Конгресу позбавити президента посади неможливо.</p>
      <p>Докладніше читайте у статті Володимира Кравченка "<b><a href="https://dt.ua/internal/yak-v-americi-ogoloshuyut-impichment-324765_.html">Як в Америці оголошують імпічмент</a></b>" у тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>