<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946161"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T11:50:47+00:00"/>
    <meta property="og:title" content="ఓ ఇంటి ఓనర్ అమానుషం.. కుక్క పిల్లలపై ప్రతాపం"/>
    <meta property="og:description" content="Ph: 88865 47666 ప్రవేశం ఉచితం ADVT"/>
  </head>
  <body>
    <article>
      <h1>ఓ ఇంటి ఓనర్ అమానుషం.. కుక్క పిల్లలపై ప్రతాపం</h1>
      <address>
        <time datetime="2019-11-04T11:50:47+00:00">04 Nov 2019, 11:50</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com</aside>
      <p><a href="http://www.annapurnamarriages.com/">Ph: 88865 47666<br/>ప్రవేశం ఉచితం</a> ADVT</p>
      <p><b>ముంబై:</b> రెండు వారాల వయస్సున్న తొమ్మిది కుక్క పిల్లల్ని నాలాలో పడేసి.. ఏమీ ఎరగనట్టు ఉండిపోయారు. రోజూ వాటికి ఆహారమందించే వ్యక్తి అవి కనపడక.. కంగారుగా అటూ ఇటూ తిరిగాడు. చివరకు జంతు సంరక్షణ బోర్డు అధికారికి సమాచారమందించగా.. అసలు విషయం బయటపడింది. కుక్కలంటే ఇష్టంలేని ఓవ్యక్తి వాటిని ఓ నాలాలో పడేయించాడు. వాటిలో ఒకటి చనిపోగా.. మిగిలినవి ప్రాణాలతో బయటపడ్డాయి. ఈ ఘటన తుల్జిన్ పోలీస్ స్టేషన్ పరిధిలో గత శుక్రవారం చోటు చేసుకుంది.</p>
      <p> </p>
      <p>వివరాల్లోకి వెళితే.. నలసోపారా(ఈస్ట్)లోని అగర్వాల్ సొసైటీ అపార్ట్ మెంట్ దగ్గర ఉండే ఓ కుక్క రెండు వారాల క్రితం 9 పిల్లలకు జన్మనిచ్చింది. అయితే ఈ బిల్డింగ్‌లో ఉండే ఓ ఇంటి యజమాని.. వాటిని తన పనిమనిషితో శుక్రవారం ఓ డ్రెయిన్‌లో పడేయించాడు. దీనికి ఆ అపార్ట్ మెంట్ సెక్యురిటీ సాయమందించాడు. రోజూ వాటికి ఆహారం పెట్టే వ్యక్తి.. అవి కనపడకపోయేసరికి అనుమానమొచ్చి.. వెంటనే జంతు సంరక్షణ బోర్డు అధికారి మితేశ్ జైన్‌కు సమాచారం అందించాడు. శనివారం అపార్ట్‌మెంట్ పరిసరాల్లో వెతకగా.. ఓ నాలాలో అవి కనిపించాయి. వాటిలో ఒకటి చనిపోగా.. మిగిలిన 8 పిల్లలు బతికి ఉన్నాయి. వాటిని బయటకు తీసి తల్లి చెంతకు చేర్చాడు. ఘటనకు బాధ్యులైన వారిపై చర్యలు తీసుకోవాలని పోలీసులకు ఫిర్యాదు చేశారు. కేసు నమోదు చేసుకున్న పోలీసులు దర్యాప్తు చేశారు.</p>
    </article>
  </body>
</html>