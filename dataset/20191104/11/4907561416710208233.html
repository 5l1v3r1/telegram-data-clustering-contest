<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/cocuklari-soguk-havalar-degil-kapali-ortamlar-hasta-ediyor-2216812"/>
    <meta property="og:site_name" content="Posta"/>
    <meta property="article:published_time" content="2019-11-04T11:07:12+00:00"/>
    <meta property="og:title" content="Çocukları soğuk havalar değil kapalı ortamlar hasta ediyor"/>
    <meta property="og:description" content="Sonbaharın son ayına sayılı günler kaldı, kış ise kapıda. Kış aylarında özellikle çocukları etkileyen nezle, grip, zatürre, bronşit, farenjit ve tonsillit gibi hastalıkların tavan yaptığı bu dönemi daha kolay geçirebilmek için alınacak önlemler oldukça basit. Çocuk Sağlığı ve Hastalıkları Uzmanı Dr. Elif Pınar Çakır, çocukluk döneminde tedaviden ziyade hastalıktan korunmanın önemine dikkat çekiyor."/>
  </head>
  <body>
    <article>
      <h1>Çocukları soğuk havalar değil kapalı ortamlar hasta ediyor</h1>
      <address>
        <time datetime="2019-11-04T11:07:12+00:00">04 Nov 2019, 11:07</time>
      </address>
      <h3>Sonbaharın son ayına sayılı günler kaldı, kış ise kapıda. Kış aylarında özellikle çocukları etkileyen nezle, grip, zatürre, bronşit, farenjit ve tonsillit gibi hastalıkların tavan yaptığı bu dönemi daha kolay geçirebilmek için alınacak önlemler oldukça basit. Çocuk Sağlığı ve Hastalıkları Uzmanı Dr. Elif Pınar Çakır, çocukluk döneminde tedaviden ziyade hastalıktan korunmanın önemine dikkat çekiyor.</h3>
      <p>Toplum genelinde yaygın olan ‘üşütünce hasta olursun’ inanışın yanlış olduğunu belirten Uzm. Dr. Elif Pınar Çakır, üşütmekten ziyade çocukların aşırı kalın giydirilmesi ve havasız ortamlarda uzun süre vakit geçirmelerinin hastalıklara zemin oluşturduğunu belirtiyor: ”Çocuklarımız kış aylarında çok kalın giydiriliyor veya havalar soğuk diye günlerce dışarıya çıkarılmıyor. Kış aylarında enfeksiyonların artmasının sebebi, enfeksiyona neden olan mikropların soğuk havada ve kalabalık bulunulan kapalı ortamlarda daha çabuk çoğalıyor olması. Çocuklar üşüdükleri için değil, bu mikroplar kış aylarında arttığı için hasta oluyorlar. Ayrıca, ‘elleri ayakları çok soğuk’ diye kalın giydirilen çocuklarda terleme artıyor ve dış ortamda daha çok üşüme söz konusu oluyor. Bu noktada yapılacak en doğru davranış, bebek ve süt çocuklarının anne-babanın giydiğinden bir kat fazlası, daha büyük çocukların ise aynı kalınlıkta giydirilmesidir. Vücut ısısı en iyi ense ve gövdeden anlaşılır, bu nedenle el ve ayakları baz alarak üst üste giydirmekten kaçınılmalıdır” diyor. </p>
      <figure>
        <img src="https://i.pstimaj.com/img/75/640x0/5dc00521ae298bd1e19a0d01"/>
      </figure>
      <p>Çocukları hastalıktan koruma konusunda, ebeveynlerin ev ortamında alacağı önlemlerin son dere basit olduğunu belirten Uzm. Dr. Elif Pınar Çakır; beslenme, uyku, hijyen ve temiz havanın pek çok hastalığın önüne geçebileceğini belirtiyor. </p>
      <p>Emzirin: Anne sütü enfeksiyonlara karşı koruyuculuğu ispatlanmış tek besindir. Anne sütü içerisindeki mikrop öldürücü ve bağışıklığı güçlendirici maddeler bebeği enfeksiyonlardan korur. Bebeğinizi ilk 6 ay sadece anne sütüyle besleyiniz. İki yaşına kadar da emzirmeye devam edin. Emzirme bebeğinizin bağışıklık sistemini destekleyen en önemli etkendir.</p>
      <figure>
        <img src="https://i.pstimaj.com/img/75/640x0/5dc0056cae298bd2c62b61f1"/>
      </figure>
      <h3>Aşıları atlamayın</h3>
      <p>Çocuğunuzun aşılarını sağlık bakanlığının önerdiği program çerçevesinde yaptırın. Risk grubundaki çocuklar için doktorunuza danışarak grip aşısını yaptırmayı unutmayın.</p>
      <h3>Sağlıklı beslenme şart!</h3>
      <p>Çocuğunuzun her besin grubundan uygun miktarlarda almasını sağlayın. Sağlıklı ve dengeli beslenmeyen bir vücut hastalıklara daha açık hale gelir.<a href="https://www.posta.com.tr/haberler/omega-3">Omega 3</a>, omega 6, A ve C vitamini, çinko bağışıklık sisteminin sağlıklı bir şekilde işlev görmesini sağlayan maddelerdir. Çocuklarınızı bu besinlerden zengin beslemeye özen gösterin. Balık, kırmızı et, kefir, yoğurt, yumurta günlük beslenmesinde mutlaka olsun.</p>
      <figure>
        <img src="https://i.pstimaj.com/img/75/640x0/5dc005d066a97c7fa1cbfb2a"/>
      </figure>
      <h3><a href="https://www.posta.com.tr/haberler/probiyotik">Probiyotik</a> tüketin</h3>
      <p>Sofranızdan kefir, turşu, yoğurt, şalgam gibi doğal probiyotikleri eksik etmeyin. Tabii tuzlu ürünleri bir yaş sonrası kullandığımız unutmayarak.</p>
      <h3>Giydireyim derken abartmayın!</h3>
      <p>Çocuklarınızı mevsim normallerine göre giydirin. Aşırı üşütmekten, terletmek ve kalın giysiler giydirmekten kaçının. Çok kalın giydirmek terlemeye bu da sonrasında vücudun soğumasına neden olur. En iyisi çocuğu kat kat giydirip hava ve ortam ısısına göre giysi sayısını artırıp azaltmaktır.</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/trumpin-twitter-kullanimi-mercek-altinda-2216792">
          <img src="https://i.pstimaj.com/img/100/180x95/5dbff88e66a97c7fa1cbfb1a"/>
        </a>
      </figure>
      <p>
        <a href="https://www.posta.com.tr/trumpin-twitter-kullanimi-mercek-altinda-2216792">1 Trump'ın Twitter kullanımı mercek altında</a>
      </p>
      <figure>
        <a href="https://www.posta.com.tr/hindistanda-hava-kirligine-plakali-cozum-denemesi-2216784">
          <img src="https://i.pstimaj.com/img/100/180x95/5dbff1fc66a97c7ec344f5f8"/>
        </a>
      </figure>
      <p>
        <a href="https://www.posta.com.tr/hindistanda-hava-kirligine-plakali-cozum-denemesi-2216784">2 Hindistan'da hava kirliğine 'plaka'lı çözüm denemesi</a>
      </p>
      <figure>
        <a href="https://www.posta.com.tr/pikacu-kostumlu-protestocu-sosyal-medyada-ilgi-cekti-2216793">
          <img src="https://i.pstimaj.com/img/100/180x95/5dbff96366a97c7ec344f621"/>
        </a>
      </figure>
      <p>
        <a href="https://www.posta.com.tr/pikacu-kostumlu-protestocu-sosyal-medyada-ilgi-cekti-2216793">3 Pikaçu kostümlü protestocu, sosyal medyada ilgi çekti</a>
      </p>
      <figure>
        <a href="https://www.posta.com.tr/korkutan-arastirma-cocuklarin-vucutlarinda-plastik-atiklarina-rastlandi-2216807">
          <img src="https://i.pstimaj.com/img/100/180x95/5dbffc7666a97c7fa263e971"/>
        </a>
      </figure>
      <p>
        <a href="https://www.posta.com.tr/korkutan-arastirma-cocuklarin-vucutlarinda-plastik-atiklarina-rastlandi-2216807">4 Korkutan araştırma: Çocukların vücutlarında plastik at...</a>
      </p>
      <figure>
        <a href="https://www.posta.com.tr/sifali-sular-sizi-bekliyor-2216810">
          <img src="https://i.pstimaj.com/img/100/180x95/5dbffdffae298bd1e19a0cf9"/>
        </a>
      </figure>
      <p>
        <a href="https://www.posta.com.tr/sifali-sular-sizi-bekliyor-2216810">5 Şifalı sular sizi bekliyor</a>
      </p>
      <figure>
        <a href="https://www.posta.com.tr/demet-akalin-ve-okan-kurttan-8-yil-kutlamasi-2216808">
          <img src="https://i.pstimaj.com/img/100/180x95/5dbffe5aae298bd1e19a0cfd"/>
        </a>
      </figure>
      <p>
        <a href="https://www.posta.com.tr/demet-akalin-ve-okan-kurttan-8-yil-kutlamasi-2216808">6 Demet Akalın ve Okan Kurt'tan 8. yıl kutlaması</a>
      </p>
      <figure>
        <a href="https://www.posta.com.tr/21-gunde-sekeri-hayatinizdan-nasil-cikarirsiniz-2216785">
          <img src="https://i.pstimaj.com/img/100/180x95/5dbff69cae298bd1e087003a"/>
        </a>
      </figure>
      <p>
        <a href="https://www.posta.com.tr/21-gunde-sekeri-hayatinizdan-nasil-cikarirsiniz-2216785">7 21 günde şekeri hayatınızdan nasıl çıkarırsınız?</a>
      </p>
      <figure>
        <a href="https://www.posta.com.tr/turk-fotografci-ibrahim-boran-abdde-buyuk-basari-kazandi-2216769">
          <img src="https://i.pstimaj.com/img/100/180x95/5dbfe8af66a97c7611a32d59"/>
        </a>
      </figure>
      <p>
        <a href="https://www.posta.com.tr/turk-fotografci-ibrahim-boran-abdde-buyuk-basari-kazandi-2216769">8 Türk fotoğrafçı İbrahim Boran, ABD'de büyük başarı kaz...</a>
      </p>
      <figure>
        <a href="https://www.posta.com.tr/alic-sirkesinin-yararlari-2216740">
          <img src="https://i.pstimaj.com/img/100/180x95/5dbfdb4b66a97c76abc743c7"/>
        </a>
      </figure>
      <p>
        <a href="https://www.posta.com.tr/alic-sirkesinin-yararlari-2216740">9 Alıç sirkesinin faydaları</a>
      </p>
      <figure>
        <a href="https://www.posta.com.tr/sen-de-bir-fidan-dik-gelecege-nefes-ol-2216758">
          <img src="https://i.pstimaj.com/img/100/180x95/5dbfe27166a97c7611a32d48"/>
        </a>
      </figure>
      <p>
        <a href="https://www.posta.com.tr/sen-de-bir-fidan-dik-gelecege-nefes-ol-2216758">10 Sen de bir fidan dik, geleceğe nefes ol</a>
      </p>
    </article>
  </body>
</html>