<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://ha.rfi.fr/wasanni/20191104-bayern-munich-ta-sallami-kocinta"/>
    <meta property="og:site_name" content="RFI"/>
    <meta property="article:published_time" content="2019-11-04T11:25:56+00:00"/>
    <meta property="og:title" content="Bayern Munich ta sallami kocinta"/>
    <meta property="og:description" content="Kungiyar Kwallon Kafa ta Bayern Munich ta sallami kocinta Niko Kovac bayan lallarsa da ta sha a hannun Eintracht Frankfurt da ci 5-1 a ranar Asabar da ta gabata a gasar Bundesliga."/>
  </head>
  <body>
    <article>
      <h1>Bayern Munich ta sallami kocinta</h1>
      <address><time datetime="2019-11-04T11:25:56+00:00">04 Nov 2019, 11:25</time> by <a rel="author">Abdurrahman Gambo Ahmad</a></address>
      <p>
        <b>Kungiyar Kwallon Kafa ta Bayern Munich ta sallami kocinta Niko Kovac bayan lallarsa da ta sha a hannun Eintracht Frankfurt da ci 5-1 a ranar Asabar da ta gabata a gasar Bundesliga.</b>
      </p>
      <p>Kocin ya lashe wasanni 45 daga cikin wasanni 65 da ya jagoranci kungiyar, amma lallasar da suka sha a ranar Asabar, ita ce mafi muni a gare ta a cikin shekaru 10 a tarihin gasar Bundesliga.</p>
      <p>Yanzu haka kungiyar na matsayi na hudu a teburin gasar, inda Borussia Monchengladbach da ke jan jan ragama ta ba ta tazarar maki hudu.</p>
      <p>Tuni mataimakin koci, Hansi Flick ya shirya tsaf domin maye gurbin Kovac, kuma shi ne zai jagoranci kungiyar a wasan da za ta yi da Olympiakos a ranar Laraba a gasar Zakarun Turai da kuma wasan da za su yi da Borussia Dortmund a ranar Asabar mai zuwa.</p>
    </article>
  </body>
</html>