<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kampanje.com/medier/2019/11/journalisten-vg-og-sofie-bakkemyr-inngar-forlik/"/>
    <meta property="og:site_name" content="Kampanje"/>
    <meta property="article:published_time" content="2019-11-04T11:32:21+00:00"/>
    <meta property="og:title" content="Journalisten: VG og Sofie Bakkemyr inngår forlik"/>
    <meta property="og:description" content="- Saken er ute av verden, sier VGs stabssjef."/>
  </head>
  <body>
    <article>
      <h1>Journalisten: VG og Sofie Bakkemyr inngår forlik</h1>
      <address><time datetime="2019-11-04T11:32:21+00:00">04 Nov 2019, 11:32</time> by <a rel="author" href="mailto:kampanje@kampanje.com" target="_blank">NTB</a></address>
      <p>
        <b>- Saken er ute av verden, sier VGs stabssjef.</b>
      </p>
      <p>VG og Sofie Bakkemyr har inngått forlik, skriver <b><a href="https://journalisten.no/dansevideo-gard-steiro-knut-asbjorn-solevag/vg-og-sofie-er-blitt-enige-om-forlik--onsker-henne-alt-godt-videre/384753">Journalisten</a></b>.</p>
      <p>- Det vi har å melde, er at vi nå har kommet til enighet med Sofie, og saken er sånn sett ute av verden. Vi har løst dette i samråd med Sofie, og det er det jeg kommer til å si, sier VGs stabssjef<b> Øyvind Næss</b> til Journalisten.</p>
      <p>VG ble i august felt på en rekke punkter i Pressens Faglige Utvalg for sin dekning av den mye omtalte videoen der Trond Giske danser med Bakkemyr på Bar Vulkan i Oslo i vinter.<br/><br/>I september ble det kjent at Bakkemyr krever oppreisning fra avisen.<br/><br/>Øyvind Næss ønsker ikke å gå inn på detaljene i avtalen.</p>
      <p>- Vi har blitt enige om å ikke si noe.<br/><br/>Bakkemyrs advokat Knut-Asbjørn Solevåg ønsker heller ikke å gå konkret inn på hva avtalen med VG innebærer.</p>
      <p>- Det vi har å fortelle, er at partene har kommet til enighet, og at saken er ute av verden, sier Solevåg til Journalisten.</p>
      <p>
        <b>Les mer: <a href="https://kampanje.com/link/3cbb6eaa94164b37a947bf8abdd609d4.aspx">Sofies advokat varsler erstatningskrav mot VG: - Naturlig at hun får kompensasjon</a></b>
      </p>
    </article>
  </body>
</html>