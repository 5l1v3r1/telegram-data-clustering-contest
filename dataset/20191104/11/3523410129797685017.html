<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638030/%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D9%84%D8%A7%D8%B2%D9%85%D9%87-%D8%AD%D9%85%D8%A7%DB%8C%D8%AA-%D8%A7%D8%B2-%D8%B5%D8%A7%D8%AF%D8%B1%D8%A7%D8%AA-%D8%BA%DB%8C%D8%B1-%D9%86%D9%81%D8%AA%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T11:53:00+00:00"/>
    <meta property="og:title" content="رونق تولید، لازمه حمایت از صادرات غیر نفتی"/>
    <meta property="og:description" content="رایزن بازرگانی سابق ایران در عمان گفت: برای رونق بخشی به تولید کشور، حمایت از توسعه صادرات غیر نفتی ضرورتی اجتناب ناپذیر است."/>
  </head>
  <body>
    <article>
      <h1>
        <a href="https://www.bultannews.com/fa/news/638030/%D8%B1%D9%88%D9%86%D9%82-%D8%AA%D9%88%D9%84%DB%8C%D8%AF-%D9%84%D8%A7%D8%B2%D9%85%D9%87-%D8%AD%D9%85%D8%A7%DB%8C%D8%AA-%D8%A7%D8%B2-%D8%B5%D8%A7%D8%AF%D8%B1%D8%A7%D8%AA-%D8%BA%DB%8C%D8%B1-%D9%86%D9%81%D8%AA%DB%8C">رونق تولید، لازمه حمایت از صادرات غیر نفتی</a>
      </h1>
      <h2>رایزن بازرگانی سابق ایران در عمان گفت: برای رونق بخشی به تولید کشور، حمایت از توسعه صادرات غیر نفتی ضرورتی اجتناب ناپذیر است.</h2>
      <address><time datetime="2019-11-04T11:53:00+00:00">04 Nov 2019, 11:53</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، عباس عبدالخانی، <b>رایزن بازرگانی سابق</b> جمهوری اسلامی ایران در عمان با تأکید بر لزوم برداشتن گام‌های اجرایی در تحقق <b>رونق تولید</b> به عنوان شعار سال جاری گفت: برای رونق بخشی به تولید کشور، حمایت از توسعه صادرات غیر نفتی ضرورتی اجتناب ناپذیر است.</p>
      <p>وی افزود: تقویت و تحکیم زیر ساخت‌های تجاری، تسهیل سازی تجارت خارجی به ویژه با کشورهای همسایه، تشویق حضور بنگاه‌ها و موسسات تجاری در کشورهای هدف، حمایت از پاویون‌های ملی در نمایشگاه‌های بین‌المللی تخصصی و همچنین پشتیبانی از رایزنان بازرگانی در کشورهای هدف صادراتی و بازارهای دیگر کشورها، قطعاٌ بر بهبود چرخه تولید داخلی کشور تاثیر شایانی خواهد داشت.</p>
      <p>رایزن بازرگانی اسبق کشورمان در لبنان اضافه کرد: محصولات زیادی در کشور با کیفیت و بسته بندی مناسب و کاملاٌ رقابتی تولید می‌شود که نیازمند حمایت همه جانبۀ دولت از صادرات هستند تا با راهکارهای تخصصی و به بهترین نحو در بازارهای هدف نفوذ پیدا کنند.</p>
      <p>وی گفت: یکی از مهم‌ترین راهکارهای حضور در بازارهای هدف، ثبت شرکت و اقداماتی مانند مونتاژ کالا و صادرات مجدد است.</p>
    </article>
  </body>
</html>