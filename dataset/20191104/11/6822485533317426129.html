<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813074.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T11:26:00+00:00"/>
    <meta property="og:title" content="معاون وزیر کشور: لیست سیاه سخنرانی نداریم"/>
    <meta property="og:description" content="جمال عرف در گفتوگو با ایرنا بیان کرد: لیست و فهرستی مبنی بر ممنوعیت افراد برای سخنرانی نداریم و اگر از سخنرانی فردی در یک مجموعه جلوگیری شد به عنوان مثال در دانشگاه باید از مکانیزم هیات نظارت برای دفاع از حق خود استفاده کند."/>
  </head>
  <body>
    <article>
      <h1>معاون وزیر کشور: لیست سیاه سخنرانی نداریم</h1>
      <address>
        <time datetime="2019-11-04T11:26:00+00:00">04 Nov 2019, 11:26</time>
      </address>
      <p>معاون سیاسی وزیر و رییس ستاد انتخابات کشور گفت: تا این ساعت هیچ فهرستی تحت عنوان لیست سیاه سخنرانی موضوعیت نداشته است.</p>
      <p>جمال عرف در گفتوگو با ایرنا بیان کرد: لیست و فهرستی مبنی بر ممنوعیت افراد برای سخنرانی نداریم و اگر از سخنرانی فردی در یک مجموعه جلوگیری شد به عنوان مثال در دانشگاه باید از مکانیزم هیات نظارت برای دفاع از حق خود استفاده کند.</p>
      <p>رییس ستاد انتخابات کشور اظهار داشت: وزارت کشور سعی دارد در کمیسیون ماده ۱۰ احزاب تمامی راه های قانونی را در پیش رو بگذارد تا میزان لغو سخنرانی ها به حداقل ممکن برسد.</p>
      <p>عرف درباره انتخابات الکترونیکی اظهار داشت: فرایند انتخابات شامل چند مرحله از جمله احراز هویت‌ها، اخذ رای، صندوق و شمارش آرا است که مرحله نخست آن به طور حتم الکترونیکی برگزار می‌شود.</p>
      <p>وی اضافه کرد: هم اینک با شورای نگهبان توافق شده که صندوق هایی برای احراز هویت الکترونیکی پیش بینی شود که در این راستا مقرر شده وزارت دفاع و پشتیبانی نیروهای مسلح این صندوق ها را بسازد.</p>
      <p>رییس ستاد انتخابات کشور با بیان اینکه درصدد وارد کردن این صندوق ها از خارج کشور نیستیم گفت: حدود ۶۰ هزار دستگاه احراز هویت با همکاری وزارت دفاع در حال ساخت است و قرار است تا اول بهمن امسال تحویل وزارت کشور شود.</p>
      <p>عرف اظهار داشت: احراز هویت الکترونیکی بخش عمده ای از سلامت انتخابات را تضمین می کند چراکه از بروز تخلف هایی نظیر استفاده از شناسنامه جعلی، شناسنامه متوفی یا دیگر تخلفها برای ۲ بار رای دادن جلوگیری می‌شود.</p>
    </article>
  </body>
</html>