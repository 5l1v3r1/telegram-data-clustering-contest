<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/karta-anergias-oaed-parohes-ke-dikeomata/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T11:30:05+00:00"/>
    <meta property="og:title" content="Έχεις κάρτα ανεργίας ΟΑΕΔ; Αυτές είναι οι παροχές και τα δικαιώματά σου!"/>
    <meta property="og:description" content="Τα ποσοστά καταγεγραμμένης ανεργίας στην Ελλάδα, έχουν σημειώσει σημαντική άνοδο κι ένας από τους λόγους αφορά το γεγονός ότι πολλοί άνεργοι που μέχρι πρότινος, ήταν μη επιδοτούμενοι και μη καταγεγραμμένοι στο μητρώο του ΟΑΕΔ, έσπευσαν να εγγραφούν σε αυτό."/>
  </head>
  <body>
    <article>
      <h1>Έχεις κάρτα ανεργίας ΟΑΕΔ; Αυτές είναι οι παροχές και τα δικαιώματά σου!</h1>
      <h2>Κάρτα ανεργίας ΟΑΕΔ: Δες αναλυτικά!</h2>
      <address><time datetime="2019-11-04T11:30:05+00:00">04 Nov 2019, 11:30</time> by <a rel="author">neolaia.gr Team</a></address>
      <p>Τα ποσοστά καταγεγραμμένης ανεργίας στην Ελλάδα, έχουν σημειώσει σημαντική άνοδο κι ένας από τους λόγους αφορά το γεγονός ότι πολλοί άνεργοι που μέχρι πρότινος, ήταν μη επιδοτούμενοι και μη καταγεγραμμένοι στο μητρώο του <a href="https://www.neolaia.gr/tag/%CE%BF%CE%B1%CE%B5%CE%B4/"><b>ΟΑΕΔ</b></a>, έσπευσαν να εγγραφούν σε αυτό.</p>
      <p>Τα δικαιώματα και οφέλη που παρέχει το δελτίο ανεργίας του ΟΑΕΔ, ο επανασχεδιασμός των προγραμμάτων απασχόλησης που έδωσε προτεραιότητα στους μακροχρόνια ανέργους και οι εκκλήσεις του ΟΑΕΔ προς τους νέους για να εγγραφούν προκειμένου να συμμετέχουν στα προγράμματα απασχόλησης που απευθύνονταν σε αυτούς, αποτέλεσαν την τελευταία τριετία, κίνητρα και έναυσμα εγγραφής στο μητρώο του ΟΑΕΔ σε αυτούς που αναζητούσαν εργασία, ακόμα και εάν δεν είχαν προϋποθέσεις για να διεκδικήσουν επίδομα ανεργίας (μη επιδοτούμενοι άνεργοι).</p>
      <h4>
        <a href="https://www.neolaia.gr/2019/08/29/karta-anergias-oaed-ti-prepei-na-kanis/">Έχασες την προθεσμία ανανέωσης για την κάρτα ανεργίας ΟΑΕΔ; Δες τι πρέπει να κάνεις!</a>
      </h4>
      <p>Ωστόσο, πέρα από το δικαίωμα για χορήγηση τακτικής επιδότησης ανεργίας όταν πληρούνται οι προϋποθέσεις, η κάρτα ανεργίας ΟΑΕΔ παρέχει σε όλους τους ανέργους, επιδοτούμενους ή μη, τα εξής:</p>
      <h4>Κάρτα ανεργίας ΟΑΕΔ: Παροχές &amp; δικαιώματα</h4>
      <p>
        <b>1. Μοριοδότηση στις Προκηρύξεις μέσω ΑΣΕΠ</b>
      </p>
      <p>
        <b>2. Δυνατότητα Συμμετοχής σε Ενεργητικές Πολιτικές (Απασχόληση, Κατάρτιση, Συμβουλευτική)</b>
      </p>
      <p>
        <b>3. Δυνατότητα Συμμετοχής σε Προγράμματα Κοινωνικής Προστασίας (Κοινωνικός Τουρισμός, Κατασκηνωτικό).</b>
      </p>
      <p>[Το δικαίωμα αυτό χάνεται στην περίπτωση που οι άνεργοι απολέσουν την ιδιότητα του ανέργου σε χρόνο που δεν τους επιτρέπει να συγκεντρώσουν τις προϋποθέσεις συμμετοχής τους στα προγράμματα αυτά ως εργαζόμενοι]</p>
      <p>
        <b>4. Ασφάλιση μέσω του ΕΛΕΚΠ – κλάδος ΛΑΕΚ στον κλάδο ασθενείας σε είδος του ΙΚΑ-ΕΤΑΜ</b>
      </p>
      <p>Παροχές ασθενείας σε είδος σε όσους έχουν πραγματοποιήσει οποτεδήποτε τουλάχιστον 3.000 ημερομίσθια στην ασφάλιση του κλάδου ασθενείας του ΙΚΑ και είναι εγγεγραμμένοι άνεργοι στα μητρώα των Υπηρεσιών του ΟΑΕΔ επί ένα συνεχές δωδεκάμηνο πριν την υποβολή της αίτησής τους για υπαγωγή στην ασφάλιση του ΙΚΑ</p>
      <p>
        <b>5. Προαιρετική Ασφάλιση στους κλάδους σύνταξης και ΕΤΕΑ (Επικουρική Ασφάλιση) μέσω του ΕΛΕΚΠ – κλάδος ΛΑΕΚ</b>
      </p>
      <p>Οι άνεργοι (άνδρες άνω των 60 ετών, γυναίκες άνω των 55 ετών) που δύνανται να ενταχθούν στο πρόγραμμα προαιρετικής ασφάλισης προκειμένου να συμπληρώσουν τις προϋποθέσεις θεμελίωσης της σύνταξής τους στο ΙΚΑ, πρέπει να έχουν εγγραφεί ως άνεργοι στον ΟΑΕΔ και να κατέχουν δελτίο ανεργίας για 12 τουλάχιστον συνεχείς μήνες πριν την υποβολή της αίτησης υπαγωγής, να εξακολουθούν να είναι άνεργοι και να κατέχουν ενεργό δελτίο ανεργίας.</p>
      <p>
        <b>6. Ένταξη στο Κοινωνικό Τιμολόγιο της ΔΕΗ (ΚΟΤ)</b>
      </p>
      <p>Χορηγείται σε όσους είναι εγγεγραμμένοι άνεργοι για χρονικό διάστημα τουλάχιστον 6 μηνών με ετήσιο οικογενειακό εισόδημα μικρότερο από το ποσό των 12.000 ευρώ , εφόσον ισχύουν και άλλες προϋποθέσεις που ελέγχονται από τον αρμόδιο Φορέα.</p>
      <p>
        <b>7. Μειώσεις ή Απαλλαγές από τη φορολογική αρχή (ΕΝΦΙΑ κ.λπ.)</b>
      </p>
      <p>Χορηγείται έκπτωση 50% ή 100% σε φορολογούμενους που βρίσκονται σε οικονομική αδυναμία πληρωμής της συνολικής οφειλής για το οικείο έτος, ή είναι πολύτεκνοι ή ανάπηροι. (εφόσον πληρούνται συγκεκριμένες προϋποθέσεις που ορίζονται από το νόμο)</p>
      <p>
        <b>8. Ένταξη σε ευνοϊκές ρυθμίσεις που αφορούν σε δάνεια, οφειλές κλπ (Νόμος Κατσέλη)</b>
      </p>
      <p>Τα απαραίτητα έγγραφα που πρέπει να προσκομίζονται, ώστε ο δικαστής να έχει πλήρη γνώση για την κατάσταση του δανειολήπτη – οφειλέτη αλλά και να είναι παραδεκτή η αίτηση είναι τα εξής: 1. Πιστοποιητικό οικογενειακής κατάστασης του αιτούντος (από το Δήμο ή τα ΚΕΠ), 2. Τα έξοδα διαβίωσης (ενοίκιο, ΔΕΗ, ΕΥΔΑΠ, ΟΤΕ, κοινόχρηστα, κινητό τηλέφωνο κλπ), 3. Τα εισοδήματα του αιτούντος (μισθός, σύνταξη, ενοίκιο ή από άλλη πηγή), 4. Πρόσφατες καταστάσεις οφειλών του νόμου από τις Τράπεζες, 5. Κάρτα ανεργίας &amp; βεβαίωση ΟΑΕΔ περί επιδότησης ή μη σε περίπτωση ανέργου.</p>
      <p>
        <b>9. Δωρεάν μετακίνηση στα Μέσα Μαζικής Μεταφοράς</b>
      </p>
      <p>
        <b>10. Δυνατότητα Συμμετοχής σε προσφορές επιχειρήσεων του ιδιωτικού τομέα</b>
      </p>
      <p>
        <b>11. Ωφελούμενοι διαφόρων παροχών (π.χ. επίδομα θέρμανσης)</b>
      </p>
      <p>Η αίτηση γίνεται μέσω TAXIS-NET</p>
      <p>
        <b>12. Πιθανά οφέλη από παροχές Δήμων (π.χ. δημοτικά κολυμβητήρια, δημοτικά θέατρα)</b>
      </p>
      <p>
        <b>13. Ελεύθερη είσοδος σε αρχαιολογικούς χώρους, μνημεία και μουσεία</b>
      </p>
      <h4>Οι υποχρεώσεις των κατόχων δελτίου ανεργίας:</h4>
      <p>• Το δελτίο ανεργίας των εγγεγραμμένων ανέργων ισχύει επί ένα τρίμηνο από την αρχική εγγραφή ή την τελευταία ανανέωση αυτού, οπότε και πρέπει να ανανεωθεί.</p>
      <p>• Όσον αφορά στους δικαιούχους τακτικής επιδότησης ανεργίας, επισημαίνεται ότι μετά τη λήξη της τακτικής επιδότησης ανεργίας το δελτίο ανεργίας παραμένει σε ισχύ για τρεις μήνες επιπλέον, οπότε και πρέπει να ανανεωθεί.</p>
      <p>• Η δυνατότητα ανανέωσης ισχύει για χρονικό διάστημα πέντε (5) εργάσιμων ημερών πριν και πέντε (5) εργάσιμων ημερών μετά την αναγραφόμενη ημερομηνία λήξης ισχύος του δελτίου ανεργίας. Μετά την παρέλευση του χρονικού διαστήματος των 5 ημερών το δελτίο ανεργίας διαγράφεται αυτόματα από το μηχανογραφικό σύστημα του Οργανισμού.</p>
      <h3>Δείτε ακόμα: <a href="https://www.neolaia.gr/2019/11/04/epohiko-epidoma-mehri-pote-oi-aitiseis-poioi-tha-paroun-750/">Εποχικό επίδομα: Ποιοι θα πάρουν 750 ευρώ τον επόμενο μήνα – Μέχρι πότε οι αιτήσεις</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/05/76-theseis-ergasias-se-dimous-tis-horas/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/05/gntm-2-katia-kai-ksespasma-marinas-gia-bullying/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/05/tsolias-en-de-tsolia-mpant-apostolos-mparmpagiannis-ston-stauro-tou-notou/"/>
        <a href="https://neolaia.gr/neo/stekia-paw-volta"/>
        <a href="https://neolaia.gr/2019/11/05/piostopoitika-pou-parehodai-psifiaka-apo-ta-kep/"/>
        <a href="https://neolaia.gr/neo/ergasia"/>
        <a href="https://neolaia.gr/2019/11/05/gntm-2-poia-kopela-apoxorise-apo-to-reality/"/>
      </related>
    </article>
  </body>
</html>