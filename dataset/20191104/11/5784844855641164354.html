<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/izjemen-prenosnik-za-ustvarjalce-vecpredstavnostnih-vsebin.html?RSS0966a338fe5fc7adf30d8c4bda448ea1"/>
    <meta property="og:site_name" content="Računalniške novice"/>
    <meta property="article:published_time" content="2019-11-04T11:43:00+00:00"/>
    <meta property="og:title" content="Izjemen prenosnik za ustvarjalce večpredstavnostnih vsebin"/>
    <meta property="og:description" content="Pri podjetju MSI so prijetno presenetili s posebnim prenosnim računalnikom, ki je namenjen ustvarjalcem večpredstavnostnih vsebin. Tu gre za prenosnik MSI Modern 15."/>
  </head>
  <body>
    <article>
      <h1>Izjemen prenosnik za ustvarjalce večpredstavnostnih vsebin</h1>
      <address>
        <time datetime="2019-11-04T11:43:00+00:00">04 Nov 2019, 11:43</time>
      </address>
      <slideshow>
        <figure>
          <img src="https://www.racunalniske-novice.com/images/1/H_MAX_1024x768/msi-modern-15-laptop-za-kreatore-sadrzaja_cs9bsh.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/msi-modern-15-laptop-za-kreatore-sadrzaja_cyx4-g.jpg"/>
        </figure>
        <figure>
          <img src="https://www.racunalniske-novice.com/images/1/H_MAX_1024x768/msi-modern-15-laptop-za-kreatore-sadrzaja_qmewgc.jpg"/>
        </figure>
        <figcaption>Prenosnik MSI Modern 15 je pisan na kožo ljubiteljem večpredstavnostnih vsebin.</figcaption>
      </slideshow>
      <p>Pri podjetju MSI so prijetno presenetili s posebnim prenosnim računalnikom, ki je namenjen ustvarjalcem večpredstavnostnih vsebin. Prenosnik s prodajno oznako MSI Modern 15 namreč temelji na osnovi desete generacije Intelovih procesorjev (do družine Core i7) in na grafični kartici podjetja Nvidia. To dejansko pomeni, da je na voljo dovolj procesorske in grafične moči tudi za najzahtevnejša opravila na področju večpredstavnostnih vsebin.</p>
      <p>Podjetje MSI je za ustvarjalce večpredstavnostnih vsebin pripravilo dva modela prenosnega računalnika Modern 15, in sicer Modern 15 A10RB in Modern 15 A10M . Novinca sta v osnovi enaka, razlikujeta pa se predvsem glede grafične kartice in napajalnem sistemu. Model Modern 15 A10RB je opremljen z grafično kartico GeForce MX250 z dvema 2 gigabajtoma sistemskega pomnilnika DDR5 in 90 vatnim napajalnikom, medtem ko model Modern 15 A10M razpolaga z Intelovo grafično kartico in 65 vatnim napajalnikom.</p>
      <p>Prenosni računalnik MSI Modern 15 za izris slik ponuja 39,6-centimetrski oziroma 15,6-palčni zaslon IPS ločljivosti 1.920 x 1.080 slikovnih točk, pri čemer so robovi zelo ozki. Preostala strojna oprema obsega do 64 gigabajtov sistemskega pomnilnika DDR4-2666, medtem ko sta za shranjevanje podatkov na voljo dva pogona Solid State z vmesnikom M.2. Ohišje prenosnika je aluminijasto, kakovostna tipkovnica pa je pričakovano osvetljena.</p>
      <p>Prenosnik MSI Modern 15 ima pričakovano na voljo bogato paleto priključkov, napolnjena baterija pa zagotavlja do devet ur avtonomije delovanja. Dimenzije prenosnika znašajo 356,8 x 233,7 x 15,9 milimetrov, teža pa 1,6 kilogramov. Novost na srečo ni pretirano draga, saj je maloprodajna cena vstopne različice novosti v Združenih državah Amerike postavljan na preračunanih 760 evrov.</p>
      <figure>
        <iframe src="https://www.youtube.com/embed/sVacDFnBJFY" width="640" height="360" data-service="Youtube" scrolling="no"/>
      </figure>
      <footer>Povezave: <a href="http://www.msi.com/index.php">MSI</a></footer>
    </article>
  </body>
</html>