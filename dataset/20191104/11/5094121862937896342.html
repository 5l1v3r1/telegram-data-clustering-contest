<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/nehody/divocina-v-letovicich-opily-cizinec-naboural-do-baru-i-plynovodniho-potrubi-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T11:59:00+00:00"/>
    <meta property="og:title" content="Divočina v Letovicích. Opilý cizinec naboural do baru i plynovodního potrubí"/>
    <meta property="og:description" content="Cizinec za volantem škody superb řádil ze soboty na neděli v ulicích Letovic na Blanensku. Na cestu plnou karambolů vyrazil po návštěvě jednoho z místních barů."/>
  </head>
  <body>
    <article>
      <h1>Divočina v Letovicích. Opilý cizinec naboural do baru i plynovodního potrubí</h1>
      <address><time datetime="2019-11-04T11:59:00+00:00">04 Nov 2019, 11:59</time> by <a rel="author">Petr Turek</a></address>
      <p>Poprvé boural krátce po výjezdu. „Alkoholem posilněný muž narazil při couvání do budovy, kde trávil večer,“ přiblížila v pondělí blanenská policejní mluvčí Lenka Koryťáková.</p>
      <p>To řidiče ani nepřibrzdilo a při průjezdu prudkou zatáčkou k Zámecké ulici nezvládl řízení. „Vyjel mimo silnici, kde narazil do naskládaného plynovodního potrubí,“ pokračovala mluvčí.</p>
      <p>Cizince zastavili až strážnici, a to kvůli tomu, že auto nesvítilo. „Dechová zkouška byla nekompromisní. V dechu muže odhalila více než dvě promile alkoholu,“ upozornila Koryťáková.</p>
      <figure>
        <img src="https://g.denik.cz/7/94/doksy-parkovaci-hodiny-namesti-zdarma-sluzby-ilustracni-12_denik-150-3x2.jpg"/>
      </figure>
      <aside>
        <a href="https://blanensky.denik.cz/zpravy_region/u-posty-maximalne-hodinu-za-financnim-uradem-dve-boskovice-meni-parkovani-20191104.html">U pošty maximálně hodinu, za finančním úřadem dvě. Boskovice mění parkování Přečíst článek ›</a>
      </aside>
      <p>Řidič se také podle ní následně přiznal k tomu, že před jízdou pil alkohol. „Způsobená škoda byla předběžně vyčíslená na sedmdesát tisíc korun. Dopravní policisté muži odebrali řidičský průkaz a případem se dále zabývají,“ dodala mluvčí.</p>
    </article>
  </body>
</html>