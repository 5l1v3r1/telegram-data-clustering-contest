<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/76186-Elitni-maratonski-bezci-reaguju-na-kontroverzne-tenisky-Nike-Obuv-za-vas-maraton-nevyhra"/>
    <meta property="og:site_name" content="REFRESHER"/>
    <meta property="article:published_time" content="2019-11-04T11:45:00+00:00"/>
    <meta property="og:title" content="Elitní maratónski bežci reagujú na kontroverzné tenisky Nike: Obuv za vás maratón nevyhrá"/>
    <meta property="og:description" content="Bežci za adidas, Nike, Asics či Saucony sa vyjadrili na adresu tenisiek, v ktorých nedávno Eliud Kipchoge zabehol maratón pod dve hodiny."/>
  </head>
  <body>
    <article>
      <h1>Elitní maratónski bežci reagujú na kontroverzné tenisky Nike: Obuv za vás maratón nevyhrá</h1>
      <address><time datetime="2019-11-04T11:45:00+00:00">04 Nov 2019, 11:45</time> by <a rel="author">Viktor Kniš</a></address>
      <p>
        <b>Bežci za adidas, Nike, Asics či Saucony sa vyjadrili na adresu tenisiek, v ktorých nedávno Eliud Kipchoge zabehol maratón pod dve hodiny.</b>
      </p>
      <p>Pred niekoľkými týždňami sme informovali o oficiálnej sťažnosti, ktorú podali niekoľkí profesionálni bežci na medzinárodnú atletickú asociáciu. V nej písali, že tenisky, v ktorých <b>Eliud Kipchoge</b> nedávno zabehol maratón pod dve hodiny, by mali byť nelegálne. Podľa nich totiž použitá technológia v podrážke pomáha bežcovi behať o dve minúty rýchlejšie pri takej dlhej trase. </p>
      <related>
        <a href="https://refresher.sk/70371-Rekordne-zabehnuty-maraton-bol-podvod-tvrdia-niektori-bezci-Utocia-na-vyrobcu-tenisiek-Nike-ktory-je-udajne-na-vine"/>
      </related>
      <p>Médiá a novinári už našli aj vysvetlenie, prečo by nemal byť problém, že Kipchoge použil práve technológiu týchto tenisiek, aj keď bežal v prototype Alpha – podľa nich je to v poriadku, pretože si model Nike Vaporfly môže jednoducho zaobstarať v obchode každý maratónsky bežec. Zároveň platí, že všetky posledné najlepšie časy boli zabehnuté atlétmi, ktorí mali obuté tenisky a doteraz nikto oficiálnu žiadosť na asociáciu nepodával. </p>
      <p>Aktuálne sa pre <a href="https://www.outsideonline.com/2404817/elite-marathoners-nike-vaporfly-debate">Outsideonline</a> vyjadrili aj ďalší profesionáli, ktorí patria pod bežecké tímy rôznych značiek. Boli ochotní vyjadriť sa bez anonymity a do úvahy brali aj skutočnosť, že ich sponzorujú veľké korporáty. Vo všeobecnosti nevidia problém v tom, že mal Eliud Kipchoge obuté tenisky, ktoré majú v podrážke špeciálny karbónový plát a komory naplnené tekutinou.</p>
      <related>
        <a href="https://refresher.sk/70497-Zazracne-tenisky-ktore-zabehli-maraton-pod-dve-hodiny-zrejme-zostanu-legalne-Kupit-si-ich-vraj-moze-kazdy"/>
      </related>
      <p><b>Mary Keitany</b>, ktorú sponzoruje adidas tvrdí, že na teniskách nezáleží:<i> „Nie je to obuv, ktorá beží, je to osoba, a tak sa nestarám o to, aký model tenisiek bežci používajú. Viem, že moje tenisky sú adidas a som s tým spokojná.“ </i></p>
      <p>Súhlasí aj kolegyňa <b>Allie Kieffera</b> sponozorovaná značkou Asics: <i>„Aby som bola úprimná, je mi to jedno. Aktuálne som behala v prototype tenisiek Asics a považujem to za legálne aj napriek tomu, že si tieto tenisky nemôže kúpiť ktokoľvek.“ </i>K tomuto názoru sa pripája aj ďalšia bežkyňa z tímu Asics <b>Sara Hall</b>, ktorá si myslí, že aktuálna situácia zbytočne hádže zle svetlo na atletiku. </p>
      <p>Vyjadrili sa aj bežci za Nike – <b>Geoffrey Kamworor </b>a<b> Lelisa Desisa</b>, ktorí sa zhodli, že nie je nad čím premýšľať, pretože si model Vaporfly môže zaobstarať každý a je vhodný aj pre amatérskych maratóncov. </p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/70371-Rekordne-zabehnuty-maraton-bol-podvod-tvrdia-niektori-bezci-Utocia-na-vyrobcu-tenisiek-Nike-ktory-je-udajne-na-vine"/>
        <a href="https://refresher.sk/76167-6-parov-tenisiek-ktore-aktualne-najdes-na-pultoch-predajni-a-tvoj-outfit-povysia-na-novu-uroven"/>
        <a href="https://refresher.sk/70390-Kanye-West-zverejnil-novy-model-obuvi-Yeezy-a-ludia-nechapu-Rovnake-som-nosil-vo-vazeni-reaguje-fanusik-a-pridava-sa-Snoop-Dogg"/>
        <a href="https://refresher.sk/70326-adidas-zacne-od-zakaznikov-vykupovat-stare-oblecenie"/>
        <a href="https://refresher.sk/70136-Co-si-obut-na-jesen-a-zimu-Tychto-7-trendov-panskych-topanok-ti-pomoze-s-vyberom"/>
        <a href="https://refresher.sk/70181-Nike-Jezisove-topanky-ktore-obsahuju-svatenu-vodu-sa-vypredali-za-par-minut-Majitelia-na-nich-zarabaju-tisice-eur"/>
        <a href="https://refresher.sk/70104-KVIZ-Dokazes-urcit-nazvy-vybranych-farebnych-vyhotoveni-Yeezy-350-V2"/>
        <a href="https://refresher.sk/69992-Limitovane-tenisky-adidas-sa-predali-za-63tisic-Ludia-kvoli-nim-stali-v-rade-az-3-dni"/>
      </related>
    </article>
  </body>
</html>