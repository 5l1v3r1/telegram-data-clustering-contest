<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196169/mitsotakis-se-proedro-kinas-eimaste-apofasismenoi-na-proselkysoyme-xena-kefalaia"/>
    <meta property="og:site_name" content="CNN.gr"/>
    <meta property="article:published_time" content="2019-11-04T11:11:42+00:00"/>
    <meta property="og:title" content="Μητσοτάκης σε πρόεδρο Κίνας: Είμαστε αποφασισμένοι να προσελκύσουμε ξένα κεφάλαια"/>
    <meta property="og:description" content="Μητσοτάκης σε πρόεδρο Κίνας: Είμαστε αποφασισμένοι να προσελκύσουμε ξένα κεφάλαια"/>
  </head>
  <body>
    <article>
      <h1>Μητσοτάκης σε πρόεδρο Κίνας: Είμαστε αποφασισμένοι να προσελκύσουμε ξένα κεφάλαια</h1>
      <h2>«Σήμερα στην Ελλάδα υπάρχει μια κυβέρνηση αποφασισμένη να διευκολύνει ξένους επενδυτές, να προσελκύσει ξένα κεφάλαια και να δημιουργήσει πλούτο και ευημερία για όλους τους Έλληνες με τρόπο βιώσιμο που σέβεται το περιβάλλον», τόνισε τη Δευτέρα ο πρωθυπουργός, Κυριάκος Μητσοτάκης, στη συνάντηση που είχε με τον Πρόεδρο της Κίνας Σι Τζινπίνγκ, στη Σαγκάη.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 13:11 , 04 November 2019</p>
      <p>Στην αναφορά του Κινέζου Προέδρου στην απόφαση του Έλληνα πρωθυπουργού να έρθει στην ασιατική χώρα, ο πρωθυπουργός είπε στην αντιφώνησή του: «Σας ευχαριστώ ιδιαίτερα για τη θερμή υποδοχή τόσο σε μένα όσο και στα μέλη της ελληνικής αντιπροσωπείας», τονίζοντας πως είχε δίκιο ο Πρόεδρος της Κίνας όταν επεσήμαινε νωρίτερα ότι «επέλεξα μόλις στον τέταρτο μήνα να έρθω στην Κίνα και <b>να ηγηθώ της επιχειρηματικής αποστολής για αυτή τη σημαντική έκθεση</b>. Σηματοδοτεί την ιδιαίτερη σημασία που δίνουμε στις διμερείς μας σχέσεις», ανέφερε ο πρωθυπουργός.</p>
      <p>Σημείωσε δε πως «<b>η εγγύτητα των δυο πολιτισμών χάνεται στο βάθος των αιώνων</b> και σηματοδοτεί σε πολιτιστικό υπόβαθρο την ιδιαίτερη σημασία της σχέσης μας».</p>
      <p>Σύμφωνα με το ΑΠΕ - ΜΠΕ, ο Κυριάκος Μητσοτάκης υπενθύμισε επίσης ότι επί Νέας Δημοκρατίας <b>η Ελλάδα έκανε άνοιγμα στην αγορά της <a href="https://www.cnn.gr/eidhseis/tag/462/kina">Κίνας</a></b>.</p>
      <p>«Η δική μου παράταξη, <b>η ΝΔ, ξεκίνησε πολιτικά το μεγάλο οικονομικό άνοιγμα της χώρας</b> στην Κίνα. Χαίρομαι τώρα που ως πρωθυπουργός θα μπορέσω να πάω αυτή την οικονομική σχέση σε ξεχωριστό επίπεδο. Οι ευκαιρίες που ανοίγονται μπροστά μας είναι πολλές και σημαντικές», υπογράμμισε και στη συνέχεια αναφέρθηκε στην επένδυση της Cosco.</p>
      <p>«<b>Είχα νωρίτερα την ευκαιρία να πάω στην Cosco</b>, να συζητήσω με τον πρόεδρό της και να επιβεβαιώσω την απόλυτη προσήλωσή μας στην εξαιρετικά σημαντική επένδυση. Είχαμε δεσμευτεί ότι εντός δυο μηνών θα εγκρίνουμε το master plan. Το κάναμε. <b>Είναι μια εμβληματική επένδυση</b>», υπογράμμισε ο πρωθυπουργός.</p>
      <p>«Η επίσκεψή σας δίνει νέα ώθηση στη στρατηγική μας συνεργασία», υπογράμμισε, από την πλευρά του, ο πρόεδρος της Κίνας, <b>Σι Τζινπίνγκ</b>.</p>
      <p>Και πρόσθεσε: «Η έκθεση της Σαγκάης είναι ένα βήμα για να ανοίξει η αγορά της Κίνας στον υπόλοιπο κόσμο. <b>Η Κίνα κάλεσε την Ελλάδα να είναι τιμώμενη χώρα σε αυτή την έκθεση</b> για να μπορέσετε και εσείς να προωθήσετε τα δικά σας προϊόντα. Η Κίνα χαίρεται για την Ελλάδα που επωφελείται από αυτή την ευκαιρία. Είναι μια κατάσταση από την οποία κερδίζουν και οι δύο χώρες».</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/politiki/story/196282/mitsotakis-tragodia-gia-tin-ellada-i-krisi-h-oikonomia-anakamptei-dynamika">Μητσοτάκης: Τραγωδία για την Ελλάδα η κρίση - Η οικονομία ανακάμπτει δυναμικά</a>
        </li>
        <li>
          <a href="https://www.cnn.gr/news/ellada/story/196278/troxaio-me-sxoliko-sti-voyla-ti-leei-o-pateras-traymatismenis-mathitrias">Τροχαίο με σχολικό στη Βούλα: Τι λέει ο πατέρας τραυματισμένης μαθήτριας</a>
        </li>
        <li>
          <a href="https://www.cnn.gr/news/kosmos/story/196274/orgismenes-diadiloseis-stin-ispania-meta-tin-apallagi-nearon-gia-to-viasmo-anilikis">Οργισμένες διαδηλώσεις στην Ισπανία μετά την απαλλαγή νεαρών για το βιασμό ανήλικης</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/215/kyriakos-mitsotakis">ΚΥΡΙΑΚΟΣ ΜΗΤΣΟΤΑΚΗΣ</a>
        </li>
        <li>
          <a href="https://www.cnn.gr/eidhseis/tag/1386/prothypoyrgos">ΠΡΩΘΥΠΟΥΡΓΟΣ</a>
        </li>
        <li>
          <a href="https://www.cnn.gr/eidhseis/tag/462/kina">ΚΙΝΑ</a>
        </li>
        <li>
          <a href="https://www.cnn.gr/eidhseis/tag/15504/si-tzinpingk">ΣΙ ΤΖΙΝΠΙΝΓΚ</a>
        </li>
        <li>
          <a href="https://www.cnn.gr/eidhseis/tag/17614/eidhseis">ΕΙΔΗΣΕΙΣ</a>
        </li>
        <li>
          <a href="https://www.cnn.gr/eidhseis/tag/31428/sagkah">ΣΑΓΚΑΗ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196259/snapshot/2732587.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196282/snapshot/mitsotakis-tragodia-krisi.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196263/snapshot/2463934.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/05/196267/snapshot/2729830.jpg"/>
      </figure>
    </article>
  </body>
</html>