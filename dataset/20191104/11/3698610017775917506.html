<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/z-pershih-dniv-prezidentstva-tramp-nenavidiv-ukrayinu-washington-post-328383_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T11:16:00+00:00"/>
    <meta property="og:title" content="З перших днів президентства Трамп &quot;ненавидів Україну&quot; — Washington Post"/>
    <meta property="og:description" content="Джерела видання відзначають, що ворожість і негатив Трампа до України були настільки глибокими, що його важко було умовити поспілкуватися з новим українським Президентом Володимиром Зеленським."/>
  </head>
  <body>
    <article>
      <h1>З перших днів президентства Трамп "ненавидів Україну" — Washington Post</h1>
      <h2>Джерела видання відзначають, що ворожість і негатив Трампа до України були настільки глибокими, що його важко було умовити поспілкуватися з новим українським Президентом Володимиром Зеленським.</h2>
      <address>
        <time datetime="2019-11-04T11:16:00+00:00">04 Nov 2019, 11:16</time>
      </address>
      <p><b><a href="https://dt.ua/WORLD/naybilshe-polyuvannya-na-vidom-tramp-rozkritikuvav-rezolyuciyu-pro-impichment-328077_.html">Президент Сполучених Штатів Дональд Трамп </a></b>з перших днів правління в Білому домі "ненавидів Україну" і намагався переконати своїх радників, що не варто псувати стосунки з Росією, допомагаючи Києву, повідомляє<a href="https://www.washingtonpost.com/national-security/a-presidential-loathing-for-ukraine-is-at-the-heart-of-the-impeachment-inquiry/2019/11/02/8280ee60-fcc5-11e9-ac8c-8eced29ca6ef_story.html"> The Washington Post</a>.</p>
      <p>"Він продовжував говорити про те, що не варто злити Росію і яка Україна погана країна", - повідомило джерело.</p>
      <p>Журналісти стверджують, що Трамп нібито намагався передати свої погляди ексспецпреду Держдепу у справах України Курту Волкер, натякаючи йому на те, що Україна нібито несправжня країна, що вона нібито завжди була частиною Росії і що вона – "повністю корумпована". При цьому, у виданні уточнюють, що Трамп чинив опір постачання Україні протитанкових комплексів Javellin в 2017 році.</p>
      <p>За словами джерела, в Білому домі не могли зрозуміти, звідки у Трампа така ненависть до України", однак припускали, що це могло бути пов'язано нібито з втручанням Києва в президентські вибори США 2016 року.</p>
      <p>"Лунали звинувачення в тому, що українська влада якось допомагали передвиборному штабу екс-держсекретаря Хілларі Клінтон. Звучали звинувачення, що вони могли нашкодити йому. Він просто ненавидів Україну", - зазначило джерело.</p>
      <p>У підсумку, чиновники погодилися на тому, що Трамп і Зеленський повинні зустрітися, щоб американський лідер міг змінити свою думку.</p>
      <p>Після президентських виборів в Україні, ще в травні, троє радників Трампа зустрічалися з ним в Овальному кабінеті і намагалися переконати його в тому, що Зеленський – союзник, заслуговує підтримки.</p>
      <p>Під час тієї зустрічі міністр енергетики Рік Перрі, старший член групи, запевнив Трампа в тому, що новий український президент відрізняється від інших, назвавши його реформатором, і зазначив, що в інавгураційній промові Зеленський згадав американського президента Рональда Рейгана.</p>
      <p>Але чим більш переконливі аргументи приводили радники і чиновники, тим більше Трамп з ними не погоджувався.</p>
      <p>У свою чергу <b><a href="https://dt.ua/WORLD/tramp-oharakterizuvav-svoyi-vidnosini-z-ukrayinoyu-i-rosiyeyu-328355_.html">Трамп стверджує, що підтримує "дуже хороші відносини" як з Україною, так і з Росією</a></b>. Аналогічно він охарактеризував свої відносини з керівництвом КНР.</p>
      <p>"Мої відносини з Україною дуже хороші. Мої відносини з Росією дуже хороші. Мої відносини з Китаєм дуже хороші", - запевнив Трамп.</p>
      <p>За словами американського президента, він також користується "дуже хорошою" підтримкою офіційного Києва.</p>
      <p>При цьому Трамп висловив упевненість, що його дипломатичні таланти далеко не всі можуть оцінити по достоїнству.</p>
      <p>31 жовтня <b><a href="https://dt.ua/WORLD/u-ssha-zatverdili-proceduru-impichmentu-trampa-328028_.html">Палата Представників проголосувала за процедуру імпічменту</a></b>, визначивши порядок публічних слухань, допиту свідків, права й обов'язки учасників процесу.</p>
      <p>В рамках процедури імпічменту Трампу перед законодавцями Палати представників Конгресу США вже дали свідчення близько 12 свідків.</p>
      <p>Інформатор підозрюєв <b><a href="https://dt.ua/POLITICS/informator-zapidozriv-trampa-v-sprobi-domogtisya-vtruchannya-ukrayini-u-vibori-2020-roku-324632_.html">Трампа у використанні свого становища для втручання в президентські вибори</a></b> 2020 року. У скарзі сказано, що президента США тиснув на президента України, наполягаючи на <b><a href="https://dt.ua/WORLD/tramp-pidtverdiv-scho-zgaduvav-baydena-v-rozmovi-z-zelenskim-324272_.html">розслідуванні щодо Джо Байдена</a></b>, ймовірного кандидата в президенти від Демократичної партії, і його сина Хантера. А <b><a href="https://dt.ua/WORLD/informator-zvinuvativ-otochennya-trampa-v-sprobah-zablokuvati-zapis-rozmovi-iz-zelenskim-324656_.html">оточення Трампа намагалося заблокувати стенограму розмови</a></b>, помістивши її до сховища інформації про таємні операції розвідки.</p>
      <p>Також повідомляється, що адвокат Трампа Рудольф <b><a href="https://dt.ua/POLITICS/dzhuliani-zv-yazuvavsya-z-bogdanom-bakanovym-i-mig-zustritisya-z-yermakom-v-madridi-informator-rozvidki-ssha-324642_.html">Джуліані в приватному порядку контактував з керівником Офісу президента Андрієм Богданом</a> </b>і тодішнім в.о. голови СБУ Іваном Бакановим, а також літав до Мадрида для зустрічі з помічником Зеленського Андрієм Єрмаком.</p>
      <p>25 вересня, в день зустрічі Володимира Зеленського з Дональдом Трампом у Нью-Йорку, Білий дім оприлюднив <b><a href="https://dt.ua/POLITICS/biliy-dim-opublikuvav-stenogramu-rozmovi-trampa-z-zelenskim-324534_.html">розшифровку їхньої липневої телефонної розмови</a>.</b></p>
      <p>У жовтні конгресмени допитали колишнього спецпредставника Держдепартаменту Курта Волкера, експосла США в Україні Марі Йованович, тимчасового повіреного Вільяма Тейлора, а також співробітника Ради безпеки Александра Віндмана. Їхні свідчення переконали демократів в обґрунтованості імпічменту.</p>
      <p>Докладніше читайте в статті Олександра Хари <b><a href="https://dt.ua/international/impichment-mayzhe-oficiyno-328209_.html">"Імпічмент. Майже офіційно"</a></b> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>