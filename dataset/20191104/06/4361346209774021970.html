<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/boxerral-tamadt-a-szomszedja-nemeth-kristofra/185809"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T06:00:00+00:00"/>
    <meta property="og:title" content="Boxerral támadt a szomszédja Németh Kristófra"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Boxerral támadt a szomszédja Németh Kristófra</mark>
      </h1>
      <address><time datetime="2019-11-04T06:00:00+00:00">04 Nov 2019, 06:00</time> by <a rel="author">K. K.</a></address>
      <p>Az évekig rosszfiút játszó Németh Kristóf már a sorozat indulásakor ki­vívta néhány ember nemtetszését, legalábbis egykori szomszédjáét mindenképp.</p>
      <p>– A Klauzál térnél béreltünk egy lakást az egyik egyetemi társammal, akivel akkoriban elég sokat jártunk bulizni. Ezt persze a szomszédom nem igazán díjazta, s az egyik alkalommal, amikor éppen moziba indultunk a barátnőinkkel, odalépett hozzám, és megkérdezte, hogy nem félek-e tőle. Én azt feleltem, hogy senkitől, mire ő: „pedig nem fogsz többet a tévében szerepelni, te roha­dék!” – majd azzal a lendülettel egy tűpontos találattal leütött egy boxerrel. Csupa vér volt minden, azt sem tudtam, hogy hol vagyok. Az orrnyergem eltörött, az arccsontom megrepedt, s az orrom 4,5 centire elmozdult, egészen a bal szemem alá. Akkor már a többi lakó is a ház elé si­etett, felfektettek egy autóra, és próbálták elállítani a vérzést. Nem sokkal később a rohammentő is megérkezett – mesélte el a Borsnak a színművész. Hozzátette, hogy ameddig őt próbálták összerakni a kórházban, addig a szomszédját elvitte a rendőrség.</p>
      <figure>
        <img src="http://media.borsonline.hu/cikk/20/191358/big-lead/650x360/2013236_nemeth-kristof-csk-2.jpg"/>
        <figcaption>Németh Kristóf orra 4,5 centit elmozdult az ütéstől, ami miatt műteni kellett © Csányi Kriszta</figcaption>
      </figure>
      <p>– Előre eltervezett garázdaság és 8 napon túl gyógyuló súlyos testi sértés miatt felfüggesztett börtönbüntetést kapott – emlékszik vissza az akciófilmbe illő jelenetre Németh Kristóf, akit azonban még ez sem tántorított el a színészkedéstől.</p>
      <p>– Hát nem jött össze a terve. Mi több, nagyjából ezzel párhuzamosan indult be csak igazán a karrierem, úgyhogy lehet, hogy neki nagyobb büntetés, hogy több mint 20 éve kell engem néz­nie a tévében, mint amekkora pofont én kaptam tőle – jegyzi meg nevetve a Fórum Színház igazgatója, akinek egy kisebb plasztikai beavatkozással az or­rát is rendbe hozták azóta.</p>
      <p>
        <a href="http://www.borsonline.hu/velemeny/szomszed/185818">Kapcsolódó jegyzetünk itt olvasható.</a>
      </p>
    </article>
  </body>
</html>