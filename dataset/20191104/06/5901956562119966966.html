<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/lovec-anton-po-nesreci-ustrelil-kolega-branka-240567"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T06:30:00+00:00"/>
    <meta property="og:title" content="Lovec Anton po nesreči ustrelil kolega Branka"/>
    <meta property="og:description" content="ŽUŽEMBERK – Nesreče pri lovu so redke, pa vendarle se zgodi, da lovčeva krogla, namenjena jelenu, srnjaku ali divjemu prašiču, zaide, se odbije in zadene kolega lovca. Prav to se je zgodilo l..."/>
  </head>
  <body>
    <article>
      <h1>Lovec Anton po nesreči ustrelil kolega Branka</h1>
      <h2>Nesreča med pregonom divjih prašičev in jelenjadi. Krogla se je odbila v 63-letnega lovca Branka Jarca.</h2>
      <address><time datetime="2019-11-04T06:30:00+00:00">04 Nov 2019, 06:30</time> by <a rel="author">Jaroslav Jankovič</a></address>
      <slideshow>
        <figure>
          <img src="https://www.slovenskenovice.si/images/slike/2019/10/21/1451273.jpg"/>
          <figcaption>GETTY IMAGES/ISTOCKPHOTOObmočje strela čakajočega lovca je 90 °. FOTO: Guliver/getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/10/21/1451258.jpg"/>
          <figcaption>Lovci goniči oziroma trajbarji morajo obvezno nositi odsevne jopiče. FOTO: Oste Bakal</figcaption>
        </figure>
        <figure>
          <img src="https://www.slovenskenovice.si/images/slike/2019/10/21/1451270.jpg"/>
          <figcaption>GETTY IMAGES/ISTOCKPHOTOLovski psi preženejo divje prašiče pred lovce FOTO: Guliver/getty Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/10/21/1451282.jpg"/>
          <figcaption>GETTY IMAGES/ISTOCKPHOTODivjad je zelo hitra, zato mora biti lovec pri strelu zelo spreten. FOTO: Guliver/Getty Images</figcaption>
        </figure>
      </slideshow>
      <p>ŽUŽEMBERK – Nesreče pri lovu so redke, pa vendarle se zgodi, da lovčeva krogla, namenjena jelenu, srnjaku ali divjemu prašiču, zaide, se odbije in zadene kolega lovca. Prav to se je zgodilo lovcem na nedeljskem skupinskem lovu na jelenjad in divje prašiče v lovišču LD Plešivica - Žužemberk.<br/><br/>Po neuradnih informacijah je nekaj deset lovcev iz te družine v jutranjih urah začelo klasični pregon na veliko divjad. Ob 10. uri in 15 minut naj bi lovec <b>Anton Šeme</b> streljal proti divjadi, delec krogle se je odbil in priletel v prsni koš 63-letnega lovca <b>Branka Jarca</b> iz Trebče vasi, da je negiben obležal sredi gozda.</p>
      <figure>
        <img src="https://www.slovenskenovice.si/images/slike/2019/10/21/1451270.jpg"/>
        <figcaption>Lovski psi preženejo divje prašiče pred lovce FOTO: Guliver/getty Getty Images<cite>GETTY IMAGES/ISTOCKPHOTO</cite></figcaption>
      </figure>
      <p>Po vojaško bi se opisanemu nesrečnemu dogodku reklo prijateljski ogenj, v lovskem žargonu pa rikoše oziroma ricochet, kar pomeni odboj. Kot nam je povedal lovski strokovnjak, je zelo redko, da bi delec krogle, ki se odbije od nečesa trdega, v nepredvidljivi smeri zadel lovca. Precej večja verjetnost je menda, da vas v nevihti zadene strela.<br/><br/>Poškodovanega lovca so na kraju nesreče oskrbeli reševalci nujne medicinske pomoči ZD Novo mesto in ga predali v oskrbo ekipi helikopterske nujne medicinske pomoči. S helikopterjem Slovenske vojske so ga nato prepeljali v UKC Ljubljana. Po besedah gospodarja lovske koče LD Plešivica - Žužemberk <b>Mitje Longarja</b> menda ni v smrtni nevarnosti.<br/><br/>Ker se je nesreča zgodila v gozdu pri naselju Klečet, so reševalcem pri prenosu ranjenega lovca do reševalnega vozila pomagali Gasilci PGD Šmihel pri Žužemberku, policisti pa sprožili preiskavo o incidentu, ki bo pokazala, ali se je lov odvijal po vseh pravilih. Z ugotovitvami okoliščin morebitnega kaznivega dejanja povzročitve splošne nevarnosti bodo v prihodnjih dneh obvestili tožilstvo.</p>
      <h3>Lovci na stojišču in trajberji</h3>
      <p>Pogon na veliko divjad se vselej odvija po strogo določenih pravilih skupinskega lova, kjer se lovci po predhodnem natančnem dogovoru razdelijo v dve osnovni skupini. Prvi so lovci, ki so razporejeni na točno določenih stojiščih, kjer čakajo divjad. Tako so čakajoči lovci drugi od drugega oddaljeni od 100 do 150 metrov, odvisno od terena in števila lovcev. Druga skupina so goniči s psi, žargonsko imenovani trajberji, se pravi tisti, ki naganjajo divjad proti čakajočim lovcem. Pravilo veleva, da morajo biti oblečeni v svetleče oranžne ali rumene telovnike, medtem ko morajo imeti čakajoči lovci okoli klobuka vsaj odsevni trak. Natančno je določen tudi kot, pod katerim lahko streljajo. Običajno so trajberji mlajši lovci in ne streljajo, ni pa izključeno.<br/>Z izjemo gospodarja lovske koče LD Plešivica - Žužemberk Mitje Longarja, ki pa ni sodeloval v nedeljskem lovu in ne pozna</p>
      <figure>
        <img src="https://www.slovenskenovice.si/images/slike/2019/10/21/1451258.jpg"/>
        <figcaption>Lovci goniči oziroma trajbarji morajo obvezno nositi odsevne jopiče. FOTO: Oste Bakal</figcaption>
      </figure>
      <p>podrobnosti, sta bila gospodar in starešina lovske družine po telefonu nedosegljiva. Po logiki stvari lahko ugibamo, da je bil mlajši, Šeme, trajber, medtem ko je verjetno Jarc čakal na stojišču. Toda prav lahko bi bilo tudi obratno, saj se pogosto starejši lovci, ki so v dobri kondiciji, pridružijo trajberjem.<br/><br/>Kot so nam potrdili lovci, je imel Jarc veliko srečo. »Če bi ga zadela cela krogla, bi se stvar verjetno končala tragično,« nam je povedal izkušeni starejši član zelene bratovščine. </p>
    </article>
  </body>
</html>