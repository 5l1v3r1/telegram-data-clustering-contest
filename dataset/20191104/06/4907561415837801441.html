<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/bu-kediyi-goren-aslan-saniyor-haber-fotograf-2216711"/>
    <meta property="og:site_name" content="Posta"/>
    <meta property="article:published_time" content="2019-11-04T06:57:37+00:00"/>
    <meta property="og:title" content="Bu kediyi gören aslan sanıyor"/>
    <meta property="og:description" content="Kedilerin rahatına düşkün, birazcık tembel ve iştahlı canlılar olduğunu biliyoruz. Bursada yaşayan Pati adlı kediyse görüntüsüyle tüm bu genellemeleri doğruluyor... İşte aslan kedi Pati..."/>
  </head>
  <body>
    <article>
      <h1>Bu kediyi gören aslan sanıyor</h1>
      <address>
        <time datetime="2019-11-04T06:57:37+00:00">04 Nov 2019, 06:57</time>
      </address>
      <h3>Kedilerin rahatına düşkün, birazcık tembel ve iştahlı canlılar olduğunu biliyoruz. <a href="https://www.posta.com.tr/haberler/bursa">Bursa</a>'da yaşayan Pati adlı kediyse görüntüsüyle tüm bu genellemeleri doğruluyor... İşte '<a href="https://www.posta.com.tr/haberler/aslan">aslan</a>' <a href="https://www.posta.com.tr/haberler/kedi">kedi</a> Pati...</h3>
      <figure>
        <img src="https://i.pstimaj.com/img/78/700x0/5dbfcb30ae298bc9323d1c56"/>
      </figure>
      <p>İzmir'de üniversite okurken ölmek üzere olan yavru bir kedi bulan Sena Akman, bu kediyi sahiplendi. Okul bitince Bursa'ya ailesinin yanına getirdiği kediye o kadar iyi baktı ki, 6 yaşındaki kedi 11 kiloya ulaştı. Normalinin iki katı ağırlığındaki Pati isimli kediyi görenler aslan yavrusu sanıyor. </p>
      <figure>
        <img src="https://i.pstimaj.com/img/78/700x0/5dbfcb4b66a97c76a7eaa4d2"/>
      </figure>
      <h4>Duyan görmeye geliyor</h4>
      <p>Akman ailesinin bir ferdi gibi olan sevimli kedinin 11 kilo olduğunu duyanlar, bu sevimli hayvanı görmeye eve geliyor. Kedinin dışarıda gezdiğini görenler ise "Bu hakikaten bir kedi mi?" diye sormaktan kendilerini alamıyor. Kilolu olmasına rağmen hareketli bir yapıya sahip kedi, sevimliliğiyle herkesi kendine hayran bırakıyor.</p>
      <figure>
        <img src="https://i.pstimaj.com/img/78/700x0/5dbfcb30ae298bc8db3fb439"/>
      </figure>
      <h4>Yavruyken sokaktan sahiplendiler</h4>
      <p>Kedinin sahibi Sena Akman şunları söylüyor:</p>
      <p>"Yağmurlu bir günde İzmir'de yürürken bir ağacın altında ölmek üzere olan yavru bir kedi buldum, hemen alıp veterinere götürdüm. 2 aylık özel bakımın ardından iyileşti. Daha sonra sahiplendim. Üniversite bitince Bursa'ya ailemin evine getirdim. Şu an 6 yaşında, ilk başlarda zayıftı, biz de zayıf diye çok iyi baktık. 14 kiloya ulaştı. Şu an 11 kilo. Dışarı çıkardığımda bu gerçek mi diye soruyorlar. Görenlere çok sevimli geliyor, herkes sevmek istiyor. Kedi normalinden 2 kat daha kilolu, o bizim ailemizin bir ferdi."</p>
      <figure>
        <img src="https://i.pstimaj.com/img/78/700x0/5dbfcb6b66a97c7611a32cf6"/>
      </figure>
      <p>Aykan ailesinin diğer fertleri ise, "Pati bizim ailemizin bir ferdi, onu çok seviyoruz. Onu görmek için evimize geliyorlar" dedi.</p>
      <p>
        <b>(İHA)</b>
      </p>
    </article>
  </body>
</html>