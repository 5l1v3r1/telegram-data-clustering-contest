<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/vcheni_znayshly_absolyutno_mertve_mistse_zemli_1682823"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T06:55:00+00:00"/>
    <meta property="og:title" content="Вчені знайшли абсолютно мертве місце Землі"/>
    <meta property="og:description" content="Зазвичай наявність води пов’язують із життям. Втім, група вчених спробувала встановити жорсткіші рамки і дослідила одне з найекстремальніших середовищ у світі – геотермальні джерела Даллол в ефіопській впадині Данакиль."/>
  </head>
  <body>
    <article>
      <h1>Вчені знайшли абсолютно мертве місце Землі</h1>
      <address>
        <time datetime="2019-11-04T06:55:00+00:00">04 Nov 2019, 06:55</time>
      </address>
      <p>
        <b>Зазвичай наявність води пов’язують із життям. Втім, група вчених спробувала встановити жорсткіші рамки і дослідила одне з найекстремальніших середовищ у світі – геотермальні джерела Даллол в ефіопській впадині Данакиль.</b>
      </p>
      <p>Результати своєї роботи вони опублікували в журналі Nature, пише <a href="https://www.sciencealert.com/">Science Alert.</a></p>
      <p>Місце вважається найспекотнішим місцем на Землі, але воно унікальне не лише цим. Воно вкрите озерами з гіперкислотною та гіперсолоною водою яскравих кольорів. Під їхньою поверхнею ховається вулкан, який випускає хмари токсичного газу.</p>
      <p>Місце давно зачарувало вчених, і вони спробували зрозуміти, чи може в таких умовах існувати життя. Спершу вони виявили сліди бактерій, але тепер учені дослідили місце ретельніше, і вважають, що це помилкові докази. Вони пов’язують хибні результати із лабораторним забрудненням та залишками бактерій, що були занесені людьми під час експедицій і туристичних поїздок.</p>
      <p>Учені впевнені, що результати їхнього дослідження говорять про те, що активного природного мікробного життя в системі озер Даллол не знайти.</p>
      <p>«Ми визначаємо два основних фізико-хімічних бар’єри, які перешкоджають процвітанню життя навіть за наявності рідкої води на Землі і, можливо, в інших місцях. Попри те, що наявність рідкої води на поверхні планети є широко визнаним критерієм для її населеності», – пояснили дослідники.</p>
      <p>Так, ці бар’єри – високий рівень магнію, який здатний руйнувати клітини будь-якого типу, а також смертельна комбінація підвищеної кислотності і вмісту солі: молекулярна адаптація в умовах одночасно вкрай низького pH і високих концентрацій солей неможлива.</p>
      <p><a href="https://zik.ua/news/2019/10/31/ukrainska_studentka_rozrobyla_novyy_metod_diagnostyka_raku_1681061">Нагадаємо</a>, учениця Малої академії наук України Ольга Харасахал розробила новий метод виявлення метастаз на ранніх стадіях онкозахворювань, за що отримала перемогу на одному з найбільших світових конкурсів наукових проєктів Mostratec-2019.</p>
      <p> </p>
      <p> </p>
      <related>
        <h4>читайте також</h4>
        <a href="https://zik.ua/news/2019/04/30/vcheni_oprylyudnyly_video_peremishchennya_kontynentiv_zemli_1562451"/>
        <a href="https://zik.ua/news/2019/03/30/cherez_100_rokiv_zemlya_peretvorytsya_na_garyachu_tochku_tsili_derzhavy_budut_1540485"/>
        <a href="https://zik.ua/news/2018/12/05/vcheni_provedut_eksperyment_z_oholodzhennya_zemli_1462749"/>
        <a href="https://zik.ua/news/2018/10/23/i_vse_taky_vono_tverde_doslidnyky_pidtverdyly_shcho_vnutrishnie_yadro_zemli_1432407"/>
      </related>
    </article>
  </body>
</html>