<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/irem-derici-saplantili-hayrani-yuzunden-evini-degistirdi/926184"/>
    <meta property="og:site_name" content="medya faresi"/>
    <meta property="article:published_time" content="2019-11-04T06:50:00+00:00"/>
    <meta property="og:title" content="İrem Derici saplantılı hayranı yüzünden evini değiştirdi"/>
    <meta property="og:description" content="Konser için gittiği Kıbrıs’ta muhabirlerle sohbet eden İrem Derici, saplantılı hayranı yüzünden evini değiştirdiğini söyledi: “Güvenlikli bir siteye taşındım.”"/>
  </head>
  <body>
    <article>
      <h1>İrem Derici saplantılı hayranı yüzünden evini değiştirdi</h1>
      <h2>Konser için gittiği Kıbrıs’ta muhabirlerle sohbet eden İrem Derici, saplantılı hayranı yüzünden evini değiştirdiğini söyledi: “Güvenlikli bir siteye taşındım.”</h2>
      <address>
        <time datetime="2019-11-04T06:50:00+00:00">04 Nov 2019, 06:50</time>
      </address>
      <p>İrem Derici, önceki akşam Kıbrıs-Girne’deki Chamada Club’da sahneye çıktı. Ünlü şarkıcı, konser öncesi basın mensuplarının sorularını yanıtladı.</p>
      <h3>'Özellikle annem çok korktu'</h3>
      <p>Evinin kapısına kadar gelen saplantılı hayranı yüzünden zor günler geçiren İrem Derici, başka bir eve taşındığını açıkladı:</p>
      <p>“Bu olay yüzünden evimi değiştirdim. Hiç de istemediğim bir şeydi ama ailem endişe duydu. Özellikle annem çok korktu. O yüzden güvenlikli bir siteye taşındım.”</p>
      <h3>'Ortaya karışığım'</h3>
      <p>İrem Derici, “Bazı şarkıcılar sürekli aşk üzerine şarkılar yazar. Size ne zaman ‘aşk kadını’ diyebileceğiz?” sorusuna ilginç bir yanıt verdi:</p>
      <p>“Beni biliyorsunuz: 6 ay bekârım, bir ara evliyim, bir ara çok âşığım, bir bakıyorsun hiçbir şey yok. Yani anlayacağınız, ortaya karışığım.”</p>
      <h3>'Yılın son 3 ayı bana bir afakan basıyor'</h3>
      <p>Şarkıcı, “2019 sizin için nasıl geçti?” sorusu üzerine de “Ne çok kötü ne de çok iyi diyebilirim. Yılın son 3 ayı bana bir afakan basıyor, hemen o yılın bitmesini istiyorum. O son 3 ay benim için biraz zor geçer” dedi.</p>
      <p>(Posta)</p>
    </article>
  </body>
</html>