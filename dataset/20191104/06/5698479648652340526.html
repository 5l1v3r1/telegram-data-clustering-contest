<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/04/norway-ugland-says-nine-crew-abducted-by-pirates-from-vessel-benin-waters"/>
    <meta property="og:site_name" content="euronews"/>
    <meta property="article:published_time" content="2019-11-04T06:52:01+00:00"/>
    <meta property="og:title" content="دزدان دریایی ۹ خدمه کشتی نروژی را در آب‌های بنین ربودند"/>
    <meta property="og:description" content="شرکت کشتیرانی نروژی جی.جی اوگلند اعلام کرد که دزدان دریایی روز شنبه گذشته (۲ نوامبر-۱۱ آبان) وارد یک کشتی متعلق به این شرکت که در ساحل بنین لنگر انداخته بود شدند و ۹ خدمه آن را ربودند."/>
  </head>
  <body>
    <article>
      <h1>دزدان دریایی ۹ خدمه کشتی نروژی را در آب‌های بنین ربودند</h1>
      <address><time datetime="2019-11-04T06:52:01+00:00">04 Nov 2019, 06:52</time> by <a rel="author">یورونیوز فارسی </a></address>
      <p>شرکت کشتیرانی نروژی جی.جی اوگلند اعلام کرد که دزدان دریایی روز شنبه گذشته (۲ نوامبر-۱۱ آبان) وارد یک کشتی متعلق به این شرکت که در ساحل بنین لنگر انداخته بود شدند و ۹ خدمه آن را ربودند.</p>
      <p>این شرکت در ادامه بیانیه خود در شرح ماجرا اضافه کرده است که خدمه باقی مانده در کشتی بلافاصله مقام‌های محلی را مطلع کردند و این کشتی شنبه عصر در بندر شهر کوتونو لنگر انداخت.</p>
      <p>شرکت اوگلند تصریح کرد که این کشتی فله‌بر محموله‌ای از سنگ گچ را که یک ماده معدنی مورد استفاده به‌عنوان کود است، به مقصد بنین حمل می‌کرد.</p>
      <p>دفتر بین‌المللی دریانوردی ماه گذشته در بیانیه‌ای اعلام کرده بود که دزدی دریایی در سراسر جهان کاهش یافته است با این حال خلیج گینه در جنوب غربی قاره آفریقا همچنان خطرپذیری بالایی در آدم ربایی و سرقت مسلحانه دارد.</p>
      <p>شرکت‌های باربری در ماه‌های گذشته موارد متعددی از آدم ربایی را در این منطقه گزارش کرده‌اند که از جمله آن می‌تواند به ربودن هشت خدمه یک کشتی آلمانی در ماه اوت گذشته در سواحل کامرون و یا ۱۰ ملوان کشتی ترکیه در ماه ژوئیه در سواحل نیجریه اشاره کرد.</p>
      <p>به دلایل امنیتی، مالک کشتی نروژی تابعیت خدمه ربوده شده خود را فاش نکرده است.</p>
      <p>شرکت اوگلند همچنین در بیانیه خود اضافه کرده است: «گروه واکنش اضطراری این شرکت طبق برنامه‌های دارای فوریت در حال رسیدگی به این موضوع است و با مقام‌های مربوطه ارتباط دارد.... با خانواده خدمه ربوده شده تماس گرفته شده است و اوگلند آن‌ها را مطلع می‌کند.»</p>
      <p>
        <b>بیشتر بخوانید:</b>
      </p>
      <p>
        <a href="https://farsi.euronews.com/2015/12/08/polish-cargo-crew-kidnapped-off-nigeria-are-freed">پنج لهستانی ربوده شده توسط دزدان دریایی آزاد شدند</a>
      </p>
    </article>
  </body>
</html>