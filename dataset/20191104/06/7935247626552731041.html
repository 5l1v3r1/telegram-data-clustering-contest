<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/potada-bandirmaya-takildik-62-72-214034h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T06:28:29+00:00"/>
    <meta property="og:title" content="Potada Bandırma’ya takıldık: 62-72"/>
    <meta property="og:description" content="Basketbol Süper Ligi’ndeki ilk sezonunu geçiren Frutti Extra Bursaspor, deplasmanda Teksüt Bandırma engelini aşamadı ve 3. yenilgisini aldı."/>
  </head>
  <body>
    <article>
      <h1>Potada Bandırma’ya takıldık: 62-72</h1>
      <h2>Basketbol Süper Ligi’ndeki ilk sezonunu geçiren Frutti Extra Bursaspor, deplasmanda Teksüt Bandırma engelini aşamadı ve 3. yenilgisini aldı.</h2>
      <address>
        <time datetime="2019-11-04T06:28:29+00:00">04 Nov 2019, 06:28</time>
      </address>
      <p>Bu sezon ilk kez mücadele ettiği ING Basketbol Süper Ligi’ne güzel bir başlangıç yapan Frutti Extra Bursaspor, deplasmanda Teksüt Bandırma’ya 72-62 mağlup olmaktan kurtulamadı. Rakibiyle Banvit Kara Ali Acar Spor Salonu’nda karşı karşıya gelen yeşil beyazlılar, ilk çeyreği 18-16 geride tamamladı. Karşılaşmanın ilkyarısını 27-26 yenik kapatan Potanın Timsahları, üçüncü periyoda oldukça kötü başladı. Mücadelenin son periyoduna 52-41 geride giren Frutti Extra Bursaspor, farkı eritmeyi başaramayınca müsabakadan 72-62 mağlup ayrıldı. Sezona 2’de 2’yle başlayan Potanın Timsahları, bu sonuçla ilk kez mücadele ettiği Basketbol Süper Ligi’ndeki 6. maçında 3. yenilgisini almaktan kurtulamadı.</p>
    </article>
  </body>
</html>