<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/red-dead-redemption-2-pc-esclusiva/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T06:42:00+00:00"/>
    <meta property="og:title" content="Red Dead Redemption 2 su PC includerà una funzione esclusiva assente su console"/>
    <meta property="og:description" content="Red Dead Redemption 2 arriverà a breve su PC e includerà una funzione esclusiva che non è stata inserita su PlayStation 4 e Xbox One. Ecco i dettagli."/>
  </head>
  <body>
    <article>
      <h1>Red Dead Redemption 2 su PC includerà una funzione esclusiva assente su console</h1>
      <address><time datetime="2019-11-04T06:42:00+00:00">04 Nov 2019, 06:42</time> by <a rel="author">Nicola Armondi</a></address>
      <p><b>Red Dead Redemption 2 sarà rilasciato su PC domani</b>, martedì 5 novembre 2019. Il gioco è in circolazione in versione console da ormai un anno e moltissimi fan hanno già spolpato l’opera di Rockstar Games. La versione computer, però, include una serie di novità, a partire da miglioramenti tecnici, praticamente scontati, fino ad arrivare a missioni aggiuntive. Ora, però, scopriamo che sarà inclusa anche una feature assente su console: <b>la modalità foto</b>, o modalità fotografica se preferite.</p>
      <p>Come i giocatori PS4 e Xbox One sapranno, nella versione console di Red Dead Redemption 2 è presente una macchina fotografica per scattare delle fotografia, ma non si tratta di una vera modalità foto, disponibile in molti giochi oramai. Nella versione PC è invece stata inserita, con <b>tutte le opzioni del caso, come potete leggere sotto</b>.</p>
      <figure>
        <img src="https://www.tomshw.it/images/images/2019/10/red-dead-redemption-2-pc-55642.jpg"/>
      </figure>
      <p>Fermo restando che<b> la modalità foto è presente unicamente nella Storia di Red Dead Redemption 2</b> e non all’interno di Red Dead Online, si tratta di una feature realizzata con tutti i crismi. Potremo muovere la telecamera liberamente, definire lo zoom, l’inclinazione e il fuoco. Sarà possibile impostare la sfocatura, l’esposizione, il contrasto e inserire tutta una serie di filtri.</p>
      <p>Inoltre, una volta che la fotografia è stata salvata all’interno della galleria del Rockstar Social Club, il giocatore può applicare effetti aggiuntivi, oltre a adesivi e testi, sia a partire da una lista predefinita che personalizzandoli (con vari font a disposizione). Si tratta quindi, come detto, di una modalità foto pensata con attenzione.</p>
      <p><b>Red Dead Redemption 2</b> sarà inizialmente disponibile su Rockstar Games Launcher ed Epic Games Store, mentre arriverà su Steam solo nel mese di dicembre. A novembre, però, sarà disponibile anche su <a href="http://www.tomshw.it/videogioco/google-stadia/">Google Stadia</a>, il nuovo servizio di game streaming del colosso di Mountain View, che sarà spedito a partire dal 19 novembre 2019.</p>
      <blockquote>Se non vi interessa la versione PC o Google Stadia di Red Dead Redemption 2, potete optare subito per la versione console: la potete acquistare su Amazon a <a href="https://toms.it/PBvF4">questo indirizzo</a>.</blockquote>
    </article>
  </body>
</html>