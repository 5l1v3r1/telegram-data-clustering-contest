<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/rusya-turkiye-yanlisi-milisler-abd-konvoyuna-ates-acti/926185"/>
    <meta property="og:site_name" content="medya faresi"/>
    <meta property="article:published_time" content="2019-11-04T06:52:00+00:00"/>
    <meta property="og:title" content="Rusya: Türkiye yanlısı milisler ABD konvoyuna ateş açtı"/>
    <meta property="og:description" content="Rusya'nın Suriye'deki Tarafları Uzlaştırma Merkezi Başkanı Tümgeneral Yuriy Borenkov, ABD’nin Rus tarafına &quot;Suriye’de Türk yanlısı militanların Amerikan askerlerinin bulunduğu konvoya ateş açtıkları, olayda ölen olmadığı konusunda bilgi verdiğini&quot; açıkladı."/>
  </head>
  <body>
    <article>
      <h1>Rusya: Türkiye yanlısı milisler ABD konvoyuna ateş açtı</h1>
      <h2>Rusya'nın Suriye'deki Tarafları Uzlaştırma Merkezi Başkanı Tümgeneral Yuriy Borenkov, ABD’nin Rus tarafına "Suriye’de Türk yanlısı militanların Amerikan askerlerinin bulunduğu konvoya ateş açtıkları, olayda ölen olmadığı konusunda bilgi verdiğini" açıkladı.</h2>
      <address>
        <time datetime="2019-11-04T06:52:00+00:00">04 Nov 2019, 06:52</time>
      </address>
      <p>Sputnik'in aktardığına göre Borenkov, “Amerikan tarafı, çatışmaları önleme hattı üzerinden 3 Kasım tarihinde M4 otoyolu üzerinde Irak sınırı istikametinde hareket eden Amerikan askerlerinin bulunduğu konvoya, Tell Tamer yerleşiminin 6 kilometre batısında Suriye Milli Ordusu’ndaki Türkiye destekli militanların kontrolündeki bölgeden ateş açıldığı konusunda bilgi verdi. Herhangi bir kayıp söz konusu değil” ifadelerini kullandı.</p>
      <p>Borenkov ayrıca Rus askerlerin son 24 saat içinde 31 ateşkes ihlali saptadıklarını, Türkiye destekli güçlerin Halep, Lazkiye, İdlib ve Hama’daki yerleşimleri hedef aldıklarını ifade etti.</p>
    </article>
  </body>
</html>