<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/automotive/tesla-a-breve-full-self-driving-in-versione-beta/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T06:30:00+00:00"/>
    <meta property="og:title" content="Tesla, a breve “Full Self-Driving” in versione beta"/>
    <meta property="og:description" content="Tesla sembrerebbe avere in serbo importanti novità per i possessori dei suoi veicoli. Elon Musk ha recentemente dichiarato che entro fino anno alcuni proprietari di veicoli Tesla potrebbero avere a disposizione la funzione &quot;Full Self-Driving&quot; in modalità “early access”. Ciò significa che alcuni possessori potranno usufruire di una versione beta limitata."/>
  </head>
  <body>
    <article>
      <h1>Tesla, a breve “Full Self-Driving” in versione beta</h1>
      <address><time datetime="2019-11-04T06:30:00+00:00">04 Nov 2019, 06:30</time> by <a rel="author">Valentina Acri</a></address>
      <p>Tesla sembrerebbe avere in serbo <b>importanti novità</b> per i possessori dei suoi veicoli.  <i>Elon Musk</i> ha recentemente dichiarato che <b>entro fino anno</b> alcuni proprietari di veicoli Tesla potrebbero avere a disposizione la <b>funzione <i>“Full Self-Driving”</i></b> in modalità <b>“early access”</b>. Ciò significa che alcuni possessori potranno usufruire di una versione beta del software che verrà in seguito distribuito a tutte le vetture del marchio.</p>
      <figure>
        <img src="https://www.tomshw.it/images/images/2019/10/foto-generiche-59611.768x432.jpg"/>
      </figure>
      <p>Sebbene le auto Tesla siano già dotate della funzione <i>Autopilot</i>, il livello di guida (semi)autonoma di cui dispongono necessita ancora della <b>supervisione attiva del conducente</b>.</p>
      <figure>
        <iframe src="https://www.youtube.com/embed/tlThdr3O5Qo" width="500" height="281" data-service="Youtube" scrolling="no"/>
      </figure>
      <p>Il rilascio della funzione <i>FSD</i> seguirebbe quindi <b>la <i>Smart Summon</i></b>, la modalità di parcheggio rilasciata recentemente dall’azienda che consente all’automobile parcheggiata <b>di “raggiungere” il proprietario</b> nel momento in cui quest’ultimo invia un segnale <b>mediante il proprio smartphone</b>. Modalità che, visti <b>i numerosi problemi riscontrati dagli utenti</b>, stando a quanto affermato dal CEO <b>riceverà a breve un aggiornamento</b> per risolvere il “bug”. In riferimento all’arrivo del <b><i>Full Self Driving</i></b>, Elon Musk ha dichiarato che la nuova funzione sarà in grado di condurre il passeggero nel luogo di destinazione <b>senza che quest’ultimo debba intervenire</b>, tenendo però certamente sotto controllo le azioni del sistema. In base ai luoghi, infatti, oltre alla prudenza del conducente <b>potrà intervenire lo <i>Smart Summon</i></b>, come nei tratti di strada a bassa velocità.</p>
      <p>Il CEO di Tesla ha ribadito che gli utenti che vorranno implementare la nuova modalità <i>Full Self-Driving</i> dovranno pagare un<b> totale di circa 7.000 dollari extra</b>.</p>
    </article>
  </body>
</html>