<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/118841-tramp-pozvao-lidere-asean-a-u-sad?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-04T06:55:03+00:00"/>
    <meta property="og:title" content="Tramp pozvao lidere ASEAN-a u SAD"/>
    <meta property="og:description" content="Predsednik SAD Donald Tramp pozvao je lidere zemalja jugoistočne Azije na &quot;specijalni samit&quot; u SAD početkom sledeće godine, nakon što nije otišao na njihov tekući redovni samit na Tajlandu.Trampov savetnik za nacionalnu bezbednost Robert O'Brajen koji predstavlja SAD na samitu Asocijacije zemalja jugoistočne Azije (ASEAN), uključio je taj poziv u Trampovo pismo koje je pročitao na današnjem sastanku s liderima ASEAN na marginama samita.Na tom sastanku obično prisustvuju predsednici ili premijeri država. Ipak, pridržavajući se diplomatskog protokola, sedam od 10 država ASEAN je na sastanak s američkim predstavnikom poslalo ministre spoljnih poslova.Sastanku su prisustvovali premijeri domaćina skupa Tajlanda, Vijetnama i Laosa.SAD je na prošlom samitu ASEAN predstavljao potpredsednik Majk Pens. Ove godine je pored O'Brajena u Bangkok doputovao i ministar trgovine Vilbur Ros.Nedolazak Trampa na samit otvorio je prostor za druge regionalne sile poput Kine, Indije i Japana, čiji premijeri su se sastali sa svojim kolegama.ASEAN…"/>
  </head>
  <body>
    <article>
      <h1>Tramp pozvao lidere ASEAN-a u SAD</h1>
      <address>
        <time datetime="2019-11-04T06:55:03+00:00">04 Nov 2019, 06:55</time>
      </address>
      <p>Predsednik SAD Donald Tramp pozvao je lidere zemalja jugoistočne Azije na "specijalni samit" u SAD početkom sledeće godine, nakon što nije otišao na njihov tekući redovni samit na Tajlandu.<br/><br/>Trampov savetnik za nacionalnu bezbednost Robert O'Brajen koji predstavlja SAD na samitu Asocijacije zemalja jugoistočne Azije (ASEAN), uključio je taj poziv u Trampovo pismo koje je pročitao na današnjem sastanku s liderima ASEAN na marginama samita.<br/><br/>Na tom sastanku obično prisustvuju predsednici ili premijeri država. Ipak, pridržavajući se diplomatskog protokola, sedam od 10 država ASEAN je na sastanak s američkim predstavnikom poslalo ministre spoljnih poslova.<br/><br/>Sastanku su prisustvovali premijeri domaćina skupa Tajlanda, Vijetnama i Laosa.<br/><br/>SAD je na prošlom samitu ASEAN predstavljao potpredsednik Majk Pens. Ove godine je pored O'Brajena u Bangkok doputovao i ministar trgovine Vilbur Ros.<br/><br/>Nedolazak Trampa na samit otvorio je prostor za druge regionalne sile poput Kine, Indije i Japana, čiji premijeri su se sastali sa svojim kolegama.<br/><br/>ASEAN čine Indonezija, Kambodža, Laos, Mjanmar, Brunej, Malezija, Filipini, Singapur, Tajland i Vijetnam.</p>
    </article>
  </body>
</html>