<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/04/science/wifi-ti-empodizei-to-sima-tou-sto-spiti/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-04T06:55:45+00:00"/>
    <meta property="og:title" content="WiFi : Τι εμποδίζει το σήμα του στο σπίτι"/>
    <meta property="og:description" content="Υπάρχουν αρκετοί παράγοντες που μπορούν να δημιουργήσουν προβλήματα WiFi."/>
  </head>
  <body>
    <article>
      <h1>WiFi : Τι εμποδίζει το σήμα του στο σπίτι</h1>
      <h2>Υπάρχουν αρκετοί παράγοντες που μπορούν να δημιουργήσουν προβλήματα WiFi.</h2>
      <address><time datetime="2019-11-04T06:55:45+00:00">04 Nov 2019, 06:55</time> by <a rel="author">ΤοΒΗΜΑ Team</a></address>
      <p>Σας έχει τύχει σε ένα σημείο στο σπίτι να έχετε WiFi «καμπάνα», και δύο μέτρα πιο πέρα η σύνδεση να είναι περιορισμένη;</p>
      <p>Υπάρχουν αρκετοί παράγοντες που μπορούν να δημιουργήσουν προβλήματα WiFi.</p>
      <p>
        <a href="https://www.in.gr/2019/11/04/greece/peirateia-se-tanker-ksespa-o-pateras-tou-ellina-naytikou-pou-apixthi/">Διαβάστε ακόμη : Πειρατεία σε τάνκερ - Ξεσπά ο πατέρας του έλληνα ναυτικού που απήχθη</a>
      </p>
      <h3>Μεταλλικές επιφάνειες και έπιπλα</h3>
      <p>Το μέταλλο είναι αγωγός, κάτι το οποίο πρακτικά σημαίνει ότι απορροφά ηλεκτρική ενέργεια.Εφόσον το WiFi σας εκπέμπει ηλεκτρομαγνητικά κύματα, οποιαδήποτε μεταλλική επιφάνεια ή αντικείμενο στο σπίτι σας θα αποτρέψει την εξάπλωση των κυμάτων. Εάν θέλετε η σύνδεση στο Internet να λειτουργεί χωρίς προβλήματα, είναι απαραίτητο να τοποθετήσετε το δρομολογητή μακριά από μέταλλο.</p>
      <h4>Τοίχος από τούβλα ή πέτρα</h4>
      <p>Υπάρχουν ορισμένοι τύποι τοίχων που μπορούν να εμποδίσουν το σήμα του wifi Μεταξύ των πιο συνηθισμένων υλικών που εμποδίζουν τη σύνδεση είναι το μάρμαρο, το τσιμέντο, ο σοβάς και το τούβλο. Γι’ αυτό άλλωστε και στα διώροφα σπίτια, συνήθως ο ένας όροφος δεν έχει τόσο καλό ίντερνετ. Για να το διορθώσετε, τοποθετήστε το ρούτερ σε ανοικτό χώρο και μακριά από τους τοίχους.</p>
      <h4>Η απόσταση από το router</h4>
      <p>Οι περισσότεροι από εμάς δεν δίνουμε μεγάλη σημασία στο που έχουμε το ρούτερ. Αρκεί να είναι κοντά στην πρίζα του τηλεφώνου, και ιδανικά να μην πολυφαίνεται.Όμως, όσο πιο μακριά είναι ο υπολογιστής, το κινητό ή το tablet από το ρούτερ, η ισχύς του WiFi μειώνεται.</p>
      <h4>Καθρέπτες</h4>
      <p>Το υλικό που μας επιτρέπει να δούμε την αντανάκλασή μας αντανακλά επίσης το σήμα που απελευθερώνεται από το ρούτερ. Αυτό το αντικείμενο λειτουργεί σαν ασπίδα, καθιστώντας τη σύνδεση στο Internet χαμηλή.</p>
      <h4>Ψυγεία και πλυντήρια ρούχων</h4>
      <p>Κατά γενικό κανόνα, οι ηλεκτρικές συσκευές που διαθέτουν σωλήνες που μέσα κυκλοφορεί νερό δεν «τα πάνε πολύ καλά» με το WiFi. Το νερό μπορεί να διατηρήσει μέρος της ενέργειας από τα ασύρματα κύματα, το οποίο επηρεάζει αρνητικά την ποιότητα της σύνδεσης στο διαδίκτυο.</p>
      <p>
        <a href="https://www.tovima.gr/2019/11/04/finance/ypoik-veltioseis-tou-plaisiou-prostasias-tis-kyrias-katoikias/">ΥΠΟΙΚ: Βελτιώσεις του πλαισίου προστασίας της κύριας κατοικίας</a>
      </p>
    </article>
  </body>
</html>