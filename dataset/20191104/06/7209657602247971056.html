<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/cesena/cronaca/cane-cacciato-chiesa-1.4868270"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-04T06:42:47+00:00"/>
    <meta property="og:title" content="Cesena, il parrocco caccia il cane dalla chiesa. Il padrone lo aggredisce"/>
    <meta property="og:description" content="Reazione furibonda all’invito durante la messa all'Osservanza: l’uomo ha contestato duramente il prete sull’altare"/>
  </head>
  <body>
    <article>
      <h1>Cesena, il parrocco caccia il cane dalla chiesa. Il padrone lo aggredisce</h1>
      <h2>Reazione furibonda all’invito durante la messa all'Osservanza: l’uomo ha contestato duramente il prete sull’altare</h2>
      <address><time datetime="2019-11-04T06:42:47+00:00">04 Nov 2019, 06:42</time> by <a rel="author">ELIDE GIORDANI</a></address>
      <p>Cesena, 4 novembre 2019 - Meglio di un cane in chiesa, si potrebbe dire, parafrasando un vecchio detto che oggi nell’Italia del <b>menefreghismo</b> che tace e tollera il disprezzo delle regole, potrebbe trovare non pochi sostenitori. Sono rimasti sconcertati ed indignati, tuttavia, benché nessuno sul momento abbia osato un gesto di riprovazione, i fedeli della messa delle <b>18 di sabato scorso</b> alla <b>chiesa dell’Osservanza</b>, oggi retta da don <b>Fabrizio Ricci</b>, che se l’è dovuta vedere con l’aggressione verbale in piena messa da parte del proprietario di un cane.<br/><br/>I fatti sono quelli raccontati dalla testimonianza sdegnata di alcuni parrocchiani presenti alla funzione religiosa. A messa iniziata, accortosi della presenza di un quadrupede tra i banchi della chiesa don Fabrizio ha civilmente invitato il proprietario a portare fuori l’animale. Visto che l’uomo faceva orecchie da mercante ha ribadito l’invito. E questa volta <b>Fido</b> ha dovuto varcare la porta in uscita ma, frustrato e ben convinto di avere ragione (benché secondo la legge sia il prete a stabilire se il cane può assistere o meno alla funzione religiosa), il proprietario è rientrato in chiesa re senza badare al fatto che il paroco fosse impegnato nel rito, ha iniziato una furibonda aggressione verbale tacciando il prete di intolleranza ed altro.<br/><br/>L’intervento dell’uomo ha avuto un <b>impatto emotivo molto forte sia sui i fedeli che sullo stesso sacerdote</b> che, benché visibilmente scosso, non ha reagito ed ha continuato la funzione fino alla fine. Con buona pace del dibattito mai risolto sulla presenza più o meno lecita e legale degli animali in chiesa e durante la messa, in questo caso ciò che sbalordisce è la maleducazione e l’incapacità di rispettare una regola di comportamento ritenuta fino ad oggi un dogma. Perché aggredire - anche se solo verbalmente - un prete durante la sua<b> funzione</b>? Cosa avrebbe cambiato se avesse aspettato la fine della messa per discutere le sue ragioni? E’ la conferma che ciò che impera oggi è la maleducazione, l’istinto di sopraffazione. Tanto non si rischia nulla.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>