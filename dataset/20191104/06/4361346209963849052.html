<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/sved-turista-lanyt-eroszakolhatott-meg-valaki-a-no-budapesti-lakasan/185833"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T06:25:00+00:00"/>
    <meta property="og:title" content="Svéd turista lányt erőszakolhatott meg valaki a nő budapesti lakásán"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Svéd turista lányt erőszakolhatott meg valaki a nő budapesti lakásán</mark>
      </h1>
      <address><time datetime="2019-11-04T06:25:00+00:00">04 Nov 2019, 06:25</time> by <a rel="author">Bors</a></address>
      <p>
        <b>Megdöbbentő eset történt még a múlt hét elején a főváros VII. kerületében, a Wesselényi utcában – tudta meg a Ripost. Lapunknak az ingatlan tulajdonosa mesélte el: egy 18 éves svéd lány bérelte a lakását, amelynek az ablakán hajnalban bemászott egy férfi és szexre kényszerítette. A lány kórházba került. </b>
        <b>Megdöbbentő eset történt még a múlt hét elején a főváros VII. kerületében, a Wesselényi utcában – tudta meg a Ripost. Lapunknak az ingatlan tulajdonosa mesélte el: egy 18 éves svéd lány bérelte a lakását, amelynek az ablakán hajnalban bemászott egy férfi és szexre kényszerítette. A lány kórházba került.</b>
      </p>
      <p><i>„Három napra vette ki az első emeleti lakásomat egy svéd lány és két barátnője”</i> – mondta a Ripost-nak az ingatlan tulajdonosa..</p>
      <p>
        <i>„Pihenni és szórakozni jöttek Magyarországra. Hajnalban értesítettek a lányok, hogy nagy a baj, azonnal idejöttem. Elmesélték, hogy este egy közeli szórakozóhelyen voltak, ahol ittak.</i>
      </p>
      <p><i>Egyikük elfáradt, visszament a lakásba, két barátnője viszont még ott maradt”</i> – mesélte a magyar férfi, aki szerint a tettes követhette a lányt, hiszen pontosan tudta, hogy melyik lakásba másszon be.</p>
      <p><i>„Amikor a lány hazaért, kinyitotta az ablakot és lefeküdt”</i> – folytatta a férfi.</p>
      <p>
        <i>„Arra riadt, hogy zajt hall, ekkor látta, hogy az ággyal szemben lévő ablakon mászik befelé egy férfi. A lány állítja: a számára ismeretlen férfi szexre kényszerítette, majd arrafelé távozott, ahol bejött. Ezután a nő rögtön hívta a rendőrséget.”</i>
      </p>
      <p>A svéd lányok a rendőrségi eljárás miatt lekésték a gépüket. Az érintett lányt kórházba szállították kivizsgálásra.</p>
      <p>
        <a href="https://ripost.hu/politik/insider/szexre-kenyszeritettek-budapesten-a-sved-lanyt-2138253/">Ripost</a>
      </p>
    </article>
  </body>
</html>