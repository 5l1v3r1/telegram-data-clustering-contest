<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/739907"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T06:38:00+00:00"/>
    <meta property="og:title" content="'บาโลเตลลี' เดือดโดนแฟน 'เวโรนา' เหยียดผิว"/>
    <meta property="og:description" content="มาริโอ บาโลเตลลี เดือดจัดโดนแฟนบอลเหยียดผิวในเกมที่ เบรสชา ต้นสังกัดบุกพ่าย เวโรนา 1-2 เมื่อวันอาทิตย์ ชี้เป็นเรื่องน่าละอายสุด ๆ"/>
  </head>
  <body>
    <article>
      <h1>'บาโลเตลลี' เดือดโดนแฟน 'เวโรนา' เหยียดผิว</h1>
      <address>
        <time datetime="2019-11-04T06:38:00+00:00">04 Nov 2019, 06:38</time>
      </address>
      <p>
        <b>มาริโอ บาโลเตลลี เดือดจัดโดนแฟนบอลเหยียดผิวในเกมที่ เบรสชา ต้นสังกัดบุกพ่าย เวโรนา 1-2 เมื่อวันอาทิตย์ ชี้เป็นเรื่องน่าละอายสุด ๆ</b>
      </p>
      <p>มาริโอ บาโลเตลลี ดาวยิงจอมแสบของ เบรสชา ทีมในศึกกัลโช เซเรีย อา อิตาลี ออกโรงจวกยับแฟนบอล เวโรนา ที่แสดงพฤติกรรมเหยียดผิวใส่ตัวเขา ในเกมลีกนัดที่ต้นสังกัดของเขาบุกพ่าย 1-2 เมื่อวันอาทิตย์ที่ผ่านมา หลังเจ้าตัวฟิวส์ขาดหวดบอลใส่กองเชียร์เจ้าถิ่น และทำท่าจะเดินออกจากสนามหลังโดนทำเสียงลิงล้อเลียนในช่วงต้นครึ่งหลัง จนเกมต้องหยุดลงชั่วคราว ก่อนที่ผู้ตัดสินรวมถึงนักเตะทั้ง 2 ทีมจะโน้มน้าวให้อดีตหัวหอกทีมชาติอิตาลีลงเล่นต่อไป <br/>    <br/>หลังจบเกม อิวาน ยูริช กุนซือ เวโรนา ปฏิเสธว่ามันไม่มีการแสดงพฤติกรรมเหยียดผิวจากแฟนบอลแต่อย่างใดทั้งสิ้น อย่างไรก็ตาม บาโลเตลลี ยังยืนยันว่าเขาโดนกระทำ โดยโพสต์ข้อความบนอินสตาแกรมส่วนตัวว่า “คนบนอัฒจันทร์ที่ทำเสียงลิงใส่ผม พวกนายมันน่ารังเกียจมาก ๆ คุณกล้าทำแบบนั้นต่อหน้าลูกเมีย ญาติ พ่อแม่ และคนรู้จักได้ยังไงกัน มันน่าละอายสุด ๆ ผมต้องขอบคุณเพื่อนนักฟุตบอลทั้งในและนอกสนามที่อยู่เคียงข้างผม รวมถึงข้อความที่ผมได้รับจากบรรดาแฟนบอลด้วย ผมขอขอบคุณมาก ๆ พวกคุณพิสูจน์แล้วว่าพวกคุณคือคนจริง ไม่เหมือนพวกที่ไม่ยอมรับความเป็นจริงพวกนั้น”  <br/><br/>เครดิตภาพ : AP</p>
    </article>
  </body>
</html>