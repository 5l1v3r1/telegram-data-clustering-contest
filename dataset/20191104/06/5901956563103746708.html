<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/video-doncic-junak-zmage-dallasa-spet-pise-zgodovino-245579"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T06:42:00+00:00"/>
    <meta property="og:title" content="VIDEO: Dončić junak zmage Dallasa, spet piše zgodovino"/>
    <meta property="og:description" content="DALLAS – Luka Dončić nadaljuje z bleščečimi predstavami v NBA. Dončić je bil najboljši igralec tekme za zmago Dallasa s 131 : 111 proti Clevelandu. Dosegel je svoj 11. trojni dvojček v tej ..."/>
  </head>
  <body>
    <article>
      <h1>VIDEO: Dončić junak zmage Dallasa, spet piše zgodovino</h1>
      <h2>Dosegel je 11. trojni dvojček.</h2>
      <address><time datetime="2019-11-04T06:42:00+00:00">04 Nov 2019, 06:42</time> by <a rel="author">STA, S. U.</a></address>
      <p>DALLAS – <b>Luka Dončić</b> nadaljuje z bleščečimi predstavami v NBA. Dončić je bil najboljši igralec tekme za zmago Dallasa s 131 : 111 proti Clevelandu. Dosegel je svoj 11. trojni dvojček v tej ligi (v 78 tekmah) in drugega zaporedoma z 29 točkami, 15 asistencami in 14 skoki.<br/><br/>Dončić je imel 15 podaj tudi na prejšnji tekmi proti moštvu Los Angeles Lakers. Dallas je tekmo po podaljšku izgubil, Dončić pa je dobil udarec v glavo in so mu morali šivati rano, a je nadaljeval tekmo.</p>
      <figure>
        <iframe src="https://www.youtube.com/embed/mY4WXMklOkk" width="640" height="360" data-service="Youtube" scrolling="no"/>
      </figure>
      <p>Enajst trojnih dvojčkov je tudi največ v NBA pri košarkarjih, ki še niso dopolnili 21. rojstnega dne. <b>Earvin Magic Johnson</b>, ki je držal prejšnji rekord, jih je v Dončićevi starosti dosegel denimo sedem.</p>
      <h3>Zmaga tudi za Miami</h3>
      <p>V pretekli noči se je zmage veselil tudi<b> Goran Dragić</b>, ki je za zmago Miamija proti Houstonu (129 : 100) dosegel 15 točk, 4 podaje in 2 skoka.</p>
      <figure>
        <iframe src="https://www.youtube.com/embed/NVpWTxotFQY" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>