<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134290-be-triju-starto-penketo-zaideju-besivertusi-pacers-svente-pergale.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T06:28:00+00:00"/>
    <meta property="og:title" content="Be trijų starto penketo žaidėjų besivertusi „Pacers“ šventė pergalę"/>
    <meta property="og:description" content="Domantas Sabonis dėl kairės blauzdos sumušimo nežaidė, tačiau Indianos „Pacers“ (3-3) be jo, Myleso Turnerio ir Victoro Oladipo namie 108:95 (24:18, 31:24, 31:32, 22:21) įveikė Čikagos „Bulls“ (2-5). Sabonis susižeidė prieš dvi dienas ir jau tuomet buvo paskelbta, kad dėl jo žaidimo mače su „Bulls“ paaiškės tik prieš rungtynes. Likus 8 valandoms iki susitikimo buvo pranešta, kad lietuvis ant parketo nepasirodys. Indianos ekipą tempė T.J. ..."/>
  </head>
  <body>
    <article>
      <h1>Be trijų starto penketo žaidėjų besivertusi „Pacers“ šventė pergalę</h1>
      <address>
        <time datetime="2019-11-04T06:28:00+00:00">04 Nov 2019, 06:28</time>
      </address>
      <p>Nuotr.: AP – Scanpix</p>
      <figure>
        <a href="https://www.basketnews.lt/paveikslelis-205828-any1000x1000.jpg">
          <img src="https://www.basketnews.lt/paveikslelis-205828-any630x500.jpg"/>
        </a>
      </figure>
      <p>Nuotr. AP – Scanpix</p>
      <p>Domantas Sabonis dėl kairės blauzdos sumušimo nežaidė, tačiau Indianos „Pacers“ (3-3) be jo, Myleso Turnerio ir Victoro Oladipo namie <a href="https://www.basketnews.lt/rungtynes/ziureti/83275-indiana-pacers-chicago-bulls.html"><b>108:95</b> (24:18, 31:24, 31:32, 22:21)</a> įveikė Čikagos „Bulls“ (2-5).</p>
      <p>Sabonis susižeidė prieš dvi dienas ir jau tuomet buvo paskelbta, kad dėl jo žaidimo mače su „Bulls“ paaiškės tik prieš rungtynes. Likus 8 valandoms iki susitikimo buvo pranešta, kad lietuvis ant parketo nepasirodys.</p>
      <p>Indianos ekipą tempė T.J. Warrenas, pelnęs 25 taškus ir pasiekęs geriausią sezono rezultatą.</p>
      <p>„Pacers“ laimėjo trečiąjį mačą iš eilės ir šeštąją akistatą paeiliui prieš „Bulls“ krepšininkus.</p>
      <p>„Mums buvo nelengva laimėti be Oladipo, kuris yra „Visų žvaigždžių“ krepšininkas. Bet dabar neturėjome ir Myleso bei Domo, todėl tokia pergalė rodo mūsų pasitikėjimą savimi“, – pasisakė 22 taškus pelnęs ir 7 rezultatyvius perdavimus atlikęs Malcolmas Brogdonas.</p>
      <p>Atsarginis centras T.J. Leafas gavo daugiau minučių ir surinko antrąjį karjeros dvigubą dublį – 13 taškų ir 15 atkovotų kamuolių.</p>
      <p>18-asis šių metų NBA naujokų biržos šaukimas Goga Bitadzė iš Gruzijos pateko į starto penketą ir pelnė 9 taškus, atkovojo 4 kamuolius ir blokavo 4 metimus.</p>
      <figure>
        <iframe src="https://www.youtube.com/embed/Bbt18X58gII" width="630" height="354" data-service="Youtube" scrolling="no"/>
      </figure>
      <p>
        <i>„Pacers“: T.J. Warrenas 26 (9/12 dvit.), Malcolmas Brogdonas 22 (7 rez. perd.), T.J. Leafas 13 (15 atk. kam.), Jeremy Lambas 11 (9/9 baudos), Goga Bitadzė (4 bl.) ir Aaronas Holiday po 9.</i>
      </p>
      <p>
        <i>„Bulls“: Zachas LaVine’as 21, Wendellis Carteris 20 (10 atk. kam.), Thaddeusas Youngas 12, Lauri Markkanenas 11.</i>
      </p>
      <p>
        <b>Rungtynių apžvalga:</b>
      </p>
      <figure>
        <iframe src="https://www.youtube.com/embed/Nt1B6qlGcJc" width="630" height="354" data-service="Youtube" scrolling="no"/>
      </figure>
      <h3>Rungtynių žaidėjas</h3>
      <figure>
        <img src="https://www.basketnews.lt/paveikslelis-204471-crop100x150.jpg"/>
      </figure>
      <p><a href="https://www.basketnews.lt/zaidejai/17092-tj-warren.html">T.J. Warren</a> Taškai: 26 Naudingumas: 25 Dvitaškiai: 75% 9/12 Baudų metimai: 83% 5/6</p>
    </article>
  </body>
</html>