<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/poznan,43/leszno-akt-oskarzenia-w-sprawie-ataku-kierowcy-porsche-na-piesza,982812.html"/>
    <meta property="og:site_name" content="TVN24"/>
    <meta property="article:published_time" content="2019-11-04T16:36:15+00:00"/>
    <meta property="og:title" content="Uderzył pieszą i chciał ją rozjechać. Sprawa znajdzie finał w sądzie"/>
    <meta property="og:description" content="Zatrzymał się na przejściu, wysiadł z auta i uderzył pieszą. Kierowca, który w lipcu zaatakował w Lesznie kobietę, odpowie przed sądem. Usłyszał zarzuty dotyczące znieważenia kobiety, uderzenia jej..."/>
  </head>
  <body>
    <article>
      <h1>Uderzył pieszą i chciał ją rozjechać. Sprawa znajdzie finał w sądzie</h1>
      <address><time datetime="2019-11-04T16:36:15+00:00">04 Nov 2019, 16:36</time> by <a rel="author">FC/ks/kwoj</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p107/v/29530de21430b7540ec3f65135f7323c/f332cc6d-db0f-4640-9bb8-f2ffaec564b7-480p.mp4"/>
          <figcaption>Stanął na pasach, wysiadł z auta i zaatakował pieszą....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/29530de21430b7540ec3f65135f7323c/367824b4-3d4a-43f7-bc12-43992c3d2edd-480p.mp4"/>
          <figcaption>Leszno: Incydent na przejściu dla pieszych</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p107/v/15d185eaa7c954e77f5343d941e25fbd/5b054b6e-b225-11e9-af85-0050569b018a-480p.mp4"/>
          <figcaption>Uderzył przechodzącą kobietę, potem próbował rozjechać....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/15d185eaa7c954e77f5343d941e25fbd/8a9a8a37-141b-40d2-b8cb-9e183b6ece03-480p.mp4"/>
          <figcaption>Zatrzymał się na przejściu, wysiadł i uderzył kobietę....</figcaption>
        </figure>
        <figcaption>Kierowca najpierw uderzył kobietę, potem próbował ją potrącić (wideo z lipca)<cite>Foto: Twitter/ Andrzej Borowiak | Video: Fakty po południu</cite></figcaption>
      </slideshow>
      <h3>Zatrzymał się na przejściu, wysiadł z auta i uderzył pieszą. Kierowca, który w lipcu zaatakował w Lesznie kobietę, odpowie przed sądem. Usłyszał zarzuty dotyczące znieważenia kobiety, uderzenia jej i spowodowania obrażeń ciała, a także zmuszenia jej do określonego zachowania.</h3>
      <related>
        <a href="https://www.tvn24.pl/poznan,43/zatrzymal-sie-na-przejsciu-wysiadl-i-uderzyl-kobiete-prokuratura-chce-aresztu-dla-kierowcy,956926.html"/>
      </related>
      <p>Prokuratura w Lesznie (woj. wielkopolskie) skierowała w ostatnich dniach do sądu akt oskarżenia przeciwko Michałowi N., który kierując porsche zaatakował kobietę na przejściu dla pieszych. Zajście miało miejsce w lipcu na jednej z ulic Leszna.<br/><br/>Akt oskarżenia zawiera cztery zarzuty, a mężczyzna może trafić do więzienia na 5 lat.</p>
      <h3>Cztery zarzuty</h3>
      <p>W lipcu w Lesznie kierujący porsche 35-letni Michał N. nie chciał przepuścić kobiety przechodzącej przez przejście dla pieszych. Według ustaleń śledczych, gdy ta zwróciła mu uwagę, kierujący wysiadł z pojazdu i uderzył ją w twarz. Następnie wrócił do samochodu i ruszył, mimo że uderzona stanęła przed pojazdem. Kierowca został niedługo potem zatrzymany w okolicach Andrychowa.</p>
      <p>Jak powiedział prokurator Przemysław Grześkowiak, szef leszczyńskiej prokuratury rejonowej, zarzuty dotyczą znieważenia kobiety, uderzenia jej i spowodowania obrażeń ciała, a także zmuszenia kobiety do określonego zachowania.</p>
      <p>Mężczyzna odpowie przed sądem także za inne, wcześniejsze zdarzenie - chodzi o zarzut dotyczący działania w celu wymuszenia zwrotu wierzytelności.</p>
      <p>- Akt oskarżenia w tej sprawie został skierowany do Sądu Rejonowego w Środzie Wielkopolskiej, bo czyn związany ze zwrotem wierzytelności miał miejsce na tamtym terenie – podał prok. Grześkowiak.</p>
      <p>Michał N. nadal przebywa w areszcie.</p>
      <related>
        <h4>Dowiedz się więcej...</h4>
        <a href="https://www.tvn24.pl/poznan,43/stanal-na-pasach-wyszedl-z-auta-i-zaatakowal-piesza-ujeto-podejrzewanego-35-latka,956709.html"/>
      </related>
    </article>
  </body>
</html>