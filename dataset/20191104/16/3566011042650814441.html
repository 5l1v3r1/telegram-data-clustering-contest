<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544970.html/%D9%87%DB%8C%D9%85%D9%86%D9%87-%D9%86%D8%B8%D8%A7%D9%85%DB%8C-%D9%88-%D8%B3%DB%8C%D8%A7%D8%B3%DB%8C-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D8%A7%D9%84-%D9%81%D8%B1%D9%88%D9%BE%D8%A7%D8%B4%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T16:41:00+00:00"/>
    <meta property="og:title" content="هیمنه نظامی و سیاسی آمریکا در حال فروپاشی است"/>
    <meta property="og:description" content="کارشناس مسائل سیاسی گفت: انهدام پیشرفته‌ترین و پرهزینه‌ترین پهباد آمریکایی در ماه‌های اخیر توسط سپاه پاسداران انقلاب اسلامی نشان داد هیمنیه نظامی و سیاسی آمریکا در حال فروپاشی است."/>
  </head>
  <body>
    <article>
      <h1>هیمنه نظامی و سیاسی آمریکا در حال فروپاشی است</h1>
      <h2>کارشناس مسائل سیاسی:</h2>
      <address>
        <time datetime="2019-11-04T16:41:00+00:00">04 Nov 2019, 16:41</time>
      </address>
      <p>کارشناس مسائل سیاسی گفت: انهدام پیشرفته‌ترین و پرهزینه‌ترین پهباد آمریکایی در ماه‌های اخیر توسط سپاه پاسداران انقلاب اسلامی نشان داد هیمنیه نظامی و سیاسی آمریکا در حال فروپاشی است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از <a href="http://www.bloghnews.com/">بلاغ</a>، تحولات نیمه دوم قرن بیستم و اوج‌گیرى قدرت آمریکا سبب شد که فوکویاما نظریه پرداز آمریکایى تز «پایان تاریخ» خود را مطرح کند که مبتنى برآن، قرار بود جهان به‌سمت لیبرال‌دموکراسى و دهکده جهانى با کدخدایى آمریکا پیش رفته وحتى به پایان برسد.اما به رغم برنامه‌ریزى وتصور آمریکایى‌ها این روند نه تنها اتفاق نیفتاد بلکه به دلایلى چند، قدرت و  انحصار آمریکا رو به افول نهاد.<br/><br/>کاظم عالی بیگی کارشناس مسائل سیاسی در گفت و گو با خبرنگار ما با بیان اینکه آمریکا اکنون بدهکارترین کشور جهان است گفت: بحران اقتصادى در آمریکاى مدعى قدرت برتر در جهان، جدى‌تر، آشکارتر و براى دولت ایالات متحده به‌دلیل حضورش در مناطق مختلف جهان آزاردهنده‌تر و شکننده‌تر است.<br/> <br/>وی یکی از دلایل مشکلات اقتصادی آمریکا را گسترش بیش از حد احداث پایگاه‌هاى نظامى و اعزام نیروهاى نظامى به خارج از مرزهاى خود، دانست و افزود: آمریکا در ۷۰۰ نقطه جهان داراى پایگاه بوده و بیش از ۱۵۰ هزار نظامى در خارج از مرزهاى آمریکا، حافظ منافع این کشور هستند، هزینه‌هاى سنگین نظامى‌گرى آمریکا، موجب شده اکنون این کشور بیش از ۱۶ تریلیون دلار بدهى داشته باشد و برآورد مى‌شود طى چند سال آینده، این رقم به بالاى ۲۰ تریلیون برسد.<br/><br/>کارشناس مسائل سیاسی به ضعف قدرت نظامى و سخت افزارى آمریکا اشاره و عنوان کرد: گزارش نشریه «اکونومیست» با اشاره به این‌که توان نظامى آمریکا در حال فرسایش است، نقاط ضعف ارتش آمریکا را برشمرده و آسیب پذیر بودن کشتى‌هاى نیروى دریایى آمریکا در مقابل موشک‌هاى زمین به دریا، ضعف ارتش آمریکا براى حفاظت از پایگاه‌هاى هوایى منطقه‌اى این کشور در برابر حملات غیرمنتظره، آسیب پذیرى هواپیماهاى آمریکا در مقابل سامانه‌هاى ضد هوایى مدرن و ناکارآمدى جنگنده‌هاى آمریکایى در شناسایى موشک‌هاى قبال حمل، را ازجمله نقاط ضعفى مى‌داند که در صورت برطرف نشدن، مى‌تواند جایگاه این کشور را تضعیف کند.<br/><br/>عالی بیگی تصریح کرد: فرماندهان نظامى آمریکا در ماه فوریه ۲۰۱۷ در کنگره اعلام کردند که ارتش این کشور در موضع ضعف قرار دارد و سال‌ها به‌علت ناکافى بودن منابع بودجه و بیش از دو دهه مناقشه‌هاى مختلف، تضعیف شده است این فرماندهان اعلام کردند که بسیارى از تجهیزات نیروى دریایى و هوایى آمریکا قدیمى و در پایین‌ترین سطح قرار دارند و همین هشدارها بود که سبب شد تا دونالد ترامپ، رئیس جمهور آمریکا بازسازى قدرت دریایى و هوایى آمریکا را در اولویت کارى خود قرار دهد و براى این اقدام، بودجه‌هاى بیشترى را براى پنتاگون درخواست کرده است.<br/><br/>وی با بیان اینکه ورود مستقیم آمریکا به جنگ‌هاى افغانستان و عراق و هم‌چنین ورود غیرمستقیم به بحران‌هاى سوریه و یمن جایگاه ابرقدرتى این کشور تضعیف کرده است گفت: آمریکا با داشتن مدرن‌ترین جنگ افزارها و حتى با کمک متحدان اروپایى خود نتوانست گروه طالبان را شکست دهد و حال و روز افغانستان فعلى به‌خوبى گویاى این حقیقت است که سیاست‌هاى آمریکا در افغانستان به شکست منجر شده و منفعتى براى کاخ سفید به‌دنبال نداشته است، شکست ارتش آمریکا در افغانستان و عراق اعتماد به نفس نیروهاى نظامى آمریکا را کاهش داده و آن‌ها را از درگیر شدن در جنگ‌هاى آتى نگران کرده است.<br/><br/>کارشناس مسائل سیاسی همچنین خاطرنشان کرد: انهدام پیشرفته‌ترین و پرهزینه‌ترین پهباد آمریکایی در ماه‌های اخیر توسط سپاه پاسداران انقلاب اسلامی در خلیج فارس نیز تیرخلاص را بر پیکره نظامی آمریکا وارد کرد و به اذعان بسیاری از تحلیلگران غربی آمریکا دیگر به عنوان هژمون شناخته نمی‌شود و توان نظامی این کشور توان رقابت و درگیری با سایر کشورها ازجمله جمهوری اسلامی ایران را ندارد با این انهدام شخصیت و هیمنیه نظامی آمریکا شکست شده و تنها سیاست این کشور پس از آن فرار رو به جلو بوده است.<br/> <br/>عالی بیگی یکی از نقاط ضعف ارتش آمریکا را ایجاد جنگ‌هاى نیابتى دانست و گفت: واشنگتن که تا یک دهه پیش با اتکا به قدرت نظامى خود و با علم و اطمینان به این‌که پیروز میدان خواهد بود، به‌طور مستقیم وارد کارزار نبرد مى‌شد، در سال‌هاى گذشته جانب احتیاط را در پیش گرفته وبى‌گدار به آب نمى‌زند و به جاى ورود مستقیم، به جنگ‌هاى نیابتى متوسل شده است و ورود مستقیم در بحران‌هاى منطقه‌اى را براى خود همراه با هزینه‌هاى زیاد مى‌داند، اما براى این‌که وجهه خود در جهان را حفظ کند از درگیر شدن مستقیم در بحران‌ها خوددارى مى‌کند همچنان که آمریکا در بحران سوریه که به گفته دولتمردان واشنگتن «خط قرمز» براى آن‌ها بود، از ترس شکست مفتضحانه از ورود به جنگ پرهیز کرد.<br/><br/>انتهای پیام/</p>
    </article>
  </body>
</html>