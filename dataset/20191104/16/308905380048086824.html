<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/4-dingen-die-je-moet-weten-over-de-airpods-pro-33014"/>
    <meta property="og:site_name" content="Apparata"/>
    <meta property="article:published_time" content="2019-11-04T16:01:00+00:00"/>
    <meta property="og:title" content="4 dingen die je moet weten over de AirPods Pro"/>
    <meta property="og:description" content="De nieuwste AirPods van Apple uitgelicht."/>
  </head>
  <body>
    <article>
      <h1>4 dingen die je moet weten over de AirPods Pro</h1>
      <h2>De nieuwste AirPods van Apple uitgelicht.</h2>
      <address><time datetime="2019-11-04T16:01:00+00:00">04 Nov 2019, 16:01</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p><a href="https://www.apparata.nl/nieuws/apple-airpods-pro-prijs-specificaties-32945">De nieuwe AirPods Pro</a> zijn onlangs aangekondigd en reken maar dat ook deze oortjes weer een succes gaan worden. Het Amerikaanse techbedrijf uit Cupertino heeft de AirPods op een paar punten beter gemaakt in vergelijking met voorgaande versies. Precies die functies die mensen misten bij de AirPods zitten nu op de AirPods Pro. In dit artikel lichten we een aantal features van de AirPods Pro uit.</p>
      <p><b>1. Compatibiliteit</b><br/>De AirPods Pro werken niet zomaar met alle apparaten van het merk uit de recente geschiedenis van Apple. Je moet minimaal een iPhone SE of iPad Mini 4 hebben. Verder werken de AirPods Pro met Macs vanaf 2012, de Apple Watch Series 1 en hoger en de Apple TV HD en hoger.</p>
      <p><b>2. Maten en gewichten</b><br/>De oortjes 21,8 mm breed, 30,9 mm hoog en wegen 5,4 gram. De meegeleverde case weegt 45,6 gram.</p>
      <p><b>3. Inhoud van de verpakking</b><br/>Natuurlijk krijg je de AirPods Pro niet kaal opgestuurd of mee vanuit de winkel bij Apple. Het techbedrijf levert ze in een doos. Naast de AirPods Pro krijg je in deze doos een draadloze oplaad­case, siliconen oortips (drie formaten), een Lightning-naar-USB‑C-kabel en documentatie met onder meer een garantiebewijs en een handleiding.</p>
      <p><b>4. Belangrijkste feiten</b><br/>De nieuwe AirPods Pro kunnen tot 4,5 uur luistertijd bieden. Zelfs tot 5 uur met actieve ruisonderdrukking en de transparantie-modus uitgeschakeld. Je hebt tot 3,5 uur gesprekstijd en de oortjes werken via Bluetooth 5.0. De AirPods Pro zijn water- en zweetbestendig. Ze kosten 279 euro en via een online bestelling is een gratis inscriptie mogelijk. Wie nu een bestelling plaatst moet rekening houden met een levertijd van enkele weken.</p>
      <figure>
        <img src="https://static.apparata.nl/images/2019/airpods-pro-3995.jpg"/>
      </figure>
    </article>
  </body>
</html>