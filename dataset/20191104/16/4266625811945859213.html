<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/v_odesi_pravoohorontsi_poperedyly_napad_na_pidpryiemtsya_1683395"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T16:24:00+00:00"/>
    <meta property="og:title" content="В Одесі правоохоронці попередили напад на підприємця"/>
    <meta property="og:description" content="Працівники внутрішньої безпеки НПУ встановили інформацію про те, що місцевий мешканець Одеси з метою наживи планує організувати напад на свого роботодавця."/>
  </head>
  <body>
    <article>
      <h1>В Одесі правоохоронці попередили напад на підприємця</h1>
      <address>
        <time datetime="2019-11-04T16:24:00+00:00">04 Nov 2019, 16:24</time>
      </address>
      <p>
        <b>Працівники внутрішньої безпеки НПУ встановили інформацію про те, що місцевий мешканець Одеси з метою наживи планує організувати напад на свого роботодавця.</b>
      </p>
      <p>Про це повідомляє <a href="https://www.npu.gov.ua/news/korupcziya/v-odesi-policziya-poperedila-rozbijnij-napad-na-pidprijemczya/">пресслужба</a> Нацполіції Одеської області. </p>
      <p>Зазначається, що задля реалізації задуму чоловік почав пошуки виконавців злочину. Зокрема було встановлено, що 36-річний чоловік підшуковує осіб з кримінального кола для здійснення розбійного нападу на свого роботодавця – місцевого підприємця у сфері торгівлі.</p>
      <p>"При перевірці інформація знайшла своє підтвердження. За зібраними внутрішньою безпекою НПУ матеріалами слідчим відділом Приморського ВП в місті Одеса, під процесуальним керівництвом Одеської місцевої прокуратури №3, було розпочато кримінальне провадження", – сказано у повідомленні.</p>
      <p>Правоохоронці провели імітацію злочину, з використанням вогнепальної зброї та заволодінням сумки з грошима підприємця. </p>
      <p>Зловмисникові, у разі доведення його вини в суді, загрожує позбавлення волі на строк від 7 до 10 років з конфіскацією майна. </p>
      <p><a href="https://zik.ua/news/2019/10/24/u_zaporizhzhi_na_aktyvistku_napaly_z_nozhem__iy_ryatuyut_zhyttya_1675685">Нагадаємо,</a> у кінці жовтня у Запоріжжі напали на відому активістку, керівника громадської організації "Запорізький ромський центр "Лачо Дром" Анжеліку Бєлову.</p>
      <related>
        <h4>читайте також</h4>
        <a href="https://zik.ua/news/2019/10/24/u_kyievi_pobyly_dvoh_cholovikiv_odyn_z_nyh_u_reanimatsii_1675053"/>
        <a href="https://zik.ua/news/2019/10/20/dvoh_politseyskyh_iz_odesy_zatrymaly_na_habari_u_5_tysyach_dolariv_1672055"/>
        <a href="https://zik.ua/news/2019/10/18/na_lvivshchyni_cholovik_zarizav_nozhem_dvoyuridnogo_brata_1670663"/>
        <a href="https://zik.ua/news/2019/10/15/u_zaporizhzhi_pidlitky_na_kameru_zhorstoko_pobyly_dvoh_divchat_1667897"/>
      </related>
    </article>
  </body>
</html>