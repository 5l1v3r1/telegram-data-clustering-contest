<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/arni-chuvstvam-se-na-50-405857.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T16:50:00+00:00"/>
    <meta property="og:title" content="Арни: Чувствам се на 50"/>
    <meta property="og:description" content="Шварценегер и Линда Хамилтън рекламират Терминатора в Япония"/>
  </head>
  <body>
    <article>
      <h1>Арни: Чувствам се на 50</h1>
      <address><time datetime="2019-11-04T16:50:00+00:00">04 Nov 2019, 16:50</time> by <a rel="author">Агенция Стандарт</a></address>
      <p>Арнолд Шварценегер и Линда Хамилтън се развихриха в Япония, където пристигнаха за премиерата на „Терминатор: Мрачна съдба“. На летището в Токио Арни демонстрира мускули в рекламна фанелка  с логото на екшъна, съчетана с тъмно сини джинси и сиво карирано сако. Колежката му беше по-кежуал, но също толкова очарователна. „Холивудският мачо изглеждаше много шик в тематичния аутфит. Феновете полудяха – всеки искаше да се снима с тях и да ги докосне“, предават медиите от Страната на изгряващото слънце.  Въпреки че между героите на Арни и Линда винаги е имало взривоопасни отношения по сценарий, двамата актьори са големи приятели в живота. „Обожавам да работя с Арнолд.  Всяка нова среща с него е изключително преживяване. Дълбоко сме привързани един към друг, а сегашният ни филм е върхът на 35-годишната ни  дружба. Всичко това означава много за мен.“, сподели Хамилтън пред репортери. „Чувствам се като на 50, а не като на 72. Много от каскадите и битките направих сам. Нито за миг не останах без енергия. Е, все пак се наложи да отпуснат с 2 инча талията на костюмите ми за новия Терминатор. Това, разбира се, ме нервира“, беше искрен актьорът. И не пропусна да се пошегува с Линда. „Когато тя се появи в Терминатор 2, ми се стори като женски Рамбо – мускулите й бяха железни. Сега се завръща триумфално. А Терминатор 2 е единственият филм от поредицата, който все още ме просълзява“, признава Арни.</p>
      <figure>
        <img src="https://scontent.fsof9-1.fna.fbcdn.net/v/t1.15752-9/75264795_2399243456991174_3612918625310081024_n.jpg?_nc_cat=105&amp;_nc_oc=AQm9LWwzNBPmwqataZLLoVv0oOXPWL3YvuUdCRZdekg5mdA_JuMkIvCa9AzDfwsOuYc&amp;_nc_ht=scontent.fsof9-1.fna&amp;oh=1b2dc55ea42c30f91bd808402f55c891&amp;oe=5E475125"/>
      </figure>
      <p>          </p>
      <p> </p>
    </article>
  </body>
</html>