<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/ukrajinskih-sportsmeniv-privitali-na-bortu-bojina-foto-637629.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-04T16:18:32+00:00"/>
    <meta property="og:title" content="Українських спортсменів привітали на борту «Боїнґа» (фото)"/>
    <meta property="og:description" content="Коли команда поверталася додому, на неї очікував приємний сюрприз"/>
  </head>
  <body>
    <article>
      <h1>Українських спортсменів привітали на борту «Боїнґа» (фото)</h1>
      <address>
        <time datetime="2019-11-04T16:18:32+00:00">04 Nov 2019, 16:18</time>
      </address>
      <h4>Коли команда поверталася додому, на неї очікував приємний сюрприз</h4>
      <p>Поки Європа та світ святкували Геловін, національна паралімпійська збірна України з тхеквондо виборювала перемогу на чемпіонаті Європи з паратхеквондо, який відбувався в італійському місті Барі. В особистому заліку українці вибороли золоту, дві срібні та три бронзових нагороди та таким потужним результатом завершили сезон-2019.</p>
      <p>Переможницею чемпіонату Європи стала Вікторія Марчук (клас К43, вагова категорія до 49 кг). Срібні нагороди вибороли Юлія Липецька (клас К43, понад 58 кг) та Інна Трохименко в розділі пумсе (клас Р31). Бронзовими призерами змагань стали Антон Швець (клас К43, 75 кг), Антон Липовий (клас К42, до 75 кг) та Іванна Цапцина в розділі пумсе (клас Р34).</p>
      <p>Коли наша команда поверталася додому, на неї очікував приємний сюрприз.</p>
      <slideshow>
        <figure>
          <img src="https://glavcom.ua/img/gallery/6376/29/667529_big.jpg"/>
          <figcaption>Українських спортсменів привітали на борту «Боїнґа» (фото)</figcaption>
        </figure>
        <figure>
          <img src="https://glavcom.ua/img/gallery/6376/29/667530_big.jpg"/>
          <figcaption>Українських спортсменів привітали на борту «Боїнґа» (фото)</figcaption>
        </figure>
        <figure>
          <img src="https://glavcom.ua/img/gallery/6376/29/667531_big.jpg"/>
          <figcaption>Українських спортсменів привітали на борту «Боїнґа» (фото)</figcaption>
        </figure>
        <figure>
          <img src="https://glavcom.ua/img/gallery/6376/29/667532_big.jpg"/>
          <figcaption>Українських спортсменів привітали на борту «Боїнґа» (фото)</figcaption>
        </figure>
        <figure>
          <img src="https://glavcom.ua/img/gallery/6376/29/667533_big.jpg"/>
          <figcaption>Українських спортсменів привітали на борту «Боїнґа» (фото)</figcaption>
        </figure>
      </slideshow>
      <p>«Було дуже приємно, що командир та екіпаж «Боїнґа» компанії Alitalia, яким ми летіли з Рима до Києва, на весь літак привітав нашу національну збірну команду з успішним виступом на чемпіонаті Європи Усі пасажири щиро аплодували, а на виході з літака дякували за перемогу, за ту що прославляємо Україну і даруємо можливість пишатися нашими героями, - написав старший тренер збірної Сергій Брушніцький. – Незважаючи на прохолодну погоду, на душі було дуже тепло. Ще раз щиро дякую нашій команді за класний змагальний рік. Бажаю усім гарно відпочити і набратися сил для нових звершень. Наступний рік для нас дуже відповідальний. Але ми впораємося. Бо разом ми сила! Слава Україні!»</p>
      <p>Наступного року майстри українського тхеквондо сподіваються пробитися на Паралімпійські ігри-2020.</p>
      <blockquote>
        <b>Читайте також: <a href="https://glavcom.ua/sport/news/naykrashchi-v-jevropi-i-treti-v-sviti-ukrajinski-borchini-zdobuli-chotiri-medali-na-pershosti-planeti-video-637604.html">Найкращі в Європі і треті в світі. Українські борчині здобули чотири медалі на першості планети (відео)</a></b>
      </blockquote>
      <related>
        <a href="https://glavcom.ua/vinnytsia/news/travmovaniy-sportsmen-z-vinnichchini-zavoyuvav-sriblo-chempionatu-aziji-500862.html"/>
      </related>
    </article>
  </body>
</html>