<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/04/transfer-karijere-reprezentativac-srbije-bira-inter-ili-barselona-posao-vredan-preko-40-000-000-evra/"/>
    <meta property="og:site_name" content="Sportska centrala"/>
    <meta property="article:published_time" content="2019-11-04T16:33:55+00:00"/>
    <meta property="og:title" content="TRANSFER KARIJERE: Reprezentativac Srbije bira – Inter ili Barselona, posao vredan preko 40.000.000 evra!"/>
    <meta property="og:description" content="Reprezentativac Srbije je u životnoj formi. Prethodnog vikenda njegov Ajntraht iz Frankfurta pobedio je Bajern iz Minhena 5:1, a Filip Kostić je bio jedan od najzaslužnijih za veliki trijumf svog tima. Kostić je „načeo“ aktuelnog šampiona Nemačke, a upisao je i jednu asistenciju. Nakon toga, trener „bavaraca“ Niko Kovač uz dogovor sa upravom kluba napustio […]"/>
  </head>
  <body>
    <article>
      <h1>TRANSFER KARIJERE: Reprezentativac Srbije bira – Inter ili Barselona, posao vredan preko 40.000.000 evra!</h1>
      <address><time datetime="2019-11-04T16:33:55+00:00">04 Nov 2019, 16:33</time> by <a rel="author">Marko</a></address>
      <p>Reprezentativac Srbije je u životnoj formi. Prethodnog vikenda njegov Ajntraht iz Frankfurta pobedio je Bajern iz Minhena 5:1, a Filip Kostić je bio jedan od najzaslužnijih za veliki trijumf svog tima.</p>
      <p>Kostić je „načeo“ aktuelnog šampiona Nemačke, a upisao je i jednu asistenciju. Nakon toga, trener „bavaraca“ Niko Kovač uz dogovor sa upravom kluba napustio je mesto prvog trenera Bajerna.</p>
      <p>Kako prenosi nemački „Bild“ nakon fantastične partije Filipa Kostića odmah su se upravi Ajntrahta javili Barselona i Inter koji žele Srbina u svojim redovima već od januara.</p>
      <p>Njegova trenutna cena je 40 miliona evra, ali nema sumnje da će obe ekipe biti spremne da pojačaju ponudu kako bi privolele 27-godišnjeg Kragujevčanina u svoje redove.</p>
      <p>Kostić je karijeru započeo u Radničkom. Na leto 2012. godine potpisuje za Groningen za milion i 250.000 evra. Samo dve sezone kasnije kupuje ga Štutgart za šest miliona evropskih novčanica. Nakon toga sledi selidba u Hamburg koji je za njegove usluge izdvojio 14 miliona evra.</p>
      <p>Od avgusta 2018. godine je u Ajntrahtu na pozajmici. Čelnici Frankfurta su ovog leta otkupili njegov ugovor za šest miliona evra i smeši im se zaista ogroman profit ukoliko do transfera u Inter ili Barselonu dođe u narednom periodu.</p>
      <p>Filip Kostić je za reprezentaciju Srbije do sada odigrao 32 utakmice i postigao dva gola uz sedam upisanih asistencija.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/04/sok-za-navijace-juventusa-kjelinijeva-povreda-ozbiljnija-od-ocekivanog/"/>
        <a href="https://www.sportskacentrala.com/2019/11/04/po-kratkom-postupku-nakon-poraza-u-11-kolu-jos-jedan-trener-iz-serije-a-dobio-otkaz/"/>
        <a href="https://www.sportskacentrala.com/2019/11/03/laciju-ceo-plen-na-san-siru-remi-u-firenci/"/>
        <a href="https://www.sportskacentrala.com/2019/11/03/efikasno-popodne-u-italiji-video/"/>
        <a href="https://www.sportskacentrala.com/2019/11/02/stara-dama-po-starom-gol-za-trijumf-u-derbiju-dela-mole-video/"/>
        <a href="https://www.sportskacentrala.com/2019/11/02/lukaku-odveo-inter-na-vrh-poruka-navijaca-intera-za-mihajlovica-video/"/>
        <a href="https://www.sportskacentrala.com/2019/11/02/navijaci-intera-poslali-mihi-poruku-na-srpskom-foto/"/>
        <a href="https://www.sportskacentrala.com/2019/11/02/radojin-pecat-na-pobedu-levantea-nad-barselonom-video/"/>
        <a href="https://www.sportskacentrala.com/2019/11/02/vanda-nara-nastavlja-da-provocira-navijaci-intera-osuli-drvlje-i-kamenje-na-suprugu-maura-ikardija/"/>
      </related>
    </article>
  </body>
</html>