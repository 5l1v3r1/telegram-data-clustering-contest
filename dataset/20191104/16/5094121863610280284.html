<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/krematorium-se-na-dusicky-otevrelo-verejnosti-zeh-navstevniky-fascinoval-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T16:22:00+00:00"/>
    <meta property="og:title" content="FOTO: Krematorium se na Dušičky otevřelo veřejnosti. Žeh návštěvníky fascinoval"/>
    <meta property="og:description" content="Stovky lidí vystoupaly v sobotu po symbolických čtyřiadvaceti schodech (každý stupeň odkazuje na hodinu dne) do útrob pardubického krematoria."/>
  </head>
  <body>
    <article>
      <h1>FOTO: Krematorium se na Dušičky otevřelo veřejnosti. Žeh návštěvníky fascinoval</h1>
      <address><time datetime="2019-11-04T16:22:00+00:00">04 Nov 2019, 16:22</time> by <a rel="author">Petr Vaňous</a></address>
      <p>Mezi návštěvníky, kteří se při dni otevřených dveří podívali do ikonického prostoru, jenž po celém světě proslavil film Juraje Herze Spalovač mrtvol, byli i tací, kteří na tričku měli podobiznu samotného Karla Kopfrkingla v podání Rudolfa Hrušínského. Jeho duch je ještě v katakombách krematoria cítit u starých pecí, které své poslání přestaly plnit v polovině devadesátých let minulého století.</p>
      <h3>Nebožtík si sedne</h3>
      <p>Kromě pecí se lidem otevřela i místnost, kde dochází k převlékání nebožtíků. Nejvíce však návštěvníky zajímal samotný způsob žehu, který se tam uskutečňuje v nových plynových pecích.</p>
      <p>„Hlavně je zajímá, zda se nebožtík při kremaci nějak hýbe. Občas se stane, že si v peci sedne nebo rozpaží vlivem smršťování tkání ruky,“ nechal se slyšet novodobý „spalovač mrtvol“ Filip Kmoch s tím, že spalují při teplotách mezi 1000 a 1100 stupňů Celsia. Samotný žeh trvá průměrně 70 minut.</p>
      <figure>
        <img src="https://g.denik.cz/45/18/pardubice-centralni-hrbitov-dusicky-pamatka-zesnulych-hroby-svicka-jizdni-policie031119-pce_denik-150-3x2.jpg"/>
      </figure>
      <figure>
        <img src="https://g.denik.cz/45/8d/pardubice-centralni-hrbitov-dusicky-pamatka-zesnulych-hroby-svicka-jizdni-policie031119-pce-02_denik-150-3x2.jpg"/>
      </figure>
      <figure>
        <img src="https://g.denik.cz/45/ed/pardubice-centralni-hrbitov-dusicky-pamatka-zesnulych-hroby-svicka-jizdni-policie031119-pce-03_denik-150-3x2.jpg"/>
      </figure>
      <figure>
        <img src="https://g.denik.cz/45/5c/pardubice-centralni-hrbitov-dusicky-pamatka-zesnulych-hroby-svicka-jizdni-policie031119-pce-04_denik-150-3x2.jpg"/>
      </figure>
      <aside>Galerie <a href="https://www.denik.cz/galerie/pardubice-centralni-hrbitov-dusicky-pamatka-zesnulych-hroby-svicka-jizdni-policie031119.html?mm=10419545&amp;back=2800523154-6813-1">34 fotografií v galerii ›</a></aside>
      <figure>
        <img src="https://g.denik.cz/45/f2/mg-6754-2_denik-150-3x2.jpg"/>
      </figure>
      <aside>
        <a href="https://pardubicky.denik.cz/zpravy_region/skokansky-mustek-na-kunce-plan-ktery-tise-zapadal-prachem-20191104.html">Skokanský můstek na Kuňce. Plán, který tiše zapadal prachem Přečíst článek ›</a>
      </aside>
    </article>
  </body>
</html>