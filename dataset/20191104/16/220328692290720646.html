<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/mezhdunaroden-festival-za-detsko-kino-v-razgrad-405856.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T16:38:10+00:00"/>
    <meta property="og:title" content="Международен фестивал за детско кино в Разград"/>
    <meta property="og:description" content="Гласът на Педя човек открива фестивала"/>
  </head>
  <body>
    <article>
      <h1>Международен фестивал за детско кино в Разград</h1>
      <address><time datetime="2019-11-04T16:38:10+00:00">04 Nov 2019, 16:38</time> by <a rel="author">Станка Христова</a></address>
      <p>Гласът на Педя човек ще открие Международния  фестивал за детско кино „Не на шега“, който започва във вторник в Разград. Актрисата Слава Рачева и цигуларят Ицко Финци са първите лица, които ще популаризират пред малките зрители ленти за деца от некомерсиалния афиш на киното.</p>
      <p>Фестивалът се организира от Фондация „Арт-Офис“ – София, с финансовата помощ на фондация „Америка за България“. Кинопрожекциите в Разград се подкрепят и със средства от Общностния дарителски фонд в града, който в партньорство с ФАБ финансира инициативи на местната общност.</p>
      <p>В рамките на 5 дни децата и младите хора от Разград ще видят 14 филмови заглавия, създадени в България, Русия, Сърбия, Аржентина и Франция. Освен прожекции, в програмата на фестивала  влизат и срещи на младата публика с режисьори, аниматори, актьори и кинодейци.</p>
      <p> </p>
    </article>
  </body>
</html>