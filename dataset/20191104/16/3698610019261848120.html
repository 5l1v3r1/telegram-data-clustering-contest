<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/na-posadu-golovi-ukrayinskogo-institutu-nacpam-yati-pretenduyut-dvanadcyat-kandidativ-328447_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T16:55:00+00:00"/>
    <meta property="og:title" content="На посаду голови Українського інституту нацпам'яті претендують дванадцять кандидатів"/>
    <meta property="og:description" content="Вже до кінця тижня кандидати мають пройти тестування.  "/>
  </head>
  <body>
    <article>
      <h1>На посаду голови Українського інституту нацпам'яті претендують дванадцять кандидатів</h1>
      <h2>Вже до кінця тижня кандидати мають пройти тестування.  </h2>
      <address>
        <time datetime="2019-11-04T16:55:00+00:00">04 Nov 2019, 16:55</time>
      </address>
      <p>На посаду голови<a href="https://dt.ua/POLITICS/prem-yer-ministr-goncharuk-zayaviv-scho-napryamki-institutu-nacionalnoyi-pam-yati-zalishatsya-nezminnimi-323964_.html"><b> Українського інституту національної пам'яті</b></a> подали заявки дев'ять претендентів, повідомили в Національному агентстві України з питань державної служби відповідь "<a href="https://www.istpravda.com.ua/short/2019/11/4/156476/">Історичної правди</a>" на запит щодо конкурсу</p>
      <p>Згідно з документом, станом на 1 листопада, а це останній день, коли можна було подати заявку на участь у конкурсі, були зареєстровані такі кандидати:</p>
      <p>1. Христенко Стефан Володимирович. Юрист за освітою. Працював за фахом у кількох компаніях. Зараз вивчає право у Копенгагені, згідно з декларацією – тимчасово безробітний.</p>
      <p>2. Руденко Сергій Борисович. Кандидат культурології, фахівець з музейної справи. Доцент Київського Національного університету культури та мистецтв.</p>
      <p>3. Коростишевський Сергій Аркадійович. Співробітник Департаменту транспортної інфраструктури КМДА.</p>
      <p>4. Решетченко Дмитро Володимирович, кандидат історичних наук, до березня 2019 року - начальник відділу Центрального державного архіву зарубіжної україніки.</p>
      <p>5. Шамайда Тарас Анатолійович, громадський діяч, автор "Історичної правди", згідно з декларацією - співробітник Управління справами Апарату Верховної Ради України.</p>
      <p>6. Князева Надія Михайлівна, викладач української мови, член Національної спілки журналістів.</p>
      <p>7. Жижиян Петро Миколайович, редактор сайту "Сегодня".</p>
      <p>8. Понипаляк Аліна Василівна, кандидат історичних наук, старший науковий співробітник Національного музею історії України, авторка "Історичної правди".</p>
      <p>9. Савченко Євгеній Олександрович. До звільнення в 2019 році - старший майстер лісу державного підприємства "Київський лісгосп".</p>
      <p>Також видання зазначає, що на конкурс подалися історики Олександр Алфьоров, Артем Харченко та заступник директор Національного інституту стратегічних досліджень Василь Яблонський. У Національному агентстві України з питань державної служби повідомили, що уточнений список буде оприлюднений на початку цього тижня, адже перший етап конкурсу - тестування на знання іноземної мови, має відбутися 7 листопада.</p>
      <p> </p>
      <p>Нагадаємо, Кабінет міністрів України рішенням від 18 вересня <a href="https://dt.ua/POLITICS/v-yatrovicha-zvilnili-z-posadi-direktora-institutu-nacionalnoyi-pam-yati-323894_.html"><b>звільнив Володимира В'ятровича з посади керівника Українського інституту національної пам'яті</b></a>, на якій він перебував із 2014 року. </p>
      <p><a href="https://zn.ua/UKRAINE/vladimir-vyatrovich-schitaet-chto-emu-ischut-zamenu-na-postu-direktora-instituta-nacionalnoy-pamyati-321147_.html"><b>Про ймовірність свого звільнення</b></a> з займаної посади Володимир В'ятрович заявив ще в червні, оскільки він критикував ряд вчинків президента Зеленського <b><a href="https://zn.ua/UKRAINE/vyatrovich-otreagiroval-na-slova-razumkova-o-mestnyh-referendumah-po-dekommunizacii-323860_.html">та його команди.</a></b></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>