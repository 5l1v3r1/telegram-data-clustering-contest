<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/dalla-chiesa-eroe-del-nostro-tempo-inaugurata-la-mostra-a-messina-foto.html"/>
    <meta property="og:site_name" content="Tempostretto"/>
    <meta property="article:published_time" content="2019-11-04T16:24:36+00:00"/>
    <meta property="og:title" content="Dalla Chiesa “eroe del nostro tempo”. Inaugurata la mostra a Messina. FOTO"/>
    <meta property="og:description" content="E' ospitata al Comando interregionale Culqualber"/>
  </head>
  <body>
    <article>
      <h1>Dalla Chiesa “eroe del nostro tempo”. Inaugurata la mostra a Messina. FOTO</h1>
      <address><time datetime="2019-11-04T16:24:36+00:00">04 Nov 2019, 16:24</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>E' ospitata al Comando interregionale Culqualber</i>
      </p>
      <p>Il <b>c</b>omandante interregionale dei carabinieri “Culqualber”, <b>Luigi Robusto, </b>ha inaugurato, la mostra <i>d</i><i>edicata al generale Carlo Alberto Dalla Chiesa.</i></p>
      <p>
        <i>Madrina dell’evento, alla caserma Bonsignore, la prefetta di Messina, Maria Carmela Librizzi, mentre era presente anche il sottosegretario all’economia, Alessio Villarosa.</i>
      </p>
      <p>Il generale Robusto, al suo primo incarico, a 25 anni, era stato alle dipendenze di Dalla Chiesa “<i>emblema del messaggio di coraggio e verità che egli ha saputo tramandare a tutte le generazioni di carabinieri”.</i></p>
      <p>All’evento erano presenti giovani e studenti, in particolare quelli dell’Istituto Antonello di Messina, che hanno donato un quadro con un grafico dei loro studi su Dalla Chiesa.</p>
      <p>La mostra inaugurata quest’oggi, attraverso un percorso espositivo con pannelli illustrativi ricchi di fotografie ed immagini dell’epoca, <i>ripercorre i momenti salienti della sua vita professionale vissuti durante la lunga milizia nei carabinieri ma anche nel breve periodo in cui è stato prefetto di Palermo </i>e tratteggia anche <i>momenti di vita privata</i> ed in particolare di vita familiare che risaltano i grandi principi morali del generale Dalla Chiesa.</p>
      <p>La mostra, inoltre, è arricchita anche da una suggestiva esposizione di uniformi, cimeli e documenti dell’epoca. E’ esposta una riproduzione dell’uniforme indossata da Dalla Chiesa, durante il periodo in cui ha ricoperto l’incarico di vice comandante generale dei carabinieri (10.12.1981 – 05.05.1982) ma anche <i>documenti originali a sua firma che richiamano gli interventi di etica morale e professionale</i> durante i periodi di comando nell’Arma dei Carabinieri, nonché <i>atti di Polizia Giudiziaria relativi alle indagini sull’agguato che portò al suo assassinio ed a quello della propria consorte il 3 settembre 1982</i> in via Isidoro Carini a Palermo.</p>
      <p>La mostra sarà <b>aperta al pubblico dal 4 al 22 novembre</b> presso i saloni di rappresentanza del Comando Interregionale Carabinieri Culqualber – dal lunedì al venerdì dalle 9 alle 13 e dalle 15 alle 17.30 mentre il sabato dalle 9 alle 12.</p>
      <slideshow>
        <figure>
          <img src="https://www.tempostretto.it/wp-content/uploads/2019/11/DSC_3637.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0002.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0003.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0004.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0005.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0006.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0007.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0008.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0009.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0010.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0011.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0012.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0013.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0014.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0015.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0017.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0020.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0021.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0022.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0023.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG-20191104-WA0024.jpg"/>
        </figure>
      </slideshow>
    </article>
  </body>
</html>