<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/economia/arcelormittal_governo_ilva-6485293/news/2019-11-04/"/>
    <meta property="og:site_name" content="Agi"/>
    <meta property="article:published_time" content="2019-11-04T16:45:00+00:00"/>
    <meta property="og:title" content="ArcelorMittal: fonti, Governo non consentirà chiusura Ilva"/>
    <meta property="og:description" content="È questa la posizione espressa - secondo fonti presenti al tavolo al Mise - dopo la riunione che hanno avuto i ministri Patuanelli, Costa, Provenzano e Catalfo"/>
  </head>
  <body>
    <article>
      <h1>ArcelorMittal: fonti, Governo non consentirà chiusura Ilva</h1>
      <h2>È questa la posizione espressa - secondo fonti presenti al tavolo al Mise - dopo la riunione che hanno avuto i ministri Patuanelli, Costa, Provenzano e Catalfo</h2>
      <address><time datetime="2019-11-04T16:45:00+00:00">04 Nov 2019, 16:45</time> by <a rel="author">AGI - Agenzia Giornalistica Italia</a></address>
      <p>"Il Governo non consentirà la chiusura dell'Ilva. Non esistono presupposti giuridici per il recesso del contratto. Convocheremo immediatamente Mittal a Roma". È questa la posizione espressa - secondo fonti presenti al tavolo al Mise - dopo la riunione che hanno avuto i ministri Patuanelli, Costa, Provenzano e Catalfo con rappresentanti del Mef, sul 'caso' ArcelorMittal che ha deciso di recedere dal contratto per l'ex Ilva. </p>
      <p>Oggi ArcelorMittal ha annunciato la volontà di ritirarsi dall'acquisto dell'Ilva. La società ha inviato ai commissari straordinari di Ilva  una comunicazione di recesso dal contratto o risoluzione dello stesso per l'affitto e il successivo acquisto condizionato dei rami d'azienda di Ilva S.p.A. e di alcune sue controllate ("Ilva"), a cui è stata data esecuzione il 31 ottobre 2018. La motivazione del disimpegno è il venir meno dello scudo penale per il piano ambientale ora che e' stato definitivamente soppresso col decreto legge Imprese.</p>
    </article>
  </body>
</html>