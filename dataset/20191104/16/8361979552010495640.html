<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/shpigunskiy-skandal-glava-bolgarskih-rusofiliv-otrimav-orden-vid-putina-50051559.html"/>
    <meta property="og:site_name" content="НВ"/>
    <meta property="article:published_time" content="2019-11-04T16:41:00+00:00"/>
    <meta property="og:title" content="Путін відзначив орденом лідера болгарських «русофілів», підозрюваного в шпигунстві на користь РФ"/>
    <meta property="og:description" content="Президент РФ Володимир Путін вручив орден Дружби голові болгарського руху Русофіли Ніколаю Малінову, якого в Болгарії звинуватили в шпигунстві."/>
  </head>
  <body>
    <article>
      <h1>Путін відзначив орденом лідера болгарських «русофілів», підозрюваного в шпигунстві на користь РФ</h1>
      <h2>Президент РФ Володимир Путін вручив орден Дружби голові болгарського руху Русофіли Ніколаю Малінову, якого в Болгарії звинуватили в шпигунстві.</h2>
      <address>
        <time datetime="2019-11-04T16:41:00+00:00">04 Nov 2019, 16:41</time>
      </address>
      <p>Вручення нагороди <b/> відбулося в Кремлі з нагоди Дня народної єдності РФ.</p>
      <p>Під час свого виступу Малінов розповів, що йому вдалося побудувати в Болгарії розгалужену мережу «русофілів», яка включає 240 відділень і більше 35 тисяч членів.</p>
      <p>«Коли ми 16 років тому починали, перше опитування показало 8% русофілів в Болгарії, зараз 82% русофілів», — цитується його заява на <a href="http://kremlin.ru/events/president/news/61963">сайті Кремля.</a></p>
      <p>На початку вересня 2019 року прокуратура Болгарії <a href="https://nv.ua/ukr/world/geopolitics/shpigunskiy-skandal-v-bolgariji-50042006.html">звинуватила Ніколая Малінова в шпигунстві.</a></p>
      <p>Слідчі встановили, що лідер проросійського руху Русофіли передавав інформацію про болгарську зовнішню політику двом російським організаціям — Двоголовий орел і Російському інституту стратегічних досліджень.</p>
      <p>У Малінова вилучили звіт про геополітичну переорієнтацію Болгарії у бік Росії.</p>
    </article>
  </body>
</html>