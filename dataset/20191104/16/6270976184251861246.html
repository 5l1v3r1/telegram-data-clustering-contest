<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/04/na-donechchyni-zbuduyut-dva-smittyepererobnyh-zavody/"/>
    <meta property="og:site_name" content="Рубрика"/>
    <meta property="article:published_time" content="2019-11-04T16:26:19+00:00"/>
    <meta property="og:title" content="На Донеччині збудують два сміттєпереробних заводи"/>
    <meta property="og:description" content="У Донецькій області плануюють побудувати два сміттєпереробних заводи з технологією Waste no Energy. Проєкт будівництва двох сміттєпереробних заводів буде розроблений міжнародним консорціумом при узгодженні з громадськістю в наступному році. Про це повідомляє Департамент екології та природних ресурсів Донецької ОДА. Перший завод планують побудувати у Краматорську. Планова потужність підприємства складе 150 тисяч тонн побутових відходів на […]"/>
  </head>
  <body>
    <article>
      <h1>На Донеччині збудують два сміттєпереробних заводи</h1>
      <address><time datetime="2019-11-04T16:26:19+00:00">04 Nov 2019, 16:26</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/13-5-620x420.jpg"/>
      </figure>
      <p>
        <b>
          <b>У Донецькій області плануюють побудувати два сміттєпереробних заводи з технологією Waste no Energy.</b>
        </b>
      </p>
      <p>Проєкт будівництва двох сміттєпереробних заводів буде розроблений міжнародним консорціумом при узгодженні з громадськістю в наступному році. Про це повідомляє Департамент екології та природних ресурсів Донецької ОДА.</p>
      <p>Перший завод планують побудувати у Краматорську. Планова потужність підприємства складе 150 тисяч тонн побутових відходів на рік.</p>
      <p>Завод працюватиме за наступним принципом: змішані відходи вивантажуються в накопичувальний бункер, який повністю ізольований бетонною стіною від основного виробничого приміщення, і оснащений сучасною системою вентиляції повітря. Потім відходи потрапляють в вузол термічної утилізації, в якому при належному температурному режимі забезпечується їх спалювання.</p>
      <p>Система очищення димових газів буде відповідати всім вимогам європейських директив. Завод дозволить скоротити обсяги захоронення відходів та отримати теплову або електричну енергію, яка буде використовуватися в комунальному господарстві.</p>
      <p>Про місце будівництва другого сміттєпереробного заводу поки не повідомляється.</p>
      <p>Відзначається, що на Донеччині щорічно утворюється близько 500 тисяч побутових відходів, що призвело до необхідності пошуку нових і сучасних рішень щодо поводження з ними.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F668726333148414%2Fvideos%2F1137756823281126%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
    </article>
  </body>
</html>