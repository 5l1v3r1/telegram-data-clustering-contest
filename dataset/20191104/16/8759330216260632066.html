<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902393/rerserven-van-anderlecht-overtuigen-vercauteren-niet-in-oefennederlaag-tegen-union.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T16:58:00+00:00"/>
    <meta property="og:title" content="Rerserven van Anderlecht overtuigen Vercauteren niet in oefennederlaag tegen Union"/>
    <meta property="og:description" content="RSC Anderlecht won zondag met 2-1 van rode lantaarn Cercle Brugge, waardoor de entree van Frank Vercauteren een positief vervolg kreeg. De spelers die zondag niet in actie kwamen, kregen maandag hun kans tegen Union Saint-Gilloise. Die hebben ze niet gegrepen: Anderlecht verloor met 3-1."/>
  </head>
  <body>
    <article>
      <h1>Rerserven van Anderlecht overtuigen Vercauteren niet in oefennederlaag tegen Union</h1>
      <address>
        <time datetime="2019-11-04T16:58:00+00:00">04 Nov 2019, 16:58</time>
      </address>
      <p>
        <b>RSC Anderlecht won zondag met 2-1 van rode lantaarn Cercle Brugge, waardoor de entree van Frank Vercauteren een positief vervolg kreeg. De spelers die zondag niet in actie kwamen, kregen maandag hun kans tegen Union Saint-Gilloise. Die hebben ze niet gegrepen: Anderlecht verloor met 3-1.</b>
      </p>
      <p>Zowel bij Anderlecht als bij Union verschenen enkel spelers aan de aftrap die dit weekend niet in de basis startten. Zo kwamen voor <i>paars-wit </i>jongens als Thomas Didillon, Peter Zulj, Francis Amuzu, Isaac Kiese Thelin en Jérémy Doku op het veld. Zij konden echter niet verhinderen dat Union op voorsprong kwam via Mathias Fixelles.</p>
      <aside>Lees meer<br/><a href="https://www.voetbalprimeur.be/nieuws/902390/-anderlecht-wil-gegeerde-flankaanvaller-wegplukken-bij-grieks-landskampioen-paok-.html?itm_source=www.voetbalprimeur.be&amp;itm_medium=highlighted-content">'Anderlecht strijdt met Monaco en Frankfurt om handtekening van flankaanvaller'</a></aside>
      <p>Net voor de pauze deed Anderlecht iets terug: Anouar Ait El Hadj trof raak. Die 1-1 bleef staan tot aan de rust, maar erna liep Union weg van de collega's uit Brussel. Eerst zette alweer Fixelles de traditieclub op 1-2. In het slot zorgde Sofyan Ahannach voor de beslissing. Voor Anderlecht zal die nederlaag misschien terug wat twijfels veroorzaken. Vrijdag komt de recordkampioen alweer in actie, op het veld van Zulte Waregem.</p>
      <figure>
        <iframe data-src="https://twitter.com/UnionStGilloise/status/1191358119584116738?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>De 3-1 zal Union dan weer vertrouwen geven voor komende vrijdag. Dan komt KVC Westerlo over de vloer. Union heeft nog steeds een waterkansje op winst in de eerste periode van Eerste Klasse B. Vorige vrijdag stond de kraker op bezoek bij OH Leuven op het programma, maar <a href="https://www.voetbalprimeur.be/nieuws/902369/deze-week-geen-periodekampioen-in-1b-uitspraak-van-ohl-union-pas-op-de-12e-.html?utm_source=doorlink&amp;utm_medium=doorlink&amp;utm_campaign=%2F">door problemen met het licht</a> werd die partij gestaakt.</p>
      <aside>Lees meer<br/><a href="https://www.voetbalprimeur.be/nieuws/902015/trainer-van-union-christiansen-scheidsrechter-had-vroeger-moeten-affluiten-.html?itm_source=www.voetbalprimeur.be&amp;itm_medium=highlighted-content">Trainer van Union Christiansen: “Scheidsrechter had vroeger moeten affluiten”</a></aside>
    </article>
  </body>
</html>