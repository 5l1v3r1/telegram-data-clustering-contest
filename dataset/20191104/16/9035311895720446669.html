<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/04/basbakan-abdulmehdi-nin-cagrisini-yok-sayan-irakli-protestocular-geceyi-disarda-gecirdi"/>
    <meta property="og:site_name" content="euronews"/>
    <meta property="article:published_time" content="2019-11-04T16:29:48+00:00"/>
    <meta property="og:title" content="Irak Başbakanı'nın çağrısını yok sayan halk geceyi dışarda geçirdi"/>
    <meta property="og:description" content="Bağdat'ta binlerce hükümet karşıtı gösterici Başbakan Adil Abdulmehdi'nin protestolara son verilmesi çağrısını yok sayarak geceyi meydanlarda geçirdi"/>
  </head>
  <body>
    <article>
      <h1>Irak Başbakanı'nın çağrısını yok sayan halk geceyi dışarda geçirdi</h1>
      <address>
        <time datetime="2019-11-04T16:29:48+00:00">04 Nov 2019, 16:29</time>
      </address>
      <p>Bağdat'ta binlerce hükümet karşıtı gösterici Başbakan Adil Abdulmehdi'nin protestolara son verilmesi çağrısını yok sayarak geceyi meydanlarda geçirdi.</p>
      <p>Abdulmehdi pazar akşamı göstericilerin amaçlarına ulaştığını belirterek ekonomiye zarar veren protestoların son bulmasını istemişti.</p>
      <p>Iraklılar, işsizlik, yolsuzluk ve kamu hizmetlerinin yetersizliğini protesto etmek amacıyla ülkenin çeşitli bölgelerinde gösteriler düzenliyor. 1 Ekim'de harekete geçen eylemciler, Erbain törenleri nedeniyle ara verdikleri gösterilere 25 Ekim'de tekrar başladı.</p>
      <p>Başkent Bağdat başta olmak üzere ülkenin orta ve güney kentlerine yayılan eylemlerde, ekim ayının başından bu yana 200'den fazla kişi hayatını kaybetti, 8 bine yakın kişi yaralandı.</p>
      <p>Birleşmiş Milletler ise Irak'ta protestoların başlamasından bu yana 229 göstericinin yaşamını yitirdiğini açıklamıştı.</p>
      <ul>
        <li>
          <a href="https://tr.euronews.com/2019/11/02/irakta-hukumet-karsiti-protestolarin-ana-merkezi-turk-lokantas-oldu-video">Irak'ta hükümet karşıtı protestoların ana merkezi 'Türk Lokantası' oldu</a>
        </li>
        <li>
          <a href="https://tr.euronews.com/2019/11/01/kuzey-irak-da-kurtler-turk-mallarini-boykot-ediyor">Kuzey Irak'ta Kürtler Türk mallarını boykot ediyor</a>
        </li>
      </ul>
    </article>
  </body>
</html>