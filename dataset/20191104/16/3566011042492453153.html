<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544975.html/-%D9%85%D9%88%D8%B3%D9%88%DB%8C--%D8%A7%D8%AF%D8%B9%D8%A7%DB%8C-%D8%B1%D9%88%D8%B2%D9%86%D8%A7%D9%85%D9%87-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B1%D8%A7-%D8%AA%DA%A9%D8%B0%DB%8C%D8%A8-%DA%A9%D8%B1%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T16:53:00+00:00"/>
    <meta property="og:title" content="«موسوی» ادعای روزنامه آمریکایی را تکذیب کرد"/>
    <meta property="og:description" content="سخنگوی وزارت امور خارجه جمهوری اسلامی ایران گفت ادعای نشریه «وال استریت ژورنال» مبنی بر پیشنهاد راه‌اندازی خدمات کنسولی میان ایران و آمریکا را تکذیب کرد."/>
  </head>
  <body>
    <article>
      <h1>«موسوی» ادعای روزنامه آمریکایی را تکذیب کرد</h1>
      <address>
        <time datetime="2019-11-04T16:53:00+00:00">04 Nov 2019, 16:53</time>
      </address>
      <p>سخنگوی وزارت امور خارجه جمهوری اسلامی ایران گفت ادعای نشریه «وال استریت ژورنال» مبنی بر پیشنهاد راه‌اندازی خدمات کنسولی میان ایران و آمریکا را تکذیب کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ سید «عباس موسوی» سخنگوی وزارت امور خارجه جمهوری اسلامی ایران روز دوشنبه گزارش اخیر نشریه «وال استریت ژورنال» در مورد پیشنهاد ایران به آمریکا برای راه‌اندازی خدمات کنسولی را «به شدت» تکذیب کرد.</p>
      <p>نشریه «وال استریت ژورنال» روز یکشنبه در گزارشی با موضوع روابط ایران و آمریکا مدعی شده بود که ایران پیشنهادی برای برقراری خدمات کنسولی ارائه کرده است.   در بخشی از این گزارش آمده است: «یک مقام ایالات متحده می‌گوید ایران اخیرا از طریق سوئیس که حافظ منافع ایالات متحده در تهران است، خواستار راه‌اندازی خدمات کنسولی شده است.»   این گزارش می‌افزاید: «این مقام ایالات متحده می‌گوید ایران امیدوار است که خدمات کنسولی بتواند برای تسهیل مذاکرات در زمینه تبادل زندانیان به کار گرفته شود. دولت [دونالد] ترامپ [رئیس‌جمهور آمریکا] هنوز به این درخواست پاسخی نداده که این نشانه‌ای دیگر از سردی عمیق روابط است.»   دولت آمریکا هنوز به این ادعا واکنشی نشان نداده است.   منبع: فارس</p>
    </article>
  </body>
</html>