<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/ovladyakha-nov-pozhar-nad-chiprovtsi-405858.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T16:54:53+00:00"/>
    <meta property="og:title" content="Овладяха нов пожар над Чипровци"/>
    <meta property="og:description" content="Предполага се, че огънят е тръгнал от тлееща жарава, останала от предишния пожар"/>
  </head>
  <body>
    <article>
      <h1>Овладяха нов пожар над Чипровци</h1>
      <address><time datetime="2019-11-04T16:54:53+00:00">04 Nov 2019, 16:54</time> by <a rel="author">Стандарт</a></address>
      <p>Седем екипа с 21 пожарникари на Областната дирекция „Пожарна безопасност и защита на населението“ от Монтана са гасили на 3 ноември нов пожар в Стара планина над Чипровци под връх Вража глава, съобщиха от ОД на МВР в Монтана, предава БТА. Пожарът е локализиран, но за да не се разгори отново,<b> </b>са оставени дежурни групи за наблюдение. Предполага се, че огънят е тръгнал от тлееща жарава, останала от предишния пожар.</p>
      <p>От 27 до 30 октомври над 150 пожарникари, военни, доброволци и лесничеи гасиха голям пожар на същото място в Стара планина, който беше обхвалал 52 квадратни километра в българската и сръбската част на планината. Три нощи стотина души нощуваха на открито в планината на височина около 1800 метра над Чипровци и село Мартиново, припомниха от полицейската дирекция в Монтана.</p>
    </article>
  </body>
</html>