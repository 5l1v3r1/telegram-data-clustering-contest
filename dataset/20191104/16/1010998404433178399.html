<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/tomislav-donchev-kojto-ne-e-dovolen-ot-izbornite-rezultati-da-se-obarne-kam-sada.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T16:13:00+00:00"/>
    <meta property="og:title" content="Томислав Дончев: Който не е доволен от изборните резултати, да се обърне към съда"/>
    <meta property="og:description" content="Нормално поведение на губещия е да търси оправдания, коментира областният координатор на ГЕРБ в София"/>
  </head>
  <body>
    <article>
      <h1>Томислав Дончев: Който не е доволен от изборните резултати, да се обърне към съда</h1>
      <h2>Нормално поведение на губещия е да търси оправдания, коментира областният координатор на ГЕРБ в София</h2>
      <address>
        <time datetime="2019-11-04T16:13:00+00:00">04 Nov 2019, 16:13</time>
      </address>
      <p>„Който не е доволен от изборния резултат, да се обърне към съда, обяви вицепремиерът и член на Изпълнителна комисия на ГЕРБ Томислав Дончев в отговор на брифингите на БСП и на инициативния комитет на Мая Манолова.</p>
      <p>Той уточни, че МВР работи по темата за купения вот и се надява да се стигне до край – да се установи кой купува и за кого.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fbtvnews%2Fvideos%2F567008130721236%2F&amp;show_text=0&amp;width=560" width="560" height="311" data-service="Facebook" scrolling="no"/>
      </figure>
      <p>Дончев обяви още, че там, където резултатите не са такива, каквито в ГЕРБ са очаквали, ще има не само анализ, ще бъдат взети мерки – персонални, структурни.</p>
      <p>Изборите свършиха, няма нужда от повече агитация и пропаганда, дойде време за работа, дойде време да се правят анализи, каза още вицепремиерът и обеща ГЕРБ да направи много детайлен анализ на резултатите.</p>
      <p>Нормално поведение на губещия е да търси оправдания извън собствените си възможности, коментира областният координатор на партията в София Цветомир Паунов.</p>
      <p>От наша гледна точка кампанията беше позитивна, защото ние водихме позитивна кампания, „Вот купува, този който губи. В София купеният вот не може да предопределя резултатите”, каза Малина Едрева, общински съветник в София.</p>
    </article>
  </body>
</html>