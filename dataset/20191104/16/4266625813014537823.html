<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/zelenskyy_pidpysav_zakonoproiekt_pro_sudovu_reformu_1683375"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T16:15:00+00:00"/>
    <meta property="og:title" content="Зеленський підписав закон про судову реформу, який критикував ЄС"/>
    <meta property="og:description" content="Президент України Володимир Зеленський підписав закон про внесення змін до деяких законів України щодо діяльності органів суддівского врядування."/>
  </head>
  <body>
    <article>
      <h1>Зеленський підписав закон про судову реформу, який критикував ЄС</h1>
      <address>
        <time datetime="2019-11-04T16:15:00+00:00">04 Nov 2019, 16:15</time>
      </address>
      <p>
        <b>Президент України Володимир Зеленський підписав закон про внесення змін до деяких законів України щодо діяльності органів суддівского врядування.</b>
      </p>
      <p>Про це йдеться на <a href="http://w1.c1.rada.gov.ua/pls/zweb2/webproc4_1?pf3511=66251">сайті</a> Верховної Ради.</p>
      <p>"4.11.2019 Закон повернуто з підписом від Президента", - написано у карточці проєкту закону.</p>
      <p>Згідно з пояснювальною запискою, цим документом пропонується запровадження нового порядку відбору членів Вищої кваліфікаційної комісії суддів України, а також спеціальної процедури для звільнення членів ВККС та ВРП.</p>
      <p>Так, кандидатів на посади дванадцяти членів ВККС оцінюватиме конкурсна комісія, яка складатиметься з двох членів Ради суддів України, делегованих  Радою суддів України, та чотирьох міжнародних експертів, рекомендованих до складу Громадської ради міжнародних експертів, сформованої відповідно до Закону України «Про Вищий антикорупційний суд».</p>
      <p>Окрім цього, зміни торкнуться ст. 37 Закону «Про судоустрій і статус суддів» і передбачатимуть скорочення складу Верховного Суду до 100 суддів.</p>
      <p>Також проєкт закону має унормувати діяльність кваліфікаційної комісії суддів України та Вищої ради правосуддя, запровадивши новий порядок формування Вищої кваліфікаційної комісії суддів України.</p>
      <p>Серед іншого ним передбачається створення комісії з питань доброчесності та етики та визначення єдиних правил винагороди всіх суддів, незалежно від умов проходження ними кваліфікаційної оцінювання.</p>
      <p>Як <a href="https://zik.ua/news/2019/10/25/verhovnyy_sud_poprosyv_zelenskogo_vetuvaty_zakonoproiekt_pro_sudovu_reformu_1676557">повідомлялося</a>, Верховний Суд затвердив звернення до президенту України ветувати законопроєкт №1008 про внесення змін до деяких законів України щодо діяльності органів суддівського врядування.</p>
      <p>Нагадаємо, у посольствах ЄС і Канади в Україні також розкритикували низку положень законопроєкту №1008. Дипломати, зокрема, вказали на безпідставність скорочення кількості суддів Верховного Суду й застосування люстрації до членів ВККС.</p>
      <related>
        <h4>читайте також</h4>
        <a href="https://zik.ua/news/2019/11/01/razumkov_pidpysav_zakonoproiekt_pro_sudovu_reformu_1681773"/>
        <a href="https://zik.ua/news/2019/10/31/rada_vyrishyla_ne_skasovuvaty_zakonoproiekt_pro_sudovu_reformu_1680617"/>
        <a href="https://zik.ua/news/2019/10/29/zelenskyy_pidpysav_zakonoproiekt_pro_materialnu_vidpovidalnist_1678737"/>
        <a href="https://zik.ua/news/2019/10/25/verhovnyy_sud_poprosyv_zelenskogo_vetuvaty_zakonoproiekt_pro_sudovu_reformu_1676557"/>
      </related>
    </article>
  </body>
</html>