<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1544954.html/%D8%A2%D9%85%D8%B1%DB%8C%DA%A9%D8%A7-%DA%A9%D8%B4%D9%88%D8%B1%DB%8C-%D8%BA%DB%8C%D8%B1-%D9%82%D8%A7%D8%A8%D9%84-%D8%A7%D8%B9%D8%AA%D9%85%D8%A7%D8%AF-%D8%A7%D8%B3%D8%AA----%D8%A2%D8%A8%D8%A7%D9%86-%D8%B1%D9%88%D8%B2-%DB%8C%D8%A7%D8%AF%D8%A2%D9%88%D8%B1%DB%8C-%D9%85%D9%82%D8%A7%D9%88%D9%85%D8%AA-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-04T16:09:00+00:00"/>
    <meta property="og:title" content="آمریکا کشوری غیر قابل اعتماد است/۱۳ آبان روز یادآوری مقاومت است"/>
    <meta property="og:description" content="علمای اهل تسنن جرگلان در حاشیه راهپیمایی سیزدهم آبان ماه بر استکبار ستیزی و مقاومت در برابر دشمنان اشاره و شکست را نتیجه اعتماد به آمریکا برشمردند."/>
  </head>
  <body>
    <article>
      <h1>آمریکا کشوری غیر قابل اعتماد است/۱۳ آبان روز یادآوری مقاومت است</h1>
      <h2>علمای اهل تسنن جرگلان:</h2>
      <address>
        <time datetime="2019-11-04T16:09:00+00:00">04 Nov 2019, 16:09</time>
      </address>
      <p>علمای اهل تسنن جرگلان در حاشیه راهپیمایی سیزدهم آبان ماه بر استکبار ستیزی و مقاومت در برابر دشمنان اشاره و شکست را نتیجه اعتماد به آمریکا برشمردند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علمای اهل تسنن جرگلان در حاشیه راهپیمایی سیزدهم آبان ماه بر استکبار ستیزی و مقاومت در برابر دشمنان اشاره و شکست را نتیجه اعتماد به آمریکا برشمردند.</p>
      <p>
        <b>آمریکا کشوری غیر قابل اعتماد است</b>
      </p>
      <p>آخوند رحیم صمدی امام جمعه اهل سنت یکه سعود در جرگلان در حاشیه مراسم 13 آبان در گفت و گو با خبرنگار<a href="http://atraknews.com/">عصر اترک </a>اظهارکرد: آمریکا کشوری غیر قابل اعتماد است و هر کشوری که با آنها ارتباط برقرار کرده، ضرر کرده است .</p>
      <p>آخوندصمدی افزود:13  آبان مردم لانه جاسوسی آمریکا درایران را به فرمان امام خمینی ره به تسخیر در آوردند و این باعث شد که دست امریکا از ایران قطع شود و این کار بزرگی بود .</p>
      <p>وی گفت: آمریکا کشوری غیر قابل اعتماد است که همیشه زیر قول خود زده و هر کشوری که با آنها ارتباط برقرار کرده ضرر کرده است .</p>
      <p>وی تاکید کرد: آمریکا در بسیاری از کشورها کاسه داغ تر از آش است و به مسلمانان ضربه زد و متاسفانه برخی از مسلمانان نا آگاه فریب این کشور را می خورند .</p>
      <p>وی از مردم خواست همیشه چشم  و گوش خود را باز کنند و به جای توجه به وعده های پوچ دشمن به پیشرفت و آبادانی میهمن بیندیشیم .</p>
      <p> </p>
      <p>
        <b>۱۳ آبان روز یادآوری مقاومت برای دست آوردهای کشور است</b>
      </p>
      <p>یکی از علمای برجسته اهل  سنت شهرستان رازوجرگلان ۱۳ آبان را روز یادآوری مقاومت و مبارزات برای دست آوردهای گذشته کشورمان عنوان کرد .</p>
      <p>خالمحمد آخوند سرفراز،مدیر حوزه علمیه هدایتی روستای کلاته ابریشم و از علمای جرگلان در گفت و گو با عصر اترک گفت :  ۱۳ آبان روزی است که ما برخود یاداوری می کنیم که برای آنچه که با مبارزه به دست آمده است، حال باید مقاومت کنیم .</p>
      <p>وی گفت: مقاومت به معنای این است وقتی مبارزه به نتیجه رسید با حفظ و حراست از آن تلاش کنیم تا نتیجه اقداماتی که در طول عمر انقلاب انجام شده از بین نرود.</p>
      <p>وی ادامه داد: در مقابل استکبار ما مرحله مبارزه را رد کردیم و حال در مرحله مقاومت هستیم یعنی آنچه را که به دست آمده باید با مقاومت مان حفظ کنیم .</p>
      <p>آخوند سرفراز در خصوص این که آیا ارتباط با امریکا می تواند مشکلات و عقب ماندگی های کشور را حل کند، گفت: ارتباط با امریکا نه تنها عقب ماندگی و مشکلات کشور را حل نخواهد کرد بلکه امکان دارد بدتر نیز شود وتنها راه جبران عقب ماندگی و مشکلات کشوراتکا به نیروی داخلی است .</p>
      <p>وی اضافه کرد: آمریکا در موقعیتی نیست که بخواهد مشکلات دیگر کشورها را حل کند، آمریکا با اهداف خاص به کشورهای دیگر نزدیک می شود و چون یک سوم اقتصاد جهان را داراست با فشارهای اقتصادی به دنبال  تحمیل تفکرات و باورهای خود است .</p>
      <p>این عالم اهل سنت داشتن استقلال،اقتدار، ابهت و جایگاه  مناسب در دنیا را در مرحله اول مبارزه با امریکا دانست و در خصوص کشورهایی که با اتکا به امریکا به جایی رسیده باشند نیز اظهار کرد: کشورهای مانند افغانستان زمانی که به سمت آمریکا روی آوردند با گروهک هایی مانند القاعده و طالبان که زاییده تفکرات اسلام امریکایی بودند، مواجه شدند که نه به امنیت رسیدند و نه  اوضاع اقتصادیآ پیشرفت کرد و بلکه بدترشد.</p>
      <p>وی خاطرنشان کرد: این وضعیت بر سر کشوری های دیگری از جمله مصر و عراق نیز آمد.</p>
      <p>وی گفت: کشور ما از نمونه کشورهایی است با قطع  رابطه با امریکا بعد از تسخیر لانه جاسوسی و مبارزات گذشته در جایگاه هایی نظامی، سیاسی، اقتصادی و امنیت در جایگاه خوبی ایستاده است .</p>
      <p>انتهای پیام/ </p>
    </article>
  </body>
</html>