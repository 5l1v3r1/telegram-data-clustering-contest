<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/bezpeka/obse-nazvaly-kilkist-ubytyx-myrnyx-zhyteliv-donbasu-pochatku-roku"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T16:46:01+00:00"/>
    <meta property="og:title" content="В ОБСЕ назвали кількість убитих мирних жителів Донбасу з початку року"/>
    <meta property="og:description" content="За два тижні жовтня на Донбасі зазнали поранень 14 осіб, у тому числі семеро з них є діти – ОБСЄ."/>
  </head>
  <body>
    <article>
      <h1>В ОБСЕ назвали кількість убитих мирних жителів Донбасу з початку року</h1>
      <address>
        <time datetime="2019-11-04T16:46:01+00:00">04 Nov 2019, 16:46</time>
      </address>
      <p>
        <b><a href="https://www.slovoidilo.ua/2019/10/30/novyna/bezpeka/obsye-zafiksuvala-obstrily-petrivskoho">З початку року на Донбасі</a> підтверджено 16 загиблих і 121 поранений.</b>
      </p>
      <p>Про це йдеться у звіті місії ОБСЄ за другу половину жовтня.</p>
      <p>«<i>У період з 14 до 27 жовтня Спеціальна моніторингова місія зафіксувала близько 16 200 порушень режиму припинення вогню, у тому числі близько 3,5 тис. вибухів, якщо порівнювати з попереднім двотижневим періодом, коли було зафіксовано майже 17 тис. таких порушень, зокрема, орієнтовно 3,2 тис. вибухів</i>», - йдеться в повідомленні.</p>
      <p>Також ОБСЄ за вказаний період підтвердила повідомлення про 14 жертв серед цивільного населення (усі отримали поранення), у тому числі йдеться про п'ятьох хлопчиків і двох дівчаток, яких було поранено внаслідок спрацьовування мін і нездетонованих боєприпасів.</p>
      <p>«<i>З початку 2019 року кількість підтверджених СММ жертв серед цивільного населення становить 137 осіб: 16 загиблих і 121 поранений</i>», - наголошується у звіті.</p>
      <p>При цьому спостерігачі зафіксували пошкодження внаслідок вогню зі стрілецької зброї будівель двох шкіл, що працюють в Олександрівці і Золотому.</p>
      <p>«<i>З початку року місія зафіксувала пошкодження будівель 14 діючих навчальних закладів, у тому числі 11 шкіл і трьох дитячих садків по обидві сторони від лінії зіткнення внаслідок обстрілів і вогню зі стрілецької зброї. Крім того, і надалі під загрозою інші цивільні об'єкти в розташованих поблизу лінії зіткнення населених пунктах, зокрема в Докучаєвську, де у 2019 році спостерігачі бачили пошкодження 50 цивільних об'єктів унаслідок обстрілів</i>», - заявили в місії.</p>
      <p>Раніше СММ ОБСЄ в Україні <a href="https://www.slovoidilo.ua/2019/10/29/novyna/bezpeka/speczpredstavnyk-obsye-pidtverdyv-vidnovlennya-vidvedennya-syl-zolotomu">підтвердила завершення відведення сил і засобів</a> у районі Золотого Луганської області.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/30/novyna/bezpeka/obsye-vidreahuvaly-pochatok-rozvedennya-vijsk"/>
        <a href="https://www.slovoidilo.ua/2019/10/30/novyna/bezpeka/obsye-zafiksuvala-obstrily-petrivskoho"/>
        <a href="https://www.slovoidilo.ua/2019/10/29/novyna/pravo/obsye-zayavyly-pro-pidhotovku-velykoho-obminu-polonenymy"/>
        <a href="https://www.slovoidilo.ua/2019/10/29/novyna/bezpeka/speczpredstavnyk-obsye-pidtverdyv-vidnovlennya-vidvedennya-syl-zolotomu"/>
        <a href="https://www.slovoidilo.ua/2019/10/27/novyna/bezpeka/bojovyky-donbasi-obstrilyaly-bezpilotnyk-obsye"/>
      </related>
    </article>
  </body>
</html>