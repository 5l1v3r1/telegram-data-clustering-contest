<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3321676"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-04T16:47:00+00:00"/>
    <meta property="og:title" content="החשד לעבירות מין בילדים: תלונה נוספת הוגשה נגד הפסיכולוג בצפון"/>
    <meta property="og:description" content="בית המשפט האריך ביומיים את מעצרו של הפסיכולוג בין ה-50 מהצפון החשוד שביצע עבירות מין בילדים. &quot;עילות המעצר התגברו, הן..."/>
  </head>
  <body>
    <article>
      <h1>החשד לעבירות מין בילדים: תלונה נוספת הוגשה נגד הפסיכולוג בצפון</h1>
      <address><time datetime="2019-11-04T16:47:00+00:00">04 Nov 2019, 16:47</time> by <a rel="author">בועז אפרת</a></address>
      <figure>
        <img src="https://img.wcdn.co.il/f_auto,w_700,t_18/1/1/3/0/1130769-46.jpg"/>
        <figcaption>בית משפט השלום בבאר שבע (צילום: שי מכלוף)</figcaption>
      </figure>
      <p>בית משפט השלום בבאר שבע האריך היום (שני) בפעם השלישית את מעצרו של הפסיכולוג בן ה-50 מהצפון החשוד בביצוע עבירות מין בילדים ביומיים עד ליום רביעי. על פי החשד, הפסיכולוג ביצע את המעשים בתקופה בה עבד והתגורר בבאר שבע.</p>
      <p>במהלך הדיון טענה המשטרה כי יש בידיה אינדיקציה למקרה נוסף שבו נחשד הפסיכולוג בהטרדה. זאת לאחר שאדם התקשר למשטרה והתלונן על מעשים מגונים שביצע הפסיכולוג לכאורה בבנו הקטין. <br/>השופט נימק את החלטתו על הארכת מעצר נוספת לחשוד בכך ש"עילות המעצר התגברו, הן בעניין מסוכנות ובעיקר בעניין שיבוש הליכי חקירה. נוכח האמור סבורני כי נוטה הכף להארכת מעצר נוספת במסגרתה יבוצעו השלמות החקירה הנדרשות".</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3321671">נמלט ונתפס עם אקדח: ד"ר גיורא פראף פרי חשוד ברצח אשתו באשכול </a>
        <a href="https://news.walla.co.il/item/3321630"> אחרי המשבר עם ירדן: ישראל תשחרר את שני העצירים עד לסוף השבוע </a>
        <a href="https://news.walla.co.il/item/3321651"> היועמ"ש דוחה את טענות נתניהו על הדלפות: "אין מקום לפתוח בחקירה" </a>
        <a href="https://tld.walla.co.il/item/3235509?lm_supplier=16893&amp;lm_bc=18500"> 6 טעויות שאתם עושים ברשת שפוגעות לכם בעסק תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/3/4/2934284-46.jpg"/>
        <figcaption>הפסיכולוג ביצע את המעשים בתקופה בה עבד והתגורר בב"ש. ידיים אזוקות (אילוסטרציה: GettyImages)</figcaption>
      </figure>
      <p>השופט דחה את בקשת המשטרה לפרסום שמו של הפסיכולוג. "סבורני כי ההכרעה בעניין זה קשורה קשר הדוק לפעולות החקירה שייערכו. בשלב זה, ובטרם יתקבלו תוצרי פעולות החקירה הנדרשות, לא יותר פרסום שמו".</p>
    </article>
  </body>
</html>