<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595686/apevalan-mathites-epeidi-fonaksan-synthimata-gia-ton-isaak-kai-solomo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T16:33:00+00:00"/>
    <meta property="og:title" content="«Απέβαλαν μαθητές επειδή φώναξαν συνθήματα για τον Ισαάκ και Σολωμό»"/>
    <meta property="og:description" content="Αποβολή σε μαθητές επέβαλε η Διεύθυνση Λυκείου στη Λεμεσό καταγγέλει ο βουλευτής του ΔΗΚΟ, Παύλος Μυλωνάς.   Σύμφωνα με τα όσα κατήγγειλε στον..."/>
  </head>
  <body>
    <article>
      <h1>«Απέβαλαν μαθητές επειδή φώναξαν συνθήματα για τον Ισαάκ και Σολωμό»</h1>
      <address><time datetime="2019-11-04T16:33:00+00:00">04 Nov 2019, 16:33</time> by <a rel="author">sigmalive</a></address>
      <p>Αποβολή σε μαθητές επέβαλε η Διεύθυνση Λυκείου στη Λεμεσό καταγγέλει ο βουλευτής του ΔΗΚΟ, Παύλος Μυλωνάς.</p>
      <p>Σύμφωνα με τα όσα κατήγγειλε στον προσωπικό του λογαριασμό, ο βουλευτής και εκπρόσωπος Τύπου του ΔΗΚΟ, Παύλος Μυλωνάς, οι μαθητές μετά το τέλος της πρόβας παραμονές της Εθνικής επετείου της 28ης Οκτωβρίου φώναξαν συνθήματα.</p>
      <p>Ανάμεσα στα συνθήματα, ήταν το «Τα σύνορα μας είναι στη Κερύνεια» και «Το Ισαάκ Σολωμέ δεν θα σας ξεχνώ ποτέ».</p>
      <p>Μιλώντας στο SigmaLive, ο κ. Μυλωνάς, ανέφερε πως ο ίδιος έγινε δέκτης παραπόνων από τους γονείς παιδιών. «Όταν το έμαθα σοκαρίστηκα. Η πρόφαση που βρίσκει η Διεύθυνση του σχολείου για την αποβολή, είναι ότι αυτή δεν αφορούσε τα συνθήματα αλλά το γεγονός ότι οι μαθητές δεν εισήλθαν νωρίς στις αίθουσες διδασκαλίας μετά το τέλος των συνθημάτων», εξήγησε.</p>
      <p>Ο κ. Μυλωνάς, είπε μάλιστα πως κατά τη αυριανή (5/11) συνεδρία της Επιτροπής Παιδείας της Βουλής, θα εγγράψει θέμα ώστε να δοθούν απαντήσεις για το περιστατικό.</p>
      <p>«Τα συνθήματα δεν είχαν κανένα ρατσιστικό περιεχόμενο που να δικαιολογεί την πράξη του σχολείου», σχολίασε.</p>
    </article>
  </body>
</html>