<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/04/novyna/ekonomika/zelenskyj-sxvalyv-ratyfikacziyu-podatkovoyi-uhody-ssha"/>
    <meta property="og:site_name" content="Слово і Діло"/>
    <meta property="article:published_time" content="2019-11-04T16:16:07+00:00"/>
    <meta property="og:title" content="Зеленський схвалив ратифікацію податкової угоди з США"/>
    <meta property="og:description" content="Законопроект № 0001, яким ратифікував угоду зі США про розкриття українськими банками інформації про рахунки американців в Україні підписав Зеленський."/>
  </head>
  <body>
    <article>
      <h1>Зеленський схвалив ратифікацію податкової угоди з США</h1>
      <address>
        <time datetime="2019-11-04T16:16:07+00:00">04 Nov 2019, 16:16</time>
      </address>
      <p>
        <b>Глава держави <a href="https://www.slovoidilo.ua/persony/zelenskyi-volodymyr-oleksandrovych">Володимир Зеленський</a> у понеділок, 4 листопада, підписав <a href="https://www.slovoidilo.ua/2019/10/29/novyna/ekonomika/rada-ratyfikuvala-uhodu-ssha-shhodo-podatkovyx-vymoh-inozemnyx-raxunkiv">законопроект №0001 </a>«Про ратифікацію угоди між урядом України та урядом Сполучених Штатів Америки для поліпшення виконання податкових правил і застосування положень закону США «Про податкові вимоги до іноземних рахунків» (FATCA)».</b>
      </p>
      <p>Про це свідчить інформація на сайті парламенту.</p>
      <p>Останній етап проходження документа - повернуто з підписом від президента.</p>
      <p>У пояснювальній записці зазначено, що 1 липня 2014 року набрав чинності закон США FАТСА, що містить вимоги до іноземних фінансових організацій, а саме: укладення спеціальної угоди з Податковою службою США (IRS); здійснення контролю за наявністю рахунків, відкритих платниками податків США в українських фінансових організаціях, і інформування про них Податкової служби США.</p>
      <p>З метою імплементації положень FATCA уряди України та США 7 лютого 2017 року Києві підписали угоду для поліпшення виконання податкових правил і застосування положень закону США «Про податкові вимоги до іноземних рахунків».</p>
      <p>Даний законопроект стверджує завершення внутрішньодержавних процедур, необхідних для набрання чинності цієї угоди з США.</p>
      <p>Нагадаємо, раніше спікер Верховної ради <a href="https://www.slovoidilo.ua/2019/10/29/novyna/ekonomika/rada-ratyfikuvala-uhodu-ssha-shhodo-podatkovyx-vymoh-inozemnyx-raxunkiv">Дмитро Разумков підписав законопроект і передав його на підпис главі держави.</a></p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/10/29/novyna/ekonomika/rada-ratyfikuvala-uhodu-ssha-shhodo-podatkovyx-vymoh-inozemnyx-raxunkiv"/>
        <a href="https://www.slovoidilo.ua/2019/10/30/novyna/ekonomika/rada-skasuvala-podvijne-opodatkuvannya-troma-krayinamy"/>
      </related>
    </article>
  </body>
</html>