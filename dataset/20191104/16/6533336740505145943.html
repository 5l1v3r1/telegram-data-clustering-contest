<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/son-cose-premier-ndash-tackle-lacrime-everton-tottenham-218069.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-04T16:16:00+00:00"/>
    <meta property="og:title" content="Tackle e lacrime in everton-tottenham: il coreano degli spurs son piange dopo il fallo su gomes"/>
    <meta property="og:description" content="SON COSE DA PREMIER – TACKLE E LACRIME IN EVERTON-TOTTENHAM: IL COREANO SON PIANGE DOPO IL FALLO SUL PORTOGHESE DEI 'TOFFEES' GOMES CHE ESCE DAL CAMPO CON UNA CAVIGLIA SPEZZATA - L'ARBITRO È COSTRETTO AD ESTRARRE IL CARTELLINO ROSSO PERCHÉ SON ERA GIÀ AMMONITO – PER IL SUO CAPITANO HARRY KANE IL SUDCOREANO E’ NOTO PER LA SUA &quot;DISUMANA UMANITA’&quot; - VIDEO"/>
  </head>
  <body>
    <article>
      <h1>Tackle e lacrime in everton-tottenham: il coreano degli spurs son piange dopo il fallo su gomes</h1>
      <address>
        <time datetime="2019-11-04T16:16:00+00:00">04 Nov 2019, 16:16</time>
      </address>
      <p>
        <b><b>SON COSE DA PREMIER – TACKLE E LACRIME IN EVERTON-TOTTENHAM: IL COREANO SON PIANGE DOPO IL FALLO SUL PORTOGHESE DEI 'TOFFEES' GOMES CHE ESCE DAL CAMPO CON UNA CAVIGLIA SPEZZATA - </b>L'ARBITRO È COSTRETTO AD ESTRARRE IL CARTELLINO ROSSO PERCHÉ SON ERA GIÀ AMMONITO – PER IL SUO CAPITANO HARRY KANE IL SUDCOREANO E’ NOTO PER LA SUA "DISUMANA UMANITA’" - VIDEO</b>
      </p>
      <hr/>
      <figure>
        <iframe src="https://www.youtube.com/embed/l7xq5YVEAUU" width="560" height="315" data-service="Youtube" scrolling="no"/>
      </figure>
      <p>
        <b>E.Si. per <a href="http://www.repubblica.it/">“la Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-254494/1233367.htm">
          <img src="https://cdn-static.dagospia.com/img/foto/11-2019/son-gomes-1233367.png"/>
        </a>
        <figcaption>son gomes</figcaption>
      </figure>
      <p>Le lacrime più struggenti erano quelle del "colpevole", il sudcoreano Son. A un quarto d' ora dalla fine di Everton-Tottenham (finirà 1-1), il portoghese ex Barcellona André Gomes, all' Everton da due stagioni, scappa a Son sulla fascia sinistra.</p>
      <p>Son gli entra "normale", un po' da dietro ma niente di clamoroso: il dramma è che la caviglia destra di Gomes rimane piantata a terra seguendo il piede, ma la gamba no. Cadendo Gomes va anche a sbattere, già in torsione innaturale, contro Aurier. Arrivano sanitari e barella.</p>
      <figure>
        <a href="https://www.dagospia.com/mediagallery/Dago_fotogallery-254494/1233369.htm">
          <img src="https://cdn-static.dagospia.com/img/foto/11-2019/son-gomes-1233369.png"/>
        </a>
        <figcaption>son gomes</figcaption>
      </figure>
      <p>Quando Son capisce cosa è successo (orribile l' immagine del piede destro di Gomes ruotato) inizia a piangere. È un pianto disperato e dirotto. L' arbitro Atkinson è costretto ad estrarre il cartellino rosso perché Son era già ammonito. Forse meglio così perché il sudcoreano, ragazzo noto per la sua "disumana umanità" come ebbe a dire lo scorso anno il suo centravanti Harry Kane, non riesce a smettere di piangere nemmeno quando sono gli avversari che tentano di confortarlo. Non era più in grado di proseguire. In realtà erano tutti scossi. I corpi martoriati di un calciatore sono un momento atroce. Le bandiere non esistono più. Ci si può soltanto raccogliere.</p>
      <p>Come ha fatto Aurier che si è messo a pregare davanti a tutti.</p>
      <figure>
        <a href="https://www.dagospia.com/mediagallery/Dago_fotogallery-254494/1233370.htm">
          <img src="https://cdn-static.dagospia.com/img/foto/11-2019/son-gomes-1233370.png"/>
        </a>
        <figcaption>son gomes</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254494/1233365.htm">
          <img src="https://cdn-static.dagospia.com/img/foto/11-2019/son-gomes-1233365.png"/>
        </a>
        <figcaption>son gomes</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-254494/1233368.htm">
          <img src="https://cdn-static.dagospia.com/img/foto/11-2019/son-gomes-1233368.png"/>
        </a>
        <figcaption>son gomes</figcaption>
      </figure>
    </article>
  </body>
</html>