<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/04/ujabb-30-korszeru-ir-6-os-urandusito-centrifugat-helyez-uzembe-iran"/>
    <meta property="og:site_name" content="euronews"/>
    <meta property="article:published_time" content="2019-11-04T16:27:29+00:00"/>
    <meta property="og:title" content="Újabb 30 korszerű IR-6-os urándúsító centrifugát helyez üzembe Irán"/>
    <meta property="og:description" content="Irán naponta 5 kilogramm dúsított uránt állít elő, amivel két hónap alatt tízszeresére növelte a készletét"/>
  </head>
  <body>
    <article>
      <h1>Újabb 30 korszerű IR-6-os urándúsító centrifugát helyez üzembe Irán</h1>
      <address><time datetime="2019-11-04T16:27:29+00:00">04 Nov 2019, 16:27</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/87/10/773x435_cmsv2_ddb12c00-298d-58d2-aa1b-8b08b5436dcd-4278710.jpg"/>
      </figure>
      <p>Irán újabb 30 korszerű IR-6-os típusú urándúsító centrifugát helyez üzembe, így már összesen 60 centrifugát alkalmaz urándúsításra. Irán naponta 5 kilogramm dúsított uránt állít elő, amivel két hónap alatt tízszeresére növelte a készletét. Ezzel a 2015 júliusában Bécsben megkötött iráni atomalku újabb kötelezettségét szegte meg.</p>
      <p><b>„ Meg kell köszönnünk az ellenségeinknek, hogy megteremtették a lehetőséget Irán számára, de különösen a nukleáris technológiai ipar számára, hogy megmutassuk, ilyen rövid idő alatt is képesek vagyunk S8-as gépeket előállítani”</b>- mondta Ali Akbar Szálehi az Iráni Atomenergia-ügynökség (AEOI) vezetője</p>
      <p>Az iráni atomalku értelmében az ország csak 5 ezer első generációs IR-1-es centrifugát alkalmazhat urándúsításra.</p>
      <p><b>„ Következetesen kifejeztük aggályunkat, mivel úgy gondoljuk, hogy az iráni nukleáris megállapodást meg kell őrizni. A biztonságunk a tét. Nem csak Európáé. Ez már globális kérdés. Ez egy nemzetközi megállapodás, az ENSZ jóváhagyásával, aminek véleményünk szerint a helyén kellene maradnia.</b>”-szögezte le Maja Kocijančič, az Európai Unió szóvivője</p>
      <p>Az amerikai elnök tavaly egyoldalúan kiléptette az Egyesült Államokat a megállapodásból, és szankciókkal akarta rávenni Iránt egy szigorúbb egyezségre. Teherán válaszul fokozatosan felmondta kötelezettségvállalásait, és három lépésben jelentett be intézkedéseket, hogy a többi országnak, hogy tegyenek valamit az amerikai szankciók ellen.</p>
      <p>A novemberi fázisban Irán korlátlanul kezdte el dúsítani az uránt a korszerű, és így a korábbinál sokkal gyorsabb centrifugáiban.</p>
    </article>
  </body>
</html>