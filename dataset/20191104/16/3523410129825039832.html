<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638134/%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D9%86%D8%A7%D9%86%D8%B3%DB%8C-%D9%BE%D9%84%D9%88%D8%B3%DB%8C-%D8%B9%D9%82%D9%84%D8%B4-%D8%B1%D8%A7-%D8%A7%D8%B2-%D8%AF%D8%B3%D8%AA-%D8%AF%D8%A7%D8%AF%D9%87-%D8%A7%D8%B3%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T16:26:00+00:00"/>
    <meta property="og:title" content="دونالد ترامپ: نانسی پلوسی عقلش را از دست داده است"/>
    <meta property="og:description" content="رئیس‌جمهوری آمریکا از رئیس مجلس نمایندگان این کشور انتقاد کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638134/%D8%AF%D9%88%D9%86%D8%A7%D9%84%D8%AF-%D8%AA%D8%B1%D8%A7%D9%85%D9%BE-%D9%86%D8%A7%D9%86%D8%B3%DB%8C-%D9%BE%D9%84%D9%88%D8%B3%DB%8C-%D8%B9%D9%82%D9%84%D8%B4-%D8%B1%D8%A7-%D8%A7%D8%B2-%D8%AF%D8%B3%D8%AA-%D8%AF%D8%A7%D8%AF%D9%87-%D8%A7%D8%B3%D8%AA">دونالد ترامپ: نانسی پلوسی عقلش را از دست داده است</a>
      </h1>
      <h2>رئیس‌جمهوری آمریکا از رئیس مجلس نمایندگان این کشور انتقاد کرد.</h2>
      <address><time datetime="2019-11-04T16:26:00+00:00">04 Nov 2019, 16:26</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، «دونالد ترامپ»، رئیس‌جمهوری<b> آمریکا</b> گفت که «نانسی پلوسی»<b> رئیس</b> مجلس نمایندگان، «عقل خود را از دست داده است».</p>
      <p>وی افزود: «راستش را بخواهید به نظرم باید به سان فرانسیسکو بازگردد. اگر به حوزه‌اش نگاه کنید، خواهید دید که آنجا دارد بدل به جهنم می‌شود».</p>
      <p>رئیس‌جمهوری آمریکا در ادامه با اشاره به حوزه پلوسی گفت: «از افراد بی‌خانمان مراقبت نمی‌شود و آن‌ها آواره خیابان‌ها هستند. چیزهای وحشتناکی وارد اقیانوس آرام می‌شود. آن‌وقت تنها چیزی که او به آن فکر می‌کند، استیضاح است. اما او دنبال استیضاح نیست. می‌دانید چه کسی به دنبال استیضاح است؟ افرادی که در حزب دموکرات هستند، چپ‌های افراطی.»</p>
      <p>ترامپ همچنین از پاسخ به این سؤال که در صورت ادامه تحقیقات برای استیضاح ممکن است دولت را تعطیل کند یا نه طفره رفت.</p>
      <p>وی هنگام مواجهه با این سؤال شانه‌ای تکان داد و گفت: «خواهیم دید چه می‌شود». ترامپ همچنین درباره این‌که آیا دموکرات‌ها نگران تعطیلی دولت از سوی او، در صورت ادامه تحقیقات استیضاح، هستند یا نه گفت: «گمان نکنم آن‌ها به چنین چیزی اعتقاد داشته باشند.»</p>
      <p>رئیس‌جمهوری آمریکا در ادامه گفت: «به چیزی خود را متعهد نمی‌کنم. بستگی دارد به این‌که مذاکرات چگونه باشد.»</p>
    </article>
  </body>
</html>