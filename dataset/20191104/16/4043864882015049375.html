<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/4/7230974/"/>
    <meta property="og:site_name" content="Українська правда"/>
    <meta property="article:published_time" content="2019-11-04T16:19:00+00:00"/>
    <meta property="og:title" content="Вибухи на складах боєприпасів: Зеленський видав указ"/>
    <meta property="og:description" content="Президент Володимир Зеленський підписав указ щодо покращення стану зберігання ракет, боєприпасів та продуктів їх утилізації на арсеналах, базах та складах Збройних сил."/>
  </head>
  <body>
    <article>
      <h1>Вибухи на складах боєприпасів: Зеленський видав указ</h1>
      <address>
        <time datetime="2019-11-04T16:19:00+00:00">04 Nov 2019, 16:19</time>
      </address>
      <p>Президент Володимир Зеленський підписав указ щодо покращення стану зберігання ракет, боєприпасів та продуктів їх утилізації на арсеналах, базах та складах Збройних сил.</p>
      <p><b>Джерело:</b> указ президента <a href="https://www.president.gov.ua/documents/7992019-30173">№799</a></p>
      <p><b>Деталі:</b> Задля підвищення стану забезпечення живучості, вибухопожежобезпеки та охорони на арсеналах, базах та складах озброєння Зеленський дав кілька завдань Кабінету міністрів, міністерству оборони, Генштабу ЗСУ.</p>
      <p>Указ набирає чинності з дня його опублікування.</p>
      <p>
        <b>Кабінету міністрів:</b>
      </p>
      <ul>
        <li>забезпечити фінансування заходів забезпечення живучості та вибухопожежобезпеки арсеналів, баз, складів озброєння, ракет та боєприпасів Збройних Сил України, визначених відповідними програмними документами;</li>
        <li>вжити заходів щодо врегулювання питання стосовно особливого режиму використання земель навколо потенційно небезпечних військових об’єктів Збройних сил.</li>
      </ul>
      <p>
        <b>Міністерству оборони:</b>
      </p>
      <ul>
        <li>провести інвентаризацію озброєння, ракет та боєприпасів на арсеналах, базах, складах Збройних сил та розробити дієвий механізм контролю і запобігання надзвичайним ситуаціям на таких об’єктах;</li>
        <li>вжити заходів щодо забезпечення живучості та вибухопожежобезпеки арсеналів, баз, складів озброєння, ракет та боєприпасів Збройних сил;</li>
        <li>посилити контроль за виконанням контрактів з реконструкції технічних територій арсеналів;</li>
        <li>організувати приведення відповідно до встановлених вимог електропостачання арсеналів, баз та складів Збройних сил, а також інфраструктури військових містечок;</li>
        <li>забезпечити створення комплексної системи моніторингу потенційно небезпечних об’єктів ЗСУ;</li>
        <li>вжити заходів щодо вирішення в установленому порядку питань стосовно відселення з територій військових містечок осіб, які втратили зв’язок зі ЗСУ.</li>
      </ul>
      <p>
        <b>Генштабу ЗСУ:</b>
      </p>
      <ul>
        <li>ужити заходів щодо приведення умов зберігання боєзапасу, зокрема що знаходиться на майданчиках відкритого зберігання арсеналів, баз та складів ЗСУ;</li>
        <li>забезпечити планове відновлення виробничих потужностей арсеналів ЗСУ та їх ефективне використання, а також посилення контролю за розробленням та дотриманням технологічних процесів зі складання та ремонту боєприпасів на арсеналах;</li>
        <li>забезпечити планування та реалізацію заходів щодо підвищення рівня безпеки арсеналів, баз і складів зберігання засобів ураження ЗСУ з урахуванням вимог та стандартів, які використовуються в державах — членах НАТО;</li>
        <li>ужити заходів щодо приведення стану організації охорони та оборони арсеналів, баз та складів ЗСУ;</li>
        <li>організувати приведення обсягів і порядку утримання запасів матеріально-технічних засобів на арсеналах, базах та складах ЗСУ.</li>
      </ul>
      <p>
        <b>Знати більше:</b>
      </p>
      <p>
        <i>
          <b>
            <a href="https://www.pravda.com.ua/articles/2017/09/27/7156527/">На пороховій бочці. Коли й чому в Україні вибухали армійські склади</a>
          </b>
        </i>
      </p>
      <p>
        <b>Нагадаємо:</b>
      </p>
      <ul>
        <li>З 2015 по 2018 рік в Україні сталася низка вибухів на військових складах з боєприпасами та технікою.</li>
        <li>Зокрема, у жовтні 2018 року загорілася територія 6 арсеналу Міноборони біля міста <a href="https://www.pravda.com.ua/news/2018/10/9/7194509/">Ічня</a> Чернігівської області.</li>
        <li>У 2017 році сталася пожежа на складах військової частини А1352 поблизу міста <a href="https://www.pravda.com.ua/news/2017/03/23/7138993/">Балаклія.</a> </li>
        <li>У 2018 році біля сховища боєприпасів поблизу <a href="https://www.pravda.com.ua/news/2018/05/4/7179444/">Балаклії</a> снову сталася пожежа.</li>
        <li>22 вересня 2017 року сталася пожежа на складі військової техніки поблизу<a href="http://www.pravda.com.ua/news/2017/09/22/7156046/"> Новоянисоля</a> Донецької області. Причиною пожежі вважають<a href="http://www.pravda.com.ua/news/2017/09/22/7156060/"> підпал</a>.</li>
        <li>26 вересня 2017 року сталася пожежа на складах боєприпасів у районі міста <a href="https://www.pravda.com.ua/news/2017/09/26/7156417/">Калинівка</a> Вінницької області.</li>
        <li>29 жовтня 2015 року вибухнули склади у місті <a href="http://www.pravda.com.ua/news/2015/10/30/7086934/">Сватове</a> на Луганщині. Тоді загинули 4 військових та 1 цивільний. Головною версію одразу назвали "теракт". Однак у <a href="http://www.reyestr.court.gov.ua/Review/62501353">вироку</a> суду згадки про теракт уже не було.</li>
      </ul>
      <footer>Українська правда</footer>
      <related>
        <a href="https://www.epravda.com.ua/news/2019/11/4/653304/"/>
        <a href="https://www.pravda.com.ua/news/2019/11/4/7230953/"/>
        <a href="https://www.pravda.com.ua/news/2019/11/4/7230944/"/>
      </related>
    </article>
  </body>
</html>