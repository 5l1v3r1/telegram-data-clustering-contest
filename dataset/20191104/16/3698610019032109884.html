<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/ssha-hochut-perekonati-yes-rozpochati-peregovori-schodo-vstupu-albaniyi-ta-pivnichnoyi-makedoniyi-328439_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T16:27:00+00:00"/>
    <meta property="og:title" content="США хочуть переконати ЄС розпочати переговори щодо вступу Албанії та Північної Македонії"/>
    <meta property="og:description" content="Переговори ЄС з країнами заблокувала Франція, мотивуючи це необхідністю оновлення правил прийняття нових країн до Євросоюзу."/>
  </head>
  <body>
    <article>
      <h1>США хочуть переконати ЄС розпочати переговори щодо вступу Албанії та Північної Македонії</h1>
      <h2>Переговори ЄС з країнами заблокувала Франція, мотивуючи це необхідністю оновлення правил прийняття нових країн до Євросоюзу.</h2>
      <address>
        <time datetime="2019-11-04T16:27:00+00:00">04 Nov 2019, 16:27</time>
      </address>
      <p>Спеціальний представник Державного департаменту США по Західним Балканам Метью Палмер назвав помилкою те, що країни Європейського союзу не погодили початок переговорів з <a href="https://dt.ua/WORLD/yes-ne-pogodiv-pochatok-peregovoriv-pro-vstup-pivnichnoyi-makedoniyi-i-albaniyi-uryadi-krayini-rozcharovani-326763_.html"><b>Північної Македонією і Албанією про вступ до ЄС</b></a>.</p>
      <p>"На наш погляд, це історична помилка і поганий сигнал для всього регіону", - сказав він на спільній з президентом Сербії Олександром Вучичем пресконференції в Белграді. "Ми зробимо все можливе, щоб переконати ЄС змінити свою позицію на наступному саміті в травні".</p>
      <p>Зазначимо, що невелика група країн ЄС на чолі з Францією заблокувала початок переговорів про вступ Північній Македонії та Албанії в блок, мотивуючи це необхідністю оновлення правил прийняття нових країн до Євросоюзу.</p>
      <p>Північна Македонія є кандидаткою на вступ до Європейського Союзу ще з кінця 2005 року. У лютому цього року <a href="https://dt.ua/WORLD/parlament-makedoniyi-uhvaliv-novu-nazvu-respubliki-299367_.html"><b>країна навіть змінила назву на Північна Македонія</b></a>, щоб Греція перестала блокувати початок відповідних переговорів. Албанія стала кандидаткою на вступ до ЄС влітку 2014 року. Європейська комісія критикувала судову систему країни та поширену корупцію, але зараз відзначає прогрес.</p>
      <p>У травні 2019 року Єврокомісія рекомендувала країнам-членам ЄС почати переговори з Північною Македонією та Албанією про їхній вступ до блоку.</p>
      <p>Детальніше про затримку рішення щодо початку переговорів про нове розширення ЄС за рахунок Албанії і Північної Македонії <a href="https://dt.ua/international/u-peredbanniku-yevrosoyuzu-325406_.html"><b>читайте в матеріалі Олексія Коваля "У "передбаннику" Євросоюзу"</b></a>.</p>
      <footer>За матеріалами: <a href="https://dt.ua/go/aHR0cDovL3d3dy5pbnRlcmZheC5ydS8=">Интерфакс</a> / <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>