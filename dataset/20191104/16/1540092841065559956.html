<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/politiki/story/196221/allages-stin-eklogiki-diadikasia-poies-perifereies-xanoyn-apo-mia-edra"/>
    <meta property="og:site_name" content="CNN.gr"/>
    <meta property="article:published_time" content="2019-11-04T16:21:40+00:00"/>
    <meta property="og:title" content="Αλλαγές στην εκλογική διαδικασία: Ποιες περιφέρειες χάνουν από μια έδρα"/>
    <meta property="og:description" content="Σε διαβούλευση τίθεται πλέον το νομοσχέδιο του υπουργείου Εσωτερικών για τον εκσυγχρονισμό και την απλούστευση της εκλογικής νομοθεσίας, το οποίο είχε..."/>
  </head>
  <body>
    <article>
      <h1>Αλλαγές στην εκλογική διαδικασία: Ποιες περιφέρειες χάνουν από μια έδρα</h1>
      <h2>Σε διαβούλευση τίθεται πλέον το νομοσχέδιο του υπουργείου Εσωτερικών για τον εκσυγχρονισμό και την απλούστευση της εκλογικής νομοθεσίας, το οποίο είχε παρουσιαστεί και στο υπουργικό συμβούλιο της περασμένης εβδομάδας.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 18:21 , 04 November 2019 - 18:21</p>
      <p>Μεταξύ άλλων, οι βουλευτές Επικρατείας αυξάνονται από <b>12</b> σε <b>15</b> ενώ χάνουν από μια έδρα οι εκλογικές περιφέρειες της<b> Α’ Αθηνών, Νοτίου Τομέα Αθήνας </b>και<b> Αχαΐας.</b></p>
      <p>Παράλληλα ανοίγει ο δρόμος και για την <b>αμοιβή</b> των μελών των <b>Εφορευτικών</b> <b>Επιτροπών</b>, με κοινή απόφαση ΥΠΟΙΚ και ΥΠΕΣ.</p>
      <p>Σε δημόσια <b>διαβούλευση</b> αναμένεται να τεθεί εντός της εβδομάδας και το νομοσχέδιο για την ψήφο των Ελλήνων του εξωτερικού, όπως γνωστοποίησε το <b>υπουργείο Εξωτερικών</b>.</p>
      <h3>Οι σημαντικότερες αλλαγές</h3>
      <p>• Καθορίζεται ελάχιστος χρόνος για τη διενέργεια των εκλογών. Ο χρόνος θα κυμαίνεται μεταξύ των 30 και των 24 ημερών.</p>
      <p>• Θεσμοθετείται το μητρώο πολιτών ως πυλώνας για την κατάρτιση των εκλογικών καταλόγων.</p>
      <p>• Δίνεται η δυνατότητα υποβολής ηλεκτρονικής αίτησης για τους ετεροδημότες και πλέον δεν χρειάζεται να προσέρχονται στα ΚΕΠ.</p>
      <p>• Οι συνδυασμοί καταρτίζονται κεντρικά από τα κόμματα με δήλωση στον Άρειο Πάγο μέσω ειδικής νέας διαδικτυακής πύλης.</p>
      <p>• Καταργείται η υποβολή υποψηφιοτήτων στα πρωτοδικεία της χώρας και στη συνέχεια η δήλωση κατάρτισης συνδυασμών από τα κόμματα στον Άρειο Πάγο.</p>
      <p>• Καταργείται η υποβολή δικαιολογητικών όπως είναι το πιστοποιητικό γέννησης, το οποίο αντλείται ηλεκτρονικά από το μητρώο πολιτών. <br/>• Οι δηλώσεις παραίτησης από θέσεις που αποτελούν κώλυμα εκλογικότητας δηλώνεται μόνο στην υπηρεσία του υποψηφίου και ηλεκτρονικό αντίγραφο υποβάλλεται ψηφιακά στην πύλη υποψηφιοτήτων.</p>
      <p>• Μαζί με τους συνδυασμούς ανά εκλογική περιφέρεια, τα κόμματα που έχουν καταρτίσει συνδυασμούς σε όλες τις εκλογικές περιφέρειες υποβάλλουν στην ίδια πύλη το ψηφοδέλτιο επικρατείας τους.</p>
      <p>• Όλα τα απαιτούμενα παράβολα πληρώνονται ηλεκτρονικά.</p>
      <p>• Ομοίως η ανακήρυξη των Βουλευτών γίνεται από τον Άρειο Πάγο και όχι από τα Πρωτοδικεία.</p>
      <p>• Αυξάνεται ο αριθμός των Βουλευτών επικρατείας από 12 σε 15 (χάνει μια έδρα ο Νότιος Τομέας Αθηνών, η Αχαΐα και η Α’ Αθηνών).</p>
      <p>• Απαγορεύεται η προεκλογική δραστηριότητα στο διαδίκτυο την παραμονή και την ημέρα των εκλογών για κόμματα και υποψηφίους.</p>
      <p>• Δίνεται η δυνατότητα καθορισμού ημερήσιας αποζημίωσης στα μέλη των εφορευτικών επιτροπών με κοινή απόφαση ΥΠΟΙΚ και ΥΠΕΣ. </p>
      <p>• Θεσμοθετείται η ταχεία μετάδοση του αποτελέσματος από τους δικαστικούς αντιπροσώπους μέσω κινητού ή ταμπλέτας. Απεμπλέκονται οι περιφέρειες από τη διαδικασία και αντλούν από το ΥΠΕΣ σε πραγματικό χρόνο τα αποτελέσματα.<br/><br/>• Για πρώτη φορά οι δικαστικοί αντιπρόσωποι κατά τη διάρκεια της ψηφοφορίας μεταδίδουν τον αριθμό των ψηφισάντων ώστε να ενημερώνεται η κοινή γνώμη για τον αριθμό των ψηφισάντων.</p>
      <p>
        <b>
          <a href="https://www.cnn.gr/images/news/2019/11/04/%CE%A3%CE%A7%CE%95%CE%94%CE%99%CE%9F_%CE%9D%CE%9F%CE%9C%CE%9F%CE%A5_%CE%A4%CE%A1%CE%9F%CE%A0%CE%9F%CE%A0%CE%9F%CE%99%CE%97%CE%A3%CE%97_%CE%95%CE%9A%CE%9B%CE%9F%CE%93%CE%99%CE%9A%CE%97%CE%A3_1.pdf"> Δείτε ολόκληρο το σχέδιο νόμου </a>
        </b>
      </p>
      <p>
        <b>
          <a href="https://www.cnn.gr/images/news/2019/11/04/AITIOLOGIKI_TROPOPOISI_EKL_DIAK.pdf">Δείτε την αιτιολογική έκθεση </a>
        </b>
      </p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/196039/vretania-megalo-provadisma-dinoyn-oi-dimoskopiseis-stoys-syntiritikoys">Βρετανία: Μεγάλο προβάδισμα δίνουν οι δημοσκοπήσεις στους Συντηρητικούς</a>
        </li>
        <li>
          <a href="https://www.cnn.gr/news/kosmos/story/196022/kalpes-ypsiloy-riskoy-h-teleytaia-zaria-toy-tzonson-thetei-se-kindyno-akomi-kai-to-idio-to-brexit">Κάλπες υψηλού ρίσκου: Η τελευταία ζαριά του Τζόνσον θέτει σε κίνδυνο ακόμη και το ίδιο το Brexit</a>
        </li>
        <li>
          <a href="https://www.cnn.gr/news/kosmos/story/195609/vretania-ekloges-sti-skia-toy-brexit-mia-exisosi-me-polloys-agnostoys-gia-ton-mporis-tzonson">Βρετανία: Εκλογές στη σκιά του Brexit, μια εξίσωση με πολλούς αγνώστους για τον Μπόρις Τζόνσον</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/7/ekloges">ΕΚΛΟΓΕΣ</a>
        </li>
        <li>
          <a href="https://www.cnn.gr/eidhseis/tag/67510/eklogikh-diadikasia">ΕΚΛΟΓΙΚΗ ΔΙΑΔΙΚΑΣΙΑ</a>
        </li>
        <li>
          <a href="https://www.cnn.gr/eidhseis/tag/30487/perifereies">ΠΕΡΙΦΕΡΕΙΕΣ</a>
        </li>
        <li>
          <a href="https://www.cnn.gr/eidhseis/tag/31488/edres">ΕΔΡΕΣ</a>
        </li>
      </ul>
      <h3>
        <a href="https://www.cnn.gr/eidhseis">Top επικαιρότητα</a>
      </h3>
      <figure>
        <img src="https://cdn.cnngreece.gr/media/com_news/story/2019/11/04/196231/snapshot/2741842.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196253/snapshot/2742548.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196239/snapshot/2746075.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/04/196224/snapshot/touloupaki.jpg"/>
      </figure>
    </article>
  </body>
</html>