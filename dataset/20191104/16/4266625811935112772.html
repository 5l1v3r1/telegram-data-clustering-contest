<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/04/zelenskyy_pidpysav_ugodu_z_malayziieyu_pro_nedopushchennya_podviynogo_1683361"/>
    <meta property="og:site_name" content="ZIK.UA"/>
    <meta property="article:published_time" content="2019-11-04T16:05:00+00:00"/>
    <meta property="og:title" content="Зеленський підписав угоду з Малайзією про недопущення подвійного оподаткування"/>
    <meta property="og:description" content="Президент України Володимир Зеленський підписав законопроєкт №0002 про ратифікацію Угоди між Урядом України та Урядом Малайзії про уникнення подвійного оподаткування та запобігання податковим ухиленням стосовно податків на доходи та Протоколу до неї."/>
  </head>
  <body>
    <article>
      <h1>Зеленський підписав угоду з Малайзією про недопущення подвійного оподаткування</h1>
      <address>
        <time datetime="2019-11-04T16:05:00+00:00">04 Nov 2019, 16:05</time>
      </address>
      <p>
        <b>Президент України Володимир Зеленський підписав законопроєкт №0002 про ратифікацію Угоди між Урядом України та Урядом Малайзії про уникнення подвійного оподаткування та запобігання податковим ухиленням стосовно податків на доходи та Протоколу до неї.</b>
      </p>
      <p>Про це йдеться на <a href="http://w1.c1.rada.gov.ua/pls/zweb2/webproc4_1?pf3511=66774">сайті</a> Верховної Ради.</p>
      <p>"4.11.2019 Повернуто з підписом від Президента", - написано у карточці законопроєкту.</p>
      <p>Як зазначається у пояснювальній записці, необхідність укладення цієї Угоди та Протоколу до неї пояснюється тим, що доходи, які виникають в економічних стосунках між резидентами України та Малайзії, підлягають оподаткуванню у подвійній юрисдикції: по-перше, у державі, в якій одержувач доходу є резидентом, по-друге, у державі, в якій здійснюється діяльність, стосовно якої виникає дохід. Тому Угода та Протокол до неї сприятимуть по-перше, уникненню подвійного оподаткування, по-друге, запобіганню ухиленню від сплати податків і, по-третє, взаємному зменшенню податкових перешкод для закордонних інвестицій та торгівлі.</p>
      <p>Раніше <a href="https://zik.ua/news/2019/10/30/rada_ratyfikuvala_ugodu_z_malayziieyu_pro_unyknennya_podviynogo_opodatkuvannya_1679641">повідомлялося</a>, що Верховна Рада ухвалила законопроєкт №0002 про ратифікацію Угоди між Урядом України та Урядом Малайзії про уникнення подвійного оподаткування та запобігання податковим ухиленням стосовно податків на доходи та Протоколу до неї.</p>
      <related>
        <h4>читайте також</h4>
        <a href="https://zik.ua/news/2019/11/04/u_zelenskogo_ie_ryzyk_z_novoyu_syloyu_buty_vtyagnutym_u_politychnu_borotbu_ssha_1683571"/>
        <a href="https://zik.ua/news/2019/11/01/ugodu_z_malayziieyu_pro_unyknennya_podviynogo_opodatkuvannya_peredano_na_pidpys_1681847"/>
        <a href="https://zik.ua/news/2019/10/30/rada_ratyfikuvala_ugodu_z_malayziieyu_pro_unyknennya_podviynogo_opodatkuvannya_1679641"/>
        <a href="https://zik.ua/news/2019/07/25/ukraina_zbyraietsya_domovytysya_iz_malayziieyu_pro_peredachu_zasudzhenyh_1613125"/>
      </related>
    </article>
  </body>
</html>