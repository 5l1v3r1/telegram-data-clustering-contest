<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/esports/Oscar-Celta-Aguirre-Leganes_0_2337966349.html"/>
    <meta property="og:site_name" content="Ara.cat"/>
    <meta property="article:published_time" content="2019-11-04T16:48:41+00:00"/>
    <meta property="og:title" content="Òscar Garcia Junyent serà el nou tècnic del Celta de Vigo"/>
    <meta property="og:description" content="El mexicà Javier Aguirre torna a la Lliga per dirigir el Leganés"/>
  </head>
  <body>
    <article>
      <h1>Òscar Garcia Junyent serà el nou tècnic del Celta de Vigo</h1>
      <h2>El mexicà Javier Aguirre torna a la Lliga per dirigir el Leganés</h2>
      <address>
        <time datetime="2019-11-04T16:48:41+00:00">04 Nov 2019, 16:48</time>
      </address>
      <p>El tècnic català Òscar Garcia Junyent serà el nou tècnic del Celta, després de la destitució de Fran Escribà. El Celta, actualment en zona de descens, va caure aquest diumenge a casa contra el Getafe, cosa que va comportar la destitució d'Escribà. En el passat, el club de Vigo ja havia negociat amb Òscar, que no havia acceptat propostes. Però ara tornarà a les banquetes després d'una temporada fent de comentarista de televisió.</p>
      <p>El sabadellenc, de fet, debutarà al Camp Nou contra l'equip on es va formar, el Barça. L’exjugador ha dirigit el juvenil i el filial blaugranes, així com el Maccabi de Tel Aviv, el RDSalzburg, el Brighton &amp; Hobe Albion, el Watford, el Saint-Étienne i l’Olympiakos.</p>
      <h3>Aguirre torna a la Lliga</h3>
      <p>El Leganés, per la seva banda, ha fitxat com a tècnic el mexicà Javier Aguirre. L'extècnic de l'Espanyol, el Saragossa i l'Atlètic de Madrid feia un any que no entrenava, després de la seva última experiència a la selecció d'Egipte.</p>
    </article>
  </body>
</html>