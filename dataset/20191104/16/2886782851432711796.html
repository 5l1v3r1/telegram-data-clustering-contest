<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/04/majdnem-megfulladt-41-menedekkero-egy-hutokamionban-gorogorszagban"/>
    <meta property="og:site_name" content="euronews"/>
    <meta property="article:published_time" content="2019-11-04T16:21:27+00:00"/>
    <meta property="og:title" content="Majdnem megfulladt 41 menedékkérő egy hűtőkamionban Görögországban"/>
    <meta property="og:description" content="A menedékkérőket a hűtőkocsi rakterében rejtették el, és bár a hűtést lekapcsolták, közülük sokan már légzési nehézségekkel küszködtek, mikor az ajtókat kinyitották. Több embert kórházba kellett szállítani."/>
  </head>
  <body>
    <article>
      <h1>Majdnem megfulladt 41 menedékkérő egy hűtőkamionban Görögországban</h1>
      <address><time datetime="2019-11-04T16:21:27+00:00">04 Nov 2019, 16:21</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/27/86/26/773x435_cmsv2_54536506-56f2-5025-b8de-01681c46f3e4-4278626.jpg"/>
      </figure>
      <p>
        <b>Negyvenegy embert talált a görög rendőrség hétfőn egy hűtőkamionban az észak-görögországi Xánthi városának közelében.</b>
      </p>
      <p>A menedékkérőket a hűtőkocsi rakterében rejtették el, és bár a hűtést lekapcsolták, közülük sokan már légzési nehézségekkel küszködtek, mikor az ajtókat kinyitották. Több embert kórházba kellett szállítani.</p>
      <p>A raktérben talált emberek többsége 20 és 30 év közötti afgán férfi. A görög sajtó szerint Törökországból jutottak be Görögországba.</p>
      <p>A teherautó grúziai állampolgárságú sofőrjét őrizetbe vették. Társa, egy török férfi, elmenekült a helyszínről.</p>
    </article>
  </body>
</html>