<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.autoexpert.ro/clever-devine-free-now-parte-din-platforma-de-mobilitate-detinuta-de-daimler-si-bmw/"/>
    <meta property="og:site_name" content="AutoExpert"/>
    <meta property="article:published_time" content="2019-11-04T16:32:22+00:00"/>
    <meta property="og:title" content="Clever devine Free Now, parte din platforma de mobilitate deținută de Daimler și BMW"/>
    <meta property="og:description" content="Aplicația de transport alternativ Clever Taxi își schimbă numele și devine Free Now, putând fi utilizată în România și alte nouă țări. "/>
  </head>
  <body>
    <article>
      <h1>Clever devine Free Now, parte din platforma de mobilitate deținută de Daimler și BMW</h1>
      <address><time datetime="2019-11-04T16:32:22+00:00">04 Nov 2019, 16:32</time> by <a rel="author" href="https://www.autoexpert.ro/author/dragosbaltateanu/" target="_blank">Dragos Băltățeanu</a></address>
      <figure>
        <img src="https://www.autoexpert.ro/wp-content/uploads/2019/11/free-now-1-830x467.jpg"/>
      </figure>
      <p>
        <b>Aplicația de transport alternativ Clever Taxi își schimbă numele și devine Free Now. </b>
      </p>
      <p>Noua aplicație va funcționa în paralel cu aplicația Clever pentru o vreme, urmând ca toți șoferii ca folosesc Clever să migreze către Free Now. Clever face parte din grupul de mobilitate urbană Now lansat de companiile Daimler și BMW la începutul anului.</p>
      <p>Noua aplicație Free Now le va permite pasagerilor să găsească cea mai bună soluție de trasport, taxi sau transport alternativ nu doar în România, ci și în restul de nouă țări unde operează.</p>
      <figure>
        <img src="https://www.autoexpert.ro/wp-content/plugins/a3-lazy-load/assets/images/lazy_placeholder.gif"/>
      </figure>
      <figure>
        <img src="https://www.autoexpert.ro/wp-content/uploads/2019/11/Clever-Taxi-free-now-1024x618.jpg"/>
      </figure>
      <p>”Transformarea Clever în Free Now va permite pasagerilor din România să folosească o singură aplicaţie pentru a găsi cea mai bună soluţie de transport, în regim de taxi sau transport alternativ, în România şi în peste 100 de oraşe din nouă ţări europene în care grupul operează – Germania, Marea Britanie, Irlanda, Spania, Portugalia, Italia, Polonia, Austria şi Suedia”, se arată în comunicat.</p>
      <p>”Primul pas strategic în direcţia transformării aplicaţiei într-o platformă multimodală a fost realizat în luna ianuarie a acestui an, prin lansarea serviciului de transport alternativ CleverGO. Migrarea către Free Now este un capitol important în demersul nostru de a oferi o gamă completă de servicii de mobilitate într-o singură aplicaţie. Cu Free Now, pasagerii români vor putea să folosească aceeaşi aplicaţie de e-hailling oriunde în Europa. Numai în 2019, Clever a transportat peste un milion de pasageri în România, fiind cea mai descărcată aplicaţie din industrie la nivel naţional”, a declarat Andrei Frunză, CEO Clever / Free Now România.</p>
      <p>
        <b>
          <i>
            <a href="https://floteauto.ro/clever-devine-free-now-parte-a-platformei-detinuta-de-daimler-si-bmw/">Citește mai mult pe FloteAuto.ro</a>
          </i>
        </b>
      </p>
    </article>
  </body>
</html>