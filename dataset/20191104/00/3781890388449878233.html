<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/739592"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="ผู้ตรวจฯเปิดรับ''เรื่องเดือดร้อน''จากประชาชน"/>
    <meta property="og:description" content="ผู้ตรวจการแผ่นดินเปิดช่องทางรับเรื่องร้องทุกข์ ไม่เป็นธรรม ความเดือดร้อนจากการละเลย หรือการปฏิบัติหน้าที่นอกเหนืออำนาจหน้าที่ตามกฎหมายของหน่วยงานของรัฐ หรือเจ้าหน้าที่ของรัฐ"/>
  </head>
  <body>
    <article>
      <h1>ผู้ตรวจฯเปิดรับ''เรื่องเดือดร้อน''จากประชาชน</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>
        <b>ผู้ตรวจการแผ่นดินเปิดช่องทางรับเรื่องร้องทุกข์ ไม่เป็นธรรม ความเดือดร้อนจากการละเลย หรือการปฏิบัติหน้าที่นอกเหนืออำนาจหน้าที่ตามกฎหมายของหน่วยงานของรัฐ หรือเจ้าหน้าที่ของรัฐ</b>
      </p>
      <p><b>''ผู้ตรวจการแผ่นดิน''</b>ของประเทศไทยได้รับการสถาปนาขึ้นเป็นครั้งแรกตามบทบัญญัติของรัฐธรรมนูญแห่งราชอาณาจักรไทย พุทธศักราช 2540 โดยใช้ชื่อว่า<b> “ผู้ตรวจการแผ่นดินของรัฐสภา" </b>ทำหน้าที่ในการตรวจสอบการใช้อำนาจรัฐ โดยได้มีพระบรมราชโองการโปรดเกล้าฯ แต่งตั้งให้<b> นายพิเชต สุนทรพิพิธ </b>เป็นผู้ตรวจการแผ่นดินของรัฐสภาคนแรก เมื่อวันที่ 1 เมษายน 2543 และมีการจัดตั้งสำนักงานผู้ตรวจการแผ่นดินของรัฐสภาขึ้น เมื่อวันที่ 12 เมษายน 2543</p>
      <figure>
        <img src="https://www.dailynews.co.th/admin/upload/20191102/news_ohxiGZwRLU094515_533.jpg?v=20191104098?v=4715"/>
      </figure>
      <p>แม้ต่อมาจะได้มีการประกาศใช้รัฐธรรมนูญแห่งราชอาณาจักรไทย พุทธศักราช 2550 ขึ้นแทนฉบับเดิม องค์กรนี้ยังได้รับการบัญญัติให้ทำหน้าที่ดังกล่าวต่อไป แต่ได้มีการเปลี่ยนชื่อจาก <b>"ผู้ตรวจการแผ่นดินของรัฐสภา"</b>เป็น<b> "ผู้ตรวจการแผ่นดิน"</b> และต่อเนื่องจนถึงรัฐธรรมนูญแห่งราชอาณาจักรไทยพุทธศักราช 2560 ปัจจุบันมีผู้ตรวจการแผ่นดินทั้งหมด 3 คน ประกอบด้วย <b>พลเอก วิทวัส รชตะนันทน์ </b>ประธานผู้ตรวจการแผ่นดิน <b>นายบูรณ์ ฐาปนดุลย์</b> ผู้ตรวจการแผ่นดิน และ<b>นายสมศักดิ์ สุวรรณสุจริต</b> ผู้ตรวจการแผ่นดิน โดยมีนายรักษเกชา แฉ่ฉาย ดำรงตำแหน่ง เลขาธิการสำนักงานผู้ตรวจการแผ่นดิน</p>
      <figure>
        <img src="https://www.dailynews.co.th/admin/upload/20191102/news_AffesELsAT094515_533.jpg?v=20191104098?v=2234"/>
      </figure>
      <p>หากท่านได้รับความเดือดร้อนหรือความไม่เป็นธรรมจากการไม่ปฏิบัติตามกฎหมาย หรือนอกเหนืออำนาจหน้าที่ตามกฎหมายของหน่วยงานของรัฐ หรือเจ้าหน้าที่ของรัฐ หรือหน่วยงานของรัฐยังมิได้ปฏิบัติหน้าที่ให้ครบถ้วนตามหมวด 5 หน้าที่ของรัฐ ตามรัฐธรรมนูญ หรือมีกฎหมาย กฎ ข้อบังคับ ระเบียบ คำสั่ง หรือขั้นตอนปฏิบัติงานใดๆ ที่ก่อให้เกิดความเดือดร้อน หรือไม่เป็นธรรมแก่ประชาชน หรือเป็นภาระแก่ประชาชนโดยไม่จำเป็น หรือเกินสมควรแก่เหตุ สามารถแจ้งหรือร้องเรียนได้ที่ <b>ผู้ตรวจการแผ่นดิน</b><br/> - ทางโทรศัพท์ สายด่วน 1676 (โทรฟรีทั่วประเทศ)<br/> - ทางโทรสาร หมายเลข 0 2143 8341<br/> - ผ่านโมบายแอปพลิเคชัน<b> "ผู้ตรวจการแผ่นดิน"</b> ผ่านทาง App Store หรือ Play Store หรือสแกน OR Code แอปพลิเคชันผู้ตรวจการแผ่นดิน<br/> - ผ่านเว็บไซต์ของสำนักงานผู้ตรวจการแผ่นดิน <a href="https://www.ombudsman.go.th/">www.ombudsman.go.th</a><br/> - ส่งทางไปรษณีย์ไปยัง สำนักงานผู้ตรวจการแผ่นดิน ศูนย์ราชการเฉลิมพระเกียรติฯ อาคารรัฐประศาสนภักดี ชั้น 5 ถนนแจ้งวัฒนะ แขวงทุ่งสองห้อง เขตหลักสี่ กรุงเทพฯ10210 หรือ ตู้ ปณ.333 ปณฝ.ศูนย์ราชการเฉลิมพระเกียรติ กรุงเทพฯ 10215<br/> - ส่งด้วยตนเอง ณ สำนักงานผู้ตรวจการแผ่นดิน ศูนย์ราชการเฉลิมพระเกียรติฯ อาคารรัฐประศาสนภักดี ชั้น 5 ถนนแจ้งวัฒนะ แขวงทุ่งสองห้อง เขตหลักสี่ กรุงเทพฯ<br/> - แจ้งต่อพนักงานเจ้าหน้าที่ในขณะปฏิบัติหน้าที่<br/>- มอบหรือส่งโดยบุคคลหรือองค์กรหรือหน่วยงานของรัฐ</p>
      <figure>
        <img src="https://www.dailynews.co.th/admin/upload/20191102/news_CxiBHGOsRk094514_533.jpg?v=20191104098?v=3321"/>
      </figure>
      <p> <br/><br/><b>สำหรับผู้ที่ไม่ได้รับความเป็นธรรมจากเจ้าหน้าที่หรือหน่วยงานของรัฐ สามารถใช้สิทธิร้องเรียนโดยสแกนคิวอาร์โค้ด หรือคลิ๊กที่ <a href="https://play.google.com/store/apps/details?id=com.omb_complain">https://play.google.com/store/apps/details?id=com.omb_complain </a>ทั้งนี้ไม่เพียงเพื่อตัวท่านแต่เพื่อส่วนรวม</b></p>
      <figure>
        <img src="https://www.dailynews.co.th/admin/upload/20191102/news_QfjAYMVEmk110421_533.jpg?v=20191104098?v=9772"/>
      </figure>
    </article>
  </body>
</html>