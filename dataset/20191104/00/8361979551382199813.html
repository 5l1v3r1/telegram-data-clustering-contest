<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/opinion/novini-nauki-vira-v-diyavola-i-zagadki-vsesvitu-50051328.html"/>
    <meta property="og:site_name" content="НВ"/>
    <meta property="article:published_time" content="2019-11-04T00:41:00+00:00"/>
    <meta property="og:title" content="Віра в Диявола і загадки Всесвіту"/>
    <meta property="og:description" content="На этой неделе мы узнали, почему люди поверили в Дьявола, а также рассмотрели главные загадки Вселенной. Ну да, и полюбовались белой белкой в лесах Шотландии."/>
  </head>
  <body>
    <article>
      <h1>Віра в Диявола і загадки Всесвіту</h1>
      <h2>На этой неделе мы узнали, почему люди поверили в Дьявола, а также рассмотрели главные загадки Вселенной. Ну да, и полюбовались белой белкой в лесах Шотландии.</h2>
      <address><time datetime="2019-11-04T00:41:00+00:00">04 Nov 2019, 00:41</time> by <a rel="author">Олексій Бондарєв</a></address>
      <h3>Навіщо вірити в нечисту силу</h3>
      <p>Міжнародна група дослідників виявила переконливі <a href="https://nv.ua/ukr/health/happiness/vcheni-rozpovili-pro-korist-viri-v-diyavola-50050900.html">докази того, що віра у злі сили з’явилася й існувала століттями тому, що дозволяла людям знижувати ризик хвороб</a>.</p>
      <p>Віра у всяку нечисть була не просто примітивним марновірством, а функціональною поведінкою.</p>
      <p>У своїх роботах вчені розглядали чаклунство і віру в лихе око, а також наявність віри в те, що зазвичай називають «дияволом». Вчені порівнювали ці переконання в різних культурах з поширеністю патогенів, зокрема малярію, тиф і лихоманку денге. З’ясувалося, що насправді існує помітний зв’язок.</p>
      <p>Що сильніше була поширена та чи інша хвороба, то ймовірніше, що в цій частині світу існувала віра в чаклунство, пристріт або самого диявола, роблять висновок дослідники.</p>
      <p>Віра у злі сили та супутні їй ритуали дозволяли людям з більшою ймовірністю уникати контакту зі смертельними патогенами. Інакше кажучи, забобони та хибні погляди рятували людей від смерті.</p>
      <h3>Докази телепатії</h3>
      <p>Вчені з Вашингтонського університету й Університету Карнегі — Меллона провели <a href="https://techno.nv.ua/ukr/popscience/telepatiya-vcheni-z-ssha-navchilisya-zchituvati-dumki-lyudey-50050687.html">експерименти зі зчитуванням думок на відстані</a>.</p>
      <p>Експеримент виявився цілком вдалим.</p>
      <p>У перспективі такі технології уможливлюють використання мозку людини ефективніше, передавати інформацію силою думки і навіть управляти іншими істотами. Попри те, що такі системи поки дуже примітивні, деякі вчені вже побоюються, що їхній розвиток може спричинити багато етичних розбіжностей.</p>
      <p>Вони припускають, що через деякий час ми можемо прийти до того, що відправник сигналу буде здатний впливати на одержувача. Та й самі думки людини втратять приватність, оскільки їх оброблятимуть електронні пристрої. Такий собі уявний вуаєризм, від якого не сховатися.</p>
      <p>Я одразу згадав сумне видовище з токійського метро — багато людей в Японії носять білі маски. Не для захисту від грипу (як це робить дехто в нас узимку). А для того, щоб їхні обличчя не були відображені на камерах спостереження. Мої емоції — це моя справа, недвозначно кажуть вони. Можливо, незабаром поширеними стануть якісь пристрої, «умовні шапочки з фольги», для захисту приватності своїх думок.</p>
      <h3>Загадки Всесвіту</h3>
      <p>Серед матеріалів, які ми в НВ Техно публікували цього тижня, один був особисто для мене особливо важливий.</p>
      <p>Це великий лонгрід про <a href="https://techno.nv.ua/ukr/popscience/p-yat-naycikavishih-vidkrittiv-v-astrofizici-za-ostanniy-chas-50050431.html">загадки Всесвіту, які ми вже майже розгадали</a>. Ну або нам так здається.</p>
      <p>Тут і нейтронні зірки, і магнетари, і галактичні нитки, і нова постійна Хаббла, і багато іншого.</p>
      <p>Читаючи про ці відкриття, розумієш, що міць науки безмежна. Що, як казав класик, немає нічого неможливого для людини з інтелектом.</p>
      <h3>Біла білка</h3>
      <p>І трохи про кумедне.</p>
      <p>У лісах Шотландії сфотографували <a href="https://techno.nv.ua/ukr/popscience/u-shotlandiji-pomitili-bilu-bilku-novini-svitu-50051150.html">таємничу білку-альбіноса</a>.</p>
      <p>Можливо, вона не зовсім біла. Однак, у пензликах на її вухах немає сірого пігменту. Що саме собою унікальне.</p>
      <p>Справжніх альбіносів у природі зустріти вкрай складно. Це велика удача, констатують вчені.</p>
      <p>Читайте також:</p>
      <ul>
        <li>
          <a href="https://nv.ua/ukr/opinion/naycikavishi-novini-nauki-zagadkoviy-vsesvit-roboti-vbivci-i-dityachi-soki-50044106.html">Загадковий Всесвіт і роботи-вбивці</a>
        </li>
        <li>
          <a href="https://nv.ua/ukr/opinion/novini-nauki-50048835.html">Польоти до зірок і Чорнобиль в Антарктиді</a>
        </li>
        <li>
          <a href="https://techno.nv.ua/ukr/popscience/novini-nauki-kvantova-perevaga-google-i-yak-vlashtovana-udacha-50050081.html">Анатомія удачі і квантова перевага</a>
        </li>
      </ul>
    </article>
  </body>
</html>