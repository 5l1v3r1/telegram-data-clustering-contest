<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/kakav-bingo-gospodina-ranijerija-kaprari-usao-u-90-minutu-i-dao-gol-video/341646"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Kakav bingo gospodina Ranijerija: Kaprari ušao u 90.minutu i dao gol! (VIDEO)"/>
    <meta property="og:description" content="Sampdorija slavila na gostovanju SPAL-u – 1:0"/>
  </head>
  <body>
    <article>
      <h1>Kakav bingo gospodina Ranijerija: Kaprari ušao u 90.minutu i dao gol! (VIDEO)</h1>
      <h2>Sampdorija slavila na gostovanju SPAL-u – 1:0</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Težak posao će imati Klaudio Ranijeri da obezbedi opstanak sa Sampdroijom u Seriji A. Ali čovek koji je sa Lesterom osvojio Premijer ligu i večeras u sudaru sa SPAL-om pokazao je da još u njemu ima razornog trenerskog oružja. Nisu Đenovljani blistali, daleko od toga, ali... Sve je slutilo da će meč u Ferari biti završen bez golova, ali je onda na scenu stupio iskusni strateg Sampdorije doveden da izvadi kestenje iz vatre.</p>
      <p>Kao poslednjeg aduta uveo je <b>Đanluku Kaprarija</b> u 90. minutu, a samo 60 sekundi kasnije iskusni napadač je doneo Sampu veliku pobedu. Tek toliko da Đenovljani prodišu i SPAL-u prepuste fenjer Serije A – 0:1.</p>
      <p>Da nije bilo tog Ranijerijevog binga i pogotka u sudijskoj nadoknadi, već sada bi duel ugoženih klubova bio zaboravljen. Tek poneka šansa, mnogo taktičke borbe i još više faulova videli smo ove večeri na stadionu SPAL-a</p>
      <p>Kako bilo Samdorija je ostvarila prvu pobedu još od 22. septembra kada su na svom bunjištu bili bolji od Torina. I prvi trijumf u<b> Ranijerijevom</b> mandatu.</p>
      <figure>
        <iframe src="https://www.youtube.com/embed/B2BcRmuxYqg" width="425" height="349" data-service="Youtube" scrolling="no"/>
      </figure>
      <p>Već je počela sudijska nadokanda. Loptu je na svojoj polovini izgubio Reca. Usledio je centaršut. Pokušaj Ramireza teško da bi ugrozio mrežu SPAL-a, ali je lopta došla pravo na glavu Kaprarija. Dovoljan je bio i malitrzaj da donese veliku radost gostima.</p>
      <p>
        <b>ITALIJA 1 - 11. kolo</b>
      </p>
      <p><b>Subota</b><br/>Roma - Napoli 2:1 (1:0)<br/>/Zaniolo 19, Veretu 55 autogol - Milik 72/</p>
      <p>Bolonja - Inter 1:2 (0:0)<br/>/Sorijano 59 - Lukaku 75, 90+1 penal/</p>
      <p>Torino - Juventus 0:1 (0:0)<br/>/De Liht 70/</p>
      <p><b>Nedelja</b><br/>Atalanta – Kaljari  0:2 (0:1)<br/>/Pašalić ag 32, Oliva 59/</p>
      <p>Atalanta - Kaljari 0:2 (0:1)<br/>/Pašalić 32ag, Oliva 58/</p>
      <p>Đenova - Udineze 1:3 (1:1)<br/>/Pandev 22 - De Paul 32m Sena 87, Lasanja 90+4/</p>
      <p>Leće - Sasuolo 2:2 (2:1)<br/>/Lapadula 18, Falko 42 - Toljan 35, Berardi 85/</p>
      <p>Verona - Breša 2:1 (0:0)<br/>/Salsedo 50, Pesina 81 - Baloteli 85/</p>
      <p>Fjorentina - Parma 1:1 (0:1)<br/>/Kastrovili 67 - Žervinjo 40/ </p>
      <p>Milan - Lacio 1:2 (1:1)<br/>/Bastos 28ag - Imobile 25, Korea 83/</p>
      <p><b>Ponedeljak</b><br/>SPAL - Sampdorija 0:1 (0:0)<br/>/Kaprari 90/</p>
      <figure>
        <img src="https://mozzartsport.com/upload/CKEditor/01.05.2018/italija%20tabela.jpg"/>
      </figure>
    </article>
  </body>
</html>