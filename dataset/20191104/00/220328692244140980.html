<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/blgariya-mestni-izbori-2019/bsp-pecheli-nikopol-i-levski-405806.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T00:20:03+00:00"/>
    <meta property="og:title" content="БСП печели Никопол и Левски"/>
    <meta property="og:description" content="Ивелин Савов е новият кмет на Никопол, Любка Александрова пък е старият нов кмет на Левски"/>
  </head>
  <body>
    <article>
      <h1>БСП печели Никопол и Левски</h1>
      <address><time datetime="2019-11-04T00:20:03+00:00">04 Nov 2019, 00:20</time> by <a rel="author">Стандарт</a></address>
      <p>Никопол ще има нов кмет, показват първите прогнозни резултати от днешния вот. Води кандидатът на БСП Ивелин Савов пред досегашния кмет д-р Валерий Желязков.</p>
      <p>Данните са от щабовете на кандидатите. С над 1000 гласа води в Никопол Ивелин Савов от БСП, който каза, че дори е поздравен от своя опонент - досегашния кмет д-р Валерий Желязков. Савов заяви: "Щом опонентът ми се обади да ми честити, желанието на хората за промяна и чувството за отговорност и в самата кампания - беше позитивна".</p>
      <p>В град Левски досегашният кмет Любка Александрова, издигната от БСП, печели срещу Здравко Дафинов, издигнат от местна коалиция СДС.</p>
      <p>Александрова коментира за БНР: "Без възможност за обрат, така че категорично е. Резултатът е такъв - аз имам трети мандат, така че освен да кажа, че благодаря на всички, които действително подкрепиха и мен, и екипа в тази предизборна кампания, продължаваме започнатото. Осем години работим, сега продължаваме развитието, продължаваме обновяването и естествено смятам, че това даде надежда на хората отново да ни повярват и да ни подкрепят".</p>
    </article>
  </body>
</html>