<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/americanii-de-la-citibank-il-numesc-pe-daniyar-akiyanov-in-pozitia-de-treasury-and-trade-solutions-head-pentru-operatiunile-din-romania-18537597"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Americanii de la Citibank îl numesc pe Daniyar Akiyanov în poziţia de Treasury and Trade Solutions Head pentru operaţiunile din România"/>
    <meta property="og:description" content="Citi România, sucursala locală a puternicului grup american bancar Citibank, anunţă numirea lui Daniyar Akiyanov în funcţia de Treasury and Trade Solutions Head, poziţie din care va coordona serviciile..."/>
  </head>
  <body>
    <article>
      <h1>Americanii de la Citibank îl numesc pe Daniyar Akiyanov în poziţia de Treasury and Trade Solutions Head pentru operaţiunile din România</h1>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://www.businessmagazin.ro/autor/cristina-bellu" target="_blank">Cristina Bellu</a></address>
      <h3>Americanii de la Citibank îl numesc pe Daniyar Akiyanov în poziţia de Treasury and Trade Solutions Head pentru operaţiunile din România</h3>
      <p>Citi România, sucursala locală a puternicului grup american bancar Citibank, anunţă numirea lui Daniyar Akiyanov în funcţia de Treasury and Trade Solutions Head, poziţie din care va coordona serviciile integrate de gestionare a lichidităţilor şi finanţări comerciale companiilor locale şi multinaţionale, instituţiilor financiare şi sectorului public.</p>
      <p>Citi România, sucursala locală a puternicului grup american bancar Citibank, anunţă  numirea lui Daniyar Akiyanov în funcţia de Treasury and Trade Solutions Head, poziţie din care va coordona serviciile integrate de gestionare a lichidităţilor şi finanţări comerciale companiilor locale şi multinaţionale, instituţiilor financiare şi sectorului public.</p>
      <p>El îl înlocuieşte pe Sebastian Kucharek, care a fost promovat în Ungaria în rolul de Treasury and Trade Solutions Head pentru cinci ţări din regiunea Europei Centrale şi de Est - Ungaria, România, Cehia, Slovacia şi Bulgaria.</p>
      <p>Daniyar Akiyanov îşi va desfăşura activitatea în Bucureşti şi va raporta către Sebastian Kucharek şi Ivan Vrhel, Director General Citi România.</p>
      <p>”Daniyar Akiyanov vine cu o experienţă valoroasă în sprijinul clienţilor Citi din România şi cu misiunea de a-i sprijini să administreze în mod eficient activitatea trezoreriilor lor şi schimburile comerciale, într-un context economic în continuă schimbare”, explică Ivan Vrhel, Director General Citi România.</p>
      <p>Akiyanov şi-a început cariera la Citi în 2003-2005 şi a revenit în companie în 2008 ca Head of Trade pentru Citi Kazahstan. În 2012, a fost promovat ca Head of Treasury and Trade Solutions pentru Kazahstan. Sub conducerea sa, divizia din Kazahstan a devenit una dintre cele mai mari din EMEA şi lider de piaţă în serviciile de gestionare a lichidităţilor şi finanţări comerciale. În 2017, Daniyar Akiyanov s-a mutat la Moscova, de unde a gestionat pentru o perioadă determinată divizia de cash management pentru regiunea Rusia-Ucraina-Kazahstan.</p>
      <p>El a absolvit studii de masterat în domeniul serviciilor financiare şi de credit la universitatea Almaty State Academy of Management.<br/> </p>
    </article>
  </body>
</html>