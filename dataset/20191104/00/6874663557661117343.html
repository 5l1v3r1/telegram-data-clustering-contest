<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/marketing/articles/0,7340,L-3773009,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="עדיקה מקפיאה את פעילותה באמזון ישראל עד לאחר הבלאק פריידי"/>
    <meta property="og:description" content="חברת האופנה מעדיפה לרכז מאמצים בחדירת המותג לארה&quot;ב שם היא מפעילה אתר סחר משלה. דדי שוורצברג, מנכ&quot;ל עדיקה: &quot;האתר שהשקנו בחו&quot;ל עובד טוב מאוד. אין משמעות לפעילות באמזון בלי שאתה שם מלאי במחסנים של אמזון&quot;"/>
  </head>
  <body>
    <article>
      <h1>עדיקה מקפיאה את פעילותה באמזון ישראל עד לאחר הבלאק פריידי</h1>
      <h2>חברת האופנה מעדיפה לרכז מאמצים בחדירת המותג לארה"ב שם היא מפעילה אתר סחר משלה. דדי שוורצברג, מנכ"ל עדיקה: "האתר שהשקנו בחו"ל עובד טוב מאוד. אין משמעות לפעילות באמזון בלי שאתה שם מלאי במחסנים של אמזון"</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">אורנה יפת</a></address>
      <p>חברת האופנה עדיקה ביקשה מאמזון ישראל להקפיא את הפעילות באתר עד לאחר הבלאק פריידי, כך נודע ל"כלכליסט".</p>
      <p>קטגוריית האופנה נחשבת לתחום חלש במכירות של אמזון. לפי מקורות בענף, כל תחום האופנה באמזון ישראל לא עובד. בעדיקה ביקשו בשלב זה מאמזון ישראל להקפיא את הפעילות עד לאחר הבלאק פריידי, והעדיפו לרכז מאמצים בחדירת המותג לארה"ב שם מפעילה החברה אתר סחר משלה. עדיקה נכנסה לאמזון על מנת לייצר טראפיק למותג בארה"ב, אבל נראה כי בשלב זה הפעילות של אמזון עוד לא מביאה את התוצאות המיוחלות בתחום האופנה.</p>
      <figure>
        <img src="https://images1.calcalist.co.il/PicServer3/2018/12/31/873707/7_l.jpg"/>
        <figcaption>חנות עדיקה באשדוד <br/>צילום: קמילה סימון</figcaption>
      </figure>
      <p>"אני ביקשתי להוריד את האתר של עדיקה מאמזון ישראל", מסר דדי שוורצברג, מנכ"ל עדיקה, בעקבות פניית "כלכליסט". "נכנסנו לאמזון בגלל חו"ל, ולא בגלל ישראל. רצינו לראות אם אפשר יהיה לחזק את עדיקה בחו"ל עם אמזון. אבל האתר שהשקנו בחו"ל עובד טוב מאוד ועם מרכז הפצה שלנו. אין משמעות לפעילות באמזון בלי שאתה שם מלאי במחסנים של אמזון".</p>
    </article>
  </body>
</html>