<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/marketing/articles/0,7340,L-3773022,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="העסקה הושלמה: הולמס פלייס רכשה את מועדון הכושר זאוס בראשל&quot;צ"/>
    <meta property="og:description" content="זאת לאחר צו מניעה שעיכב את עסקת הרכישה תמורת 12 מיליון שקל; לפני מספר ימים הגיע זאוס להסכמות עם המנהלת המיוחדת בהליך הפירוק שבעקבותיו הסכימה לבטל את צו המניעה ולאפשר את השלמת העסקה עם הולמס פלייס"/>
  </head>
  <body>
    <article>
      <h1>העסקה הושלמה: הולמס פלייס רכשה את מועדון הכושר זאוס בראשל"צ</h1>
      <h2>זאת לאחר צו מניעה שעיכב את עסקת הרכישה תמורת 12 מיליון שקל; לפני מספר ימים הגיע זאוס להסכמות עם המנהלת המיוחדת בהליך הפירוק שבעקבותיו הסכימה לבטל את צו המניעה ולאפשר את השלמת העסקה עם הולמס פלייס</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">אורנה יפת</a></address>
      <p>לאחר צו מניעה שעיכב את עסקת הרכישה של מועדון הספורט זאוס, מדווחת קבוצת <a href="https://www.calcalist.co.il/markets/articles/0,7340,L-3765805,00.html">הולמס פלייס </a>על השלמת העסקה. הולמס פלייס רכשה את מניות וים קלאבס, הבעלים והמפעילה של מועדון הכושר זאוס בראשון לציון, בתמורה ל-8.5 מיליון שקל.</p>
      <p>במרץ השנה הודיעה הולמס פלייס כי תרכוש את מועדון הכושר בראשל"צ מצבי בן דת שהחזיק בחברת וים קלאבס, בתמורה ל-12 מיליון שקל. סכום הרכישה הותנה בכפוף לעמידה ביעדים ובדיקות נאותות והעסקה אושרה באותה העת על ידי רשות התחרות. ביולי הוציא בית משפט מחוזי לוד צו מניעה שכוון נגד החברה המוכרת ולא נגד הרוכשת. לפני מספר ימים הגיע זאוס להסכמות עם המנהלת המיוחדת בהליך הפירוק שבעקבותיו הסכימה לבטל את צו המניעה ולאפשר את השלמת העסקה עם הולמס פלייס.</p>
      <figure>
        <img src="https://images1.calcalist.co.il/PicServer3/2019/11/04/944892/1NL.jpg"/>
        <figcaption>מכון כושר זאוס <br/>צילום: צביקה טישלר</figcaption>
      </figure>
      <p>עם השלמת העסקה מסרה מנכ"לית קבוצת הולמס פלייס, קרן שתוי, כי הרכישה היא המשך לאסטרטגיית הצמיחה המואצת של הקבוצה. "אנו ממשיכים במגמת ההתרחבות של הקבוצה והפעם מוסיפים מועדון פרימיום באחת מהערים הגדולות בישראל. מועדון הולמס פלייס בראשון לציון יבסס את מעמדנו כקבוצת הכושר הגדולה בישראל עם למעלה מ-135 אלף מנויים".</p>
      <p>להולמס פלייס 42 מועדונים בפריסה ארצית. זאוס בראשון לציון יוסב למותג הולמס פלייס. הוא כולל 4000 מ"ר ושבעה אולמות סטודיו במתחם G ראשל"צ.</p>
    </article>
  </body>
</html>