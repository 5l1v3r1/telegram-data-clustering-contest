<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mozzartsport.com/fudbal/vesti/gde-je-i-sta-radi-dragan-ceran-osvaja-trofeje-daje-golove-uzbekistan-mu-nudi-da-igra-za-reprezentaciju/341596"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Gde je i šta radi Dragan Ćeran? Osvaja trofeje, daje golove, Uzbekistan mu nudi da igra za reprezentaciju"/>
    <meta property="og:description" content="Visoki centarfor blista pod komandom Šote Arveladzea"/>
  </head>
  <body>
    <article>
      <h1>Gde je i šta radi Dragan Ćeran? Osvaja trofeje, daje golove, Uzbekistan mu nudi da igra za reprezentaciju</h1>
      <h2>Visoki centarfor blista pod komandom Šote Arveladzea</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Bliski istok je definitivno suđen <b>Draganu Ćeranu</b>. Nekadašnji napadač Smedereva, pažljivim ljubiteljima fudbala poznat po tome što je odigrao tačno 100 utakmica u dresu nekadašnjeg superligaša, proživljava neke od najlepših trenutaka karijere i lako bi moglo da se desi da kruna stigne u vidu poziva da zaigra za reprezentaciju – Uzbekistana!</p>
      <p><b>Ćeran</b> je trenutno član Pahtakora, ubedljivo najboljeg tima države, s kojim je krajem oktobra osvojio kup (<i>strelac het-trika u finalu</i>), u međuvremenu osigurao šampionski naslov, a sjajnu sezonu oplemenio je postigavši 23 gola na 22 prvenstvene utakmice. Dovoljno da skrene pažnju na sebe i da se u Taškentu pokrene pitanje dobijanja državljanstva Uzbekistana.</p>
      <p>Kako mu je ovo četvrta sezona u Uzbekistanu <i>(od 2016. do 2018. igrao za Nasaf</i>), tokom 2020. ispuniće uslov za dobijanje pasoša, jer je potrebno pet godina da živi na teritoriji države kako bi postao njen državljanin. Čak lokalni mediji najavljuju da bi mogao i po ubrzanom postupku da uđe u proceduru i stekne šansu da zaigra za tamošnju selekciju. Naravno, ako ga to zanima...</p>
      <p>Mediji u Uzbekistanu potenciraju da je zainteresovan da obuče dres njihovog državnog tim ai pomogne im u azijskim kvalifikacijama za plasman na Mundijal u Katar 2022, ali sam <b>Ćeran</b> izgleda nije za tu opciju.<br/>„<b>Srećan sam u Uzbekistanu, međutim, promena državljanstva mi zasad nije u planu</b>“, kratko je na tu temu rekao visoki 32-godišnji napadač, koji je za mladu reprezenatciju naše zemlje odigrao tri meča i dao jedan gol.</p>
      <p>Posetimo, po odlasku iz srpskog fudbala, <b>Dragan Ćeran</b> je bio član belgijskog Vesterloa, izraelskog Hapoela iz Haiefe, Makabija iz Netanje, imao je epizode u Azerbejdžanu u Saudijskoj Arabiji, kao i Makedonij, ali je definitivno procvetao u Pahtakoru. Pod vođstvom nekadašnjeg reprezentativca Gruzije i asa Ajaksa i Rendžersa, <b>Šote</b> <b>Arveladzea</b>, dao je ukupno 28 i namestio još osam golova na 48 susreta za klub iz Taškenta.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b>FOTO: </b>Reuters</p>
    </article>
  </body>
</html>