<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696761/%D8%AF%D8%B1%D8%A2%D9%85%D8%AF-%D8%AA%D8%A7%DB%8C%D9%84%D9%86%D8%AF-%D8%A7%D8%B2-%D8%B7%D8%B1%DB%8C%D9%82-%D8%B5%D8%A7%D8%AF%D8%B1%D8%A7%D8%AA-%D8%B2%D8%A7%D9%84%D9%88-%D9%85%D8%B9%D8%A7%D8%AF%D9%84-%D8%AF%D8%B1%D8%A2%D9%85%D8%AF-%D8%B5%D8%A7%D8%AF%D8%B1%D8%A7%D8%AA-%D9%86%D9%81%D8%AA-%D8%A7%DB%8C%D8%B1%D8%A7%D9%86-%D8%A7%DB%8C%D9%86%D9%81%D9%88%DA%AF%D8%B1%D8%A7%D9%81"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="درآمد تایلند از طریق &quot;صادرات زالو&quot; معادل درآمد صادرات نفت ایران (+ اینفوگراف)"/>
    <meta property="og:description" content="در حال حاضر کشور تایلند فقط از طریق &quot;صادرات زالو&quot; درآمدی معادل صادرات نفت ایران از آن خود کرده است!به گزارش خبرنگار بهداشت و درمان خبرگزاری تسنیم؛ امروزه استفاده از &quot;زالو&quot; در حوزه‌های درمان، پیشگیری و زیبایی در سطح جهان، رشدی بسیار چشمگیر داشته است به‌گونه‌ای که در حال حاضر کشور‌هایی مانند آمریکا یا فرانسه، سالیان سال است که کلینیک‌های رسمی &quot;زالودرمانی&quot; تاسیس کرده‌اند و در حوزه‌های مختلف از جمله در درمان زخم‌های بدخیم از زالودرمانی برای بیماران خود بهره می‌برند.متاسفانه در کشورمان با وجود برخورداری از مکتب طبی مستقل و توانمند طب ایرانی ـ اسلامی و عقبه تاریخی طولانی در استفاده از زالو در درمان بیماری‌های مختلف، اما طی یک قرن اخیر، توانمندی‌های کشورمان در این حوزه به دست فراموشی سپرده شده و ایران در این عرصه از کشور‌های مختلف دنیا عقب افتاده است.از سویی با وجود اینکه ظرفیت‌های بسیار گسترده‌ای در کشورمان برای پرورش زالو وجود دارد و ایران می‌تواند از طریق پرورش و صادرات زالو، از درآمد سرشار و هنگفت ارزی آن بهره‌مند شود، اما متاسفانه به دلیل عدم سیاست‌گذاری صحیح در این حوزه و عدم ارائه برنامه‌ای مدون از سوی نهاد‌های…"/>
  </head>
  <body>
    <article>
      <h1>درآمد تایلند از طریق "صادرات زالو" معادل درآمد صادرات نفت ایران (+ اینفوگراف)</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <p>در حال حاضر کشور تایلند فقط از طریق "صادرات زالو" درآمدی معادل صادرات نفت ایران از آن خود کرده است!<br/><br/>به گزارش خبرنگار بهداشت و درمان خبرگزاری تسنیم؛ امروزه استفاده از "زالو" در حوزه‌های درمان، پیشگیری و زیبایی در سطح جهان، رشدی بسیار چشمگیر داشته است به‌گونه‌ای که در حال حاضر کشور‌هایی مانند آمریکا یا فرانسه، سالیان سال است که کلینیک‌های رسمی "زالودرمانی" تاسیس کرده‌اند و در حوزه‌های مختلف از جمله در درمان زخم‌های بدخیم از زالودرمانی برای بیماران خود بهره می‌برند.<br/><br/>متاسفانه در کشورمان با وجود برخورداری از مکتب طبی مستقل و توانمند طب ایرانی ـ اسلامی و عقبه تاریخی طولانی در استفاده از زالو در درمان بیماری‌های مختلف، اما طی یک قرن اخیر، توانمندی‌های کشورمان در این حوزه به دست فراموشی سپرده شده و ایران در این عرصه از کشور‌های مختلف دنیا عقب افتاده است.<br/><br/>از سویی با وجود اینکه ظرفیت‌های بسیار گسترده‌ای در کشورمان برای پرورش زالو وجود دارد و ایران می‌تواند از طریق پرورش و صادرات زالو، از درآمد سرشار و هنگفت ارزی آن بهره‌مند شود، اما متاسفانه به دلیل عدم سیاست‌گذاری صحیح در این حوزه و عدم ارائه برنامه‌ای مدون از سوی نهاد‌های مسئول این حوزه، کشورمان در حوزه صادرات این محصول نیز به شدت عقب افتاده است.<br/><br/>به عنوان مثال در حال حاضر کشور تایلند فقط از طریق صادرات زالو، درآمدی معادل صادرات نفت ایران از آن خود کرده است:  </p>
      <figure>
        <img src="https://cdn.asriran.com/files/fa/news/1398/8/13/1033511_479.jpg"/>
      </figure>
    </article>
  </body>
</html>