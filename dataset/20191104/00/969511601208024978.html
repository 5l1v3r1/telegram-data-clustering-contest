<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/pib-ul-unei-tari-din-america-de-sud-va-creste-cu-86-in-2020-18539474"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="PIB-ul unei ţări din America de Sud va creşte cu 86% în 2020"/>
    <meta property="og:description" content="Fondul Monetar Internaţional (FMI) estimează o creştere economică de 86% pentru Guyana, una dintre cele mai mici ţări din America de Sud din punctul de vedere al populaţiei şi al teritoriului, transmite CNBC."/>
  </head>
  <body>
    <article>
      <h1>PIB-ul unei ţări din America de Sud va creşte cu 86% în 2020</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>PIB-ul unei ţări din America de Sud va creşte cu 86% în 2020</h3>
      <p>Fondul Monetar Internaţional (FMI) estimează o creştere economică de 86% pentru Guyana, una dintre cele mai mici ţări din America de Sud din punctul de vedere al populaţiei şi al teritoriului, transmite CNBC.</p>
      <p>Ţara sud-americană este aşteptată să înregistreze cel mai alert ritm de creştere economică din lume anul viitor, după prognozele Fondului. Guyana, o ţară cu 780.000 de locuitori ce se învecinează cu Brazilia şi Venezuela, va înregistra astfel un salt economic masiv de la un avans al PIB-ului de 4,4% în 2019 odată ce va demara producţia de petrol din proaspăt descoperitele sale rezerve masive din offshore.</p>
      <p>Ţara sud-americană are cele mai mari rezerve de petrol din lume per locuitor iar noi descoperiri se fac constant. În comparaţie cu Arabia Saudită, ce are 1.900 de barili în rezerve offshore/persoană, Guyana are 3.900 de barili offshore pentru un locuitor.</p>
      <p>Guyana este aşteptată să demareze pentru prima data producţia de petrol luna viitoare, o dezvoltare ce va transforma dinamica economică în singura ţară nativ vorbitoare de engleză din America de Sud.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>