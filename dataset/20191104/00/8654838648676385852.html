<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/pokemon-spada-scudo-quanti-pokemon-contenuti-pokedex-di-galar.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Pokémon Spada e Scudo, ecco quanti Pokémon potrebbero essere contenuti nel Pokédex di Galar"/>
    <meta property="og:description" content="In un paio di tweet pieni di spoiler, Centro Pokémon Leaks sembra svelare il totale dei Pokémon contenuti nel Pokédex di Galar in Pokémon Spada e Scudo.. Un elemento decisamente controverso del nu..."/>
  </head>
  <body>
    <article>
      <h1>Pokémon Spada e Scudo, ecco quanti Pokémon potrebbero essere contenuti nel Pokédex di Galar</h1>
      <h2>In un paio di tweet pieni di spoiler, Centro Pokémon Leaks sembra svelare il totale dei Pokémon contenuti nel Pokédex di Galar in Pokémon Spada e Scudo.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Un elemento decisamente controverso del nuovo <b>Pokémon Spada e Scudo</b> è la limitazione del Pokédex alla sola regione di Galar, cosa che esclude l'elenco storico generale di tutti i Pokémon e introduce necessariamente una limitazione alla quantità di creature presenti, vediamo dunque <b>quanti</b> potrebbero essere i <b>Pokémon presenti</b> nel nuovo capitolo.<br/><br/>Ovviamente c'è da considerare che questa informazione rappresenta <u>spoiler</u>, dunque se non volete avere anticipazioni su Pokémon Spada e Scudo evitate di leggere e di guardare i tweet riportato qui sotto.<br/><br/>Secondo un tweet pubblicato da Centro Pokémon Leaks, che sostiene di aver concluso già <a href="https://multiplayer.it/giochi/pokemon-spada-per-nsw.html">Pokémon Spada</a> e <a href="https://multiplayer.it/giochi/pokemon-scudo-per-nsw.html">Scudo</a>, il <b>totale</b> dei Pokémon contenuti all'interno del <b>Pokédex regionale di Galar</b> ammonta a 632 creature, che sarebbe dunque il massimo di Pokémon riscontrabili all'interno di Pokémon Spada e Scudo.<br/><br/>Sembra peraltro che i Pokémon siano suddivisi in <b>due tier</b>, o qualcosa del genere: il cap iniziale è posto a 400 Pokémon, che sarebbero quelli che si possono catturare in una run normale di Pokémon Spada e Scudo, ma dopo questi sembra che altri 232 diventino disponibili, portando dunque il totale a 632.<br/><br/>Si tratta comunque di informazioni da prendere con le pinze e solo come voci di corridoio, ma almeno il tweet con l'immagine di Eternatus, che sarebbe il <b>terzo Pokémon leggendario</b> presente nel gioco, sembra originale e dimostra che quantomeno 400 pokémon siano presenti nel gioco.</p>
      <figure>
        <iframe data-src="https://twitter.com/CentroLeaks/status/1191126441813000194?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/CentroLeaks/status/1191120943898415108?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://dotesports.com/pokemon/news/pokemon-sword-and-shields-galar-pokedex-might-only-feature-400-pokemon-total">Fonte</a>
        </li>
      </ul>
    </article>
  </body>
</html>