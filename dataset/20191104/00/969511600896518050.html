<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/liderii-de-azi-si-afacerile-de-maine-18522042"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Liderii de azi şi afacerile de mâine"/>
    <meta property="og:description" content="Una dintre categoriile de lideri mereu votaţi în clasamentul 100 CEI MAI ADMIRAŢI CEO DIN ROMÂNIA este a celor care au înfiinţat sau conduc afaceri de familie, motiv pentru care am invitat patru reprezentanţi..."/>
  </head>
  <body>
    <article>
      <h1>Liderii de azi şi afacerile de mâine</h1>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://www.businessmagazin.ro/autor/ioana-matei" target="_blank">Ioana Matei</a></address>
      <h3>Liderii de azi şi afacerile de mâine</h3>
      <p>Una dintre categoriile de lideri mereu votaţi în clasamentul 100 CEI MAI ADMIRAŢI CEO DIN ROMÂNIA este a celor care au înfiinţat sau conduc afaceri de familie, motiv pentru care am invitat patru reprezentanţi ai unor astfel de afaceri să ne spună care sunt principiile după care se ghidează în business şi unde îşi văd afacerea peste ani. Iată răspunsurile lor pentru întrebările-fulger pe pe care le-au primit în cadrul panelului de la CEO Awards 2019:</p>
      <p>Cristian Hostiuc:<br/>Cine vrea să fie preşedinte al României peste 30 de ani?<br/>Lucia Costea: Nu spun nu, dar nu este neapărat un deziderat.<br/>Alin Chivu: Nu exclud acest lucru, se poate întâmpla şi asta.<br/>Silviu Zavate: Clar nu.<br/>Radu Timiş Jr.: Eu m-aş face preşedinte, dar în momentul în care m-aş lăsa de business.</p>
      <p>∫</p>
      <p>Cristian Hostiuc: Ce făceaţi în octombrie 2004, când s-a lansat Business MAGAZIN?<br/>Lucia Costea: În octombrie 2004 eram anul III de facultate, la Limbi şi Literaturi Străine, germană-rusă, la Universitatea Bucureşti şi demaram businessul în care sunt implicată astăzi. Nu aveam pe atunci un vis anume, ştiam doar că sunt o persoană determinată şi ambiţioasă şi aşteptam să îmi văd ce îmi rezervă viitorul – nu mă gândeam neapărat că voi deveni profesoară, având în vedere studiile pe care le urmam, aşteptam să văd perspectivele.<br/>Radu Timiş Jr.: În 2004 eram în clasa a III-a, învăţam limbi străine. Câţiva ani mai târziu am realizat că vreau să fac parte din businessul de familie.<br/>Alin Chivu: În 2004 terminam şcoala şi eu, erau deja doi de când se deschisese businessul familiei şi cochetam uşor cu acesta. Făceam dulciuri alături de mama şi bunica de când eram foarte mic.<br/>Silviu Zavate: În 2004 eram la liceu, cred că în clasa a X-a, şi nu mă gândeam la vreun business, dar aveam de gând să fac ceva de familie, alături de fratele meu geamăn, Radu.</p>
      <p>∫</p>
      <p>Cristian Hostiuc: Care este modelul vostru de CEO?<br/>Lucia Costea: Iulian Stanciu.<br/>Radu Timiş Jr.: Dragoş Pavăl.<br/>Alin Chivu: L-am admirat în decursul carierei pe Dragoş Anastasiu.<br/>Silviu Zavate: Radu Savopol.</p>
      <p>∫</p>
      <p>Cristian Hostiuc: Ce defecte trebuie să aibă un CEO care pot fi şi calităţi?<br/>Lucia Costea: Curaj, asumarea de riscuri.<br/>Silviu Zavate: Lipsa de empatie.<br/>Radu Timiş Jr.: Ar fi un defect să nu aibă inteligenţă emoţională, care cred că este cea mai importantă la un lider.<br/>Silviu Zavate: Să aibă limite.</p>
      <p>∫</p>
      <p>Cristian Hostiuc: Ce cărţi de business sau beletristică aţi recomanda?<br/>Radu Timiş Jr.: Aş recomanda, de exemplu, cartea lui Martin Lindstrom, „Biology – descrie foarte bine comportamentul consumatorului modern.<br/>Lucia Costea: „Corporate Life Cycles, de Ichak Adizes. Îţi arată etapele prin care trece un business şi cum ar trebui să acţionezi în fiecare dintre acestea şi cum să muţi businessul într-o etapă potrivită.<br/>Silviu Zavate: „Secretele succesului mi se pare o carte interesantă pe care aş recomanda-o.</p>
      <p>∫</p>
      <p>Cristian Hostiuc:<br/>Uitându-vă la ce vedeţi<br/>voi în jurul vostru, fie în România, fie în străinătate, ce business aţi fi dorit să conduceţi?<br/>Lucia Costea: Victoria's Secret.<br/>Radu Timiş Jr.: Apple sau Mercedes-Benz.<br/>Silviu Zavate: Brandul lui Tom Ford.<br/>Alin Chivu: Lenotre Paris (cea mai bună cofetărie din Paris).</p>
      <p>∫</p>
      <p>Cristian Hostiuc:<br/>Ce afacere apreciaţi?<br/>Silviu Zavate: 5 to Go.<br/>Alin Chivu: Cris-Tim.<br/>Lucia Costea: Autonom Rent a Car, Dedeman, 5 to Go dacă rămânem în zona locală.<br/>Radu Timiş Jr.: Dedeman, Fildas, Bog'Art.</p>
      <p>∫</p>
      <p>Cristian Hostiuc: Ce business din lumea largă credeţi că aţi fi putut să îl faceţi voi? Să vă fi spus: „ideea asta am avut-o şi eu”?<br/>Alin Chivu: Yango.<br/>Lucia Costea: Teilor.<br/>Radu Timiş Jr.: Eu aş fi dezvoltat probabil un mare retailer comercial, supermarket, hipermarket, ceva 100% românesc, cu desfacere pentru producătorii români.<br/>Silviu Zavate: Tom Ford.</p>
      <p>∫</p>
      <p>Cristian Hostiuc: Unde vă vedeţi peste 15 ani?<br/>Lucia Costea: Eu mă văd pregătind succesiunea pentru businessul în care sunt azi, dezvoltându-l şi aducându-l la un cu totul alt nivel faţă de unde suntem acum, dar aş vrea să îmi văd copiii în postura în care este Radu astăzi, să preia businessul în care noi am pus suflet şi pe care l-am dezvoltat atât de mult timp.<br/>Radu Timiş Jr.: Şi eu spun la fel, grupul Cris-Tim va exista şi peste 15 ani şi va fi cel mai mare producător din domeniul alimentar din România şi nu numai, va fi unul din top trei producători alimentari din Europa de Sud-Est.<br/>Alin Chivu: În următorii 15 ani îmi doresc să consolidăm businessul Casa Victoria ca un business premium în domeniul nostru, vrem să păstrăm calitatea, să evoluăm în continuare, direcţia pe care o avem este una în acest sens. Tot în postura în care sunt mă văd peste 15 ani.<br/>Silviu Zavate: Peste 15 ani, Zavate va fi cel mai mare brand de menswear din România şi va fi internaţional.</p>
      <p>∫</p>
      <p>Cristian Hostiuc: Dacă ar fi să vă alegeţi o copertă şi voi aţi fi pe copertă - care ar fi titlul pe care vi l-aţi da vouă?<br/>Lucia Costea: Pasiunea şi determinarea te pot face un om împlinit.<br/>Radu Timiş Jr.: Reuşita e în funcţie de numărul de încercări.<br/>Silviu Zavate: Prima impresie chiar contează.<br/>Alin Chivu: Calitate şi gust.</p>
      <p>∫</p>
      <p>Ioana Matei: Ce sfaturi aveţi pentru cei care încep sau au deja o afacere de familie?<br/>Lucia Costea: Cred că este vorba despre curajul de a începe ceva nou – chiar dacă ai văzut lucrurile acestea în familie, este curajul de a continua cu responsabilitate şi integritate un lucru început şi de a te adapta noilor tendinţe şi de a aduce inovaţie în interiorul afacerii. Să fii aspiraţional şi să vezi unde vrei să duci businessul peste zeci de ani.<br/>Radu Timiş Jr.: Pentru ca o afacere de familie să aibă succes, succesorii trebuie să creadă în viitorul companiei, să trăiască odată cu ea şi să înţeleagă businessul în profunzimea sa – a fi un bun CEO nu înseamnă să stai toată ziua în birou, trebuie să ştii ce se întâmplă pe toate verigile operaţionale ale companiei şi doar atunci cred că un CEO sau o primă generaţie poate preda businessul către a doua generaţie.<br/>Silviu Zavate: Cred că este foarte important să crezi în tine şi niciodată să nu te laşi bătut, tot ceea ce faci să faci din pasiune, indiferent de greutăţi.<br/>Alin Chivu: Este foarte important să crezi în ceea ce faci, să crezi în produsul tău şi să fii onest. Atât timp  cât crezi în produs şi vinzi ceva corect, ai toate şansele să reuşeşti.</p>
    </article>
  </body>
</html>