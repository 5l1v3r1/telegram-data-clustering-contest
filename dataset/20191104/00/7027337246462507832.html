<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696698/%D9%85%D8%AF%DB%8C%D8%B1-%D8%B9%D8%A7%D9%85%D9%84-%D8%A7%DB%8C%D8%B1%D8%A7%D9%86-%D8%AE%D9%88%D8%AF%D8%B1%D9%88-%D8%AE%D9%88%D8%AF%D8%B1%D9%88%D9%87%D8%A7%DB%8C-%D9%86%D8%A7%D9%82%D8%B5-%D8%A7%DB%8C%D9%86-%D8%B4%D8%B1%DA%A9%D8%AA-%D8%AA%D8%A7-%D8%AF%DB%8C-%D9%85%D8%A7%D9%87-%D8%B5%D9%81%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="مدیر عامل ایران خودرو: خودروهای ناقص این شرکت تا دی ماه صفر می‌شود"/>
    <meta property="og:description" content="تجاری سازی محصولات از روزانه 1190 دستگاه درهفته آخر مرداد ماه به 1540 دستگاه در هفته اول آبان ماه رسیده كه این روند افزایشی تولید ادامه خواهد داشت."/>
  </head>
  <body>
    <article>
      <h1>مدیر عامل ایران خودرو: خودروهای ناقص این شرکت تا دی ماه صفر می‌شود</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <p>
        <b>تجاری سازی محصولات از روزانه 1190 دستگاه درهفته آخر مرداد ماه به 1540 دستگاه در هفته اول آبان ماه رسیده كه این روند افزایشی تولید ادامه خواهد داشت.</b>
      </p>
      <p>آمارخودروهاي ناقص كف كارخانه ايران خودروكه تكميل آن ازروزهاي ابتدايي خردادماه در دستور كار اين خودروساز قرار گرفته نشان مي دهد،تاپايان آبان ماه به كمتر از 30 هزار دستگاه و دردي ماه سال جاري به صفر خواهد رسيد.</p>
      <figure>
        <img src="https://cdn.asriran.com/files/fa/news/1398/8/13/1033402_512.jpg"/>
      </figure>
      <p>به گزارش عصر ایران فرشاد مقیمی مدیرعامل ایران خودرو با اشاره به آهنگ روبه رشد تولید و روند كاهشی خودروهای دارای كسری قطعه اظهارداشت:‌ تجاری سازی محصولات از روزانه 1190 دستگاه درهفته آخر مرداد ماه به 1540 دستگاه در هفته اول آبان ماه رسیده كه این روند افزایشی تولید ادامه خواهد داشت.</p>
      <p>مدیرعامل ایران خودرو خاطر نشان ساخت: گروه صنعتی ایران خودرواز ابتدای سال جاری تاكنون موفق به تولید 202 هزار و 879 هزار دستگاه انواع خودرو سواری و وانت شده و با توجه به این كه روند تامین و تولید در این خودروساز شتاب گرفته انتظار می‌رود تعداد تولید روزانه تا دی ماه به مرز دوهزار دستگاه برسد.</p>
      <p>وی تاكیدكرد : اجرای تعهدات معوق و تحویل خودروها در كوتاه‌ترین زمان ممكن و در نهایت رضایت ذی‌نفعان هدف اصلی گروه صنعتی ایران خودرو است كه تمامی تلاش و همت مجموعه كاركنان این خودروساز در مسیر تحقق این هدف قرار دارد.</p>
    </article>
  </body>
</html>