<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/real_estate/articles/0,7340,L-3773026,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="פלייטיקה מתרחבת: שכרה 3,800 מ&quot;ר בהרצליה ותגייס כ-100 עובדים"/>
    <meta property="og:description" content="חברת המשחקים הבינלאומית הכפילה את שטח משרדיה והעבירה את חטיבת הטכנולוגיה ממטה החברה ברחוב החושלים לבניין משרדים בבעלות חברת רוגובין ברחוב המנופים; חטיבת השיווק עברה לבניין לייף פלאזה של מגדל; דמי השכירות ל-10 שנים יעמדו על כ-46 מיליון שקל"/>
  </head>
  <body>
    <article>
      <h1>פלייטיקה מתרחבת: שכרה 3,800 מ"ר בהרצליה ותגייס כ-100 עובדים</h1>
      <h2>חברת המשחקים הבינלאומית הכפילה את שטח משרדיה והעבירה את חטיבת הטכנולוגיה ממטה החברה ברחוב החושלים לבניין משרדים בבעלות חברת רוגובין ברחוב המנופים; חטיבת השיווק עברה לבניין לייף פלאזה של מגדל; דמי השכירות ל-10 שנים יעמדו על כ-46 מיליון שקל</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">דותן לוי</a></address>
      <p>חברת המשחקים הבינלאומית <a href="https://www.calcalist.co.il/internet/articles/0,7340,L-3769071,00.html">פלייטיקה</a> (Playtika) מתרחבת משמעותית בישראל. החברה הכפילה את שטח המשרדים שלה בישראל, זאת על רקע הגדלה משמעותית במספר המשחקים בפורטפוליו החברה בשנתיים האחרונות.</p>
      <p>מהלך ההתרחבות נובע בין היתר משורה של רכישות, ביניהן את המפתחת הישראלית ג'לי באטן, את מפתחת משחקי פריטים מוחבאים״ הגרמנית Wooga, את משחק הסוליטר Solitaire Grand Harvest, וכן את Seriously הפינית, מפתחת המשחק Best Fiends. על פי הצפי, במסגרת ההתרחבות החברה צפויה לגייס בישראל כ-100 עובדים בתחומי השיווק, טכנולוגיה, והאנליזה.</p>
      <figure>
        <img src="https://images1.calcalist.co.il/PicServer3/2019/08/27/930000/Robert-Antokol-Seriously_l.jpg"/>
        <figcaption>מייסד פלייטיקה, רוברט אנטוקול <br/>צילום: אפי שמייח</figcaption>
      </figure>
      <p>כחלק מהמהלך חטיבת הטכנולוגיה של החברה בישראל, המונה כיום 110 עובדים, עברה ממטה החברה ברחוב החושלים 8 בהרצליה פיתוח, למשרדים חדשים בשטח 2,400 מ"ר ששכרה בבניין רוגובין ברחוב המנופים 10 בהרצליה פיתוח. בנוסף חטיבת השיווק המונה כיום 80 עובדים מתרחבת ועברה מבניין מטה החברה, למשרדים חדשים בשטח 1400 מ"ר ששכרה בבניין לייף פלאזה של חברת מגדל ברחוב החושלים 4. השטחים שהתפנו במטה החברה ברחוב החושלים 8, ישמשו עתה לעמדות עבודה נוספות במטה. בניין ברחוב המנופים שוכרת החברה במקום חברת מקס ליניר, ובחושלים פינו את שטחי המשרדים החברות מ'יק ליפ, וחברת CA.</p>
      <p>פלייטיקה היא בין חברות משחקי הרשת המובילות בעולם עם מעל 27 מיליון אנשים המשחקים במגוון המשחקים שלה כל חודש. החברה נוסדה ב-2010 וכיום מונה מעל 3,000 עובדים בשמונה עשר משרדים ברחבי העולם. מטה החברה ממוקם בהרצליה פיתוח ולה משרדים בערים: תל אביב, ברלין, הלסינקי, וינה, לונדון, לוס אנג'לס, לאס וגאס, שיקגו, מונטריאול, בואנוס איירס, סידני, טוקיו, בוקרשט, מינסק, קייב, ויניצה ודנייפר. לדברי אורן פיקרסקי, סמנכ"ל התפעול של Playtika המהלך הנוכחי של הגדלת שטחי משרדים וגיוס עובדים נובע מהצמיחה המשמעותית של החברה בשנה האחרונה ולגדילתה עקב הרכישות האחרונות.</p>
    </article>
  </body>
</html>