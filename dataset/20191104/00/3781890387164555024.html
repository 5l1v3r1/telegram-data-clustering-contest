<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/foreign/739862"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T00:13:00+00:00"/>
    <meta property="og:title" content="เวเนซุเอลา-เอลซัลวาดอร์เนรเทศนักการทูต"/>
    <meta property="og:description" content="เวเนซุเอลาและเอลซัลวาดอร์ต่างเนรเทศนักการทูตของอีกฝ่าย ตอบโต้กันหลังรัฐบาลเอลซัลวาดอร์หันไปยอมรับนายฮวน กวยโด ในฐานะ 'ผู้นำที่ชอบธรรม' ของรัฐบาลการากัส"/>
  </head>
  <body>
    <article>
      <h1>เวเนซุเอลา-เอลซัลวาดอร์เนรเทศนักการทูต</h1>
      <address>
        <time datetime="2019-11-04T00:13:00+00:00">04 Nov 2019, 00:13</time>
      </address>
      <p>
        <b>เวเนซุเอลาและเอลซัลวาดอร์ต่างเนรเทศนักการทูตของอีกฝ่าย ตอบโต้กันหลังรัฐบาลเอลซัลวาดอร์หันไปยอมรับนายฮวน กวยโด ในฐานะ "ผู้นำที่ชอบธรรม" ของรัฐบาลการากัส</b>
      </p>
      <p>สำนักข่าวต่างประเทศรายงานจากกรุงการากัส ประเทศเวเนซุเอลา เมื่อวันที่ 3 พ.ย. ว่ากระทรวงการต่างประเทศเวเนซุเอลาออกแถลงการณ์เมื่อวันอาทิตย์ ว่านักการทูตทั้งหมดของเอลซัลวาดอร์ถือเป็น "บุคคลไม่พึงปรารถนา" และต้องเดินทางออกนอกประเทศภายใน 48 ชั่วโมง พร้อมทั้งวิจารณ์ประธานาธิบดีนายิบ บูเคเล ผู้นำเอลซัลวาดอร์ว่า "เป็นเรื่องน่าเศร้าที่บูเคเลประกาศตัวเป็นทาสรับใช้ของสหรัฐอย่างเป็นทางการ" และยินยอมพร้อมใจเป็นส่วนหนึ่งของแผนยุทธ์ศาสตร์อันล้มเหลวของรัฐบาลวอชิงตัน ในการรุกรานทางการเมืองและเศรษฐกิจต่อเวเนซุเอลา<br/> </p>
      <figure>
        <iframe data-src="https://twitter.com/telesurenglish/status/1191012527481769984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>    </p>
      <figure>
        <img src="https://www.dailynews.co.th/admin/upload/20191104/news_eBeLdWwyPf072643_533.jpg?v=20191104117?v=6430"/>
      </figure>
      <p><b>นายไมค์ ปอมเปโอ รมว.กระทรวงการต่างประเทศสหรัฐ และประธานาธิบดีนายิบ บูเคเล ที่กรุงซานซัลวาดอร์ เมื่อเดือนก.ค. ที่ผ่านมา</b><br/><br/>ความเคลื่อนไหวดังกล่าวของรัฐบาลการากัสเกิดขึ้นเพียง 24 ชั่วโมง หลังผู้นำเอลซัลวาดอร์ประกาศเมื่อวันเสาร์ เนรเทศนักการทูตทั้งหมดของเวนซุเอลาซึ่งแต่งตั้งโดยประธานาธิบดีนิโคลัส มาดูโร โดยให้เวลา 48 ชั่วโมงในการเดินทางออกนอกประเทศ เนื่องจากรัฐบาลเอลซัลาดอร์ไม่ยอมรับ "ความชอบธรรม" ของรัฐบาลมาดูโรอีกต่อไป และเตรียมรับรองคณะนักการทูตชุดใหม่ซึ่งจะแต่งตั้งโดยนายฮวน กวยโด ผู้นำฝ่ายค้านที่รับบาลวอชิงตันสนับสนุนให้เป็น "ผู้นำคู่ขนาน" กับมาดูโร ตั้งแต่ปลายเดือนม.ค. ที่ผ่านมา และมี "มากกว่า 50 ประเทศ" ให้การรับรอง.<br/><br/><b>เครดิตภาพ : GETTY IMAGES</b></p>
    </article>
  </body>
</html>