<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/mitnichar-na-kapitan-andreevo-akha-da-se-nagushi-s-tlsta-para-no-go-spipakha-v-krachka_news707135.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T00:05:00+00:00"/>
    <meta property="og:title" content="Митничар на &quot;Капитан Андреево&quot; аха да се нагуши с тлъста пара, но го спипаха в крачка"/>
    <meta property="og:description" content="В петък вечерта през граничния пункт преминал джип, пътуващ от Турция, а после..."/>
  </head>
  <body>
    <article>
      <h1>Митничар на "Капитан Андреево" аха да се нагуши с тлъста пара, но го спипаха в крачка</h1>
      <h2>В петък вечерта през граничния пункт преминал джип, пътуващ от Турция, а после...</h2>
      <address>
        <time datetime="2019-11-04T00:05:00+00:00">04 Nov 2019, 00:05</time>
      </address>
      <p>https://blitz.bg/kriminalni/mitnichar-na-kapitan-andreevo-akha-da-se-nagushi-s-tlsta-para-no-go-spipakha-v-krachka_news707135.html Blitz.bg</p>
      <figure>
        <img src="https://static.blitz.bg/documents/thumbnails/730/201512/20151230.onssclujqd.jpg"/>
        <figcaption>Поток от тирове на „Капитан Андреево”</figcaption>
      </figure>
      <p><b>Прокуратурата разследва случай на контрабанда на 18 килограма сребро и златни накити през ГКПП "Капитан Андреево". </b><br/><br/>В схемата участват митничар и мъжът на кандидат-кметица на Свиленград, предаде БНР.<br/><br/>В петък вечерта през граничния пункт преминал джип, пътуващ от Турция. Зад волана бил мъж от Свиленград.<br/><br/>Автомобилът е пропуснат от проверяващия митничар. По-късно е проверен след изхода от пункта от икономически полицай и върнат за щателна митническа проверка.<br/><br/>Оказало се, че в колата се пренасят контрабандно 18 килограма сребро и златни накити, както и 140 литра пестициди, които са строго забранени за внос.<br/><br/>Задържани са шофьорът на автомобила, който е съпруг на кандидатка за кмет на Свиленград. Арестувани са пътуващата в автомобила жена и митничарят.<br/>След полицейското задържане от 24 часа и проведените разпити, те са били освободени.<br/><br/>Прокуратурата е поела случая, а данни от разследването ще бъдат огласени в началото на идващата седмица.</p>
    </article>
  </body>
</html>