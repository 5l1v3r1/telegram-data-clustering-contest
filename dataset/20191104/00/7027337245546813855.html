<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696765/%D8%B1%D8%A7%D9%87%E2%80%8C%D8%A7%D9%86%D8%AF%D8%A7%D8%B2%DB%8C-%D8%A7%D9%88%D9%84%DB%8C%D9%86-%D8%A8%D8%A7%D8%B4%DA%AF%D8%A7%D9%87-%D9%88%D9%81%D8%A7%D8%AF%D8%A7%D8%B1%DB%8C-%D8%B1%D8%A7%D9%86%D9%86%D8%AF%DA%AF%D8%A7%D9%86-%D8%AA%D8%A7%DA%A9%D8%B3%DB%8C%E2%80%8C%D9%87%D8%A7%DB%8C-%D8%A2%D9%86%D9%84%D8%A7%DB%8C%D9%86-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="راه‌اندازی اولین باشگاه وفاداری رانندگان تاکسی‌های آنلاین در کشور"/>
    <meta property="og:description" content="باشگاه حرفه‌ای‌های تپسی با توجه به اهمیت جلب رضایت حداکثری رانندگان که منجر به افزایش کیفیت فعالیت آنها خواهد شد، آغاز به کار کرده تا آنها علاوه بر برخورداری از مزایایی که در اپلیکیشن برایشان فراهم شده است، بتوانند از خدمات دیگری هم برای تسهیل شرایط کار و زندگی خود بهره‌مند شوند."/>
  </head>
  <body>
    <article>
      <h1>راه‌اندازی اولین باشگاه وفاداری رانندگان تاکسی‌های آنلاین در کشور</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <p>
        <b>باشگاه حرفه‌ای‌های تپسی با توجه به اهمیت جلب رضایت حداکثری رانندگان که منجر به افزایش کیفیت فعالیت آنها خواهد شد، آغاز به کار کرده تا آنها علاوه بر برخورداری از مزایایی که در اپلیکیشن برایشان فراهم شده است، بتوانند از خدمات دیگری هم برای تسهیل شرایط کار و زندگی خود بهره‌مند شوند.</b>
      </p>
      <p>باشگاه وفاداری رانندگان تپ‌سی، به منظور ارائه خدمات مختلف رفاهی، آموزشی و درمانی به سفیران این شرکت راه‌اندازی شد.</p>
      <p>این باشگاه با عنوان «باشگاه حرفه‌ای‌های تپ‌سی»، از چند ماه گذشته آغاز به کار کرده و خدمات متنوعی را به رانندگان برتر این شرکت ارائه می‌کند. این خدمات، شامل خدمات مختلف مرتبط با خودرو و خدمات درمانی، آموزشی و رفاهی است.</p>
      <p>باشگاه حرفه‌ای‌ها در گام اول برای رانندگان فعال در تهران راه‌اندازی شده و در ادامه در سایر شهرها نیز اجرایی می‌شود.</p>
      <p>سفیرانی که میانگین امتیاز سفرهای آنها بالاتر از 9 باشد، وارد باشگاه حرفه‌ای‌‌ها می‌شوند و برحسب میزان فعالیت خود، در سه دسته برنزی، نقره‌ای و طلایی سطح‌بندی می‌شوند. مزایای باشگاه حرفه‌ای‌های تپسی بر حسب سطحی که سفیران در آن جای می‌گیرند، به آنها تعلق می‌گیرد.</p>
      <p>تپ‎سی در فاز اول راه‌اندازی این باشگاه، اقدام به ارائه روغن موتور رایگان برای سفیران برتر و تخفیف‌‌هایی برای خرید قطعات خودرو مانند باتری، لاستیک، لنت و شمع کرده است و در ادامه، خدمات دیگری در سایر حوزه‌ها به سفیران خود ارائه خواهد کرد. خدمات و مزایای باشگاه حرفه‌ای‌های تپسی دسته‌های مختلفی همچون تسهیلات بانکی، انواع بیمه، خدمات سلامتی، سبک زندگی (تفریح، سفر، ورزش و... ) و آموزشی را شامل می‌شوند و این خدمات بر اساس نظرسنجی‌ها و نیازسنجی‌های انجام شده میان سفیران این شرکت طراحی و ارائه شده‌اند.</p>
      <p>باشگاه حرفه‌ای‌های تپسی با توجه به اهمیت جلب رضایت حداکثری رانندگان که منجر به افزایش کیفیت فعالیت آنها خواهد شد، آغاز به کار کرده تا آنها علاوه بر برخورداری از مزایایی که در اپلیکیشن برایشان فراهم شده است، بتوانند از خدمات دیگری هم برای تسهیل شرایط کار و زندگی خود بهره‌مند شوند.</p>
      <p>تپ‌سی پیش از این نیز با تمرکز بر نیازها و خواسته‌های رانندگان، امکانات متمایزی نسبت به سایر تاکسی‌های آنلاین برای رانندگان خود ایجاد کرده بود. قابلیت تسویه اعتبار در لحظه، انتخاب مقصد دلخواه و امکانات مرتبط با امنیت سفر برای رانندگان، بخشی از اقداماتی است که تپ‌سی برای رانندگان خود انجام داده است.</p>
    </article>
  </body>
</html>