<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/mestnite2019/shtabat-na-manolova-shte-iska-kasirane-na-vota.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T00:16:00+00:00"/>
    <meta property="og:title" content="Щабът на Манолова ще иска касиране на вота"/>
    <meta property="og:description" content="Причината - не допуснали председателя на ИК в &quot;Арена Армеец&quot;"/>
  </head>
  <body>
    <article>
      <h1>Щабът на Манолова ще иска касиране на вота</h1>
      <h2>Причината - не допуснали председателя на ИК в "Арена Армеец"</h2>
      <address><time datetime="2019-11-04T00:16:00+00:00">04 Nov 2019, 00:16</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>След приключване на преброяването ще искаме касиране на изборите за кмет на София, обяви Никола Вапцаров, председател на Инициативния комитет, издигнал Мая Манолова за кмет на столицата.</p>
      <p>Причината е, че той не беше допуснат в зала „Арена Армеец”, където се обработват протоколите от вота.</p>
      <p>„Пожелах да има открити и честни избори, така както досега ние водехме кампанията. За съжаление обаче, ГЕРБ, в лицето на председателя на ОИК Полина Витанова, реши отново да всее съмнения в честността на изборния процес“, обясни Вапцаров.</p>
      <p>Това, съчетано с десетките сигнали за купуване на гласове и манипулиран вот, както и драстичната разлика на екзитполовете с данните на паралелното преброяване, ни дава основание да смятаме, че ГЕРБ манипулират изборния процес“, допълни той и заяви, че това е причината да искат касиране на изборите след приключване на преброяването.</p>
    </article>
  </body>
</html>