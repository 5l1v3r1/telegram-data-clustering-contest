<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/initsiativniyat-komitet-na-manolova-shche-iska-kasirane-na-izborite_news707216.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T00:40:00+00:00"/>
    <meta property="og:title" content="Инициативният комитет на Манолова ще иска касиране на изборите"/>
    <meta property="og:description" content="Пожелах да има открити и честни избори, така както досега ние водехме кампанията. За съжаление обаче, ГЕРБ, в лицето на председателя на ОИК Полина Витанова, реш"/>
  </head>
  <body>
    <article>
      <h1>Инициативният комитет на Манолова ще иска касиране на изборите</h1>
      <h2>Пожелах да има открити и честни избори, така както досега ние водехме кампанията. За съжаление обаче, ГЕРБ, в лицето на председателя на ОИК Полина Витанова, реши отново да всее съмнения в честността на изборния процес, обясни Вапцаров</h2>
      <address>
        <time datetime="2019-11-04T00:40:00+00:00">04 Nov 2019, 00:40</time>
      </address>
      <p>https://blitz.bg/obshtestvo/initsiativniyat-komitet-na-manolova-shche-iska-kasirane-na-izborite_news707216.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1572822475-4.jpg"/>
      </figure>
      <p><b>„След приключване на преброяването ще искаме касиране на изборите за кмет на София.“ Това заяви днес председателят на Инициативния комитет, издигнал Мая Манолова като граждански кандидат за кмет на София, Никола Вапцаров.</b><br/><br/>„Пожелах да има открити и честни избори, така както досега ние водехме кампанията. За съжаление обаче, ГЕРБ, в лицето на председателя на ОИК Полина Витанова, реши отново да всее съмнения в честността на изборния процес“, обясни Вапцаров.<br/><br/>По думите му той е пожелал да влезе в зала „Арена Армеец“, където в момента се броят гласовете от втория тур на изборите в София. Никола Вапцаров е поискал да влезе като председател на Инициативния комитет и като представляващ, който упълномощава всички останали представители.<br/><br/>„Беше ми отказан категорично достъп, като госпожа Витанова заяви, че съм представляващ, а не представител и трябва да упълномощя себе си“, обясни председателят на Инициативния комитет на Манолова.<br/><br/>„Това, съчетано с десетките сигнали за купуване на гласове и манипулиран вот, както и драстичната разлика на екзит половете с данните на паралелното преброяване, ни дава основание да смятаме, че ГЕРБ манипулират изборния процес“, допълни той и заяви, че това е причината да искат касиране на изборите след приключване на преброяването.</p>
      <figure>
        <iframe src="https://www.youtube.com/embed/i1PpQj3pL5w" width="560" height="315" data-service="Youtube" scrolling="no"/>
      </figure>
    </article>
  </body>
</html>