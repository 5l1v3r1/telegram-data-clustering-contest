<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/tenis/vesti/nadal-sutra-odlucuje-o-ucescu-na-zavrsnom-mastersu-u-londonu/341595"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Nadal sutra odlučuje o učešću na završnom mastersu u Londonu"/>
    <meta property="og:description" content="Očigledno da je povreda trbušnog zida veoma nezgodna"/>
  </head>
  <body>
    <article>
      <h1>Nadal sutra odlučuje o učešću na završnom mastersu u Londonu</h1>
      <h2>Očigledno da je povreda trbušnog zida veoma nezgodna</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p><b>Rafael Nadal</b> bi možda bio i najbolji teniser svih vremena da nije sklon povredama. Tačnije, njegov način igranja, sa mnogo energije i siline u udarcima, koštaju ga neprestanih zdravstvenih problema.</p>
      <p>Uglavnom mu tu "prednjače" kolena, ali ovaj put u Parizu je popustio trbušni zid. Zbog toga je Španac, koji se jutros vratio na čelo ATP liste, morao da preda bez borbe polufinale <b>Denisu Šapovalovu</b>. To je naravno savršeno iskoristio <b>Novak Đoković</b> i smanjio štetu, to jest zaostanak za Špancem na svetskoj lestvici na prihvatljivih i uhvatljivih 640 poena.</p>
      <p>Međutim, sada se postavlja pitanje da li će <b>Nadal</b> uopšte učestvovati na završnom mastersu sezone koji počinje idućeg ponedeljka u Londonu. Povreda je očigledno veoma nezgodna, kakve uglavnom i jesu kada napuknu ili puknu abdominalni mišići jer učestvuju u bukvalno svakom pokretu tela. </p>
      <p>Uznemirujuće vesti stižu iz kampa Balearca koji je na pragu da odustane, a konačna odluka će biti doneta sutra, pred žrebanje za završni masters u Londonu koji će rešiti da li će Španac ostati na prvom mestu ATP liste koje je preuzeo danas od <b>Đokovića</b>, ili će se naš as vratiti na isto. Ukoliko odustane, u britanskoj prestoniciu će zaigrati njegov sunarodnik <b>Roberto Bautosa Agut</b> kao prva zamena.</p>
      <p><b>"Jako mi je žao što se povredio, to nikome ne bih poželeo"</b>, izjavio je Beograđanin sinoć nakon pobede u Parizu, "<b>Nadam se da će se Rafa oporaviti, turnir neće biti isti bez njega"</b></p>
      <p>O mogućim scenarijima raspleta bitke za vrh svetske lestvice pročitajte <a href="https://www.mozzartsport.com/tenis/vesti/rokada-na-atp-tronu-moze-biti-samo-1/341591">OVDE</a>.</p>
      <p>
        <i>(Foto: Reuters)</i>
      </p>
    </article>
  </body>
</html>