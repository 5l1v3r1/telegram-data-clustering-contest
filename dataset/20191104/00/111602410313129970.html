<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://valenciaplaza.com/la-filmoteca-posa-a-debat-el-problema-de-laigua-amb-el-documental-la-sed-del-mundo"/>
    <meta property="og:site_name" content="Cultur Plaza"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="La Filmoteca posa a debat el problema de l'aigua amb el documental 'La sed del mundo'"/>
    <meta property="og:description" content="La projecció s’emmarca dins del Cicle d’Alimentació Sostenible i les Jornades de la Tardor de Ca Revolta"/>
  </head>
  <body>
    <article>
      <h6 class="kicker">5 I 8 DE NOVEMBRE</h6>
      <h1>La Filmoteca posa a debat el problema de l'aigua amb el documental 'La sed del mundo'</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">Culturplaza</a></address>
      <p>
        <b>La projecció s’emmarca dins del Cicle d’Alimentació Sostenible i les Jornades de la Tardor de Ca Revolta</b>
      </p>
      <p>VALÈNCIA. La Filmoteca presenta el dimarts 5 de novembre, a les 18.00 hores, el documental <i>La sed del mundo</i> (2012) de <b>Thierry Piantanida i Baptiste Rouget-Luchaire</b>. El documental serà presentat per <b>Pasqual Requena</b>, membre de Ca Revolta, i<b> Graciela Ferrer</b>, diputada de les Corts Valencianes i experta en matèria d’aigua.</p>
      <p>El cicle que des del mes de maig passat es programa amb motiu de l’obertura a València del Centre Mundial per a l’Alimentació Urbana Sostenible es funda aquest mes amb la col·laboració de la Filmoteca amb les Jornades de la Tardor, organitzades entre el 3 d’octubre i el 28 de novembre per Ca Revolta i centrades en l’emergència climàtica global.</p>
      <p>En aquest context, el dimarts 5 i el divendres 8 de novembre es podrà veure el documental <i>La sed del mundo</i>, que posa el focus en les dificultats que té gran part de la població mundial per a accedir a l’aigua potable. Una realitat que sens dubte empitjorarà amb l’augment del calfament global i que incumbeix a totes les persones que habitem el planeta. <i>La sed del mundo</i> tracta els diferents problemes que es presenten entorn de l’aigua, des de la seua contaminació, consum posterior i conseqüents efectes en la salut fins a la seua escassa o nul·la presència en determinades regions del planeta.</p>
      <p>El fotògraf <b>Yann Arthus-Bertrand </b>convida l’espectador a visitar els paisatges de més de vint països amb una fotografia espectacular de grans plans generals, capturats des de l’aire, amb l’objectiu de destacar que la problemàtica actual de l’aigua en el món incumbeix a tots els actors que participen en el procés de producció.</p>
      <related>
        <h4>Noticias relacionadas</h4>
        <a href="https://valenciaplaza.com/linstitut-valencia-de-cultura-recupera-a-la-filmoteca-el-documental-vestida-de-azul"/>
        <a href="https://valenciaplaza.com/andres-duque-abre-la-puerta-de-carelia-la-magia-pulula-sobre-fosas-comunes"/>
        <a href="https://valenciaplaza.com/daniel-sanchez-arevalo-afina-la-feel-good-movie-cada-vez-quiero-hacer-mas-con-menos"/>
      </related>
    </article>
  </body>
</html>