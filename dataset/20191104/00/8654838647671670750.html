<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/death-stranding-patch-103-disponibile-prima-uscita-aggiornamenti.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Death Stranding, patch 1.03 disponibile prima dell'uscita, vediamo gli aggiornamenti"/>
    <meta property="og:description" content="Arriva già la patch 1.03 per Death Stranding, che in 1GB di dati da scaricare va a correggere bug e diversi aspetti dal bilanciamento alle traduzioni.. Kojima Productions ha diffuso in queste ore ..."/>
  </head>
  <body>
    <article>
      <h1>Death Stranding, patch 1.03 disponibile prima dell'uscita, vediamo gli aggiornamenti</h1>
      <h2>Arriva già la patch 1.03 per Death Stranding, che in 1GB di dati da scaricare va a correggere bug e diversi aspetti dal bilanciamento alle traduzioni.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Kojima Productions ha diffuso in queste ore la <b>patch 1.03</b> di <b>Death Stranding</b>, disponibile dunque prima della data di uscita ufficiale fissata per l'8 novembre e destinato ad apportare vari <b>aggiornamenti</b> al gioco.<br/><br/>Con l'arrivo ormai prossimo di <a href="https://multiplayer.it/giochi/death-stranding-per-ps4.html">Death Stranding</a>, che sarà disponibile questa settimana su <b>PS4</b>, arriva dunque la patch pre-lancio, ovvero l'aggiornamento 1.03 che corregge vari aspetti del gioco con un pacchetto piuttosto sostanzioso. Il <b>download</b> ammonta a circa <b>1GB</b> di dati, che si sommano ai circa 400MB del primo update lanciato a fine ottobre per il miglioramento delle performance del gioco.<br/><br/>Questa sostanziosa patch per <a href="https://multiplayer.it/recensioni/death-stranding-recensione.html">Death Stranding</a> ha carattere più generale e va a sistemare vari aspetti, nella fattispecie:</p>
      <ul>
        <li>Correzione di <b>problemi</b> multipli</li>
        <li>Aggiustamenti al <b>bilanciamento</b> del gioco</li>
        <li>Miglioramenti nella qualità delle <b>traduzioni</b></li>
        <li>Aggiornamento dei dati di salvataggio</li>
      </ul>
      <p>Questo è quanto risulta dalle note ufficiali sul nuovo aggiornamento di Death Stranding, che riportano peraltro come i <b>salvataggi</b> effettuati utilizzando la versione 1.03 non siano compatibili con le versioni precedenti.<br/><br/>In base a quanto riferito, insomma, sembra essere una classica patch del day one, con 1GB di materiali da scaricare ma rendere il gioco pronto per il grande pubblico nel giorno di lancio, ovvero l'8 novembre 2019. Ricordiamo che Death Stranding sarà inoltre disponibile su <b>PC</b> all'inizio dell'estate del 2020.</p>
      <figure>
        <iframe src="https://www.youtube.com/embed/kOSdpX9Boys" width="640" height="360" data-service="Youtube" scrolling="no"/>
      </figure>
      <ul>
        <li>
          <a href="https://wccftech.com/death-stranding-patch-1-03-released-ahead-of-the-games-launch-packs-game-balance-adjustments-alongside-translation-quality-improvements/">Fonte</a>
        </li>
      </ul>
    </article>
  </body>
</html>