<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/google-maps-nuove-icone-attrazioni-turistiche.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Google Maps, nuove icone per le attrazioni turistiche"/>
    <meta property="og:description" content="Google Maps è in fase di aggiornamento con l'update 10.28.2: ecco cosa cambia nella fruizione delle mappe.. Con la versione 10.28.2 di Google Maps per Android sono state introdotte alcune novità g..."/>
  </head>
  <body>
    <article>
      <h1>Google Maps, nuove icone per le attrazioni turistiche</h1>
      <h2>Google Maps è in fase di aggiornamento con l'update 10.28.2: ecco cosa cambia nella fruizione delle mappe.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://multiplayer.it/account/utente/1309615/spetz/articoli/" target="_blank">Davide Spotti</a></address>
      <p>Con la versione 10.28.2 di <b>Google Maps</b> per <b>Android</b> sono state introdotte alcune novità grafiche. Come riportato da Android Police, le modifiche sono per ora accessibili solo da un ristretto numero di utenti e comprendono icone più grandi, in grado di migliorare l'individuazione delle <b>attrazioni turistiche</b>.<br/><br/>L'aggiornamento non è peraltro visibile ovunque, ma solo per chi si trova in metropoli come Londra, Parigi, Barcellona, Roma e New York.<br/><br/>Nell'immagine disponibile in fondo alla notizia viene indicato proprio un esempio riferito alla capitale italiana, dove nelle icone visualizzate è disponibile un disegno stilizzato di ciascun monumento.<br/><br/>Chiaramente le icone dovrebbero essere introdotte anche per altre città prossimamente, sebbene al momento non siano stati ancora forniti dettagli più specifici. Sappiamo inoltre che saranno rese disponibili più avanti anche su <a href="https://multiplayer.it/notizie/ios-13-dark-mode-incrementa-autonomia-di-iphone.html">iOS</a>.<br/><br/>La versione 10.28.2 è in fase di rilascio su <a href="https://multiplayer.it/notizie/google-play-store-5-nuove-app-per-trascorrere-meno-tempo-smartphone.html">Google Play Store</a> ma può anche essere scaricata manualmente collegandosi al sito APKMirror.com.</p>
      <figure>
        <img src="https://multiplayer.net-cdn.it/thumbs/images/2019/11/04/google-maps-nuove-icone_jpg_1400x0_crop_upscale_q85.jpg"/>
      </figure>
      <figure>
        <img src="https://multiplayer.net-cdn.it/thumbs/images/2019/10/21/ezgifcom-webp-to-jpg_24_jpg_1400x0_q85.jpg"/>
      </figure>
      <ul>
        <li>
          <a href="https://www.androidpolice.com/2019/11/02/google-maps-adds-large-city-landmark-icons/">Fonte</a>
        </li>
      </ul>
    </article>
  </body>
</html>