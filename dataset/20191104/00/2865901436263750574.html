<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/iskolacio-je-oci-jaukao-od-bolova-bolje-da-smo-izgubili-sa-0-5-ali-cekacemo-naseg-brata/341574"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Iskolačio je oči, jaukao od bolova, bolje da smo izgubili sa 0:5, ali čekaćemo našeg brata"/>
    <meta property="og:description" content="Andre Gomes danas na operaciji"/>
  </head>
  <body>
    <article>
      <h1>Iskolačio je oči, jaukao od bolova, bolje da smo izgubili sa 0:5, ali čekaćemo našeg brata</h1>
      <h2>Andre Gomes danas na operaciji</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Jeziva povreda <b>Andrea Gomesa</b> i dalje je tema broj jedan na Ostrvu. Prelom članka desne noge veziste Evertona šokirao je kompletnu, ne samo sportsku, javnost u Velikoj Britaniji, a i šire, a koliko su scene sa Gudison parka bile teško podnošljive za gledanje možda najbolje svedoči opis <b>Dženka Tosuna</b>.</p>
      <p>Turski reprezenativac, koji je u nadoknadi postigao izjednačujući gol protiv Totenhema, među prvima je dotrčao do povređenog Portugalca, pošto su za zajedničkim snagama van igre poslali <b>Hjong Min Son</b> i <b>Serž Orije</b>.<br/>„<b>Svi u svlačionici su bili tužni zbog Gomesove povrede. Neki igrači su i plakali. Andre je bio u šoku. Iskolačio je oči, plakao je, jaukao od bolova, zapomagao... Pokušao sam da ga smirim, da razgovaram s njim, pokušam da mu objasnim koliko je bitno da ostane miran. Nismo mogli da ga razumemo</b>“, istakao je <b>Tosun</b> posle meča.</p>
      <p>Koliko su svi u Evertonu uznemireni dešavanjiima sa poslednjeg meča 12. kola Premijer lige vidi se i po tome što su do kasno u noć ostavljali slali podrške saigraču.<br/>„<b>Nekad pobediš, nekad igraš nerešeno, nekad izgubiš, ali ništa od toga nije važno kad se ovako nešto desi. Voleo bih da uopšte nisam dao gol, bolje da smo izgubili sa 0:5, a da se Gomes nije povredio. Znam da će se posle svega vratiti jači, a mi ćemo biti tu da sačekamo našeg brata</b>“, istakao je <b>Dženk Tosun</b>.</p>
      <p>Everton je tokom nedelje veče potvrdio da je <b>Andre Gomes</b> primljen u lokalnu bolnicu i da će tokom dana biti operisan. Nema sumnje da ga čeka dug oporavak i da je ova sezona za njega završena.</p>
      <p>
        <b>
          <i>Pogledajte novu epizodu serije Ekipizza...</i>
        </b>
      </p>
      <figure>
        <iframe src="https://www.youtube.com/embed/pBoAuusV3v4" width="425" height="349" data-service="Youtube" scrolling="no"/>
      </figure>
      <p><b><i>F</i></b><b>OTO</b>: <i>Reuters</i></p>
    </article>
  </body>
</html>