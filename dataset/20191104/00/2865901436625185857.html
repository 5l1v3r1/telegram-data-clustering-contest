<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/zvezdina-deca-se-vratila-na-trijumfalni-put-dva-gola-juga-stanojeva/341619"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Zvezdina deca se vratila na trijumfalni put: Dva gola Juga Stanojeva"/>
    <meta property="og:description" content="Grafosi lako preslišali Žarkovo"/>
  </head>
  <body>
    <article>
      <h1>Zvezdina deca se vratila na trijumfalni put: Dva gola Juga Stanojeva</h1>
      <h2>Grafosi lako preslišali Žarkovo</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Do pre tri sedmice Grafičar je bio možda i najveći kandidat za ulazak u Superligu. Bez pardona su igrala Zvezdina deca i sa liderske pozicije gledala rivale.</p>
      <p>Međutim, Ljubičaste je u nevreme zadrmala kriza, dva vezana poraza učinila su da ekipa <b>Milije Žižića</b> izgubi prvo mesto. Bolni su bili neuspesi protiv Zlatibora i Radničkog, ali Zvezdina filijala se vratila na pobednički kolosek. Gotovo rutinski Grafičar je u poslednjem meču 16. kola Prve lige Srbije slavio na gostovanju Žarkovu sa 3:0.</p>
      <p>Tokom jeseni se uglavnom pričalo o vezisti <b>Željku Gavriću,</b> momku koji je projektovan da na zimu bude prebačen u prvi tim Crvene zvezde. Vezista rođen 2000. godine je nosio Grafičar, a danas je njegovu ulogu preuzeo <b>Jug Stanojev.</b> Klasić <b>Dejana Joveljića</b> i braće <b>Ilić</b> je danas postigao dva pogotka i trasirao put ka pobedi gostima.</p>
      <p>Krilni fudbaler rođen 1999. godine je pogađao u 30. i 42. minutu. Dakle, već posle prvog poluvremena mogao je da se nasluti pobednik.</p>
      <p>Trijumf Grafičara podebljao je <b>Džugurdić</b> u 90. minutu.</p>
      <p>
        <b>SRBIJA 2 - 17. KOLO: </b>
      </p>
      <p><b>Petak</b><br/>Bačka – Dinamo Vranje  2:0 (1:0)<br/>/Žakula 23, 77/</p>
      <p><b>Subota</b><br/>Radnički Kragujevac – Kabel  0:1 (0:1)<br/>/Izečukvu 33/</p>
      <p>Sinđelić – Zemun  2:1 (1:0)<br/>/Ilić 15, Joković 87 – Vukajlović 55p/</p>
      <p>Trajal – Budućnost  2:1  (1:1)<br/>/Juf 39, Kecap 60 – Perić 5/</p>
      <p>Metalac - Radnički Pirot  1:0 (1:0)<br/>/Ješić 10/</p>
      <p><b>Nedelja</b><br/>Zlatibor - Novi Pazar 1:0 (0:0)<br/>/U. Stamenić 59/</p>
      <p>Kolubara - Smederevo 2:1 (0:0)<br/>/Milisavljević 72. penal, 89 -  Đorđević 82/ </p>
      <p><b>Ponedeljak</b><br/>Žarkovo - Grafičar 0:3 (0:2)<br/>/Stanojev 30 i 42, Džugurdić 90/</p>
      <figure>
        <img src="https://mozzartsport.com/upload/CKEditor/04.11.2019/djjfjvgjkgvkjbvgkbg.jpg"/>
      </figure>
      <p> </p>
    </article>
  </body>
</html>