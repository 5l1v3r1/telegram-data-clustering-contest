<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/strahinja-gavrilovic-presao-u-breogan/341625"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Strahinja Gavrilović prešao u Breogan"/>
    <meta property="og:description" content="Bivši košarkaš Partizana potpisao za španskog drugoligaša"/>
  </head>
  <body>
    <article>
      <h1>Strahinja Gavrilović prešao u Breogan</h1>
      <h2>Bivši košarkaš Partizana potpisao za španskog drugoligaša</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Zanimljiv košarkaški transfer nam danas dolazi iz Španije. Nekadašnji košarkaš beogradskog Partizana, kao i čačanskog Borca, <b>Strahinja</b> <b>Gavrilović</b>, potpisao je privremeni ugovor sa prošlogodišnjim prvoligašem, ekipom Breogana, koja ove sezone ističe visoke ambicije za povratak u ACB ligu.</p>
      <p>Rođeni Kragujevčanin, koji je je četiri godine proveo u SAD-u, na Univerzitetu „Južna Karolina“, biće veliko pojačanje za španski klub na poziciji krilnog centra. <b>Gavrilović</b> je visok 206 centimetara, a u dosadašnjem toku karijere je pored Partizana i Borca, igrao i za Dinamik gde je započeo svoju profesionalnu karijeru.</p>
      <p>Igrajući za crno-bele, u sezoni 2017/18. uspeo je da se domogne i Kupa Radivoja Koraća, da bi potom nastupajući za Borac u Košarkaškoj ligi Srbije u proseku beležio 10,5 poena po utakmici uz 4,7 uhvaćenih lopti. Na Jadranu je bio još uspešniji, pošto je dolazio do 12 poena u proseku uz 3,3 skoka.</p>
      <p><b>Gavrilović</b> je prošao sve mlađe reprezentativne kategorije Srbije, a ističe se veoma dobrom igrom u reketu, naročito u defanzivi.</p>
      <p>
        <b>Foto: </b>
        <i>MN Press</i>
      </p>
    </article>
  </body>
</html>