<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/fifa-20-global-series-eclub-world-cup-enations-cup.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="FIFA 20 Global Series: il Ritorno della FIFA eClub World Cup e della FIFA eNations Cup"/>
    <meta property="og:description" content="La scorsa settimana tramite il sito ufficiale della FIFA, sono state annunciate le nuove edizioni della FIFA eClub World Cup e della FIFA eNations Cup.. La nuova stagione competitiva di FIFA 20 è ..."/>
  </head>
  <body>
    <article>
      <h1>FIFA 20 Global Series: il Ritorno della FIFA eClub World Cup e della FIFA eNations Cup</h1>
      <h2>La scorsa settimana tramite il sito ufficiale della FIFA, sono state annunciate le nuove edizioni della FIFA eClub World Cup e della FIFA eNations Cup.</h2>
      <address><time datetime="2019-11-04T00:00:00+00:00">04 Nov 2019</time> by <a rel="author" href="https://multiplayer.it/account/utente/1760412/fracic98/articoli/" target="_blank">Francesco Cicculli</a></address>
      <figure>
        <img src="https://multiplayer.net-cdn.it/thumbs/images/2019/11/01/nan0_jpg_1400x0_q85.jpg"/>
      </figure>
      <p>La nuova stagione competitiva di FIFA 20 è iniziata durante la prima settimana di Ottobre con la prima Weekend League che ha decretato una prima lista di giocatori verificati, che si sta man mano allungando.<br/>Grazie ai milioni di giocatori di tutto il mondo che competeranno anche quest'anno per le FIFA 20 Global Series, la FIFA ha deciso di rinnovare due dei tornei più importanti del circuito competitivo, ai quali parteciperanno rispettivamente i migliori club e le migliori nazioni del pianeta.<br/><br/>La quarta edizione della <b>FIFA eClub World Cup</b> si svolgerà dal 7 al 9 Febbraio 2020 e avrà un format diverso rispetto alle scorse stagioni.<br/>Infatti i vari club e team eSport si affronteranno tramite una fase di qualificazione online che li vedrà competere in 6 settimane partendo dal weekend del 12 Novembre fino al weekend del 22 Dicembre.<br/>Durante la prima fase, i club verranno divisi in più livelli, in base alle prestazioni ottenute durante le scorse edizioni della competizione. Inoltre, i giocatori dei club si sfideranno nella modalità 1vs1 sulle rispettive console e ogni match decreterà i punti in base al risultato individualmente ottenuto.<br/>Per qualificarsi alla fase finale, i vari team dovranno raggiungere le prime posizioni nel loro raggruppamento, considerando anche un processo di promozione e retrocessione che si svolgerà durante le settimane di gioco.<br/>Difatti, in base al numero di team che si registreranno, un certo numero di squadre potrà rimanere nel gruppo, o essere promosso e addirittura retrocesso in base al punteggio ottenuto durante i vari round di qualificazione. Un esempio potrebbe essere il seguente:<br/><br/>Livello 1<br/>1°- 6°: Continuazione<br/>7°- 9°: Retrocessione<br/><br/>Livello 2<br/>1°- 3°: Promozione<br/>4°- 6°: Continuazione<br/>7°- 9°: Retrocessione<br/><br/>Livello 3<br/>1°- 3°: Promozione<br/>4°- 9°: Continuazione<br/><br/>Al termine della quarta settimana verrà decretato il Livello 3, mentre dopo la quinta settimana si attiverà il Livello 2 e infine le squadre finali che si qualificheranno per la FIFA eClub World Cup saranno determinate durante la sesta e ultima settimana.<br/>All'evento live parteciperanno le migliori 24 squadre del ranking finale.<br/><br/>I team si potranno registrare sul seguente sito entro il 7 Novembre 2019: efootball.fifa.gg.<br/><br/>La seconda edizione della <b>FIFA eNations Cup</b> si disputerà dal 22 al 24 Maggio 2019 con i vari team nazionali che si affronteranno in una fase di qualificazione online, dando quindi maggiore opportunità ai vari giocatori che vorranno rappresentare la loro squadra per qualificarsi all'evento live.<br/><br/><b>Christian Volk</b>, Direttore della sezione eFootball &amp; Gaming della FIFA, ha commentato: "Rappresentare un club e competere per l'orgoglio nazionale durante un evento live, non è solo qualcosa di veramente speciale per i giocatori, ma genera anche grande eccitazione ed emozione tra i fan, i club e le associazioni associate. Quest'anno maggiori club e maggiori nazioni si affronteranno per ottenere un posto alla fase finale del torneo e far rispecchiare la massima qualità delle competizioni a squadre che non abbiamo mai visto finora."<br/>Inoltre, ha affermato: "La collaborazione con altri giocatori di fama mondiale della FIFA fornirà ai partecipanti un modo unico di competere e creerà senza dubbio il miglior clima stagionale per concorrenti e spettatori. Non vediamo l'ora di accogliere le migliori nazioni e i migliori club al mondo nei nostri tornei durante il 2020 e di scrivere un nuovo pezzo di storia insieme a loro."</p>
    </article>
  </body>
</html>