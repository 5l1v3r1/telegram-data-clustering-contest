<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/696835/%D8%AA%D8%AC%D9%85%D8%B9-%D8%AF%D8%B1-%D8%A8%D8%B1%D8%A7%D8%A8%D8%B1-%DA%A9%D9%86%D8%B3%D9%88%D9%84%DA%AF%D8%B1%DB%8C-%D8%A7%DB%8C%D8%B1%D8%A7%D9%86-%D8%AF%D8%B1-%DA%A9%D8%B1%D8%A8%D9%84%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="تجمع در برابر کنسولگری ایران در کربلا"/>
    <meta property="og:description" content="گروهی افراد تحت عنوان تظاهرکننده و معترض به دولت، در مقابل ساختمان سرکنسولگری جمهوری اسلامی ایران در کربلا تجمع کردند."/>
  </head>
  <body>
    <article>
      <h1>تجمع در برابر کنسولگری ایران در کربلا</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/8/13/1033697_296.jpg"/>
      </figure>
      <p>گروهی افراد تحت عنوان تظاهرکننده و معترض به دولت، در مقابل ساختمان سرکنسولگری جمهوری اسلامی ایران در کربلا تجمع کردند.</p>
      <p>به گزارش ایرنا این افراد از دقایقی پیش از میدان تربیت محل دایمی برگزاری تجمع های اعتراضی پس از سر دادن شعار علیه دولت و تکرار درخواست های خود برای انجام اصلاحات اقتصادی و اجتماعی، از گروههای اصلی تظاهرکننده در کربلا جدا شده و به سمت ساختمان کنسولگری ایران حرکت کردند.</p>
      <p>شب گذشته نیز گروهی از افراد در اقدامی مشابه در مقابل کنسولگری ایران تجمع کرده بودند که ساعتی بعد وقتی قصد ورود به داخل ساختمان را داشتند با مداخله نیروهای امنیتی عراق، پراکنده شدند.</p>
      <p>وزارت خارجه عراق و بسیاری از گروهها و شخصیت های این کشور، روز دوشنبه با صدور اطلاعیه ها یا انتشار پست هایی در صفحات مجازی خود تجمع و شعاردهی شب گذشته عده ای از افراد در برابر ساختمان کنسولگری ایران در کربلا را محکوم کردند.</p>
      <p>در اطلاعیه وزارت خارجه عراق آمده بود که بغداد، مراکز و دفاتر دیپلماتیک را خط قرمز خود می داند و از آنها محافظت خواهد کرد.</p>
      <p>هنوز از مداخله احتمالی نیروهای امنیتی در کربلا برای جلوگیری از هر گونه اقدام پیش بینی نشده در برابر ساختمان کنسولگری ایران در کربلا، گزارشی در دست نیست.</p>
    </article>
  </body>
</html>