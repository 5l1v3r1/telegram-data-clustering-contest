<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/world/articles/0,7340,L-3772989,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="החברה האם של בריטיש איירווייז רוכשת את אייר אירופה תמורת מיליארד יורו"/>
    <meta property="og:description" content="תאגיד התעופה IAG, הבעלים של חברות התעופה בריטיש ואיבריה, ישתלט גם על חברת התעופה הפרטית הגדולה ביותר בספרד; השאיפה: נמל התעופה של מדריד יהפוך למוקד החמישי בגודלו באירופה"/>
  </head>
  <body>
    <article>
      <h1>החברה האם של בריטיש איירווייז רוכשת את אייר אירופה תמורת מיליארד יורו</h1>
      <h2>תאגיד התעופה IAG, הבעלים של חברות התעופה בריטיש ואיבריה, ישתלט גם על חברת התעופה הפרטית הגדולה ביותר בספרד; השאיפה: נמל התעופה של מדריד יהפוך למוקד החמישי בגודלו באירופה</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">דני שדה</a></address>
      <p>תאגיד התעופה הענק IAG, שבבעלותו החברות בריטיש איירווייז, איבריה, ויולינג, ו-אייר לינגוס האירית, רוכש את חברת התעופה הספרדית אייר אירופה, תמורת סכום של כמיליארד יורו. השלמת העסקה צפויה להתבצע במהלך המחצית השנייה של השנה הבאה, לאחר קבלת כל האישורים הרגולטוריים הנדרשים.</p>
      <figure>
        <img src="https://images1.calcalist.co.il/PicServer3/2018/07/05/830519/2L.jpg"/>
        <figcaption>מטוס של אייר אירופה <br/>צילום: Air Europa</figcaption>
      </figure>
      <p>מנכ"ל בריטיש איירוויס, ווילי וולש, אמר הבוקר כי רכישת אייר אירופה תוסיף חברת תעופה תחרותית וחסכונית לקבוצת IAG, ותאגד את נמל התעופה של מדריד כמוקד מוביל באירופה, בדומה לנמלי התעופה של לונדון, פריז, פרנקפורט ואמסטרדם. בנוסף, אמר כי הרכישה תרחיב את פעילות קבוצה בדרום אמריקה, ותייצר ערך מוסף לבעלי המניות.</p>
      <p>אייר אירופה הוקמה בשנת 1986. כיום מדובר בחברת התעופה השלישית בגודלה בספרד, אחרי איבריה וויולינג (שתיהן בבעלות IAG, החברה האם של בריטיש). בסיס החברה בנמל התעופה של מדריד, והיא מחזיקה בצי של 45 מטוסים, טסה ל-44 יעדים (בהם תל אביב) ומעסיקה כ-3,000 עובדים.</p>
    </article>
  </body>
</html>