<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/739865"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T00:46:00+00:00"/>
    <meta property="og:title" content="'ตูมตาม'โชว์หวาน'หนูเล็ก' ถ้าใจเธอเปลี่ยนคงเป็นบ้า"/>
    <meta property="og:description" content="'ตูมตาม-ยุทธนา' คอมเมนต์หวานถึงหวานใจ 'หนูเล็ก' ถ้าใจเธอเปลี่ยนไปอาจทำให้คนเป็นบ้า ด้านชาวเน็ตแห่กดไลค์ พร้อมแซวรักครั้งนี้มากมาย"/>
  </head>
  <body>
    <article>
      <h1>'ตูมตาม'โชว์หวาน'หนูเล็ก' ถ้าใจเธอเปลี่ยนคงเป็นบ้า</h1>
      <address>
        <time datetime="2019-11-04T00:46:00+00:00">04 Nov 2019, 00:46</time>
      </address>
      <figure>
        <img src="https://www.dailynews.co.th/admin/upload/20191104/news_YtPPHLedyO075636_533.jpg?v=201911041011"/>
      </figure>
      <p>
        <b>"ตูมตาม-ยุทธนา" คอมเมนต์หวานถึงหวานใจ "หนูเล็ก" ถ้าใจเธอเปลี่ยนไปอาจทำให้คนเป็นบ้า ด้านชาวเน็ตแห่กดไลค์ พร้อมแซวรักครั้งนี้มากมาย</b>
      </p>
      <p>เพิ่งโพสต์ภาพคู่คอนเฟิร์มสถานะหัวใจว่า มีเจ้าของแล้วไปหมาด ๆ สำหรับหนุ่ม ตูมตาม-ยุทธนา เปื้องกลาง กับหวานใจนางงาม หนูเล็ก-อรฤดี งานนี้ในรูปดังกล่าวเลยมีชาวเน็ตและแฟนคลับเข้าไปคอมเมนต์อวยพรให้รักครั้งนี้ยืนยาวมากมาย <br/> <br/>ขณะเดียวกันในโซเชียลฯ อย่างอินสตาแกรมของสาวหนูเล็ก หากไปส่องดูก็จะเห็นว่ามีชาวเน็ตแห่เข้าไปกดติดตามมากขึ้น และสาวหนูเล็กก็ลงภาพสวย ๆ ของตัวเองรัว ๆ เลยทีเดียว แต่รูปล่าสุดที่หนูเล็กลงแล้วเขียนแคปชั่นว่า "อากาศเปลี่ยน...แต่ไม่เปลี่ยนใจ" ก็มีคนมากดไลค์ให้มากมาย<br/> <br/>งานนี้หนุ่มตูมตามเองก็ไม่พลาดได้เข้ามาคอมเมนต์เพิ่มเติมความหวานในรูปดังกล่าวด้วยข้อความว่า "อากาศเปลี่ยนทำให้คนเป็นไข้ แต่ถ้าใจเธอเปลี่ยนไป อาจทำให้คนเป็นบ้า ป่าด้าด่ามป่าด่าด้า" ซึ่งสาวหนูเล็กก็ได้มาตอบกลับว่า "พี่ตาม" พร้อมอีโมติคอนหัวเราะ อีกด้วย แหม...หวานมาก ๆ แบบนี้ คนโสดเขาเกรี้ยวกราดนะคะ.<br/> <br/>ขอบคุณภาพ : <b>@y.n.p.k , @ornrudee</b></p>
      <figure>
        <img src="https://www.dailynews.co.th/admin/upload/20191104/news_IOCnJoiYLB075637_533.jpg?v=201911041011?v=3925"/>
      </figure>
      <figure>
        <img src="https://www.dailynews.co.th/admin/upload/20191104/news_xFVKgqTdsV075637_533.jpg?v=201911041011?v=8568"/>
      </figure>
    </article>
  </body>
</html>