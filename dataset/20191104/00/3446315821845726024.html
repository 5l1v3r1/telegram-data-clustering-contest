<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pravda-kr.com.ua/najsvizhishe/16599-khudozhnitsyu-z-kropivnitskogo-nominuvali-na-oblasnu-premiyu-imeni-osmorkina-za-istorichni-listivki.html"/>
    <meta property="og:site_name" content="Кировоградская правда"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Художницю з Кропивницького номінували на обласну премію імені Осмьоркіна за історичні листівки"/>
    <meta property="og:description" content="Художницю та архітекторку з Кропивницького Наталію Соловйову висунули на здобуття обласної премії у сфері образотворчого мистецтва та мистецтвознавства імені Олександра Осмьоркіна у номінаціях «Національна традиція» і «Мистецтвознавство та історія мистецтв». Про це повідомляють в облраді. Її пропонують номінувати за створення графічних творів до наборів листівок «Двері старого Єлисаветграда» і «Башти та шпилі старого Єлисаветграда».Також на здобуття премії у номінації «Національна традиція» претендує заслужений художник України, член Національної спілки художників України Анатолій Кравченко за оригінальні творчі доробки останніх років із серій: «Кіровоградщина», «Кіровоград», «Кропивницький» та «Моя Україна».У номінації «Новітні спрямування» конкурсна комісія затвердила кандидатуру члена Національної спілки художників України Федора Лагна за ілюстрації до серії дитячих книжок письменника Петра Мельника «Дивовижна подорож Соні й Асі до Скандинавії», «Дивовижна подорож Соні й Асі до Давнього Єгипту», «Дивовижна…"/>
  </head>
  <body>
    <article>
      <h1>Художницю з Кропивницького номінували на обласну премію імені Осмьоркіна за історичні листівки</h1>
      <address><time datetime="2019-11-04T00:00:00+00:00">04 Nov 2019</time> by <a rel="author">Наталка Маринець</a></address>
      <p><i>Художницю та архітекторку з Кропивницького Наталію Соловйову висунули на здобуття обласної премії у сфері образотворчого мистецтва та мистецтвознавства імені Олександра Осмьоркіна у номінаціях «Національна традиція» і «Мистецтвознавство та історія мистецтв». Про це повідомляють в облраді.</i> <br/><br/>Її пропонують номінувати за створення графічних творів до наборів листівок «Двері старого Єлисаветграда» і «Башти та шпилі старого Єлисаветграда».<br/><br/>Також на здобуття премії у номінації «Національна традиція» претендує заслужений художник України, член Національної спілки художників України Анатолій Кравченко за оригінальні творчі доробки останніх років із серій: «Кіровоградщина», «Кіровоград», «Кропивницький» та «Моя Україна».<br/><br/>У номінації «Новітні спрямування» конкурсна комісія затвердила кандидатуру члена Національної спілки художників України Федора Лагна за ілюстрації до серії дитячих книжок письменника Петра Мельника «Дивовижна подорож Соні й Асі до Скандинавії», «Дивовижна подорож Соні й Асі до Давнього Єгипту», «Дивовижна подорож Соні й Асі до Запорізької Січі».<br/><br/>У номінації «Мистецтвознавство та історія мистецтв» на премію також претендують авторський колектив у складі заслуженого художника України Андрія Надєждіна, заслуженого журналіста України Ігоря Демчука і директора ТОВ «Імекс-ЛТД» Тамари Самиляк за створення художнього видання – «Місто о п’яти іменах. На перехресті стилів та епох. Архітектурні образи міста Кропивницького у фотооб’єктиві Ігоря Демчука».<br/><br/>А також творчий колектив обласного художнього музею у складі заступника директора музею з наукової роботи Ганни Осіпової, провідного зберігача фондів музею Ольги Шаповал і наукового співробітника відділу науково-просвітницької роботи музею Лесі Нестройної за створення набору листівок «Шевченкіана з фондів Кіровоградського обласного художнього музею».<br/><br/><a href="https://www.pravda-kr.com.ua/najsvizhishe/10215-u-kirovogradi-vidbudetsya-prezentatsiya-listivok-dveri-starogo-elisavetgrada.html">Нагадаємо</a>, Наталя Соловйова намалювала і власним коштом видала набори поштових листівок «Двері старого Єлисаветграда» та «<a href="https://www.pravda-kr.com.ua/najsvizhishe/11609-uslid-za-portalami-elisavetgrada-khudozhnitsya-zobrazila-bashti-ta-shpili.html">Башти та шпилі</a> старого Єлисаветграда»</p>
    </article>
  </body>
</html>