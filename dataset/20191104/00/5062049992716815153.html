<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10622--denni-menu-4-11-2019-rosol-vykrocil-vitezne-za-obhajobou-finale-kolar-se-kvalifikoval"/>
    <meta property="og:site_name" content="Tenisový svět"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Denní menu, 4.11.2019: Rosol vykročil vítězně za obhajobou finále, Kolář se kvalifikoval"/>
    <meta property="og:description" content="Pondělní program na tenisových dvorcích se zaměří především na dění v Bratislavě a Praze. Na slovenském challengeru úspěšně rozehrál hlavní soutěž Lukáš Rosol, který porazil ve dvou setech Francouze Bourgueho a vykročil vítězně za obhajobou loňské finálové účasti. Do kvalifikace musel naskočit Zdeněk Kolář, který se úspěšně dostal do hlavního turnaje. V Praze odstartovala kvalifikace na další ze série českých halových turnajů, z postupu se raduje celkově sedm českých tenistů."/>
  </head>
  <body>
    <article>
      <h1>Denní menu, 4.11.2019: Rosol vykročil vítězně za obhajobou finále, Kolář se kvalifikoval</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>
        <b>Pondělní program na tenisových dvorcích se zaměří především na dění v Bratislavě a Praze. Na slovenském challengeru úspěšně rozehrál hlavní soutěž Lukáš Rosol, který porazil ve dvou setech Francouze Bourgueho a vykročil vítězně za obhajobou loňské finálové účasti. Do kvalifikace musel naskočit Zdeněk Kolář, který se úspěšně dostal do hlavního turnaje. V Praze odstartovala kvalifikace na další ze série českých halových turnajů, z postupu se raduje celkově sedm českých tenistů.</b>
      </p>
      <table>
        <tr>
          <th colspan="2">
            <u>NA ROZJEZD</u>
          </th>
        </tr>
        <tr>
          <td align="left" valign="top">10:00</td>
          <td><b>SINIAKOV SLAVÍ PRVNÍ VÝHRU NA OKRUHU ITF, POSTUPUJE DALŠÍCH ŠEST ČECHŮ:</b> Série českých halových turnajů pokračuje i tento týden a z Opavy se dění přesunulo do Prahy. V areálu TK Neride odstartovala kvalifikace o postup do hlavní soutěže. První výhru na okruhu ITF slaví šestnáctiletý Daniel Siniakov, mladší bratr české fedcupové reprezentantky Kateřiny Siniakové. Postup do úterního finálového kola kvalifikace slaví kromě Siniakova dalších šest českých tenistů. Hned po úvodním kvalifikačním kole se s turnajem loučí Petr Michnev, finalista nedávného turnaje v Liberci. <br/>Více se turnaji věnujeme v <a href="https://www.tenisovysvet.cz/article/detail/../detail/10621--neride-indoor-open-prazskou-kvalifikaci-zahaji-15-cechu">samostatném článku</a>.</td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>HLAVNÍ CHOD</u>
          </th>
        </tr>
        <tr>
          <td align="left" valign="top">15:00</td>
          <td><b>ROSOL VYKROČIL VÍTĚZNĚ ZA OBHAJOBOU LOŇSKÉHO FINÁLE: </b>Lukáš Rosol (156.) má za sebou vítězný vstup do challengeru ve slovenské Bratislavě, kde obhajuje loňskou účast ve finále. Čtyřiatřicetiletý český tenista si v pondělním zápase prvního kola poradil s Francouzem Mathiasem Bourguem, kterého porazil za hodinu a půl hry po setech 6:4 a 7:6(1). Rosol přišel v zápase třikrát o vlastní servis, ale dokázal hned čtyřikrát prolomit podání soupeře. Český tenista zvládl i důležitý tiebreak a postupuje do druhého kola, ve kterém narazí na Jihoafričana Llyoda Harrise.. – <i>Mathias Bourgue (FRA, 227.) x Lukáš Rosol (156.) 4:6, 6:7(1)</i></td>
        </tr>
        <tr>
          <td colspan="2"> </td>
        </tr>
        <tr>
          <th colspan="2">
            <u>A KDO NEMÁ DOST...</u>
          </th>
        </tr>
        <tr>
          <td align="left" valign="top">10:00</td>
          <td><b>KOLÁŘ SE KVALIFIKOVAL: </b> Zdeněk Kolář (258.) musel na challengeru v Bratislavě nastoupit do kvalifikace, ve které se potkal s madarským mladíkem Zsomborem Pirosem (414.). Český tenista potvrdil roli favorita, když mu za stavu 6:4, 3:0 soupeř skrečoval a kvalifikoval se do hlavní soutěže, ve které doplní Lukáše Rosola a Jiřího Veselého. – <i>Zdeněk Kolář (258.) x Zsombor Piros (HUN, 414.) 6:4, 3:0 skreč Piros</i></td>
        </tr>
      </table>
      <h3>Češi v akci</h3>
      <h4>Challengery</h4>
      <p><b>Peugeot Slovak Open 2019, Bratislava (muži, SVK, 114 800 EUR, tvrdý povrch – hala)</b><br/><u>Finále kvalifikace</u><br/><b>ZDENĚK KOLÁŘ (258.)</b> – Zsombor Piros (HUN, 414.) 6:4, 3:0 skreč Piros</p>
      <p><u>1. kolo dvouhry</u><br/>Mathias Bourgue (FRA, 227.) – <b>LUKÁŠ ROSOL (156.)</b> 4:6, 6:7(1)</p>
      <h4>ITF World Tennis Tour</h4>
      <p><b>Neride Indoor Open 2019, Praha (muži, CZE, 15 000 USD, tvrdý povrch – hala)</b><br/><u>1. kolo kvalifikace</u><br/>Matvej Chomentovskij (RUS, 847.) –<b> DANIEL SINIAKOV</b> 1:6, 2:6<br/>JIŘÍ NOVÁK –<b> Federico Arnaboldi (ITA, 885.)</b> 2:6, 4:6<br/><b>ROBIN STANĚK (662.)</b> – Tomáš Vanko (SVK) 6:2, 6:2<br/><b>VOJTĚCH MAREŠ</b> – JIŘÍ JENÍČEK (1145.) 0:6, 7:6(5), 10:7<br/>PETR MICHNEV (1229.) – <b>Remy Bertola (SUI, 1033.)</b> 4:6, 3:6<br/><b>YVO PANÁK (1415.)</b> – Nicolas Uryson (ARG, 1175.) 6:2, 6:3<br/>DOMINIK REČEK (1590.) – <b>PETR HÁJEK (957.)</b> 7:5, 4:6, 6:10<br/><b>FILIP DUDA (808.)</b> – Michael Gloeckler (AUT, 1369.) 6:4, 6:7(4), 10:2<br/><b>Oleksij Krutych (UKR, 738.)</b> – JIŘÍ BARNÁT (1858.) 6:4, 6:3<br/>JAN PUČÁLKA – <b>Jakob Aichhorn (AUT, 952.)</b> 4:6, 2:6<br/><b>MAREK GENGEL (573.)</b> – ANTONÍN ŠTĚPÁNEK (1335.) 6:7(3), 6:4, 10:2<br/><b>Maxime Pauwels (BEL, 727.)</b> – DANIEL PÁTÝ (1493.) 6:3, 6:4</p>
      <p><b>GD Tennis Cup Series, Antalya (ženy, TUR, 15 000 USD, tvrdý povrch)</b><br/><u>2. kolo kvalifikace</u><br/>LINDA ŠEVČÍKOVÁ (-) – <b>Naděžda Chalturinová (RUS, -)</b> 3:6, 5:7</p>
      <p><b>15th Lyttos Beach ITF World Tour, Iraklio (ženy, GRE, 15 000 USD, antuka)</b><br/><u>Finále kvalifikace</u><br/><b>NATÁLIE AUGUSTINOVÁ (-)</b> – Koral Koldobskiová (ISR, -) 6:1, 6:0</p>
      <p><b>Magic Tours, Monastir (ženy, TUN, 15 000 USD, tvrdý povrch)</b><br/><u>Finále kvalifikace</u><br/>KRISTÝNA HRABALOVÁ (-) – <b>Ambre Federová (FRA, -)</b> 3:6, 3:6</p>
      <footer>Jan Vojkůvka, foto: Roman Kučera</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10616--denni-menu-3-11-2019-vesely-vybojoval-v-nemecku-titul-strycova-ve-finale-neuspela"/>
        <a href="https://www.tenisovysvet.cz/article/detail/10608--denni-menu-2-11-2019-pliskova-v-semifinale-turnaje-mistryn-neuspela-do-finale-jde-strycova"/>
      </related>
    </article>
  </body>
</html>