<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/kosarka/vesti/krka-pobedila-zvezdu-pa-dobila-cetiri-samara/341639"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Krka pobedila Zvezdu, pa dobila četiri šamara"/>
    <meta property="og:description" content="Helios odneo tek drugi trijumf u Novom Mestu u istoriji"/>
  </head>
  <body>
    <article>
      <h1>Krka pobedila Zvezdu, pa dobila četiri šamara</h1>
      <h2>Helios odneo tek drugi trijumf u Novom Mestu u istoriji</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Neočekivano loše igra Krka u poslednje vreme. Umesto da nakon pobede nad Crvenom zvezdom dobije dodatnu energiju i motivaciju da krene u još bolju rezultatsku seriju, tim iz Novog Mesta kao da je potpuno potonuo i potrošio svu snagu, pa je vezao četvrti poraz u nizu. Nakon neuspeha protiv Budućnosti i Primorske u ABA ligi, te Hopsi Polžele u domaćem šampionatu, danas je do iznenađujuće pobede u „Leonu Štuklju“ došao i Helios iz Domžala - 66:73.</p>
      <p>Može se reći da je utakmicu rešilo užasno šutersko veče Krke iz reketa. Jednostavno tim iz Novog Mesta je završio meč sa katastrofalnim procentima i na šutu za dva i na šutu za tri poena, koji su se kretali oko 30%.</p>
      <p>Iako je na poluvremenu ekipa iz Novog Mesta vodila sa sasvim solidnih osam poena razlike, potpuni krah desio se u trećoj deonici u kojoj je Krka dala samo šest poena, a primila čak 20. Četvrti kvartal doneo je ujednačenu igru na obe strane, pa sastav iz „Leona Štuklja“ nije uspeo da dođe do preokreta i pobede.</p>
      <p>Novu sjajnu partiju pružio je <b>Blaž</b> <b>Mahkovič</b>, koji je postigao čak 21 poen uz šest skokova za Helios, dok je kod domaćih najbolji bio <b>Luka</b> <b>Lapornik</b> koji je uspeo da ubaci 20 poena. Međutim, to nije bilo dovoljno da se savlada veoma čvrsta ekipa iz Domžala.</p>
      <p>
        <b>SLOVENIJA 1 - 6. KOLO</b>
      </p>
      <p><b>Ponedeljak</b><br/>Krka - Helios Domžale 66:73</p>
      <p><b>Sreda</b><br/>18.00: Primorska - Šenčur</p>
      <p><b>Subota</b><br/>18.00: Podčetrtek - Tajfun Šentjur<br/>19.00: Laško - Rogaška</p>
      <figure>
        <img src="https://mozzartsport.com/upload/CKEditor/04.11.2019/a1pod%C4%8Detrtek.PNG"/>
      </figure>
      <p>
        <b>Foto: </b>
        <i>ABA liga (Krka / Drago Perko)</i>
      </p>
    </article>
  </body>
</html>