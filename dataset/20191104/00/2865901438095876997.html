<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/slavko-perovic-do-precke-asistencija-cosica/341638"/>
    <meta property="og:site_name" content="MozzartSport"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Slavko Perović do prečke, asistencija Ćosića!"/>
    <meta property="og:description" content="Univerzitatea lako savladala Dinamo - 4:1"/>
  </head>
  <body>
    <article>
      <h1>Slavko Perović do prečke, asistencija Ćosića!</h1>
      <h2>Univerzitatea lako savladala Dinamo - 4:1</h2>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <p>Biće Univerzitatea kandidat za titulu u Rumuniji. Tim za koji igra nekadašnji štoper Crvene zvezde <b>Uroš Ćosić</b> lakše nego što se očekivalo je savladao Dinamo iz Bukurešta (4:1), i stigao na tri boda od lidera Kluža.</p>
      <p>Jednu od najboljih utakmica u sezoni odigrali su momci nekadašnjeg selektora Rumunije <b>Viktora Piturke</b>. Brzi i konkretni su bili domaći, odbrana Dinama nije imala rešenje za mladog reprezentativca Rumunije <b>Andreji Ivana.</b></p>
      <p>Prvi gol postigao je bugarski internacionalac <b>Ivanov,</b> a onda je nastupio već pomenuti Ivana. Napadač Univerzitatee imao je odgovarajućeg saradnika u <b>Urošu Ćosiću</b>. Srpski štoper mu je asistirao u 45. minutu za treći gol domaćeg tima. Jasno je bilo da je Univetzitatea rešila pitanje pobednika posle provg poluvremena.</p>
      <p>Istina, Dinamo nije bio bezopasan. Sreće nije imao <b>Slavko Perović. </b>Pri rezultatu 2:0 odlično je rođeni Kragujevčanin osetio prostor i gde će završiti lopta posle ubacivanja iz kornera. Šutirao je glavom i pogodio prečku.</p>
      <p>Tračak nade za goste pojavio se u 56. minutu. Tada je udarcem levom nogom pogodio Nistor. Međutim, nisu igrači Dinama imali snage za preokret.</p>
      <p>
        <b>RUMUNIJA 1 - 15. kolo</b>
      </p>
      <p><b>Petak</b><br/>Vitorul - Kindija 3:0 (2:0)<br/>/Ganea 7, Bobok 27, Munteanu 90+3/</p>
      <p><b>Subota</b><br/>Gaz Metan - Hermanštat 1:1 (0:0)<br/>/Fernadeš 67 - Dumitriu 61/</p>
      <p>Kluž - Klinčeni 3:0 (0:0)<br/>/Kulio 52. penal, Traore 68, Deak 71/</p>
      <p><b>Nedelja</b><br/>Voluntari - Botošani 1:2 (1:0)<br/>/George 12 - Miron 66, Čindris 87/<br/>FCSB - Sepsi 2:1 (0:1)<br/>/Gnohare 56, Tanase 60 - Karanović 27/</p>
      <p><b>Ponedeljak</b><br/>Astra Đurđu - Politehnika 4:0 (1:0)<br/>/Budesku 27 i 81, George 76 i 86/<br/>Univerzitatea - Dinamo 4:1 (3:0)<br/>/Ivanov 20, Ivan 31 i 45+3, Mihaila 86 - Nistor 57/</p>
      <p>
        <i>
          <b>*kvote su podložne promenama</b>
        </i>
      </p>
      <figure>
        <img src="https://mozzartsport.com/upload/CKEditor/01.05.2018/rumunija%20tabela.jpg"/>
      </figure>
    </article>
  </body>
</html>