<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3773023,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="מתל אביב לים המלח: קורקינט שיתופי במקום הנמוך בעולם"/>
    <meta property="og:description" content="עלות ההשכרה ברצועת המלונות תהיה 5 שקלים עבור השכרת כלי ו-50 אגורות לכל דקת שימוש; הנסיעה יכולה להתחיל ולהסתיים רק בתחנות העגינה באזור"/>
  </head>
  <body>
    <article>
      <h1>מתל אביב לים המלח: קורקינט שיתופי במקום הנמוך בעולם</h1>
      <h2>עלות ההשכרה ברצועת המלונות תהיה 5 שקלים עבור השכרת כלי ו-50 אגורות לכל דקת שימוש; הנסיעה יכולה להתחיל ולהסתיים רק בתחנות העגינה באזור</h2>
      <address><time datetime="2019-11-04T00:00:00+00:00">04 Nov 2019</time> by <a rel="author">תומר הדר</a></address>
      <p>רשת מלונות פתאל וחברת ליאו (LEO), המשכירה קורקינטים שיתופיים, משיקים היום צי של 200 כלים ברצועת המלונות בים המלח. </p>
      <p>ליאו היא החברה היחידה מבין ארבע מפעילות הקורקינט השיתופי בתל אביב שהודיעה על פרישה ממערך הקורקינט של העיר. לפי ליאו, הקורקינטים יהיו זמינים גם לתיירים מחוץ למלונות פתאל, עלות ההשכרה היא 5 שקלים עבור השכרת כלי ו-50 אגורות לכל דקת שימוש. הכלים יהיו זמינים לציבור במשך 24 שעות לאורך כל היממה.</p>
      <p>הנסיעה יכולה להתחיל ולהסתיים רק בתחנות העגינה באזור, הפרוסות במלונות פתאל: לאונרדו פלאזה, לאונרדו קלאב, הרודס וליאונרדו אין, קניון ים המלח ותחנות הדלק באזור. כל עמדת עגינה מצוידת בקסדות המוצעות לשימוש הרוכבים ללא תוספת תשלום. רוכב יכול להכניס את הכלי למצב המתנה של 30 דקות, במידה שהוא מעונין להמשיך את הנסיעה בקרוב ללא חשש שבינתיים הכלי יועבר לרוכב אחר. בימים אלו ליאו יוצאת לסבב גיוס הון להמשך התפתחותה הגלובלי. החברה חתמה על חוזים עם בתי מלון ועסקים בארה"ב באטלנטיק סיטי.</p>
      <figure>
        <img src="https://images1.calcalist.co.il/PicServer2/20122005/214900/YE1200844_L.jpg"/>
        <figcaption>בתי המלון בים המלח <br/>צילום: חיים הורנשטיין</figcaption>
      </figure>
    </article>
  </body>
</html>