<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/458545/%e0%a6%ac%e0%a6%97%e0%a7%81%e0%a7%9c%e0%a6%be%e0%a7%9f-%e0%a6%a8%e0%a6%be%e0%a6%b0%e0%a7%80%e0%a6%95%e0%a7%87-%e0%a6%96%e0%a7%81%e0%a6%81%e0%a6%9f%e0%a6%bf%e0%a6%b0-%e0%a6%b8%e0%a6%99%e0%a7%8d%e0%a6%97%e0%a7%87-%e0%a6%ac%e0%a7%87%e0%a6%81%e0%a6%a7%e0%a7%87"/>
    <meta property="og:site_name" content="Daily Janakantha"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="বগুড়ায় নারীকে খুঁটির সঙ্গে বেঁধে নির্যাতন"/>
    <meta property="og:description" content="স্টাফ রিপোর্টার, বগুড়া অফিস ॥ বগুড়ার শিবগঞ্জ উপজেলার অনন্তবালা গ্রামে এক নারীকে খুঁটির সঙ্গে বেঁধে নির্যাতনের ঘটনায় রবিবার বিকেলে পুলিশ রাফি (২৫) নামে এক যুবককে গ্রেফতার করেছে। এ ঘটনায় রাফিসহ অজ্ঞাত ৫/৬ জনের বিরুদ্ধে শিবগঞ্জ থানায় মামলা দায়ের হয়েছে। পুলিশ জানায়, শিবগঞ্জ উপজেলা সংলগ্ন শিবগঞ্জ ..."/>
  </head>
  <body>
    <article>
      <h1>বগুড়ায় নারীকে খুঁটির সঙ্গে বেঁধে নির্যাতন</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <figure>
        <img src="http://www.dailyjanakantha.com/files/201911/1572826191_2.png"/>
      </figure>
      <ul>
        <li>যুবক গ্রেফতার</li>
      </ul>
      <p>স্টাফ রিপোর্টার, বগুড়া অফিস ॥ বগুড়ার শিবগঞ্জ উপজেলার অনন্তবালা গ্রামে এক নারীকে খুঁটির সঙ্গে বেঁধে নির্যাতনের ঘটনায় রবিবার বিকেলে পুলিশ রাফি (২৫) নামে এক যুবককে গ্রেফতার করেছে। এ ঘটনায় রাফিসহ অজ্ঞাত ৫/৬ জনের বিরুদ্ধে শিবগঞ্জ থানায় মামলা দায়ের হয়েছে। পুলিশ জানায়, শিবগঞ্জ উপজেলা সংলগ্ন শিবগঞ্জ উপজেলার রায়নগর ইউনিয়নের অনন্তবালা গ্রামের রাফি নামে এক যুবকের সঙ্গে পলাশবাড়ি গ্রামের স্বামী পরিত্যক্ত নির্মাণ শ্রমিক এক নারীর (৪০) সম্পর্ক ছিল। বিয়ের কথা বলে রাফি তার সঙ্গে সম্পর্ক গড়ে তুলেছিল বলে সূত্র জানায়। শুক্রবার সকালে ওই নারী রাফির বাড়িতে গেলে সে প্রত্যাখ্যান করে। এতে ওই নারী সেখানে অবস্থান নেয়। এর প্রেক্ষিতে রাফি ও তার লোকজন ওই নারীকে একটি কপি ক্ষেতে খুঁটিতে বেঁধে মারপিট করে। পরে তাকে ইউনিয়ন পরিষদে পাঠানো হয়। ইউনিয়ন পরিষদের চেয়ারম্যান বিষয়টি পুলিশকে জানালে নির্যাতনের শিকার নারীকে পুলিশ থানায় নিয়ে যায়। পরে তাকে প্রাথমিক চিকিৎসার জন্য উপজেলা স্বাস্থ্য কেন্দ্রে পাঠানো হয়। তবে ঘটনার দিন শুক্রবার নির্যাতনের শিকার নারী থানায় অভিযোগ করতে রাজি হয়নি বলে ওসি জানান। রবিবার ওই নারীর ভাই মামুন হোসেন বাদী হয়ে থানায় মামলা করলে পুলিশ বিকেলে প্রধান অভিযুক্ত রাফিকে গ্রেফতার করা হয় বলে শিবগঞ্জ থানার ওসি জানিয়েছেন। গ্রেফতারকৃত রাফি কৃষি শ্রমিক বলে পুলিশ জানায়।</p>
    </article>
  </body>
</html>