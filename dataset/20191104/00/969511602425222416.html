<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/bursa-adopta-din-decembrie-un-mecanism-de-protectie-asupra-volatilitatii-excesive-a-preturilor-18538221"/>
    <meta property="og:site_name" content="BusinessMagazin"/>
    <meta property="article:published_time" content="2019-11-04T00:00:00+00:00"/>
    <meta property="og:title" content="Bursa adoptă, din decembrie, un mecanism de protecţie asupra volatilităţii excesive a preţurilor"/>
    <meta property="og:description" content="Bursa va introduce, din 2 decembrie, mecanismul de întrerupere a volatilităţii (volatility interruption), o modalitate de protecţie şi un instrument de administrare a riscului de piaţă, care să prevină..."/>
  </head>
  <body>
    <article>
      <h1>Bursa adoptă, din decembrie, un mecanism de protecţie asupra volatilităţii excesive a preţurilor</h1>
      <address>
        <time datetime="2019-11-04T00:00:00+00:00">04 Nov 2019</time>
      </address>
      <h3>Bursa adoptă, din decembrie, un mecanism de protecţie asupra volatilităţii excesive a preţurilor</h3>
      <p>Bursa va introduce, din 2 decembrie, mecanismul de întrerupere a volatilităţii (volatility interruption), o modalitate de protecţie şi un instrument de administrare a riscului de piaţă, care să prevină perturbări artificiale ale preţului de piaţă, anunţă instituţia.</p>
      <p>Mecanismul de întrerupere a volatilităţii (volatility interruption) se înscrie în demersurile BVB de aliniere la practicile şi standardele bursiere în materie, inclusiv în ceea ce priveşte mecanismele şi tehnicile de tranzacţionare, fiind o modalitate de protecţie şi un instrument de administrare a riscului de piaţă, care să prevină perturbări artificiale ale preţului de piaţă, contribuind la îmbunătăţirea continuităţii preţurilor şi asigurând un grad ridicat de calitate a pieţei.</p>
      <p>Semnalizând înregistrarea unui anumit grad de volatilitate a preţului, pe baza cererii şi ofertei consemnate pentru un instrument financiar, cresc premisele de execuţie a ordinelor în situatia înregistrării unor fluctuaţii accentuate ale preţului de piaţă pentru un instrument financiar într-un interval de timp scurt.</p>
      <p> </p>
      <p>Acest mecanism se va aplica în cadrul BVB începând cu data de 2 decembrie 2019, pentru acţiunile din componenţa indicilor BET şi BET-FI, precum şi pentru acţiunile internaţionale din piaţa reglementată, înlocuind vechiul mecanism de management al preţului în condiţii de volatilitate, bazat pe extinderea limitelor de variaţie.</p>
      <p>Citiţi mai multe pe <a href="http://www.mediafax.ro/">www.mediafax.ro</a></p>
    </article>
  </body>
</html>