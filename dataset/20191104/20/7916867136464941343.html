<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134314-i-kova-del-teises-surengti-olimpini-atrankos-turnyra-kyla-ir-kroatija.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-04T20:26:00+00:00"/>
    <meta property="og:title" content="Į kovą dėl teisės surengti olimpinį atrankos turnyrą kyla ir Kroatija"/>
    <meta property="og:description" content="Jau kitąmet vyksiantį olimpinį atrankos turnyrą sieks surengti ir Kroatija. Tai patvirtino šalies krepšinio federacija, kuri pranešė, jog turnyras būtų rengiamas Splito mieste birželio 23-28 dienomis. Kandidatūrą dėl galimybės surengti šį turnyrą kels ir Lietuva, Graikija bei Serbija. LKF apie savo ketinimus patvirtino dar spalio pradžioje. Generalinis LKF sekretorius Mindaugas Špokas teigė, kad olimpinio atrankos turnyro surengimas atsieitų apie 3 mln. eurų bei pridėjo, ..."/>
  </head>
  <body>
    <article>
      <h1>Į kovą dėl teisės surengti olimpinį atrankos turnyrą kyla ir Kroatija</h1>
      <address>
        <time datetime="2019-11-04T20:26:00+00:00">04 Nov 2019, 20:26</time>
      </address>
      <p>Nuotr.: FIBA</p>
      <figure>
        <a href="https://www.basketnews.lt/paveikslelis-176247-any1000x1000.jpg">
          <img src="https://www.basketnews.lt/paveikslelis-176247-any630x500.jpg"/>
        </a>
      </figure>
      <p>Nuotr. FIBA</p>
      <p>Jau kitąmet vyksiantį olimpinį atrankos turnyrą sieks surengti ir Kroatija.</p>
      <p>Tai patvirtino šalies krepšinio federacija, kuri pranešė, jog turnyras būtų rengiamas Splito mieste birželio 23-28 dienomis.</p>
      <p>Kandidatūrą dėl galimybės surengti šį turnyrą kels ir Lietuva, Graikija bei Serbija. LKF apie savo ketinimus patvirtino dar spalio pradžioje.</p>
      <p>Generalinis LKF sekretorius Mindaugas Špokas teigė, kad olimpinio atrankos turnyro surengimas atsieitų apie 3 mln. eurų bei pridėjo, jog jeigu Lietuvą gautų tokią teisę, jis būtų vykdomas Kaune.</p>
      <p>Keturių atrankos turnyrų organizatoriai paaiškės lapkričio 15 dieną, o burtų ceremonija vyks lapkričio 27 dieną.</p>
      <p>Atrankos turnyruose iš viso dalyvaus 24 komandos suskirstytos į keturias grupes po šešias komandas, iš kurių teisę dalyvauti Tokijo olimpinėse žaidynėse gaus tik atrankos turnyro nugalėtoja. Olimpinis vyrų krepšinio turnyras vyks kitų metų liepos 24 – rugpjūčio 9 dienomis.</p>
    </article>
  </body>
</html>