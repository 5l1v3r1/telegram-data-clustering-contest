<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946302"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T20:41:53+00:00"/>
    <meta property="og:title" content="మంగళవారం అర్థరాత్రిలోగా ఆర్టీసీ కార్మికులు విధుల్లో చేరకపోతే..."/>
    <meta property="og:description" content="ADVT"/>
  </head>
  <body>
    <article>
      <h1>మంగళవారం అర్థరాత్రిలోగా ఆర్టీసీ కార్మికులు విధుల్లో చేరకపోతే...</h1>
      <address>
        <time datetime="2019-11-04T20:41:53+00:00">04 Nov 2019, 20:41</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>హైదరాబాద్: మంగళవారం అర్థరాత్రిలోగా విధుల్లో చేరని కార్మికులను ఎట్టి పరిస్థితుల్లో ఉద్యోగంలో చేర్చుకోవద్దని ప్రభుత్వ నిర్ణయించింది. విధుల్లో చేరడానికి గడువు ఇవ్వడం ద్వారా మంచి అవకాశం ఇచ్చామని, దాన్ని ఉపయోగించుకుని ఉద్యోగాలు కాపాడుకోవడమా లేక ఉద్యోగాలు కోల్పోయి కుటుంబాన్ని కూడా ఇబ్బందుల పాలు చేయడమా అనేది కార్మికులే తేల్చుకోవాలని ప్రభుత్వం చెబుతోంది. గడువులోగా కార్మికులు చేరకుంటే మిగిలిన ఐదు వేల రూట్లలో ప్రైవేటు వాహనాలకు పర్మిట్లు ఇవ్వాలని అప్పుడు తెలంగాణలో ఇక ఆర్టీసీ ఉండదని ప్రభుత్వం స్పష్టం చేసింది.</p>
      <p> </p>
      <p>ఆర్టీసీ సమ్మె విషయంలో హైకోర్టు విచారణ నేపథ్యంలో ముఖ్యమంత్రి కేసీఆర్ ప్రగతి భవన్‌లో సమీక్ష నిర్వహించారు. మంత్రి పువ్వాడ అజయ్ కుమార్, ప్రభుత్వ ముఖ్య సలహాదారు రాజీవ్ శర్మ, ప్రభుత్వ ప్రధాన కార్యదర్శి ఎస్.కె. జోషి, సీనియర్ అధికారులు నర్సింగ్‌రావు, రామకృష్ణ రావు, సునీల్ శర్మ, సందీప్ సుల్తానియా, అరవింద్ కుమార్, లోకేశ్ కుమార్, అడ్వకేట్ జనరల్ శివానంద ప్రసాద్, అడిషనల్ ఎజి రాంచందర్ రావు తదితరులు పాల్గొన్నారు. సమ్మె విషయంతో పాటు, కోర్టు విచారణ సందర్భంగానూ అనుసరించాల్సిన వైఖరిపై చర్చించారు. న్యాయ నిపుణుల సలహాలు కూడా తీసుకున్నారు. కార్మిక చట్టాలను, కేంద్ర రవాణా చట్టాన్ని పరిశీలించారు.</p>
    </article>
  </body>
</html>