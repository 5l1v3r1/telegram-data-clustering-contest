<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902413/vandenbempt-spaart-kritiek-op-mpoku-en-odjidja-niet-triestig-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T20:10:00+00:00"/>
    <meta property="og:title" content="Vandenbempt spaart kritiek op Mpoku en Odjidja niet: &quot;Triestig&quot;"/>
    <meta property="og:description" content="Paul-José Mpoku heeft zich afgelopen weekend niet populair gemaakt. De Gent-spelers waren bijzonder kritisch voor de middenvelder, die Vadis Odjidja een tweede geel wist aan te smeren na een stukje theater. Ook Peter Vandenbempt is bijzonder kritisch."/>
  </head>
  <body>
    <article>
      <h1>Vandenbempt spaart kritiek op Mpoku en Odjidja niet: "Triestig"</h1>
      <address>
        <time datetime="2019-11-04T20:10:00+00:00">04 Nov 2019, 20:10</time>
      </address>
      <p>
        <b>Paul-José Mpoku heeft zich afgelopen weekend niet populair gemaakt. De Gent-spelers waren bijzonder kritisch voor de middenvelder, die Vadis Odjidja een tweede geel wist aan te smeren na een stukje theater. Ook Peter Vandenbempt is bijzonder kritisch.</b>
      </p>
      <p>Bij <i>Sporza</i> blikte hij terug op de wedstrijd. Het gedrag van zowel Vadis als Mpoku stoorde hem enorm. "Er was - nog maar eens - de rode kaart voor de aanvoerder, Vadis Odjidja. Het is zijn tweede al dit seizoen", somde Vandenbempt op.</p>
      <p>"Vorig seizoen had hij er ook al twee en al een stuk of tien in zijn carrière. Voor een speler die eigenlijk vooral offensief georiënteerd is, is dat veel en veel te veel. Die provocaties van Mpoku zijn intriest, maar als je je daaraan op je 30e nog laat vangen, is dat eigenlijk ook wel triest", aldus Vandenbempt.</p>
      <p>Vandenbempt zag Gent na een mindere eerste helft toch terugvechten. "Op een andere manier, op karakter, met vechtlust en met een paar goeie ingrepen van de coach. David inbrengen was een goeie zet, Castro-Montes een rijtje hoger na de uitsluiting van Vadis was ook prima", aldus Vandenbempt.</p>
    </article>
  </body>
</html>