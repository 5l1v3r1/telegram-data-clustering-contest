<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/mother-arrested-baby-abandoned"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-04T20:26:00+00:00"/>
    <meta property="og:title" content="നവജാത ശിശുവിനെ  ഉപേക്ഷിച്ച സംഭവം; അമ്മ അറസ്റ്റില്‍"/>
    <meta property="og:description" content="കോ​ഴി​ക്കോ​ട്: നാ​ലു ദി​വ​സം പ്രാ​യ​മു​ള്ള കു​ഞ്ഞി​നെ പള്ളിമുറ്റത്ത് ഉ​പേ​ക്ഷി​ച്ച സം​ഭ​വ​ത്തി​ല്‍ അ​മ്മ അ​റ​സ്റ്റി​ല്‍. ക​രി​പ്പു​ര്‍ വി​മാ​ന​ത്താ​വ​ള​ത്തി​ലെ ജീ​വ​ന​ക്കാ​രി​യും തൃ​ശൂ​ര്‍ സ്വ​ദേ​ശി​നി​യു​മാ​യ പെ​ണ്‍​കു​ട്ടി​യാ​ണു കോ​ഴി​ക്കോ​ട് പ​ന്നി​യ​ങ്ക​ര പോ​ലീ​സി​ന്‍റെ പി​ടി​യി​ലാ​യ​ത്. ബെംഗളൂരുവിലെ ആശുപത്രിയില്‍ പ്രസവം നടത്തിയ ശേഷം..."/>
  </head>
  <body>
    <article>
      <h1>നവജാത ശിശുവിനെ  ഉപേക്ഷിച്ച സംഭവം; അമ്മ അറസ്റ്റില്‍</h1>
      <address><time datetime="2019-11-04T20:26:00+00:00">04 Nov 2019, 20:26</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കോ​ഴി​ക്കോ​ട്: നാ​ലു ദി​വ​സം പ്രാ​യ​മു​ള്ള കു​ഞ്ഞി​നെ പള്ളിമുറ്റത്ത് ഉ​പേ​ക്ഷി​ച്ച സം​ഭ​വ​ത്തി​ല്‍ അ​മ്മ അ​റ​സ്റ്റി​ല്‍. ക​രി​പ്പു​ര്‍ വി​മാ​ന​ത്താ​വ​ള​ത്തി​ലെ ജീ​വ​ന​ക്കാ​രി​യും തൃ​ശൂ​ര്‍ സ്വ​ദേ​ശി​നി​യു​മാ​യ പെ​ണ്‍​കു​ട്ടി​യാ​ണു കോ​ഴി​ക്കോ​ട് പ​ന്നി​യ​ങ്ക​ര പോ​ലീ​സി​ന്‍റെ പി​ടി​യി​ലാ​യ​ത്.</p>
      <p>ബെംഗളൂരുവിലെ ആശുപത്രിയില്‍ പ്രസവം നടത്തിയ ശേഷം കോഴിക്കോടെത്തി കുഞ്ഞിനെ ഉപേക്ഷിക്കുകയായിരുന്നുവെന്ന് പന്നിയങ്കര സി.ഐ രമേശന്‍ പറഞ്ഞു. യുവതിയുടെ 21 വയസ്സുള്ള മലപ്പുറം സ്വദേശിയായ സുഹൃത്താണ് നവജാത ശിശുവിന്റെ അച്ഛന്‍.</p>
      <p>കരിപ്പൂര്‍ വിമാനത്താവളത്തിനടുത്ത കെ.എഫ്.സിയില്‍ ജോലി ചെയ്യുന്നതിനിടെയാണ് യുവതിയും യുവാവും പരിചയത്തിലാവുന്നത്‌. പ്രസവം അടുത്ത സമയങ്ങളില്‍ ബെംഗളൂരുവിലേക്ക് പോവുകയായിരുന്നു. കോഴിക്കോട് എത്തിയ ഇവര്‍ യുവാവിന്റെ ബുള്ളറ്റ് ബൈക്കില്‍ വന്നാണ് തിരുവണ്ണൂര്‍ മാനാരിയിലെ പള്ളിക്ക് മുന്നില്‍ ഉപേക്ഷിച്ചത്. കുഞ്ഞിനെ ഉപേക്ഷിച്ച ശേഷം യുവാവ് ഗള്‍ഫിലേക്ക് കടക്കുകയും ചെയ്തു.</p>
      <p>ഇയാളെ നാട്ടിലെത്തിക്കാനുള്ള നടപടി സ്വീകരിച്ച്‌ വരികയാണെന്നും പോലീസ് പറഞ്ഞു. ഗര്‍ഭിണിയായ സമയത്ത് പലതവണ യുവതിയുടെ വീട്ടുകാര്‍ സംശയം പ്രകടിപ്പിച്ചിരുന്നുവെങ്കിലും വസ്ത്ര ധാരണത്തിലൂടെയും മറ്റും വീട്ടുകാരെ അറിയിക്കാതെ യുവതി പെരുമാറുകയായിരുന്നുവെന്ന് പോലീസ് പറയുന്നു. ഇവര്‍ക്കെതിരെ ഐ.പി.സി 317, ജുവനൈല്‍ ജസ്റ്റിസ് ആക്‌ട് 75 എന്നീ വകുപ്പുകള്‍ ചുമത്തി ജാമ്യമില്ലാ കേസെടുത്തിട്ടുണ്ട്.</p>
      <p>കോ​ഴി​ക്കോ​ട് തി​രു​വ​ണ്ണൂ​ര്‍ മാ​നാ​രി​യി​ലെ മോസ്‌കിനു ​മു​ന്നി​ലാ​ണ് ഒ​രാ​ഴ്ച​മു​ന്പ് കു​ഞ്ഞി​നെ ഉ​പേ​ക്ഷി​ച്ച നി​ല​യി​ല്‍ ക​ണ്ടെ​ത്തി​യ​ത്. കു​ട്ടി​യെ പൊ​തി​ഞ്ഞ പു​ത​പ്പി​ന​ക​ത്ത് ഒ​രു കു​റി​പ്പു​മു​ണ്ടാ​യി​രു​ന്നു: ഈ ​കു​ഞ്ഞി​ന് നി​ങ്ങ​ള്‍ ഇ​ഷ്ട​മു​ള്ള പേ​രി​ട​ണം. അ​ള്ളാ​ഹു ത​ന്ന​താ​ണെ​ന്നു ക​രു​തി നി​ങ്ങ​ള്‍ ഇ​തി​നെ നോ​ക്ക​ണം. ഞ​ങ്ങ​ള്‍​ക്കു ത​ന്ന​ത് അ​ള്ളാ​ഹു​വി​നു ത​ന്നെ തി​രി​കെ കൊ​ടു​ക്കു​ന്നു. കു​ഞ്ഞി​നു ബി​സി​ജി​യും പോ​ളി​യോ വാ​ക്സി​നും ഹെ​പ്പ​റ്റൈ​റ്റി​സ് ബി1 ​വാ​ക്സി​നും കൊ​ടു​ക്ക​ണം എ​ന്നാ​യി​രു​ന്നു കു​റി​പ്പ്.</p>
      <p>വ​നി​താ പോ​ലീ​സും ശി​ശു​സം​ര​ക്ഷ​ണ സ​മി​തി പ്ര​വ​ര്‍​ത്ത​ക​രു​മെ​ത്തി കു​ഞ്ഞി​നെ ഏ​റ്റെ​ടു​ത്തു കോ​ട്ട​പ്പ​റ​ന്പ് ജി​ല്ലാ വ​നി​താ ശി​ശു ആ​ശു​പ​ത്രി​യി​ലേ​ക്കു മാ​റ്റി.</p>
    </article>
  </body>
</html>