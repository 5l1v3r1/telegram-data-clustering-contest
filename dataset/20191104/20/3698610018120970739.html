<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/u-rumuniyi-zatverdili-kabmin-na-choli-z-orbanom-328465_.html"/>
    <meta property="og:site_name" content="DT.ua"/>
    <meta property="article:published_time" content="2019-11-04T20:04:00+00:00"/>
    <meta property="og:title" content="У Румунії затвердили Кабмін на чолі з Орбаном"/>
    <meta property="og:description" content="Парламент проголосував за новий уряд у складі 16 міністрів."/>
  </head>
  <body>
    <article>
      <h1>У Румунії затвердили Кабмін на чолі з Орбаном</h1>
      <h2>Парламент проголосував за новий уряд у складі 16 міністрів.</h2>
      <address>
        <time datetime="2019-11-04T20:04:00+00:00">04 Nov 2019, 20:04</time>
      </address>
      <p>Парламент Румунії в понеділок проголосував за призначення нового уряду на чолі з прем'єр-міністром <b><a href="https://dt.ua/WORLD/uryadom-rumuniyi-ocholiv-prem-yer-ministr-orban-326403_.html">Людовіком Орбаном</a></b>. За склад нового кабміну проголосували 240 депутатів. Своїм голосуванням вони схвалили уряд у складі 16 міністрів і його програму.</p>
      <p>Сьогоднішнє голосування у парламенті важливе не тільки для Румунії, але і для ЄС. Нова Європейська комісія повинна була розпочати роботу 1 листопада, однак через політичні пертурбації в Румунії Бухарест затягнув з висуненням свого єврокомісара.</p>
      <p>Орбан очолює Національно-ліберальну партію (PNL), яка є членом правоцентристського альянсу Європейської народної партії (ЄНП).</p>
      <p>Президент Румунії Клаус Йоханніс попросив Орбана сформувати уряд після краху уряду соціал-демократів.</p>
      <p>Людовик Орбан - лідер правоцентристської Націонал-ліберальної партії (НЛП), яка брала участь у поваленні уряду соціал-демократів. Як відомо, парламент Румунії 10 жовтня виніс вотум недовіри уряду на чолі з Віорікою Денчіле. За відставку кабінету на спільному пленарному засіданні, яке в прямому ефірі транслювалося основними румунськими телеканалами, висловилися 238 депутатів і сенаторів. Чотири людини були проти. Щоб відправити уряд у відставку, потрібно мінімум 233 голоси.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>