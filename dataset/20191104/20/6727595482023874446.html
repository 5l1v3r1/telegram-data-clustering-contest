<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/rahul-gandhi-priyanka-role-models-in-pakistan-congress-stands-with-tukde-tukde-gang-says-up-minister5465.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T20:42:00+00:00"/>
    <meta property="og:title" content="രാഹുലും പ്രിയങ്കയും പാക്കിസ്ഥാന്റെ റോള്‍ മോഡല്‍; ഇരു നേതാക്കളുടേയും ചിത്രങ്ങള്‍ പാക്കിസ്ഥാന്റെ മതിലുകള്‍ അലങ്കരിച്ചിട്ടുണ്ടെന്നും യു.പി മന്ത്രി"/>
    <meta property="og:description" content="Congress National News Priyanka Gandhi Rahul Gandhi India ബല്ലിയ: കോണ്‍ഗ്രസ് പ്രത്യയശാസ്ത്രം ഭിന്നിപ്പിക്കുന്നതും പാക്കിസ്ഥാന്‍ അനുകൂലവുമാണെന്ന് ഉത്തര്‍പ്രദേശ് മന്ത്രിയും"/>
  </head>
  <body>
    <article>
      <h1>രാഹുലും പ്രിയങ്കയും പാക്കിസ്ഥാന്റെ റോള്‍ മോഡല്‍; ഇരു നേതാക്കളുടേയും ചിത്രങ്ങള്‍ പാക്കിസ്ഥാന്റെ മതിലുകള്‍ അലങ്കരിച്ചിട്ടുണ്ടെന്നും യു.പി മന്ത്രി</h1>
      <address><time datetime="2019-11-04T20:42:00+00:00">04 Nov 2019, 20:42</time> by <a rel="author">ന്യൂസ് ഡെസ്‌ക്</a></address>
      <p>ബല്ലിയ: കോണ്‍ഗ്രസ് പ്രത്യയശാസ്ത്രം ഭിന്നിപ്പിക്കുന്നതും പാക്കിസ്ഥാന്‍ അനുകൂലവുമാണെന്ന് ഉത്തര്‍പ്രദേശ് മന്ത്രിയും ബി.ജെ.പി നേതാവുമായ സ്വരൂപ ശുക്ല. കോണ്‍ഗ്രസ് നേതാക്കളായ പ്രിയങ്കാ ഗാന്ധിയെയും രാഹുല്‍ ഗാന്ധിയെയും പാക്കിസ്ഥാന്‍ മാതൃകയാക്കുകയാണെന്നും സ്വരൂപ് ശുക്ല പറഞ്ഞു.</p>
      <p>
        <b>
          <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</a>
        </b>
      </p>
      <p>കോണ്‍ഗ്രസ് പാക്കിസ്ഥാന്‍ അനുകൂലവും അതിന്റെ പ്രത്യയശാസ്ത്രം ഭിന്നിപ്പിക്കുന്നതുമാണ്. പ്രിയങ്കയെയും രാഹുലിനേയും പാക്കിസ്ഥാന്‍ റോള്‍ മോഡലുകളായാണ് കണക്കാക്കുന്നത്. കോണ്‍ഗ്രസ് ചെറിയ ഗ്രൂപ്പുകളായി തിരിഞ്ഞ് ആര്‍ട്ടിക്കിള്‍ 370 റദ്ദാക്കിയതിനെതിരെ പ്രതിഷേധിക്കുകയാണ്. സ്വരൂപ് ശുക്ല പറഞ്ഞു. ഇരു നേതാക്കളുടേയും ചിത്രങ്ങള്‍ പാക്കിസ്ഥാന്റെ മതിലുകള്‍ അലങ്കരിച്ചിട്ടുണ്ടെന്നും അദ്ദേഹം പറഞ്ഞു.</p>
      <related>
        <a href="https://www.doolnews.com/jharkhand-elections-congress-tries-to-convice-marandi-to-stay-ally.html?utm_source=doolnews&amp;utm_medium=related"/>
      </related>
      <p>പ്രിയങ്കയുടെ ഭര്‍ത്താവ് പാവപ്പെട്ടവരുടെ ഭൂമി തട്ടിയെടുത്തുവെന്നും അവര്‍ക്ക് അഴിമതിയെക്കുറിച്ച് സംസാരിക്കാന്‍ യാതൊരു അവകാശവുമില്ലെന്നും ബി.ജെ.പി നേതാവ് ആരോപിച്ചു.</p>
      <p>നാഷണല്‍ ഹെറാള്‍ഡ് കേസില്‍ ജാമ്യത്തിലിരിക്കുന്ന സഹോദരന്‍ രാഹുലിനെയും അമ്മ സോണിയ ഗാന്ധിയെയും കുറിച്ച് പ്രിയങ്ക സംസാരിക്കണമെന്നും സ്വരൂപ് ശുക്ല പറഞ്ഞു.</p>
      <p>അഖിലേഷ് യാദവിനെതിരേയും രൂക്ഷവിമര്‍ശനമാണ് ബി.ജെ.പി നേതാവ് ഉന്നയിച്ചത്.</p>
      <related>
        <a href="https://www.doolnews.com/uapa-case-new-breaking-secretdetails-revealed111.html?utm_source=doolnews&amp;utm_medium=related"/>
      </related>
      <p>രാഷ്ട്രീയത്തില്‍ അഖിലേഷ് അപ്രസക്തനാണെന്നും ഭാവിയില്‍ അജിത് സിങിന്റെ ആര്‍.എല്‍.ഡിക്ക് സംസ്ഥാന രാഷ്ട്രീയത്തില്‍ ഭാവിയുണ്ടെന്നും ശുക്ല കൂട്ടിച്ചേര്‍ത്തു.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <figure>
        <iframe src="https://www.youtube.com/embed/36TergbHw18" width="500" height="281" data-service="Youtube" scrolling="no"/>
      </figure>
    </article>
  </body>
</html>