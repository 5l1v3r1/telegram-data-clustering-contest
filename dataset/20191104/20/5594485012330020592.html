<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/kriminalni/prestplenie/infarktni-dni-za-skandalniya-milioner-i-aver-na-mito-ochite-bencho-benchev_news707371.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T20:07:00+00:00"/>
    <meta property="og:title" content="Инфарктни дни за скандалния милионер и авер на Мито Очите Бенчо Бенчев"/>
    <meta property="og:description" content="Бизнесменът и общински съветник ще бъде изправен пред Районния съд в Бургас в петък"/>
  </head>
  <body>
    <article>
      <h1>Инфарктни дни за скандалния милионер и авер на Мито Очите Бенчо Бенчев</h1>
      <h2>Бизнесменът и общински съветник ще бъде изправен пред Районния съд в Бургас в петък</h2>
      <address>
        <time datetime="2019-11-04T20:07:00+00:00">04 Nov 2019, 20:07</time>
      </address>
      <p>https://blitz.bg/kriminalni/prestplenie/infarktni-dni-za-skandalniya-milioner-i-aver-na-mito-ochite-bencho-benchev_news707371.html Blitz.bg</p>
      <figure>
        <img src="https://static.blitz.bg/documents/thumbnails/730/201808/1533798175-bencho-benchev-e-kategorichen-niamam-118.jpg"/>
        <figcaption>Бенчо Бенчев</figcaption>
      </figure>
      <p><b>Бизнесменът и общински съветник Бенчо Бенчев ще бъде изправен пред Районния съд в Бургас в петък. В 08.45 часа е насрочено първото разпоредително заседание срещу него по обвинението за укриването на Димитър Желязков-Очите и незаконно притежание на оръжие и боеприпаси.</b><br/> <br/>Бенчев е привлечен като обвиняем за това, че в периода от 2 до 4 август м.г. е съдействал на Димитър Желязков-Очите да се укрие от властите у нас. Срещу общинския съветник, известен като Бенчо с Ролс Ройса са повдигнати три обвинения.<br/><br/>А именно: На 2 август м.г. е транспортирал Желязков с лек автомобил от Солун, през границата между Република Гърция и Република Турция до гр. Истанбул, а за времето от 2 до 4 август 2018 г.. му предоставил за ползване стая в хотел, която била резервирана на името на Бенчо Бенчев.<br/> <br/>Бенчев е подведен и под наказателна отговорност и за това, че в спалня в дома си държал 57 броя фабрични патрона, без да има надлежно разрешително за това, ловна карабина и 100 бр. боеприпаси за същото оръжие, както и три пистолета с 90 бр. боеприпаси за тях, като не взел необходимите мерки за сигурност и мерките, предвидени в надлежните законови правилници, наредби или инструкции.<br/><br/><b>ОЧАКВАЙТЕ ПОДРОБНОСТИ В БЛИЦ</b><br/>   <br/> </p>
    </article>
  </body>
</html>