<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/lovil-voznika-ki-je-trcil-vanj-in-odpeljal-245762"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T20:20:00+00:00"/>
    <meta property="og:title" content="Zabil se je vanj in odpeljal"/>
    <meta property="og:description" content="ŠARED – V petek, 1. novembra, ob 23.25 je na cesti Šared–Korte v vozilo moškega, ki je nesrečo prijavil, trčil voznik osebnega avtomobila, zatem pa odpeljal. Prijavitelj nesreče je zapeljal..."/>
  </head>
  <body>
    <article>
      <h1>Zabil se je vanj in odpeljal</h1>
      <h2>Povzročitelj nesreče je brez vozniškega dovoljenja.</h2>
      <address><time datetime="2019-11-04T20:20:00+00:00">04 Nov 2019, 20:20</time> by <a rel="author">T. V.</a></address>
      <p>ŠARED – V petek, 1. novembra, ob 23.25 je na cesti Šared–Korte v vozilo moškega, ki je nesrečo prijavil, trčil voznik osebnega avtomobila, zatem pa odpeljal. Prijavitelj nesreče je zapeljal za njim. Povzročitelj se je ustavil v Kortah, nato pa ponovno odpeljal.<br/><br/>Policisti so ustavili 43-letnega domačina, ki nima vozniškega dovoljenja. Odredili so mu preizkus alkoholiziranosti, ta pa je pokazal 1,12 miligrama alkohola na liter izdihanega zraka (približno 2,35 promila). Vozilo so zasegli, sledi pa še obdolžilni predlog.</p>
    </article>
  </body>
</html>