<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denik.cz/regiony/podmokly-osm-lidi-vcetne-deti-se-nadychalo-koure-pres-30-lidi-bylo-evakuovano-20191104.html"/>
    <meta property="og:site_name" content="Deník.cz"/>
    <meta property="article:published_time" content="2019-11-04T20:30:00+00:00"/>
    <meta property="og:title" content="Podmokly: Osm lidí včetně dětí se nadýchalo kouře, přes 30 lidí bylo evakuováno"/>
    <meta property="og:description" content="Požár domu v centru Podmokel na Děčínsku zaměstnal všechny složky Integrovaného záchranného systému v pondělí krátce po 20. hodině. "/>
  </head>
  <body>
    <article>
      <h1>Podmokly: Osm lidí včetně dětí se nadýchalo kouře, přes 30 lidí bylo evakuováno</h1>
      <address><time datetime="2019-11-04T20:30:00+00:00">04 Nov 2019, 20:30</time> by <a rel="author">Jitka Vepřovská</a></address>
      <p>V ulici Prokopa Holého zasahovali profesionální hasiči z Děčína, dobrovolní hasiči z Horního Žlebu, tři sanity a také policisté i strážníci. Z domu hasiči za asistence policistů a strážníků evakuovali 33 lidí, z toho osm lidí za pomoci žebříku. </p>
      <p>"Celkem jsme ošetřili pět dětí a tři dospělé osoby. Děti i dospělí byli lehce nadýchaní kouřovými zplodinami, ale jedno dítě a jeden dospělý utrpěli i lehké popáleniny a převezli jsme je na děčínskou chirurgii. Dvě lehce nadýchané děti jsme odvezli na dětské oddělení v Děčíně, další dvě lehce nadýchané děti jsme odvezli k vyšetření do Ústí nad Labem na dětskou kliniku a dvě dospělé osoby jsme odvezli na internu v Děčíně," informoval mluvčí krajské záchranné služby Prokop Voleník.</p>
      <p>Podle operačního důstojníka hasičů hořel odpad na chodbě domu. Hasičům se podařilo požár rychle zlikvidovat. Dům následně zkontrolovali a odvětrali.</p>
      <figure>
        <img src="https://g.denik.cz/8/56/vazna-nehoda-u-jiretina-pod-jedlovou-05_denik-150-3x2.jpg"/>
      </figure>
      <aside>
        <a href="https://decinsky.denik.cz/nehody/nakladak-se-srazil-s-osobakem-vrtulnik-letel-k-jiretinu-pro-mladou-zenu-20191104.html">Náklaďák se srazil s osobákem, vrtulník letěl k Jiřetínu pro mladou ženu Přečíst článek ›</a>
      </aside>
    </article>
  </body>
</html>