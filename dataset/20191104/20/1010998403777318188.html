<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/smisalat-ot-plakatite-zashto-ne-se-agitira-samo-onlajn.html"/>
    <meta property="og:site_name" content="bTV Новините"/>
    <meta property="article:published_time" content="2019-11-04T20:10:00+00:00"/>
    <meta property="og:title" content="Смисълът от плакатите: Защо не се агитира само онлайн?"/>
    <meta property="og:description" content="51% от българите използват социални мрежи, сочат данни на „Евростат” за 2018 г."/>
  </head>
  <body>
    <article>
      <h1>Смисълът от плакатите: Защо не се агитира само онлайн?</h1>
      <h2>51% от българите използват социални мрежи, сочат данни на „Евростат” за 2018 г.</h2>
      <address><time datetime="2019-11-04T20:10:00+00:00">04 Nov 2019, 20:10</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <figure>
        <video src="https://vid.btv.bg/btvnews/2019/11/04/plakati_1572889287-1.mp4"/>
      </figure>
      <p>Разпокъсани лица, отлепена хартия и липсващи части от предизборните плакати на довчерашните кандидат-кметове. На тази гледка стават свидетели минувачите по улиците в страната.   </p>
      <p>Вотът мина, а плакатите остават. По- възрастните се чудят какъв е смисълът от афишите, след като живеем в свят, „покорен” от социалните мрежи. Младите се интересуват от друго – кой ще почисти напластената хартия и какви ще са щетите за околната среда.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014730.jpg"/>
      </figure>
      <p>Предизборните плакати, както повечето други плакати, са на гланцова хартия, а от печатния бранш наблюдават спад на тиража на този вид предизборни материали.</p>
      <p>„За голяма част от хартиите, които се използват, се използва и рециклирана хартия, така че при всички случаи има влияние върху околната реда, но не е толкова драматично”, посочва управителят на печатница Венцислав Бичаков.</p>
      <p>Доклади на Световния фонд за дивата природа (WWF) показват, че целулозно-хартиената промишленост има огромно влияние върху глобалните гори. Този сектор включва продукти като хартия за офиси, каталози, гланцирана хартия и други и използва над 40 процента от цялата промишлена дървесина в световен мащаб.</p>
      <p>За момента САЩ е един от най-големите потребители на хартия в света.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014731.jpg"/>
      </figure>
      <p>Предизборните плакати, както повечето други плакати, са на гланцова хартия, а от печатния бранш наблюдават спад на тиража на този вид предизборни материали.</p>
      <p>„За голяма част от хартиите, които се използват, се използва и рециклирана хартия, така че при всички случаи има влияние върху околната реда, но не е толкова драматично”, посочва управителят на печатница Венцислав Бичаков.</p>
      <p>Доклади на Световния фонд за дивата природа (WWF) показват, че целулозно-хартиената промишленост има огромно влияние върху глобалните гори. Този сектор включва продукти като хартия за офиси, каталози, гланцирана харти и други и използва над 40 процента от цялата промишлена дървесина в световен мащаб.</p>
      <p>За момента САЩ е един от най-големите потребители на хартия в света.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014726.jpg"/>
      </figure>
      <p>За пиар експертите плакатът остава сред най-ефективните средства за политическа реклама. „Никога няма да бъде демоде. Ще се засили присъствието на предизборните плакати в онлайн пространството, но то не може да елиминира и да измести изцяло традиционните форми на плакатното изкуство”, коментира проф. Любомир Стойков.</p>
      <figure>
        <img src="https://img.bg.sof.cmestatic.com/media/images/640x/Nov2019/2112014729.jpg"/>
      </figure>
      <p>С всеки изминал ден социалните мрежи разгръщат своя потенциал. Данни на "Евростат" за 2018 г. посочват, че 51% от българите използват социални мрежи, тоест ако политическите партии изцяло прехвърлят агитационните си кампании в онлайн пространството, 49% процента от българите няма да бъдат запознати за кого да гласуват. Заради това политическите партии използват по-старите и доказалите се методи за агитация.</p>
      <p>Проучването показва още, че средното ниво за потребление на Европейския съюз е 56%, което поставя България на 24 място от всички страни в съюза.</p>
      <p>Проф. Стойков вижда и друг проблем: „Отделен е въпросът дали те (плакатите) ще могат да станат отживелица, или тяхното значение силно да отслабне, защото все по-рядко се привличат талантливи български плакатисти за изработка на тези плакати. Все повече се наблюдават стереотипните пози и физиономии на кандидатите, с повтарящите се апели, девизи и слогани”.</p>
      <p>След вота следва голямото чистене на остарелите плакати. Ако те не изчезнат до 7 дни, тези, които са ги поставили, ще бъдат наказани с глоби до пет хиляди лева.</p>
    </article>
  </body>
</html>