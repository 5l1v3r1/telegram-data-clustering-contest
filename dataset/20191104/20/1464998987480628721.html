<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/revenue-officer-killed-with-fire"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-04T20:48:00+00:00"/>
    <meta property="og:title" content="വനിതാ റെവന്യൂ ഉദ്യോഗസ്ഥയെ പട്ടാപ്പകല്‍ ഓഫീസില്‍വച്ച്‌ ചുട്ടുകൊന്നു"/>
    <meta property="og:description" content="ഹൈദരാബാദ്: തെലങ്കാനയില്‍ വനിതാ റെവന്യൂ ഉദ്യോഗസ്ഥയെ പട്ടാപ്പകല്‍ ഓഫീസില്‍വച്ച്‌ ചുട്ടുകൊന്നു. അവിടുത്തെ വില്ലേജ് ഓഫീസിലെ ജീവനക്കാരിയായ വിജയ റെഡ്ഡിയെയാണ് കൊല്ലപ്പെട്ടത്. ഭൂരേഖകളുമായി ബന്ധപ്പെട്ട പരാതിയെത്തുടര്‍ന്നാണ്‌ സംഭവം.    അബ്ദുല്ലാപുര്‍മേട്ടില്‍ തിങ്കളാഴ്ച ഉച്ചയോടെയാണ് സംഭവം. ഭൂരേഖകളിലെ..."/>
  </head>
  <body>
    <article>
      <h1>വനിതാ റെവന്യൂ ഉദ്യോഗസ്ഥയെ പട്ടാപ്പകല്‍ ഓഫീസില്‍വച്ച്‌ ചുട്ടുകൊന്നു</h1>
      <address><time datetime="2019-11-04T20:48:00+00:00">04 Nov 2019, 20:48</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>ഹൈദരാബാദ്: തെലങ്കാനയില്‍ വനിതാ റെവന്യൂ ഉദ്യോഗസ്ഥയെ പട്ടാപ്പകല്‍ ഓഫീസില്‍വച്ച്‌ ചുട്ടുകൊന്നു. അവിടുത്തെ വില്ലേജ് ഓഫീസിലെ ജീവനക്കാരിയായ വിജയ റെഡ്ഡിയെയാണ് കൊല്ലപ്പെട്ടത്. ഭൂരേഖകളുമായി ബന്ധപ്പെട്ട പരാതിയെത്തുടര്‍ന്നാണ്‌ സംഭവം. <br/> <br/>അബ്ദുല്ലാപുര്‍മേട്ടില്‍ തിങ്കളാഴ്ച ഉച്ചയോടെയാണ് സംഭവം. ഭൂരേഖകളിലെ തെറ്റ് തിരുത്തുന്നതുമായി ബന്ധപ്പെട്ട ആവശ്യത്തിന് ഒരാള്‍ റെവന്യൂ ഉദ്യോഗസ്ഥയെ കാണാനെത്തി. വിജയയുടെ മുറിയിലെത്തിയ പരാതിക്കാരന്‍ അരമണിക്കൂറോളം സംസാരിച്ചു. അതിനിടെ തര്‍ക്കിച്ച വിജയയെ യുവാവ് കൈയ്യിലുണ്ടായിരുന്ന കുപ്പിയില്‍ സൂക്ഷിച്ചിരുന്ന പെട്രോള്‍ ഒഴിച്ച്‌ കത്തിക്കുകയായിരുന്നു. അതിനുശേഷം സംഭവ സ്ഥലത്തുനിന്ന് അയാള്‍ ഓടി രക്ഷപ്പെട്ടു. </p>
      <p>നിലവിളി കേട്ട് ഓടിയെത്തിയ ജീവനക്കാര്‍ സഹപ്രവര്‍ത്തകയെ രക്ഷപ്പെടുത്താന്‍ ശ്രമിച്ചുവെങ്കിലും ശരീരം മുഴുവന്‍ പൊള്ളലേറ്റ വിജയ സംഭവസ്ഥലത്തുതന്നെ മരിച്ചു.</p>
      <p>വിജയയെ രക്ഷിക്കാന്‍ ശ്രമിച്ച രണ്ട് സഹപ്രവര്‍ത്തകര്‍ ഗുരുതരമായ പൊള്ളലേറ്റ് ആശുപത്രിയില്‍ ചികിത്സയിലാണ്. ഒളിവില്‍പ്പോയ പ്രതിക്കുവേണ്ടിയുള്ള അന്വേഷണം തുടങ്ങിയതായി പോലീസ് പറഞ്ഞു.  </p>
    </article>
  </body>
</html>