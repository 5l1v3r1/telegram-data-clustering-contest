<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=946298"/>
    <meta property="og:site_name" content="Andhrajyothy"/>
    <meta property="article:published_time" content="2019-11-04T20:03:20+00:00"/>
    <meta property="og:title" content="ప్రభుత్వ ఏర్పాటుపై తేల్చేసిన శరద్ పవార్"/>
    <meta property="og:description" content="ADVT న్యూఢిల్లీ : ప్రభుత్వ ఏర్పాటుపై ఎన్సీపీ అధినేత కీలక ప్రకటన చేశారు. తాము ప్రతిపక్షంలోనే కూర్చుంటామని పునరుద్ఘాటించారు. కాంగ్రెస్ తాత్కాలిక అధ్యక్షురాలు సోనియా గాంధీతో భేటీ అయిన తర్వాత ఆయన విలేకరులతో మాట్లాడారు. ‘‘ఈ రోజు నేను సోనియాను కలుసుకున్నా. మహారాష్ట్రలో నెలకొన్న పరిస్థితులను వివరించా. ప్రభుత్వ ఏర్పాటు గురించి ఇదమిత్థంగా చర్చించలేదు’’ అని ఆయన తెలిపారు.  శివసేనతో కలిసి ప్రభుత్వాన్ని ఏర్పాటు చేస్తారా? అని ప్రశ్నించగా.. ఈ విషయంపై శివసేన నాయకులెవరూ తనను సంప్రదించలేదని, తమను ప్రతిపక్షంలోనే కూర్చోమని ప్రజలు తీర్పునిచ్చారని తెలిపారు. ప్రభుత్వాన్ని ఏర్పాటు చేయడానికి తమవద్ద తగిన సంఖ్యాబలం లేదని, సీఎంగా ఎన్నికయ్యే అవకాశమే లేదని శరద్ పవార్ స్పష్టం చేశారు."/>
  </head>
  <body>
    <article>
      <h1>ప్రభుత్వ ఏర్పాటుపై తేల్చేసిన శరద్ పవార్</h1>
      <address>
        <time datetime="2019-11-04T20:03:20+00:00">04 Nov 2019, 20:03</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>న్యూఢిల్లీ :</b> ప్రభుత్వ ఏర్పాటుపై ఎన్సీపీ అధినేత కీలక ప్రకటన చేశారు. తాము ప్రతిపక్షంలోనే కూర్చుంటామని పునరుద్ఘాటించారు. కాంగ్రెస్ తాత్కాలిక అధ్యక్షురాలు సోనియా గాంధీతో భేటీ అయిన తర్వాత ఆయన విలేకరులతో మాట్లాడారు. ‘‘ఈ రోజు నేను సోనియాను కలుసుకున్నా. మహారాష్ట్రలో నెలకొన్న పరిస్థితులను వివరించా. ప్రభుత్వ ఏర్పాటు గురించి ఇదమిత్థంగా చర్చించలేదు’’ అని ఆయన తెలిపారు.  శివసేనతో కలిసి ప్రభుత్వాన్ని ఏర్పాటు చేస్తారా? అని ప్రశ్నించగా.. ఈ విషయంపై శివసేన నాయకులెవరూ తనను సంప్రదించలేదని, తమను ప్రతిపక్షంలోనే కూర్చోమని ప్రజలు తీర్పునిచ్చారని తెలిపారు. ప్రభుత్వాన్ని ఏర్పాటు చేయడానికి తమవద్ద తగిన సంఖ్యాబలం లేదని, సీఎంగా ఎన్నికయ్యే అవకాశమే లేదని శరద్ పవార్ స్పష్టం చేశారు.</p>
    </article>
  </body>
</html>