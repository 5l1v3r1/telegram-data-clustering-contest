<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/umrl-36-letnik-ki-ga-je-na-plazi-raztrgala-zver-243050"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T20:42:00+00:00"/>
    <meta property="og:title" content="36-letnika na plaži raztrgala zver"/>
    <meta property="og:description" content="KURILSK – Devet dni po tem, ko ga je med nabiranjem rakcev na plaži na enem izmed otokov Kurilskega otočja napadla medvedka, je v bolnišnici umrl Aleksej Ivanovski (36). Nesrečniku je zver med d..."/>
  </head>
  <body>
    <article>
      <h1>36-letnika na plaži raztrgala zver</h1>
      <h2>Medvedka je imela dva mladiča.</h2>
      <address><time datetime="2019-11-04T20:42:00+00:00">04 Nov 2019, 20:42</time> by <a rel="author">N. B.</a></address>
      <p>KURILSK – Devet dni po tem, ko ga je med nabiranjem rakcev na plaži na enem izmed otokov Kurilskega otočja napadla medvedka, je v bolnišnici umrl <b>Aleksej Ivanovski</b> (36). Nesrečniku je zver med drugim dobesedno odtrgala del zadnjice, lasišča in hrbta, ostal je tudi brez enega ušesa.<br/><br/>Medvedka je po poročanju prič imela dva mladiča. Ko je napadla Alekseja, so prisotni vanjo začeli metati vse, kar jim je prišlo pod roke, a neuspešno. Aleksej je bil takoj po napadu že klinično mrtev, a so ga reševalci uspešno oživili. Z letalom so ga odpeljali v domači kraj, kjer pa je v bolnišnici umrl zaradi posledic srčnega infarkta.</p>
    </article>
  </body>
</html>