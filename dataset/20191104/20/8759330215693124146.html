<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902418/kabasele-heeft-duidelijke-boodschap-voor-martinez-iedereen-droomt-van-ek-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T20:44:00+00:00"/>
    <meta property="og:title" content="Kabasele geniet volop bij Watford: &quot;Zo lang mogelijk blijven&quot;"/>
    <meta property="og:description" content="Heel wat landgenoten komen nog steeds in actie in de Premier League. Eén daarvan is Christian Kabasele. De verdediger is er geen onbetwistbare basisspeler, maar voelt zich wel goed bij The Hornets."/>
  </head>
  <body>
    <article>
      <h1>Kabasele geniet volop bij Watford: "Zo lang mogelijk blijven"</h1>
      <address>
        <time datetime="2019-11-04T20:44:00+00:00">04 Nov 2019, 20:44</time>
      </address>
      <p>
        <b>Heel wat landgenoten komen nog steeds in actie in de Premier League. Eén daarvan is Christian Kabasele. De verdediger is er geen onbetwistbare basisspeler, maar voelt zich wel goed bij The Hornets.</b>
      </p>
      <p>Kabasele speelt sinds 2016 voor Watford en heeft er nog een contract tot medio 2021. Als het van hem afhangt, wordt dat niet het einde van de samenwerking. "Vorig jaar hebben we de gesprekken over een contractverlenging al aangeknoopt", vertelt hij bij <i><a href="https://www.rtbf.be/sport/football/etranger/angleterre/detail_kabasele-chacun-reve-de-participer-a-l-euro?id=10357324">RTBF</a>.</i></p>
      <p>"Het doel is om zo lang mogelijk te blijven bij Watford en in de Premier League. Het is zo moeilijk om hier binnen te raken, dan wil je ook niet veranderen", zegt Kabasele.</p>
      <p><b>EK</b><br/>In de Premier League hoopt Kabasele zich ook in de kijker te spelen van Roberto Martinez. Kabasele blijft dan ook hopen op een EK-selectie. "Het EK is een doel voor iedereen die in aanmerking komt voor een selectie", klinkt het.</p>
      <p>"Iedereen droomt ervan mee te doen op een groot toernooi en voor deze gouden generatie zou het weleens het orgelpunt kunnen worden. Ik werk hard om mijn waarde aan de bondscoach te bewijzen", aldus Kabasele.</p>
    </article>
  </body>
</html>