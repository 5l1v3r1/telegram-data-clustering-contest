<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813173.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T20:53:00+00:00"/>
    <meta property="og:title" content="گاردین: بازداشت‌های خودسرانه در عربستان ادامه دارد"/>
    <meta property="og:description" content="به گزارش فارس، با وجود گذشت بیش از یک سال از قتل «جمال خاشقچی» روزنامه نگار سعودی، «محمد بن سلمان» ولی‌عهد سعودی همچنان به بازداشت  خودسرانه فعالان و روحانیون منتقد خود می‌پردازد."/>
  </head>
  <body>
    <article>
      <h1>گاردین: بازداشت‌های خودسرانه در عربستان ادامه دارد</h1>
      <address>
        <time datetime="2019-11-04T20:53:00+00:00">04 Nov 2019, 20:53</time>
      </address>
      <p>یک روزنامه انگلیسی در گزارشی نوشت که یک سال پس از قتل خاشقچی، بازداشت‌های خودسرانه در عربستان همچنان ادامه دارد.</p>
      <p>به گزارش فارس، با وجود گذشت بیش از یک سال از قتل «جمال خاشقچی» روزنامه نگار سعودی، «محمد بن سلمان» ولی‌عهد سعودی همچنان به بازداشت  خودسرانه فعالان و روحانیون منتقد خود می‌پردازد.</p>
      <p>به گزارش گاردین، در حالی که بن سلمان چهار سال پس از به قدرت رسیدن برخی از محدودیت‌های اجتماعی این کشور نظیر رانندگی برای زنان و گرفتن گذرنامه برای زنان بدون اجازه قیم مرد را برطرف کرده اما بر اساس گزارش دیده‌بان حقوق بشر که روز دوشنبه منتشر شده،‌ اصلاحات بن سلمان با واقعیت‌های تاریکی همراه است که از جمله می‌توان به بازداشت گسترده فعالان حقوق زنان اشاره کرد که حتی به برخی از آنها در بازداشتگاه‌ها تجاوز جنسی شده و برخی نیز با شوکرهای الکتریکی و شلاق مورد شکنجه قرار گرفته‌اند.</p>
      <p>البته سازمان‌های مرتبط با دولت سعودی هرگونه بدرفتاری با فعالان زن در این کشور را رد کرده‌اند.</p>
      <p>دیده‌بان حقوق بشر روز دوشنبه در گزارش خود گفت که طی سال جاری حدود 20 نفر در عربستان بازداشت شده و از زمان قتل خاشقچی در کنسولگری عربستان در استانبول 30 نفر در این کشور به صورت خودسرانه بازداشت شده‌اند.</p>
    </article>
  </body>
</html>