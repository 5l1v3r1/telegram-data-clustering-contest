<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/razkrikha-taynoto-khobi-na-andzhelina-dzholi-405881.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T20:14:40+00:00"/>
    <meta property="og:title" content="Разкриха тайното хоби на Анджелина Джоли"/>
    <meta property="og:description" content="Била луда по самолетите"/>
  </head>
  <body>
    <article>
      <h1>Разкриха тайното хоби на Анджелина Джоли</h1>
      <address><time datetime="2019-11-04T20:14:40+00:00">04 Nov 2019, 20:14</time> by <a rel="author">"Стандарт"</a></address>
      <p>Анджелина Джоли може да управлява самолет. Актрисата крие от години този факт, като не е споделила с никого, че това е тайната й страст. Звездата притежава свидетелство за управление на самолет. И дори се е качвала като пилот на машина, возейки синовете си.</p>
      <p>„Анджи е луда по самолетите. Обожава ги. Взе разрешително за пилот, само и само да сбъдне мечтата на децата си и им покаже, че може да пилотира“, разказват нейни приятели.</p>
      <p>Странното хоби на актрисата обаче не е единственото, което озадачава всички в Холивуд. Друга нейна колежка – Джейн Сиймур, пък си пада по градинарството. Д-р Куин обаче не отглежда цветя, или поне не много. Вместо това с охота прекопава личната си градина с домашно отглеждани плодове и зеленчуци.</p>
      <p>Актрисата дори сама се грижи за фермата си от птици. И неведнъж се е шегувала, че като обикновено английско момиче от провинцията, просто не може да устои, да отглежда сама храната, която консумира.</p>
      <p>Патрик Демпси пък е луд по състезателните коли. Актьорът признава, че е като обсебен от тях. И когато не играе в някой филм е на различни състезания и конкурси. А автопаркът му е впечатляващ.</p>
      <p>Снуп Дог пък от своя страна крие страст към футбола. Рапърът така и не сбъднал мечтата си да се реализира като футболист. За сметка на това тренира деца и с гордост обучава млади таланти на футбол. А през 2005 година основава собствена младежка лига по футбол. И дори един от неговите млади таланти успява да играе на Супекупата.</p>
      <p>Още една звезда крие тайно хоби, за което малцина знаят – Бионсе. Певицата с богата музикална кариера, крие, че в зората на кариерата си е снимала портрети, а след това се е захванала с рисуване. За нея работата върху платното е терапия за всеки проблем, който може да съществува.</p>
    </article>
  </body>
</html>