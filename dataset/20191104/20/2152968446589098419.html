<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555"/>
    <meta property="og:site_name" content="Dnes.bg"/>
    <meta property="article:published_time" content="2019-11-04T20:06:00+00:00"/>
    <meta property="og:title" content="Стара върба рухна пред &quot;Св. Седмочисленици&quot;"/>
    <meta property="og:description" content="Работници веднага се заеха с отстраняването й | Dnes.bg"/>
  </head>
  <body>
    <article>
      <h1>Стара върба рухна пред "Св. Седмочисленици"</h1>
      <h2>Работници веднага се заеха с отстраняването й</h2>
      <address><time datetime="2019-11-04T20:06:00+00:00">04 Nov 2019, 20:06</time> by <a rel="author" href="https://www.dnes.bg/author/76" target="_blank">Красимир Ангелов</a></address>
      <anchor name="photo">
        <figure>
          <img src="https://img-cdn.dnes.bg/d/images/slideshows/0000251377-middle.jpg"/>
        </figure>
        <p>Снимка: Димитър Кьосемарлиев, Dnes.bg</p>
        <p>1<a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image2#photo">2</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image3#photo">3</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image4#photo">4</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image5#photo">5</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image6#photo">6</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image7#photo">7</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image8#photo">8</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image9#photo">9</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image10#photo">10</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image11#photo">11</a><a href="https://www.dnes.bg/sofia/2019/11/04/stara-vyrba-ruhna-pred-sv-sedmochislenici.428555,image12#photo">12</a></p>
        <p>Една от старите и емблематични върби пред църквата "Св. Седмочисленици" рухна този следобед под напора на вятъра, видя фоторепортер на Dnes.bg.<br/><br/>Бързо на мястото се появиха работници, които нарязаха старото дърво и почистиха едно от най-посещаваните места в София.</p>
        <p>При инцидента няма пострадали, а на мястото на падналата върба до няколко дни ще бъде засадена нова.</p>
        <p>Проверка на дирекция "Зелена система" е установила, че пречупването на ствола е заради гнилостни процеси в сърцевината на дървото.</p>
        <p>Ще бъде направена проверка за състоянието на другата върба в градината. При наличие на гнилостни процеси, тя ще бъде премахната, а на нейно място ще бъде засадена нова едроразмерна върба, съобщават от Столична община.</p>
      </anchor>
    </article>
  </body>
</html>