<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/04/ldf-move-for-deputy-mayor-in-kochi-corporation.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-04T20:22:00+00:00"/>
    <meta property="og:title" content="കൊച്ചിയില്‍ ഡപ്യൂട്ടി മേയറിനായി എൽഡിഎഫ് നീക്കം; യുഡിഎഫിൽ ആശയക്കുഴപ്പം"/>
    <meta property="og:description" content="കൊച്ചി ∙ യുഡിഎഫിലെ ആശയക്കുഴപ്പങ്ങള്‍ മുതലെടുത്ത് കൊച്ചി കോര്‍പറേഷന്‍ ഡപ്യൂട്ടി മേയര്‍ സ്ഥാനം പിടിക്കാന്‍ ഇടതുമുന്നണി ആലോചന. ഈ മാസം 13നു നടക്കുന്ന.Kochi Corporation. Soumini Jain. UDF. LDF. Congress. Manorama News. Manorama Online. Latest News. Malayalam News.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>കൊച്ചിയില്‍ ഡപ്യൂട്ടി മേയറിനായി എൽഡിഎഫ് നീക്കം; യുഡിഎഫിൽ ആശയക്കുഴപ്പം</h1>
      <address><time datetime="2019-11-04T20:22:00+00:00">04 Nov 2019, 20:22</time> by <a rel="author">മനോരമ ലേഖകൻ</a></address>
      <p>കൊച്ചി ∙ യുഡിഎഫിലെ ആശയക്കുഴപ്പങ്ങള്‍ മുതലെടുത്ത് കൊച്ചി കോര്‍പറേഷന്‍ ഡപ്യൂട്ടി മേയര്‍ സ്ഥാനം പിടിക്കാന്‍ ഇടതുമുന്നണി ആലോചന. ഈ മാസം 13നു നടക്കുന്ന ഡപ്യൂട്ടി മേയര്‍ തിരഞ്ഞെടുപ്പില്‍ എല്‍ഡിഎഫ്, സ്ഥാനാര്‍ഥിയെ മത്സരിപ്പിച്ചേക്കും. യുഡിഎഫിന് നേര്‍ത്ത ഭൂരിപക്ഷം മാത്രമുള്ള കോര്‍പറേഷനില്‍, ഇടഞ്ഞു നില്‍ക്കുന്ന മൂന്നു യുഡിഎഫ് അംഗങ്ങളുടെ പിന്തുണയാണ് ഇടതുമുന്നണി പ്രതീക്ഷിക്കുന്നത്.</p>
      <p>ടി.െജ.വിനോദിന്‍റെ രാജിയോടെ 73 ആണ് കൊച്ചി കോര്‍പറേഷനിലെ ആകെ കൗണ്‍സിലര്‍മാരുെട എണ്ണം. ഇതില്‍ 37 പേര്‍ യുഡിഎഫാണ്. ഇടതുപക്ഷത്ത് 34. രണ്ടു ബിജെപിക്കാരും. യുഡിഎഫിനൊപ്പമുളള 37ല്‍ 2 വനിതാ കൗണ്‍സിലര്‍മാര്‍ മേയര്‍ അനുകൂലികളാണ്. ധനകാര്യ സ്ഥിരം സമിതി തിരഞ്ഞെടുപ്പില്‍ പാര്‍ട്ടി വിപ്പ് ലംഘിച്ച് വോട്ടു ചെയ്ത കോണ്‍ഗ്രസ് അംഗത്തിന്‍റെ മനസും മേയര്‍ക്കൊപ്പമെന്നാണ് സൂചന. മേയറെ നീക്കം ചെയ്യാനുള്ള തീരുമാനത്തിലേക്ക് കോണ്‍ഗ്രസ് നേതൃത്വം എത്തിയാല്‍ ഡപ്യൂട്ടി മേയര്‍ തിരഞ്ഞെടുപ്പില്‍ ഈ മൂന്നു പേരുടെയും പിന്തുണ യുഡിഎഫിനെതിരാകുമോ എന്ന ആശങ്കയും മുന്നണി നേതൃത്വത്തിനുണ്ട് .</p>
      <p>യുഡിഎഫിലെ ഈ ആശയക്കുഴപ്പമാണ് ഡപ്യൂട്ടി മേയര്‍ തിരഞ്ഞെടുപ്പില്‍ മത്സരിക്കുന്നതിനെ കുറിച്ചുള്ള ഇടതുമുന്നണി ആലോചനകളുടെ അടിസ്ഥാനം. യുഡിഎഫ് പക്ഷത്തെ മൂന്ന് വിമതര്‍ ഇടതുപക്ഷത്തിനു വോട്ടു ചെയ്താലും,വോട്ടു രേഖപ്പെടുത്താതെ വിട്ടു നിന്നാലും അത് ഇടതുമുന്നണിക്ക് നേട്ടമാകും. അങ്ങിനെ വന്നാല്‍ രണ്ട് കൗണ്‍സിലര്‍മാര്‍ മാത്രമുള്ള ബിജെപിയുെട നിലപാടും നിര്‍ണായകമാകും.</p>
      <p>സാധാരണഗതിയില്‍ മേയര്‍, ഡപ്യൂട്ടി മേയര്‍ തിരഞ്ഞെടുപ്പുകളില്‍ വോട്ടു െചയ്യാതെ വിട്ടുനില്‍ക്കാറുള്ള ബിജെപി ഇത്തവണ സ്വീകരിക്കേണ്ട നിലപാട് ഇനിയും തീരുമാനിച്ചിട്ടില്ല . എന്നാല്‍ മേയറെ മാറ്റിയാലും ഇല്ലെങ്കിലും മുഴുവന്‍ യുഡിഎഫ് അംഗങ്ങളും ഡപ്യൂട്ടി മേയര്‍ തിരഞ്ഞെടുപ്പില്‍ ഒപ്പം നില്‍ക്കുമെന്ന ആത്മവിശ്വാസമാണ് കോണ്‍ഗ്രസ് നേതാക്കള്‍ പങ്കുവയ്ക്കുന്നത്.</p>
      <p><b>English Summary: </b>LDF Move for Deputy Mayor post in Kochi Coporation</p>
    </article>
  </body>
</html>