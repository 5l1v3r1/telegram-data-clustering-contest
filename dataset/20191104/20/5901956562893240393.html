<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/kdo-bo-koga-igra-se-spreminja-danijel-joka-245921"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T20:41:00+00:00"/>
    <meta property="og:title" content="Kdo bo koga? Igra se spreminja, Danijel joka"/>
    <meta property="og:description" content="Danijel in Marjana, ki sta zmagala v dvoboju, se počutita odrinjena. V težkih trenutkih Danijelu pomaga le hiša za utehe, kjer je planil v jok: »Še začeti ne morem. Zelo vas pogrešam vse po vrs..."/>
  </head>
  <body>
    <article>
      <h1>Kdo bo koga? Igra se spreminja, Danijel joka</h1>
      <h2>Danijel, ki se je ravnokar kot zmagovalec vrnil iz arene, je v solzah. </h2>
      <address><time datetime="2019-11-04T20:41:00+00:00">04 Nov 2019, 20:41</time> by <a rel="author">S. N.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/04/1570720.jpg"/>
          <figcaption>Danijel pogreša svoje domače. FOTO: Voyo</figcaption>
        </figure>
        <figure>
          <img src="https://www.slovenskenovice.si/images/slike/2019/11/04/1570721.jpg"/>
          <figcaption>Dvojčka sta nova glava družine. FOTO: Voyo</figcaption>
        </figure>
      </slideshow>
      <p><b>Danijel</b> in <b>Marjana</b>, ki sta zmagala v dvoboju, se počutita odrinjena. V težkih trenutkih Danijelu pomaga le hiša za utehe, kjer je planil v jok: »Še začeti ne morem. Zelo vas pogrešam vse po vrsti. Včeraj sem bil v dvoboju, izbral sem si najtežjega možnega nasprotnika, da bom šel domov, da bomo šli na svatbo. Pa ne morem izgubiti. Z najslabšo možno tekmovalko sva zmagala. Jaz sem super. Tudi če se jokam, sem super, ne skrbeti za mene. Malo sem shujšal, a to je bolj od dela.«</p>
      <blockquote>Boža je izpolnila obljubo in za glavo družine imenovala 21-letna dvojčka Jana in Tilna.</blockquote>
      <p>Potem ko ga dvojčka <b>Jan</b> in <b>Tilen</b>, novi glavi družine, nista določila za hlapca, pa je v hlevu našel pismo domačih. »Ostani zvest sebi in ostani iskren še naprej. Na koncu se to obrestuje,« mu sporočajo iz domačih logov.<br/><br/>Sicer pa se karte mešajo, dvojčka kujeta malce drugačno taktiko in želita v dvoboj poslati <b>Denisa</b> (postavila sta ga hlapca, za deklo pa <b>Adrijano</b>). A kot kaže, bo izbor za prvega dvobojevalca negotov. </p>
      <figure>
        <img src="https://www.slovenskenovice.si/images/slike/2019/11/04/1570721.jpg"/>
        <figcaption>Dvojčka sta nova glava družine. FOTO: Voyo</figcaption>
      </figure>
      <p> </p>
    </article>
  </body>
</html>