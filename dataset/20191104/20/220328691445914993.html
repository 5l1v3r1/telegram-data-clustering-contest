<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/eto-koy-predmet-vze-sint-na-desi-i-plevneliev-na-proshchpalnika-si-405882.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-04T20:27:00+00:00"/>
    <meta property="og:title" content="Ето кой предмет взе синът на Плевнелиев на прощъпaлника си"/>
    <meta property="og:description" content="Тъщата активно се включила в организацията на празненството"/>
  </head>
  <body>
    <article>
      <h1>Ето кой предмет взе синът на Плевнелиев на прощъпaлника си</h1>
      <address><time datetime="2019-11-04T20:27:00+00:00">04 Nov 2019, 20:27</time> by <a rel="author">"Стандарт"</a></address>
      <p>Първата годинка на  сина си Йоан са отпразнували президентът Росен Плевнелиев и съпругата му Деси в тесен семеен кръг. Тъщата на Плевнелиев активно се включила в организацията на празненството и замесила питка, върху която изписала с тесто името на внучето си. Преди месец малчуганът проходил и те решили да съчетаят рождения ден с ритуала прощъпалник.</p>
      <p>Според народното поверие предметът, който детето хване, ще предопредели професията му. Пред малкия Йоан били подредени докторски слушалки, химикалка, микрофон, книга, калкулатор, футболна топка, миниатюрен глобус и банкнота от 50 евро. Малчуганът дълго оглеждал подредените предмети и се чудел кое да избере. Накрая сграбчил парите, пише "Уикенд".</p>
      <p>Плевнелиеви планирали да направят кръщене на Йоан, който се роди на 1 октомври - навръх датата, на която християните почитат паметта на светеца. Те не разчитали на помощта на детегледачки, а само на тъщата Лили. Щерката на Деси от бизнесмена Ивайло Граховски също помагала в отглеждането му, когато не е на училище в Италианския лицей.</p>
    </article>
  </body>
</html>