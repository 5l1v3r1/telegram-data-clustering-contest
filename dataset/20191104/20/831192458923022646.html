<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sta-kagkela-o-zaef-giati-zita-epitaktika-apo-tin-voylgaria-na-anagnorisei-tin-makedoniki-glossa/"/>
    <meta property="og:site_name" content="europost.gr"/>
    <meta property="article:published_time" content="2019-11-04T20:00:56+00:00"/>
    <meta property="og:title" content="Στα «κάγκελα» ο Ζάεφ: Γιατί ζητά επιτακτικά από την Βουλγαρία να αναγνωρίσει την «μακεδονική» γλώσσα»?…"/>
    <meta property="og:description" content="Μπορεί η Ελλάδα μέσω των Τσίπρα και Κοτζιά ν’ αναγνώρισε «μακεδονική» γλώσσα, αλλά η Βουλγαρία συνεχίζει να την θεωρεί επίσημη γλώσσα θεωρώντας την ουσιαστικά διάλεκτο της… βουλγαρικής γλώσσας, προκαλώντας την αντίδραση της κυβέρνησης Ζάεφ. Μιλώντας στο"/>
  </head>
  <body>
    <article>
      <h1>Στα «κάγκελα» ο Ζάεφ: Γιατί ζητά επιτακτικά από την Βουλγαρία να αναγνωρίσει την «μακεδονική» γλώσσα»?…</h1>
      <address>
        <time datetime="2019-11-04T20:00:56+00:00">04 Nov 2019, 20:00</time>
      </address>
      <p>Μπορεί η Ελλάδα μέσω των Τσίπρα και Κοτζιά ν’ αναγνώρισε «μακεδονική» γλώσσα, αλλά η Βουλγαρία συνεχίζει να την θεωρεί επίσημη γλώσσα θεωρώντας την ουσιαστικά διάλεκτο της… βουλγαρικής γλώσσας, προκαλώντας την αντίδραση της κυβέρνησης Ζάεφ.</p>
      <p>Μιλώντας στο κοινοβούλιο των Σκοπίων, και απαντώντας στις αντιδράσεις της Σόφιας, ο πρωθυπουργός Ζόραν Ζάεφ δήλωσε πως η «μακεδονική» γλώσσα αναγνωρίστηκε από τον ΟΗΕ το 1977 και αναμένει από την ευρωπαϊκή Βουλγαρία να την αποδεχθεί κατά τη διάρκεια της διαπραγματευτικής διαδικασίας.</p>
      <p>Η Βουλγαρία έχει θέσει διάφορες προϋποθέσεις για την έναρξη των ενταξιακών διαπραγματεύσεων των Σκοπίων με την ΕΕ. Στο πλαίσιο αυτό, έχει συσταθεί και μία κοινή επιτροπή, η οποία καλείται να καταλήξει σε συμφωνία για όλα τα αμφιλεγόμενα ζητήματα. Μεταξύ των ενστάσεων της Σόφιας, είναι η αναγνώριση της «μακεδονικής» γλώσσας, προτιμώντας την ορολογία «επίσημη γλώσσα της Βόρειας Μακεδονίας».</p>
      <p>Ο Ζόραν Ζάεφ επανέλαβε πως πιστεύει στην υποστήριξη της Βουλγαρίας για την ευρωπαϊκή πορεία της χώρας του, δηλώνοντας την υποστηριξή του στο έργο της επιτροπής που συζητάει θέατα ιστορίας και βιβλίων με την Σόφια.</p>
      <p>«Η Επιτροπή μας είναι ειδική, αποτελείται από επαγγελματίες και σέβομαι αυτό που διαπραγματεύονται, την αγάπη που δείχνουν για τη χώρα τους, την ταυτότητά μας, τη «μακεδονική» γλώσσα. Μαθαίνω από αυτούς και πιστεύω ότι κατά την ανάπτυξη των στρατηγικών θα βρούμε μια λύση, όπως βρήκαμε μια αποδεκτή λύση για τις τέσσερις ιστορικές ημερομηνίες», δήλωσε ο Ζάεφ.</p>
      <h3>Σχετικά</h3>
    </article>
  </body>
</html>