<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638157/%D9%86%D8%AC%D8%A7%D8%AA-%DB%B5-%D9%86%D9%81%D8%B1-%D8%A7%D8%B2-%D9%85%DB%8C%D8%A7%D9%86-%D8%B4%D8%B9%D9%84%D9%87%E2%80%8C%D9%87%D8%A7%DB%8C-%D8%A2%D8%AA%D8%B4-%DB%8C%DA%A9-%D8%A2%D9%BE%D8%A7%D8%B1%D8%AA%D9%85%D8%A7%D9%86-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%85%D8%B4%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-04T20:01:00+00:00"/>
    <meta property="og:title" content="نجات ۵ نفر از میان شعله‌های آتش یک آپارتمان مسکونی در مشهد"/>
    <meta property="og:description" content="افسر نگهبان آتش‌نشانی شهر مشهد از مهار آتش‌سوزی یک منزل در آپارتمانی 6 واحدی در بلوار الهیه و نجات ۵ نفر از میان آتش و دود با تلاش آتش‌نشانان خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/638157/%D9%86%D8%AC%D8%A7%D8%AA-%DB%B5-%D9%86%D9%81%D8%B1-%D8%A7%D8%B2-%D9%85%DB%8C%D8%A7%D9%86-%D8%B4%D8%B9%D9%84%D9%87%E2%80%8C%D9%87%D8%A7%DB%8C-%D8%A2%D8%AA%D8%B4-%DB%8C%DA%A9-%D8%A2%D9%BE%D8%A7%D8%B1%D8%AA%D9%85%D8%A7%D9%86-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%85%D8%B4%D9%87%D8%AF">نجات ۵ نفر از میان شعله‌های آتش یک آپارتمان مسکونی در مشهد</a>
      </h1>
      <h2>افسر نگهبان آتش‌نشانی شهر مشهد از مهار آتش‌سوزی یک منزل در آپارتمانی 6 واحدی در بلوار الهیه و نجات ۵ نفر از میان آتش و دود با تلاش آتش‌نشانان خبر داد.</h2>
      <address><time datetime="2019-11-04T20:01:00+00:00">04 Nov 2019, 20:01</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، سرآتشیار احمدی مرندی گفت: عصر امروز در پی تماس تلفنی شهروندان با سامانه ۱۲۵ مبنی بر مشاهده<b> آتش و دود</b> از یکی از واحدهای یک <b>مجتمع مسکونی</b>، ستاد فرماندهی بلافاصله آتش‌نشانان و گروه نجات ایستگاه‌های شماره ۷، ۳۰ و ۱۷ را به محل حادثه در بلوار الهیه اعزام کرد.</p>
      <p>افسر نگهبان آتش‌نشانی شهر <b>مشهد </b>افزود: با حضور آتش‌نشانان در محل مشخص شد، این آتش‌سوزی در داخل یکی از منازل این مجتمع ۶ واحدی به‌وقوع پیوسته که دود ناشی از حریق منجر به محبوس شدن ۵ نفر از جمله یک مادر و کودک در طبقات بالایی این مجتمع مسکونی گردیده بود که آتش‌نشانان بلافاصله در اقدامی ضربتی به‌صورت همزمان عملیات اطفاء حریق و نجات افراد را انجام دادند و پس از دقایقی این آتش‌سوزی را مهار و افراد محبوس شده را نجات و به مکان امن منتقل کردند.</p>
      <p>گفتنی است؛ خوشبختانه در این آتش‌سوزی به کسی آسیب نرسیده و علت این دقیق‌سوزی توسط کارشناسان آتش‌نشانی در دست بررسی است.</p>
      <p>انتهای پیام/</p>
    </article>
  </body>
</html>