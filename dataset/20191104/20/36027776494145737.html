<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/04/fvv-qamchiq-dovonidagi-vaziyat-tufayli-haydovchilarni-ogohlantirdi/"/>
    <meta property="og:site_name" content="Daryo"/>
    <meta property="article:published_time" content="2019-11-04T20:35:00+00:00"/>
    <meta property="og:title" content="FVV “Qamchiq” dovonidagi vaziyat tufayli haydovchilarni ogohlantirdi"/>
    <meta property="og:description" content="Vazirlik YTHlar bilan bog‘liq favqulodda vaziyatlarning oldini olish maqsadida dovon hududida harakatlanishdan oldin mutaxassis tavsiyalariga e’tibor qaratishni so‘radi"/>
  </head>
  <body>
    <article>
      <h1>FVV “Qamchiq” dovonidagi vaziyat tufayli haydovchilarni ogohlantirdi</h1>
      <address>
        <time datetime="2019-11-04T20:35:00+00:00">04 Nov 2019, 20:35</time>
      </address>
      <p>Kuz-qish mavsumi kirib kelishi munosabati bilan “Toshkent—O‘sh” avtomobil yo‘lining “Qamchiq” dovonida ob-havo haroratining keskin pasayishi kuzatilishi (qisqa muddatli yomg‘ir va qor yog‘ishi) mumkin.</p>
      <figure>
        <img src="https://s.daryo.uz/wp-content/uploads/2019/11/qamchiq-dovoni.jpg"/>
        <figcaption>Foto: FVV matbuot xizmati</figcaption>
      </figure>
      <p>Shu munosabat bilan, Favqulodda vaziyatlar vazirligi yo‘l transport hodisalari bilan bog‘liq favqulodda vaziyatlarning oldini olish maqsadida dovon hududida harakatlanishdan oldin quyidagi mutaxassis tavsiyalariga e’tibor qaratishni <a href="https://fvv.uz/uz/news/haydovchilar-diqqatiga">so‘radi</a>:</p>
      <ul>
        <li>avtomobillarning texnik holatini to‘liq ko‘zdan kechirish;</li>
        <li>dovon orqali yetarli darajada yoqilg‘i-moylash mahsulotlari bilan harakatlanish;</li>
        <li>avtotexnikalarning qish mavsumida harakatlanish uchun maxsus shinalar bilan almashtirish;</li>
        <li>“Qamchiq” dovoni orqali harakatlanganda hushyorlikni yanada oshirish va yo‘llarda to‘xtab dam olish;</li>
        <li>viloyatlararo yuk tashish bilan shug‘ullanuvchi tashkilotlar, firmalar, xususiy tadbirkorlar tomonidan haydovchilar bilan profilaktik tadbirlar o‘tkazish.</li>
      </ul>
    </article>
  </body>
</html>