<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/04/surxondaryoda-4-oyga-qarzga-berib-4-yilda-ham-ololmagan-fuqaroning-12-ming-dollari-undirib-berildi/"/>
    <meta property="og:site_name" content="Daryo"/>
    <meta property="article:published_time" content="2019-11-04T20:20:00+00:00"/>
    <meta property="og:title" content="Surxondaryoda 4 oyga qarzga berib 4 yilda ham ololmagan fuqaroning 12 ming dollari undirib berildi"/>
    <meta property="og:description" content="Qarz milliy valyutaga nisbatan qiymati, ya’ni 97 million 756 ming 560 so‘m miqdorida undirilgan"/>
  </head>
  <body>
    <article>
      <h1>Surxondaryoda 4 oyga qarzga berib 4 yilda ham ololmagan fuqaroning 12 ming dollari undirib berildi</h1>
      <address>
        <time datetime="2019-11-04T20:20:00+00:00">04 Nov 2019, 20:20</time>
      </address>
      <p>Surxondaryoning Sho‘rchi tumanida fuqaro Ch.B.ning 4 yildan beri ololmagan qarzi undirib berildi. Bu haqda “Daryo”ga MIB matbuot xizmati xabar berdi.</p>
      <figure>
        <img src="https://s.daryo.uz/wp-content/uploads/2019/10/pul-Daryo-2.jpg"/>
        <figcaption>Foto: “Daryo”</figcaption>
      </figure>
      <p>Ma’lum bo‘lishicha, Ch.B. yaqin tanishiga 12 ming 700 dollarni 2015-yilning 10-mart kuni 4 oy muddatga qarz sifatida berib turgan. 4 oy muddatga deb olingan qarz 3 yilda ham qaytarilmagach, Ch.B. fuqarolik ishlari bo‘yicha Denov tumanlararo sudiga murojaat qilgan.</p>
      <p>Fuqarolik ishlari bo‘yicha Denov tumanlararo sudi tomonidan uning da’vo arizasi qisman ta’minlanib, 12 ming dollarning milliy valyutaga nisbatan qiymati, ya’ni 97 million 756 ming 560 so‘m miqdoridagi qarz undirish belgilangan.</p>
      <p>Ijro harakatlari davomida MIBning Sho‘rchi tumani bo‘limi tomonidan belgilangan qarz to‘liq undrilib, Ch.B.ga tilxat asosida topshirilgan.</p>
    </article>
  </body>
</html>