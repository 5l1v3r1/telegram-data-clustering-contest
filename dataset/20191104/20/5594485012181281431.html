<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nov-skandal-nabira-skorost-v-bnr_news707372.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T20:41:00+00:00"/>
    <meta property="og:title" content="Нов скандал набира скорост в БНР"/>
    <meta property="og:description" content="Решението е взето еднолично от изпълняващия длъжността шеф на радиото без съгласието на колективния орган"/>
  </head>
  <body>
    <article>
      <h1>Нов скандал набира скорост в БНР</h1>
      <h2>Решението е взето еднолично от изпълняващия длъжността шеф на радиото без съгласието на колективния орган</h2>
      <address>
        <time datetime="2019-11-04T20:41:00+00:00">04 Nov 2019, 20:41</time>
      </address>
      <p>https://blitz.bg/obshtestvo/nov-skandal-nabira-skorost-v-bnr_news707372.html Blitz.bg</p>
      <slideshow>
        <figure>
          <img src="https://static.blitz.bg/documents/thumbnails/730/201606/1467296031-13-01-18-131371-28767.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572889508-991-ratio-bnr.jpg"/>
        </figure>
        <figure>
          <img src="https://static.blitz.bg/documents/thumbnails/730/201911/1572889510-991-ratio-bnr-dokument.jpg"/>
        </figure>
      </slideshow>
      <p><b>Нов скандал отекна от коридорите на националното радио. И.д. шеф до провеждането на конкурса, Антон Митов, е назначил отново на шефското място начело на "Хоризонт" вече пенсионирания Ивайло Савов, който си тръгна преди около месец.</b><br/><br/>Това става ясно от документите - заповед с днешна дата, издадена и подписана от Антон Митов, поставен на директорския пост на БНР от СЕМ, след като отстраниха предсрочно предишния директор на БНР Светослав Костов.<br/><br/>Именно Костов беше пенсионирал Савов заради навършена възраст, който пък бе един от главните герои в центъра на скандала в "Хоризонт", обвинил Костов в натиск.<br/><br/>С днешна дата Савов, който вече и по закон е пенсионер, не само се е върнал на щат в радиото, но и заема мениджърското място на програмния директор Мартин Минков, който пък управляваше досега "Хоризонт", съобщава Дарик. <br/><br/>Само няколко дни преди това самият Минков пръв подписа докладна, с която върна на работа в БНР пенсионирания журналист, но в "Нощен Хоризонт" като редактор.</p>
      <figure>
        <img src="https://static.blitz.bg/documents/thumbnails/520/201911/1572889508-991-ratio-bnr.jpg"/>
      </figure>
      <p>И двете стъпки на Минков и Митов, очевидно част от един общ сценарий за завръщането на Савов на старата му позиция на доста по-високо възнаграждение, са извършени без съгласието на Управителния съвет на Българското национално радио, който се е възпротивил на това.</p>
      <figure>
        <img src="https://static.blitz.bg/documents/thumbnails/520/201911/1572889510-991-ratio-bnr-dokument.jpg"/>
      </figure>
      <p>По тази причина колективният ръководен орган ще сезира за нарушението прокуратурата, СЕМ и медийната комисия в парламента.<br/><br/><b>ОЧАКВАЙТЕ ПОДРОБНОСТИ В БЛИЦ</b></p>
    </article>
  </body>
</html>