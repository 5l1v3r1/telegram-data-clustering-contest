<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.standaard.be/cnt/dmf20191104_04699206"/>
    <meta property="og:site_name" content="De Standaard"/>
    <meta property="article:published_time" content="2019-11-04T03:29:00+00:00"/>
    <meta property="og:title" content="Nederlander Martin Garrix wint MTV European Music Award"/>
    <meta property="og:description" content="De Nederlandse dj Martin Garrix heeft zondagavond op de MTV European Music Awards de prijs in de categorie ‘Beste elektronisch’ in de wacht gesleept."/>
  </head>
  <body>
    <article>
      <h1>Nederlander Martin Garrix wint MTV European Music Award</h1>
      <address>
        <time datetime="2019-11-04T03:29:00+00:00">04 Nov 2019, 03:29</time>
      </address>
      <p>
        <b>De Nederlandse dj Martin Garrix heeft zondagavond op de MTV European Music Awards de prijs in de categorie ‘Beste elektronisch’ in de wacht gesleept.</b>
      </p>
      <p>Voor de award waren ook The Chainsmokers, DJ Snake, Marshmello en Calvin Harris genomineerd. Marshmello won de award vorig jaar.</p>
      <p>De uitreiking vond plaats in het Spaanse Sevilla. Andere winnaars waren onder anderen de Amerikaanse rapster Nicki Minaj (Beste hiphop), de Canadese zanger Shawn Mendes (Beste artiest), de 17-jarige Amerikaanse Billie Eilish (Beste nummer voor ‘Bad Guy’ en Beste nieuwkomer), de Amerikaanse zangeres Halsey (Beste pop) en Taylor Swift (Beste Amerikaanse act en Beste video).</p>
      <figure>
        <img src="https://static.standaard.be/Assets/Images_Upload/2019/11/04/13021330-feb3-11e9-bd62-d53cb98d20af_web_scale_0.0858936_0.0858936__.jpg?maxwidth=280&amp;scale=both"/>
        <figcaption>Green Day won ‘Beste rock’. Foto: AFP</figcaption>
      </figure>
      <p>Grote favoriet Ariana Grande kon geen van haar zeven nominaties verzilveren.</p>
      <p>DJ MATTN, alias Anouk Matton (26) sleepte op de pre-party al de award voor Beste Belgische act in de wacht. Vorig jaar won haar man ­Dimitri Vegas diezelfde award al ­samen met Like Mike. DJ MATTN haalde het van de andere genomineerden Blackwave, Zwangere Guy, IBE en Tamino.</p>
      <p>
        <b>Dit zijn alle winnaars in de belangrijkste categorieën:</b>
      </p>
      <p>BEST POP: Halsey</p>
      <p>BEST HIP-HOP: Nicki Minaj</p>
      <p>BEST COLLABORATION: ROSALÍA &amp; J Balvin - Con Altura ft. El Guincho</p>
      <p>BEST ROCK: Green Day</p>
      <p>BEST SONG: Billie Eilish - bad guy</p>
      <p>BEST ARTIST: Shawn Mendes</p>
      <p>BEST ELECTRONIC: Martin Garrix</p>
      <p>BEST WORLD STAGE: Muse - Bilbao, Spain 2018</p>
      <p>BEST NEW: Billie Eilish</p>
      <p>BEST LIVE: BTS</p>
      <p>BEST ALTERNATIVE: FKA Twigs</p>
      <p>BEST PUSH: Ava Max</p>
      <p>BEST VIDEO: Taylor Swift - ME! ft. Brendon Urie of Panic! At The Disco</p>
      <p>ROCK ICON: Liam Gallagher</p>
      <p>BEST LOOK: Halsey</p>
      <p>BIGGEST FANS: BTS</p>
    </article>
  </body>
</html>