<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/protestuyuchi-v-bagdadi-perekrili-osnovni-magistrali-novini-svitu-50051398.html"/>
    <meta property="og:site_name" content="НВ"/>
    <meta property="article:published_time" content="2019-11-04T03:28:00+00:00"/>
    <meta property="og:title" content="Протестувальники в Багдаді перекрили основні магістралі"/>
    <meta property="og:description" content="Протестувальники, які вийшли 3 листопада на вулиці Багдада на антиурядові демонстрації, заблокували основні магістралі столиці Іраку."/>
  </head>
  <body>
    <article>
      <h1>Протестувальники в Багдаді перекрили основні магістралі</h1>
      <h2>Протестувальники, які вийшли 3 листопада на вулиці Багдада на антиурядові демонстрації, заблокували основні магістралі столиці Іраку.</h2>
      <address>
        <time datetime="2019-11-04T03:28:00+00:00">04 Nov 2019, 03:28</time>
      </address>
      <p>Про це повідомляє <a href="https://www.yahoo.com/news/thousands-protesters-burn-tyres-block-174620072.html">The Telegraph.</a></p>
      <p>Також учасники протесту спалювали шини та вступали в сутички з поліцією.</p>
      <p>Більшість протестувальників зібралися на центральній площі міста. Також був заблокований міст у Зеленій зоні, де розташовані урядові об'єкти та дипломатичні представництва.</p>
      <p>Масові вуличні протести в Багдаді та інших містах Іраку почалися на початку жовтня та поновилися 25 жовтня після двотижневої паузи.</p>
      <p>За офіційними даними, під час зіткнень між протестувальниками та правоохоронцями з 1 до 6 жовтня загинули щонайменше 157 осіб.</p>
      <p>Кількість <a href="https://nv.ua/ukr/world/countries/protesti-v-iraku-kilkist-zhertv-zrosla-do-74-0-novini-svitu-50050116.html">загиблих під час нової хвилі масових протестів у Іраку зросла до 74,</a> поранення отримали понад 3600 осіб.</p>
      <p>Стихійні протести спричинені безробіттям, поганими комунальними послугами та корупцією.</p>
    </article>
  </body>
</html>