<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/entertainment/story-priyanka-chipa-show-her-concern-about-delhi-air-pollution-share-her-photo-with-mask-2830803.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T03:40:54+00:00"/>
    <meta property="og:title" content="दिल्ली के प्रदूषण से परेशान प्रियंका चोपड़ा, मास्क लगाकर कही ये बात "/>
    <meta property="og:description" content="प्रियंका चोपड़ा जोनस इन दिनों नेटफ्लिक्स सीरीज द व्हाइट टाइगर की शूटिंग कर रही हैं। प्रियंका की शूटिंग दिल्ली में चल रही है और वो दिल्ली के पॉल्यूशन से परेशान हैं। प्रियंका ने इंस्टाग्राम पर अपनी..."/>
  </head>
  <body>
    <article>
      <h1>दिल्ली के प्रदूषण से परेशान प्रियंका चोपड़ा, मास्क लगाकर कही ये बात </h1>
      <address><time datetime="2019-11-04T03:40:54+00:00">04 Nov 2019, 03:40</time> by <a rel="author">लाइव हिन्दुस्तान टीम,नई दिल्ली</a></address>
      <p>प्रियंका चोपड़ा जोनस इन दिनों नेटफ्लिक्स सीरीज द व्हाइट टाइगर की शूटिंग कर रही हैं। प्रियंका की शूटिंग दिल्ली में चल रही है और वो दिल्ली के पॉल्यूशन से परेशान हैं। प्रियंका ने इंस्टाग्राम पर अपनी फोटो शेयर की है जिसमें उन्होंने फेस पर मास्क लगा रखा है और आँखों में चश्मा पहना हुआ है। प्रियंका ने फोटो शेयर करते हुए लिखा, 'द व्हाइट टाइगर की शूटिंग का दिन। यहाँ शूटिंग करने में बहुत दिक्कतें हो रही है। मुझे समझ नहीं आ रहा कि लोग इन हालातों में यहाँ कैसे रह रहे हैं। शुक्र है कि हमारे पास एयर प्यूरीफायर और मास्क जैसी सुविधा है। जिन लोगों के पास घर नहीं है उनके लिए प्रार्थना करती हूँ।सभी लोग अपना ध्यान रखें।' </p>
      <figure>
        <embed-post data-src="https://www.instagram.com/p/B4aSEX3nffs" data-service="Instagram"/>
      </figure>
      <p>वैसे बता दें कि पहली बार प्रियंका दिल्ली के इस पॉल्यूशन से परेशान नहीं हैं। पिछले साल ही जब वो फिल्म द स्काई इज पिंक के प्रमोशन के लिए दिल्ली आई थीं तब भी उन्होंने इस पॉल्यूशन को फेस किया था। </p>
      <p>उस समय फरहान ने अपनी और प्रियंका की फोटो शेयर की थी जिसमें दोनों ने अपने चेहरे पर मास्क लगाया था और वो स्क्रिप्ट पढ़ रहे हैं।</p>
      <p>बता दें कि ये फिल्म पिछले महीने ही रिलीज़ हुई थीं। इस फिल्म के ज़रिए प्रियंका ने 3 साल बाद बॉलीवुड में वापसी की। हालाँकि ये फिल्म बॉक्स ऑफिस पर सफल नहीं हुई। अब वो द व्हाइट टाइगर की शूटिंग कर रही हैं। इसमें प्रियंका के साथ राजकुमार राव लीड रोल में हैं। </p>
    </article>
  </body>
</html>