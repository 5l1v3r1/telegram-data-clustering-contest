<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739877"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T03:35:00+00:00"/>
    <meta property="og:title" content="จับแล้ว'คู่หูปืนโหด'ยิงดับ'แฟนบอลท่าเรือ'วันฉลองแชมป์"/>
    <meta property="og:description" content="จับแล้ว'คู่หูปืนโหด'ชักปืนยิงดับ'ม.5แฟนบอลท่าเรือ'วันฉลองแชมป์บอลถ้วยของสโมสร ตามล่าพวกที่เหลือลากคอรับโทษ"/>
  </head>
  <body>
    <article>
      <h1>จับแล้ว'คู่หูปืนโหด'ยิงดับ'แฟนบอลท่าเรือ'วันฉลองแชมป์</h1>
      <address>
        <time datetime="2019-11-04T03:35:00+00:00">04 Nov 2019, 03:35</time>
      </address>
      <p>
        <b>จับแล้ว'คู่หูปืนโหด'ชักปืนยิงดับ'ม.5แฟนบอลท่าเรือ'วันฉลองแชมป์บอลถ้วยของสโมสร ตามล่าพวกที่เหลือลากคอรับโทษ</b>
      </p>
      <p>กรณีเหตุวัยรุ่นเขม่นกัน 2 กลุ่ม ในงานฉลองแชมป์เอฟเอคัพของสโมสรการท่าเรือ เป็นเหตุให้มีแฟนบอลเสียชีวิต 1 ราย บาดเจ็บ 1 ราย ซึ่งทั้งคู่เป็นนร.ชั้น ม.5 โรงเรียนดังย่านเอกมัย แฟนบอลพันธุ์แท้สโมสรท่าเรือ เหตุเกิดเมื่อกลางดึกวันที่ 3 พ.ย. ท้องที่ สน.ท่าเรือ<br/><br/>ความคืบหน้าวันที่ 4 พ.ย. เจ้าหน้าที่สืบสวน สน.ท่าเรือ สามารถจับกุมคนร้ายที่ก่อเหตุได้แล้ว 2 รายคือ นายธันวา บุญผาด อายุ 30 ปี และนายจตุรงค์ มีโสภา อายุ 34 ปี ทั้งสองเป็นบุคคลที่ปรากฎในภาพวงจรปิด และเป็นคนในชุมชนจุดเกิดเหตุ โดยชนวนเหตุเกิดจากวัยรุ่นทั้ง 2 กลุ่ม มีเรื่องกันมานาน จนวันเกิดเหตุมีการฉลองแชมป์เอฟเอคัพของสโมสรการท่าเรือ ทำให้ทั้งสองกลุ่มมาเจอกัน จึงเกิดเรื่อง มีการใช้ปืนยิงจนมีผู้เสียชีวิต โดยตอนนี้ตำรวจอยู่ระหว่างการสอบปากคำโดยละเอียดว่ามีผู้ร่วมก่อเหตุคนอื่นอีกหรือไม่ และจะได้แจ้งข้อหา "ร่วมกันฆ่าผู้อื่น โดยใช้อาวุธปืน ,ร่วมกันพยายามฆ่า โดยใช้อาวุธปืน ,มีอาวุธปืนและเครื่องกระสุนปืน ,พาอาวุธปืนไปในทางสาธารณะดำเนินคดีตามกฎหมายต่อไป</p>
      <figure>
        <img src="https://www.dailynews.co.th/admin/upload/20191104/news_raexZvDnrA103736_533.jpg?v=201911041010?v=7811"/>
      </figure>
      <p>
        <b>ข่าวที่เกี่ยวข้อง...<br/><a href="https://www.dailynews.co.th/crime/739863">พ่อเศร้าม.5ถูกยิงดับ เหตุแฟนบอล'ท่าเรือ'เขม่นยิงกันเอง</a></b>
      </p>
    </article>
  </body>
</html>