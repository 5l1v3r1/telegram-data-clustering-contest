<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-delhi-odd-even-live-updates-started-pollution-level-today-timings-number-plates-2830797.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-04T03:15:45+00:00"/>
    <meta property="og:title" content="Delhi Odd Even Live Updates: दिल्ली में ऑड-ईवन लागू, मंत्रियों संग कार पूल कर दफ्तर पहुंचे CM केजरीवाल"/>
    <meta property="og:description" content="Delhi Odd Even Live Updates: राष्ट्रीय राजधानी दिल्ली में गंभीर वायु प्रदूषण के मद्देनजर सम-विषम योजना सोमवार (चार नवम्बर) सुबह आठ बजे से शुरू हो गई। पहले दिन दिल्ली की सड़कों पर केवल ऐसे निजी वाहन..."/>
  </head>
  <body>
    <article>
      <h1>Delhi Odd Even Live Updates: दिल्ली में ऑड-ईवन लागू, मंत्रियों संग कार पूल कर दफ्तर पहुंचे CM केजरीवाल</h1>
      <address><time datetime="2019-11-04T03:15:45+00:00">04 Nov 2019, 03:15</time> by <a rel="author">लाइव हिन्दुस्तान, नई दिल्ली</a></address>
      <p><b>Delhi Odd Even Live Updates:</b> राष्ट्रीय राजधानी दिल्ली में गंभीर वायु प्रदूषण के मद्देनजर सम-विषम योजना सोमवार (चार नवम्बर) सुबह आठ बजे से शुरू हो गई। पहले दिन दिल्ली की सड़कों पर केवल ऐसे निजी वाहन चल सकेंगे जिनके नंबर प्लेट का अंतिम अंक सम संख्या हो। मुख्यमंत्री अरविंद केजरीवाल ने लोगों से अपील की कि वे अपने बच्चों और शहर के लिए इस नियम का पालन करें। उन्होंने सरकारी मशीनरी से भी यह सुनिश्चत करने को कहा कि पाबंदी के चलते किसी को बेकार में कोई परेशानी ना हो। </p>
      <p>
        <b>पढ़ें Delhi Odd Even Live Updates: </b>
      </p>
      <figure>
        <iframe data-src="https://twitter.com/ANI/status/1191234889648988161?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>11:30 AM- </b>दिल्ली के सीएम अरविंद केजरीवाल मंत्री गोपाल राय और सत्येंद्र जैन के साथ कार पूर करके दफ्तर पहुंचे।</p>
      <p><b>11:00 AM-  </b>दिल्ली के सीएम केजरीवाल ने कहा कि दिल्ली में रोजाना तीस लाख कारें सड़क पर उतरती हैं तो आज 15 लाख कारें सड़क पर नहीं उतरेंगी। दिल्ली के लोगों ने जमकर इसका समर्थन किया है। अभी हम सभी लोगों ने पिछले दस हफ्ते में डेंगू को हराया। मुझे उम्मीद है कि सब दिल्ली वालों के साथ मिलकर प्रदूषण पर भी काबू पाने की कोशिश करेंगे। वहीं, प्रकाश जावड़ेकर के बयान पर केजरीवाल ने पलटवार किया कि जावड़ेकर राजनीति कर रहे हैं। वो झूठ पर झूठ फैला रहे हैं। हमने विज्ञापन पर डेंगू पर एड चलाया। मैं जावड़ेकर से पूछना चाहता हूं कि यह अपनी तरह का इकलौता कैंपेन था।</p>
      <p><b>10:45 AM- </b>दिल्ली के डिप्टी सीएम मनीष सिसोदिया साइकिल के जरिए दफ्तर जा रहे हैं।</p>
      <figure>
        <iframe data-src="https://twitter.com/ANI/status/1191219462436839424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>9:45 AM- </b>केजरीवाल ने सुबह एक ट्वीट कर कहा, “नमस्ते दिल्ली! प्रदूषण कम करने के लिए आज से ऑड-ईवन शुरु हो रहा है। अपने लिए, अपने बच्चों की सेहत के लिए और अपने परिवार की सांसों के लिए ऑड-ईवन का ज़रूर पालन करें। कार शेयर करें। इस से दोस्ती बढ़ेगी, रिश्ते बनेंगे, पेट्रोल बचेगा और प्रदूषण भी कम होगा।” </p>
      <p><b>8:45 AM- </b>ऑड नंबर की गाड़ी से जा रहे एक शख्स का इंडिया गेट के पास पुलिस ने काटा चालान। बता दें कि दिल्ली में आज से ऑड ईवन की शुरुआत हुई है।</p>
      <figure>
        <iframe data-src="https://twitter.com/ANI/status/1191189210209800194?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>8: 30 AM</b>- विपक्षी दलों भाजपा और कांग्रेस ने दिल्ली की केजरीवाल नीत आप सरकार को वायु प्रदूषण संकट के लिए जिम्मेदार ठहराया और आरोप लगाया कि सम-विषम योजना सत्ताधारी सरकार का अगले वर्ष होने वाले विधानसभा चुनाव के मद्देनजर एक स्टंट है।</p>
      <p><b>8:15 AM</b>- योजना 15 नवम्बर तक सुबह आठ बजे से रात आठ बजे तक लागू होगी। इसके तहत 4, 6, 8, 12 और 14 नवंबर को सड़कों पर विषम पंजीकरण संख्या (1, 3, 5, 7, 9) से समाप्त होने वाले चार पहिया निजी वाहनों को सड़कों पर निकलने की अनुमति नहीं दी जाएगी।</p>
      <p><b>8:00 AM- </b>दिल्ली में सुबह आठ बजते ही शुरू हो गई ऑड ईवन योजना। आज ईवन नंबर वाले वाहन चल सकेंगे।</p>
      <figure>
        <iframe data-src="https://twitter.com/ANI/status/1191180784792506368?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>7:45 AM-</b> इसी तरह, सम संख्या (0, 2, 4, 6, 8) के साथ समाप्त होने वाले पंजीकरण संख्या वाले वाहनों को 5, 7, 9, 11, 13 और 15 नवंबर को सड़कों पर चलने की अनुमति नहीं दी जाएगी।</p>
    </article>
  </body>
</html>