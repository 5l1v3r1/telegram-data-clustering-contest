<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/619762/%D8%AF%DB%8C%D8%B3%DA%A9-%D8%AE%D9%88%D8%AF%D8%B1%D9%88-%DA%86%D9%87-%DA%A9%D8%A7%D8%B1-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-04T03:20:00+00:00"/>
    <meta property="og:title" content="«دیسک خودرو» چه کار می‌کند؟"/>
    <meta property="og:description" content="یکی از قطعات مهم در همه خودروها دیسک ترمز است که نگهداری و مراقب درست آن می تواند طول عمر آن را بالا ببرد."/>
  </head>
  <body>
    <article>
      <h1>«دیسک خودرو» چه کار می‌کند؟</h1>
      <address>
        <time datetime="2019-11-04T03:20:00+00:00">04 Nov 2019, 03:20</time>
      </address>
      <p>
        <i>یکی از قطعات مهم در همه خودروها دیسک ترمز است که نگهداری و مراقب درست آن می تواند طول عمر آن را بالا ببرد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>دیسک ترمز در واقع قطعه‌ای دایره‌ای در قسمت چرخ ها است که وظیفه آن متوقف ساختن خودرو در هنگام گرفتن ترمز می‌باشد. این قطعه حیاتی در خودرو دارای یک طول عمر مشخص است و پس از طی این مدت، رفته رفته از کارایی آن کاسته می‌شود. دیسک ترمز با دو قطعه دیگر خودرو ارتباط مستقیم دارد. اول با چرخ ها که همگام با آن ها شروع به چرخش کرده و همگام با آن ها از حرکت باز می‌ایستد. دومین قطعه‌ای که مستقیما با این دیسک در ارتباط است، لنتترمز بوده که پیش از این در رابطه با آن مفصلا صحبت کرده و وظایف آن را به طور کامل بررسی کرده ایم.</p>
      <p>هنگامی که راننده پای خود را روی پدال ترمز فشار می‌دهد، لنتها با دیسک ترمز درگیر می‌شوند و در نتیجه باعث می‌شوند تا از سرعت چرخش دیسک کم شود. کم شدن سرعت گردش دیسک ها سبب می شود تا چرخ ها نیز سرعتشان کاسته شود و در نهایت به طور کامل از حرکت باز ایستند. اگر دیسک ترمز به درستی عمل نکند و کارایی مناسبی نداشته باشد، در نتیجه در هنگام ترمز گیری، خودرو عملکرد مناسبی نخواهد داشت و در نتیجه دچار مشکل خواهد شد.</p>
      <figure>
        <img src="https://aftabnews.ir/files/fa/news/1398/8/13/354949_628.jpeg"/>
      </figure>
      <p>هرچقدر بیش تر رانندگی کنید، مسلم است که از ترمز بیش تر استفاده می‌کنید و بنابراین لنت های ترمز سریع تر فرسوده می‌شوند. در حالت های استفاده نرمال از خودرو، حتما بازرسی سیستم، دیسک و لنت ترمز را سالی یک بار انجام دهید.</p>
      <p>از لنت های استاندارد و توصیه شده توسط کمپانی تولید کننده خودرو و بدون در نظر گرفتن چند درصد قیمت بالاتر آنها استفاده کنید، زیرا لنت های نامرغوب هزینه های بیشتری را به جهت تعویض دیسک های آسیب دیده در پی خواهند داشت. همیشه با ترافیک هم گام باشید، یعنی سرعت خودروی خود را با توجه به سرعتی که دیگر خودرو ها در ترافیک می‌روند تنظیم کنیم تا ترمز کمتر و با فشار کمتری استفاده کنیم.</p>
      <p>محدوده سرعت را رعایت کنید و سپر به سپر خودروی جلویی حرکت نکنید و حتما فضای کافی با خودروی جلویی را در نظر بگیرید.انجام این کار سبب تولید گرما، اصطکاک و فرسایش کم ترمی‌شود.</p>
      <p>عادت های خشونت آمیز را ترک کنید، زیرا رانندگی توام با فشار عصبی باعث ترمز گرفتن در آخرین دقایق شده و این کار علاوه بر خطرات احتمالی برخورد و تصادف های ناگهانی، به مروز زمان دیسک ترمز را از بین می‌برد.</p>
      <p>توصیه می‌گردد در مواقعی که قصد کارواش خودروی خود را دارید حتما به موتور اجازه دهید به دمای نرمال خود رسیده و سپس نسبت به شستشوی خودرو اقدام نمائید. آب ریختن روی دیسک در حالتی که داغ باشد، دیسک تاب برمی‌دارد، توجه کنید هنگام کارواش، خودرو به دمای نرمال رسیده باشند که تاب برداشتن دیسک ترمز، یا کاسه های چرخ عقب از عواقب این کار است.</p>
    </article>
  </body>
</html>