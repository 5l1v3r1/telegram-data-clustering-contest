<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425081/soyper-kolossos-sto-alexandreio"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-04T08:21:09+00:00"/>
    <meta property="og:title" content="Σούπερ Κολοσσός στο Αλεξάνδρειο!"/>
    <meta property="og:description" content="«Έσπασαν καρδιές» στο Αλεξένδρειο με τον Κολοσσό να κερδίζει τον Άρη στη δεύτερη παράταση με 87 – 85 και να κάνει μια πολύ σπουδαία νίκη ενόψει της συνέχειας της Basket League."/>
  </head>
  <body>
    <article>
      <h1>Σούπερ Κολοσσός στο Αλεξάνδρειο!</h1>
      <h2>Κέρδισε τον Άρη στη δεύτερη παράταση με ένα τρίποντο του Αμερικανού Τζάκσον 11’’ πριν το φινάλε</h2>
      <address>
        <time datetime="2019-11-04T08:21:09+00:00">04 Nov 2019, 08:21</time>
      </address>
      <p>
        <b>«Έσπασαν καρδιές» στο Αλεξένδρειο με τον Κολοσσό να κερδίζει τον Άρη στη δεύτερη παράταση με 87 – 85 και να κάνει μια πολύ σπουδαία νίκη ενόψει της συνέχειας της Basket League.</b>
      </p>
      <p>Ήταν η 5η νίκη για τους «θαλασσί» έναντι των «κιτρονόμαυρων» της Θεσσαλονίκης στις τελευταίες επτά αναμετρήσεις, γεγονός που καταδεικνύει ότι η παράδοση καλά κρατεί. Το πρόσωπο του αγώνα είναι ασφαλώς Ντόνοβαν Τζάκσον. Ο Αμερικανός μπήκε στο παρκέ στο τελευταίο λεπτό του αγώνα και με ένα απίστευτο τρίποντο που σημείωσε 11’’ πριν το φινάλε, ουσιαστικά χάρισε το ροζ φύλλο αγώνα στον Κολοσσό. Σημαντικό ρόλο βέβαια έπαιξε και η τελευταία επίθεση των γηπεδούχων στην οποία έκαναν κακή επιλογή.</p>
      <p>Ο Άρης ξεκίνησε δυνατά στο πρώτο δεκάλεπτο, ωστόσο ένα εντυπωσιακό 12 – 0 της ομάδας του νησιού μας με ηγέτη τον Κρομά, της έδωσε στη συνέχεια τα σκήπτρα του παιχνιδιού. Ο Άρης αντέδρασε προς το φινάλε και με ένα σερί 5 – 0 έκλεισε το δεκάλεπτο με 19 – 18. Στο δεύτερο δεκάλεπτο, οι παίκτες του Άρη Λυκογιάννη εμφανίστηκαν στο παρκέ με περισσότερο καθαρό μυαλό και χωρίς να κάνουν και τις καλύτερες δυνατές επιλογές κατάφεραν να προηγηθούν με 36 – 29! Οι γηπεδούχοι έβγαλαν αντίδραση στο τρίτο δεκάλεπτο και ανέτρεψαν την κατάσταση ωστόσο ο Ντόνοβαν Τζάκσον σημειώνοντας πέντε διαδοχικούς πόντους έβαλε και πάλι την ομάδα του μπροστά στο σκορ με 50 – 49!</p>
      <p>Στο τελευταία δεκάλεπτο ο Άρης έπαιξε πολύ καλή άμυνα και προηγήθηκε με 57 – 50 (32’) αλλά και 65 - 58 (35’) όμως ο Κολοσσός είχε τον τρόπο και πάλι να αντιδράσει και να …μαζέψει τη διαφορά. Μάλιστα έκανε την ανατροπή 56’’ πριν το τέλος με πέντε συνεχόμενους πόντους καταφέρνοντας να προηγηθεί με 71 – 70!</p>
      <p>Ακολούθησε μια εύστοχη βολή του Ντραγκίσεβιτς αλλά και ένα άστοχο σουτ τριών πόντων του Μπρέιζελτον με αποτέλεσμα ο αγώνας να πάει στην παράταση και να κριθεί τελικά με το τρίποντο του Τζάκσον.</p>
      <p>Τα δεκάλεπτα: 19-18, 29-36, 49:50, 71-71 (κ.α.), 77-77(α’ παρ.), 85-87 (β’ παρ.)<br/>Διαιτήτευσαν οι Παπαπέτρου, Σταματόπουλος και Τζαφλέρης</p>
      <p>ΑΡΗΣ (Μαρκόπουλος): Φλιώνης 6(1), Μιλόσεβιτς 2, Σιδηροηλίας, Τάλτον 10, Γκετσεβίτσιους 19(3), Γκάγκιτς 9, Σλαφτσάκης 5, Ντραγκίσεβιτς 14, Μόρις 20(1), Βλάσιος, Νετζίπογλου.<br/>ΚΟΛΟΣΣΟΣ ΡΟΔΟΥ (Λυκογιάννης): Αγκμπελέσε 7, Μπρέιζελτον 18(3), Τζάκσον 12(2), Πουλιανίτης, Μπρούσεβιτς 5 (1), Μωραΐτης, Ντάνιελς 7(1), Κρομά 18(2), Τουτζιαράκης 15, Παύλος 5 (1).</p>
    </article>
  </body>
</html>