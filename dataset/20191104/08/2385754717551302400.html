<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/595586/epektasi-tou-koimitiriou-kissonergas"/>
    <meta property="og:site_name" content="SIGMALIVE"/>
    <meta property="article:published_time" content="2019-11-04T08:17:00+00:00"/>
    <meta property="og:title" content="Επέκταση του Κοιμητηρίου Κισσόνεργας"/>
    <meta property="og:description" content="Το Κοινοτικό Συμβούλιο Κισσόνεργας προχωρεί σε επέκταση του νέου κοιμητηρίου με την κατασκευή της Β' Φάσης χωρητικότητας 65 τάφων με σύγχρονες..."/>
  </head>
  <body>
    <article>
      <h1>Επέκταση του Κοιμητηρίου Κισσόνεργας</h1>
      <address><time datetime="2019-11-04T08:17:00+00:00">04 Nov 2019, 08:17</time> by <a rel="author">SigmaLive</a></address>
      <p><b>Το Κοινοτικό Συμβούλιο Κισσόνεργας προχωρεί σε επέκταση του νέου κοιμητηρίου με την κατασκευή της Β' Φάσης χωρητικότητας 65 τάφων με σύγχρονες προδιαγραφές διαχωρισμού, σύμφωνα με τον κοινοτάρχη Κισσόνεργας, Γιώργο Στυλιανού. <br/></b> <br/>Σύμφωνα με σχετική ανακοίνωση, το κόστος υπολογίζεται να ανέλθει στις περίπου €35.000 και συμπεριλαμβάνει την κατασκευή εσωτερικού συνδετήριου δρόμου με άσφαλτο, διαχωρισμό των τάφων με διάδρομους από μπετόν και τοπιοτέχνηση του χώρου με καλλωπιστικά φυτά.<br/> <br/>Σύμφωνα με τα στατιστικά στοιχεία που διατηρεί το Συμβούλιο, η Κισσόνεργα χρειάζεται περίπου 10-12 τάφους κάθε χρόνο, και η Α' φάση είναι σχεδόν πλήρης με μόνο ελάχιστους τάφους να απομένουν. <br/> <br/>Επιπρόσθετα, προστίθεται, η νέα επέκταση του κοιμητηρίου αναμένεται να καλύψει τις ανάγκες της Κισσόνεργας για τα επόμενα 6-8 χρόνια.<br/> <br/>Το κόστος, συνεχίζει η ανακοίνωση, θα αναληφθεί εξολοκλήρου από ιδίους πόρους του Συμβουλίου και σε αποθέματα, τα οποία έχει το συμβούλιο λόγω της νοικοκυρεμένης οικονομικής πολιτικής που εφαρμόζει τα τελευταία χρόνια.<br/> <br/>Διευκρινίζεται ότι, συνολικά, η γη για το κοιμητήριο Κισσόνεργας έχει κοστίσει γύρω στο ένα εκατομμύριο εκατόν χιλιάδες ευρώ (€1.100.000).<br/> <br/>Τα κατασκευαστικά έργα ξεπέρασαν τις διακόσιες πενήντα χιλιάδες ευρώ (€250.000), με το τελικό κόστος του κοιμητηρίου να ανέρχεται μέχρι σήμερα στο ένα εκατομμύριο τριακόσιες πενήντα χιλιάδες ευρώ (€1.350.000).<br/> <br/>Όλο το ποσό έχει αναληφθεί από το κοινοτικό συμβούλιο Κισσόνεργας χωρίς να παρασχεθεί οποιαδήποτε βοήθεια από το Κράτος, καταλήγει η ανακοίνωση.<br/> <br/>Πηγή: ΚΥΠΕ </p>
    </article>
  </body>
</html>