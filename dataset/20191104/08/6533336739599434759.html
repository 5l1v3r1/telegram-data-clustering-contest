<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-2/media_e_tv/che-fiele-andrea-scanzi-replica-recensione-velenosa-renato-farina-218042.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-04T08:51:00+00:00"/>
    <meta property="og:title" content="Andrea scanzi replica alla recensione velenosa di renato farina del libro 'cazzaro verde'"/>
    <meta property="og:description" content="CHE FIELE! ANDREA SCANZI REPLICA ALLA RECENSIONE VELENOSA DI RENATO FARINA DEL LIBRO “CAZZARO VERDE”: “FA PIACERE CHE IL PEZZO SIA STATO FIRMATO DALL’AGENTE BETULLA TORDA, UOMO (PAROLA GROSSA) DI SPICCATA INTEGRITÀ MORALE NONCHÉ INGIUSTAMENTE VILIPESO DALLA NATURA: IN TUTTA ONESTÀ LO CREDEVO MORTO, IN GALERA O IN OSPIZIO, MA EVIDENTEMENTE NEI SUOI CONFRONTI ERO STATO TROPPO OTTIMISTA. IL PEZZO CHE MI HA DEDICATO VANTA LA PROSA DEI DISAGIATI NEURONALI…”"/>
  </head>
  <body>
    <article>
      <h1>Andrea scanzi replica alla recensione velenosa di renato farina del libro 'cazzaro verde'</h1>
      <address>
        <time datetime="2019-11-04T08:51:00+00:00">04 Nov 2019, 08:51</time>
      </address>
      <p>
        <b>
          <b>CHE FIELE! ANDREA SCANZI REPLICA ALLA RECENSIONE VELENOSA DI RENATO FARINA DEL LIBRO “CAZZARO VERDE”: “FA PIACERE CHE IL PEZZO SIA STATO FIRMATO DALL’AGENTE BETULLA TORDA, UOMO (PAROLA GROSSA) DI SPICCATA INTEGRITÀ MORALE NONCHÉ INGIUSTAMENTE VILIPESO DALLA NATURA: IN TUTTA ONESTÀ LO CREDEVO MORTO, IN GALERA O IN OSPIZIO, MA EVIDENTEMENTE NEI SUOI CONFRONTI ERO STATO TROPPO OTTIMISTA. IL PEZZO CHE MI HA DEDICATO VANTA LA PROSA DEI DISAGIATI NEURONALI…”</b>
        </b>
      </p>
      <hr/>
      <figure>
        <a href="https://www.dagospia.com/mediagallery/Dago_fotogallery-254467/1115919.htm">
          <img src="https://cdn-static.dagospia.com/img/foto/02-2019/andrea-scanzi-1115919.jpg"/>
        </a>
        <figcaption>ANDREA SCANZI</figcaption>
      </figure>
      <p>
        <b>Riceviamo e pubblichiamo:</b>
      </p>
      <p>Caro Dago,</p>
      <p>Non c’è nulla che certifichi il successo di un libro come la stroncatura feroce firmata dal “nemico”. Ammetto che, per sublimare le vendite del mio “Cazzaro verde”, un po’ quella stroncatura mi mancava. E adesso eccola, per giunta da pubblicata da Libero, il quotidiano che si prende e ci prende per il culo sin dal nome: la perfezione.</p>
      <p>Vedo che le firme (si fa per dire) più note (si fa sempre per dire) che “scrivono” su quel “giornale”, in qualità di soldatini mosci e ciabatte rotte di Salvini, hanno preso benissimo la fortuna di un libro che zimbella con agio il loro Capitan Reflusso. Lo si intuisce anche dai dettagli nascosti in quella prosa così garbata e mai sguaiata: “Il livello di Scanzi è quello del buco del culo”. Daje e vai col vino, ragazzi!</p>
      <figure>
        <a href="https://www.dagospia.com/mediagallery/Dago_fotogallery-254467/1233029.htm">
          <img src="https://cdn-static.dagospia.com/img/foto/11-2019/andrea-scanzi-il-cazzaro-verde-1233029.jpg"/>
        </a>
        <figcaption>ANDREA SCANZI - IL CAZZARO VERDE</figcaption>
      </figure>
      <p>Fa poi piacere che il pezzo sia stato firmato dall’agente Betulla Torda, uomo (parola grossa) di spiccata integrità morale nonché ingiustamente vilipeso dalla natura: in tutta onestà lo credevo morto, in galera o in ospizio, ma evidentemente nei suoi confronti ero stato persino troppo ottimista. Il pezzo che mi ha dedicato vanta la prosa dei disagiati neuronali, la lucidità di Feltri al settimo shottino (quindi alle 10 del mattino) e tradisce il rosicamento comico dei castori inviperiti. Alti livelli.</p>
      <p>Per tutta la giornata ho ricevuto messaggi di colleghi, amici, parlamentari e umanità varia il cui tono era questo: “Cazzo, ti invidio più gli attacchi in prima pagina su Libero che non l’intervista a Roger Waters!”. Non arrivo a tanto, ma in effetti è un’altra medaglia: di latta, anzi forse di concio o sugna, ma pur sempre una medaglia. Son soddisfazioni. E soprattutto sono altre vendite: quindi grazie amici, e soprattutto bacioni!</p>
      <p>Andrea Scanzi</p>
      <figure>
        <a href="https://www.dagospia.com/mediagallery/Dago_fotogallery-254467/1105614.htm">
          <img src="https://cdn-static.dagospia.com/img/foto/01-2019/renato-farina-2-1105614.jpg"/>
        </a>
        <figcaption>renato farina (2)</figcaption>
      </figure>
      <p>
        <b>SCANZI, SCANSATI! C’È IL BETULLA CHE TI ABBATTE – RENATO FARINA DEMOLISCE “IL CAZZARO VERDE”, L’ULTIMA FATICA ANTI-SALVINIANA DEL GIORNALISTA DEL “FATTO”: “È IL MANUALE DEL PERFETTO IDIOTA GRILLINO, UN PROTOTIPO ESEMPLARE DI ECONOMIA CIRCOLARE DELLA CACCA. NEL SENSO CHE OGNI PAGINA È BAGNATA DALLA RUGIADA MENTALE MA ANCHE ANALE DELLO SCRITTORE - GIORNALISTA - ESTETA DI RIFERIMENTO DEL CETO INTELLETTUALE DEL MOVIMENTO 5 STELLE. 12 EURO RUBATI, POI DICONO DELLA CASTA POLITICA”</b>
      </p>
      <p>
        <b>
          <a href="https://www.dagospia.com/rubrica-2/media_e_tv/scanzi-scansati-rsquo-nbsp-betulla-che-ti-abbatte-ndash-218007.htm">https://www.dagospia.com/rubrica-2/media_e_tv/scanzi-scansati-rsquo-nbsp-betulla-che-ti-abbatte-ndash-218007.htm</a>
        </b>
      </p>
    </article>
  </body>
</html>