<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902318/niet-iedereen-wil-b-l-ni-weg-antwerp-coach-gesteund-door-kapitein-haroun.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T08:31:00+00:00"/>
    <meta property="og:title" content="Niet iedereen wil Bölöni weg, Antwerp-coach gesteund door kapitein Haroun"/>
    <meta property="og:description" content="Laszlo Bölöni is mogelijk aan zijn laatste weken bezig bij Antwerp. De coach ligt flink onder vuur en moet vrezen voor zijn ontslag. Toch heeft hij nog voorstanders. Daar is Faris Haroun er één van."/>
  </head>
  <body>
    <article>
      <h1>Niet iedereen wil Bölöni weg, Antwerp-coach gesteund door kapitein Haroun</h1>
      <address>
        <time datetime="2019-11-04T08:31:00+00:00">04 Nov 2019, 08:31</time>
      </address>
      <p>
        <b>Laszlo Bölöni is mogelijk aan zijn laatste weken bezig bij Antwerp. De coach ligt flink onder vuur en moet vrezen voor zijn ontslag. Toch heeft hij nog voorstanders. Daar is Faris Haroun er één van.</b>
      </p>
      <p>Na de mindere resultaten roepen de fans van Antwerp om het ontslag van Bölöni. Haroun neemt het nog op voor zijn coach. "Het is niet alsof we de voorbije weken zijn weggespeeld", zegt hij in <i>Het Laatste Nieuws</i>.</p>
      <aside>Lees meer<br/><a href="https://www.voetbalprimeur.be/nieuws/902308/ralarmfase-rood-bij-antwerp-d-onofrio-beslist-over-toekomst-van-b-l-ni-.html?itm_source=www.voetbalprimeur.be&amp;itm_medium=highlighted-content">'Alarmfase rood bij Antwerp, D'Onofrio beslist over toekomst van Bölöni'</a></aside>
      <p>"We komen altijd op voorsprong. Alleen lijkt elke halve kans binnen te waaien. Als de resultaten tegenzitten, is de trainer altijd de eerste die onder vuur ligt. Maar wij, de spelers, moeten ook onze verantwoordelijkheid nemen. Wíj verspelen het resultaat", geeft Haroun aan.</p>
      <p>Dat het beter moet, beseft Haroun ook. "Crisis is een groot woord. Maar we moeten eerlijk zijn. Voor de ambities die we hebben is het gewoon niet goed genoeg", aldus de kapitein van Antwerp.</p>
    </article>
  </body>
</html>