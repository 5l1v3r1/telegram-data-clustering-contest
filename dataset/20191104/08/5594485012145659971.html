<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/svetoven-futbol/uvolnikha-trenor-sled-rasistkiya-skandal-s-baloteli_442420.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-04T08:09:00+00:00"/>
    <meta property="og:title" content="Уволниха треньор след расисткия скандал с Балотели"/>
    <meta property="og:description" content="Еудженио Корини освободен часове, след като каза, че не е чул нищо"/>
  </head>
  <body>
    <article>
      <h1>Уволниха треньор след расисткия скандал с Балотели</h1>
      <h2>Еудженио Корини освободен часове, след като каза, че не е чул нищо</h2>
      <address>
        <time datetime="2019-11-04T08:09:00+00:00">04 Nov 2019, 08:09</time>
      </address>
      <figure>
        <img src="https://static.blitz.bg/documents/thumbnails/sport/780/201911/15728474471.jpg"/>
      </figure>
      <p>Италианският Бреша уволни треньора Еудженио Корини часове след расисткия скандал с нападателя на тима Марио Балотели, който случи по време на мача от 11 кръг на Серия „А“ срещу Верона (1:2).</p>
      <p>Тъмнокожият италиански национал стана жертва на обиди от страна на феновете на домакините. Балотели не се сдържа и напусна терена, но беше разубеден от своите съотборници, върна се в игра и дори вкара гол. Попадението му не спаси Бреша от загубата.</p>
      <p>
        <b>
          <a href="https://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">Winbet - победата е емоция! (18+)</a>
        </b>
      </p>
      <p>След края на мача треньорът му Еудженио Корини обяви, че не е чул расистките скандирания. Малко по-късно 49-годишния специалист беше уволнен, а съобщението за това се появи на официалния сайт на „лъвиците“.</p>
      <p>Причина за уволнението на Корини е и слабото представяне на Бреша. Тимът е в серия от три поредни загуби и няма победа в Серия „А“ в последните си шест мача. Отборът е на 18-о място в класирането със седем точки, на една зад Дженоа, който е над зоната на изпадащите.</p>
    </article>
  </body>
</html>