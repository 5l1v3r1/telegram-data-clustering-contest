<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/sefek-sefe-nem-biztos-hogy-a-legjobb-nyer/185807"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-04T08:00:00+00:00"/>
    <meta property="og:title" content="Séfek séfe: Nem biztos, hogy a legjobb nyer"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Séfek séfe: Nem biztos, hogy a legjobb nyer</mark>
      </h1>
      <address><time datetime="2019-11-04T08:00:00+00:00">04 Nov 2019, 08:00</time> by <a rel="author">G. Sz.</a></address>
      <p>
        <b>Utolsó hetéhez érkezett a Séfek Séfe, a TV2 gasztrotehetség-kutatója. A három séfet arról kérdeztük, a hajrában mi dönthet az ő tanítványaik javára. </b>
        <b>Utolsó hetéhez érkezett a Séfek Séfe, a TV2 gasztrotehetség-kutatója. A három séfet arról kérdeztük, a hajrában mi dönthet az ő tanítványaik javára.</b>
      </p>
      <p>Egyre keményebb csapatversenyek, egy kétfordulós elődöntő és egy maratoni döntő vár Krausz Gábor, Vomberg Frigyes és Wolf András tanítványaira, pénteken pedig kiderül, ki lesz a Séfek Séfe, és ki viheti haza a tízmillió forintos fődíjat, illetve a kéthetes franciaországi szakmai továbbképzést a világ egyik leghíresebb séfiskolájában.</p>
      <p><b>Krausz Gábor</b> szerint a folyamatos stresszhelyzetek miatt ilyenkor már mindenkin látszik a fáradtság.</p>
      <figure>
        <img src="http://media.borsonline.hu/cikk/20/191356/gallery-picture/645w/2013210_a-3-sef-tv2.jpg"/>
        <figcaption>Vomberg Frigyes, Wolf András és Krausz Gábor zsűriznek © TV2</figcaption>
      </figure>
      <p>– Amikor az érettségire készül az ember, akkor sem az azelőtti éjszakán tanulja meg az anyagot. Nem biztos, hogy ilyenkor varázsolni kell, az elődöntőben szerintem inkább biztosra kell menni, és a döntőn kell mindent vagy semmit alapon kockáztatni a győzelemért – mondta a Borsnak Krausz Gábor, aki úgy véli, hogy csapatával ezúttal sokkal nyugodtabb volt minden, mint az előző évadban.</p>
      <p><b>Wolf András</b> viszont éppen ennek az ellenkezőjét érezte.</p>
      <p>– Nekem sokkal nehezebb dol­gom volt, mint az előző évadban, mert sokkal önfejűbb, akaratosabb embereket választottam a csapatomba. Tartom, hogy ebben a műsorban nem feltétlenül a legerősebb kutya győz, hanem az, aki a legkitartóbb, vagyis aki fejben is ott tud lenni a végéig. Olyan dolgot kell készíteni, amiben biztos és rutinos az ember, mert ha valaki túlvariálja a dolgokat, pici dolgokon is elcsúszhat – vélekedett a séf.</p>
      <figure>
        <img src="http://media.borsonline.hu/cikk/20/191356/gallery-picture/645w/2013212_vomberg-10-24-12-tv2.jpg"/>
        <figcaption>Vomberg Frigyes (jobbra) szerint az utolsó héten az íz lesz a kulcs © TV2</figcaption>
      </figure>
      <p><b>Vomberg Frigyes</b> szerint az utolsó héten is az íz lesz a kulcs.</p>
      <p>– Ilyenkor a legjobban az ízt kell beletenni, és nem viccelek. A versenyzők annyira be tudnak stresszelni, hogy kis túlzással azt sem tudják, hogy eljöttek-e ott­honról. Az a tapasztalatom, hogy nem a legjobb szakács szokott győzni, hanem az, aki men­tá­lisan a legjobban bírja.</p>
    </article>
  </body>
</html>