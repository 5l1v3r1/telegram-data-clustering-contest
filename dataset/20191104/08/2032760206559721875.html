<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88606"/>
    <meta property="og:site_name" content="Denník politika"/>
    <meta property="article:published_time" content="2019-11-04T08:35:07+00:00"/>
    <meta property="og:title" content="DKV pokračuje v raste prostredníctvom akvizícií"/>
    <meta property="og:description" content="4.11.2019 (Webnoviny.sk) –Akvizícia spoločnosti Alfa Transport Service VoF a Alfa Commercial Finance BV v HolandskuPosilnenie a rozšírenie obchodných jednotiek pre refundácie DPH a finančné služby"/>
  </head>
  <body>
    <article>
      <h1>DKV pokračuje v raste prostredníctvom akvizícií</h1>
      <address><time datetime="2019-11-04T08:35:07+00:00">04 Nov 2019, 08:35</time> by <a rel="author">Webnoviny</a></address>
      <p>4.11.2019 (Webnoviny.sk) –<br/><b>Akvizícia spoločnosti Alfa Transport Service VoF a Alfa Commercial Finance BV v Holandsku</b><br/><b>Posilnenie a rozšírenie obchodných jednotiek pre refundácie DPH a finančné služby</b></p>
      <p>Koncern DKV MOBILITY SERVICES Group, jeden z popredných poskytovateľ služieb v oblasti mobility v Európe, získal v rámci svojej medzinárodnej stratégie rastu dve holandské spoločnosti – Alfa Transport Service VoF (ATS) a Alfa Commercial Finance BV (ACF).</p>
      <p>Akvizícia spoločnosti Alfa Transport Service doplní súčasné obchodné aktivity skupiny DKV v oblasti refundácií – vrátenie DPH za tovar a služby zakúpené v zahraničí – a podporí rozšírenie jej zákazníckej základne. Akvizíciou spoločnosti Alfa Commercial Finance rozširuje DKV svoje portfólio o finančné služby, akými je faktoring – prevod firemných pohľadávok na finančné spoločnosti.</p>
      <p>„Vďaka dvom novým akvizíciám rýchlo pokračujeme v expanznom kurze. Popri našich hlavných oblastiach podnikania, ktorými sú palivové karty a mýtne služby, vidíme významný potenciál v refundáciách DPH a vo finančných službách. Akvizíciami sa naše integrované portfólio popredného poskytovateľa služieb v oblasti európskej mobility ďalej rozšíri,“ hovorí Marco van Kalleveen, generálny riaditeľ koncernu DKV MOBILITY SERVICES Group.</p>
      <p>„Spomínanými akvizíciami na jednej strane posilňujeme naše hlavné oblasti podnikania a zároveň investujeme do rozšírenia portfólia finančných služieb. Tešíme sa na spoluprácu s ATS a ACF, ktorá prinesie ďalší rozvoj nášho biznisu,“ dodáva Dr. Werner Grünewald, finančný riaditeľ koncernu DKV MOBILITY SERVICES Group.</p>
      <p>„Počas uplynulých 30 rokov sa nám spolu s našimi zamestnancami podarilo vytvoriť z ATS popredného medzinárodného partnera pre dopravné spoločnosti, ropné spoločnosti a poskytovateľov palivových kariet. S DKV Group sme aktuálne získali najlepšieho možného partnera pre úspešný rozvoj a pokračovanie vysokého rastu našej spoločnosti do budúcnosti,“ povedali Frank a Bert Dijkstra, riaditelia a akcionári ATS.</p>
      <p>„ACF je popredným, na bankách nezávislým poskytovateľom faktoringových služieb. Svojimi finančnými službami pomáhame klientom fungovať ekonomicky udržateľným spôsobom a minimalizovať riziko platobnej neschopnosti v dôsledku nesplatených dlhov. DKV nám umožní v nasledujúcich rokoch toto podnikanie ďalej posilňovať a rozširovať,“ dodáva Bart Romeijn, generálny riaditeľ ACF.</p>
      <p>ATS a ACF budú v budúcnosti spravované ako nezávislé jednotky pod záštitou skupiny DKV. Súčasní zákazníci oboch spoločností žiadne zmeny nepocítia. Strany sa dohodli, že nezverejnia celkovú výšku transakcie.</p>
      <h3>DKV Euro Service: popredný poskytovateľ služieb pre dopravcov</h3>
      <p>DKV Euro Service je jednou z vedúcich servisných spoločností v oblastiach logistiky a cestnej prepravy, ktorá už od roku 1934 ponúka profesionálom v doprave množstvo služieb zameraných na optimalizáciu nákladov a efektívne riadenie vozových parkov na európskych cestách. Medzi ne patria napríklad bezhotovostné platby za produkty a služby u viac ako 100 000 obchodníkov so širokým portfóliom ponúkaných značiek a tiež služby jednotnej úhrady mýta alebo vratiek dane z pridanej hodnoty či spotrebnej dane.</p>
      <p>DKV Euro Service je súčasťou DKV MOBILITY SERVICES Group. Skupina je zastúpená v 42 krajinách, zamestnáva okolo 1 000 pracovníkov po celej Európe a v roku 2018 dosiahla obrat 8,6 miliardy eur. Aktuálne je v obehu viac než 3,7 milióna servisných kariet DKV a palubných jednotiek u približne 200 000 zákazníkov. V rovnakom roku bola karta DKV vyhlásená po pätnásty raz za sebou za „Najlepšiu značku“ v kategórii palivových a servisných kariet.</p>
      <p>Viac informácií na <a href="https://www.dkv-euroservice.com/cz/">https://www.dkv-euroservice.com/cz/</a></p>
      <p>Inzercia</p>
      <p>Viac k témam: <a href="https://www.webnoviny.sk/tag/dkv-euro-service/"><u>DKV Euro Service</u></a>, <a href="https://www.webnoviny.sk/tag/pr/"><u>PR</u></a><br/>Zdroj: Webnoviny.sk – <a href="https://www.webnoviny.sk/dkv-pokracuje-v-raste-prostrednictvom-akvizicii/"><u>DKV pokračuje v raste prostredníctvom akvizícií</u></a> © SITA Všetky práva vyhradené.</p>
    </article>
  </body>
</html>