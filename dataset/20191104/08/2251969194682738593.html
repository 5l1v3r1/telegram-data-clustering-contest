<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/04/il-futuro-dellitalia-e-delleuropa-nel-libro-di-mattia-orioli/1320792/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-04T08:02:27+00:00"/>
    <meta property="og:title" content="Il futuro dell’Italia e dell’Europa nel libro di Mattia Orioli"/>
    <meta property="og:description" content="MACERATA - Il coordinatore provinciale del nuovo Cdu ha pubblicato &quot;Terminus ruber - La linea rossa&quot; con l'obiettivo di portare il lettore «a confrontarsi sul presente in maniera dinamica e costruttiva»"/>
  </head>
  <body>
    <article>
      <h1>Il futuro dell’Italia e dell’Europa nel libro di Mattia Orioli</h1>
      <h2>MACERATA - Il coordinatore provinciale del nuovo Cdu ha pubblicato "Terminus ruber - La linea rossa" con l'obiettivo di portare il lettore «a confrontarsi sul presente in maniera dinamica e costruttiva»</h2>
      <address><time datetime="2019-11-04T08:02:27+00:00">04 Nov 2019, 08:02</time> by <a rel="author">Leonardo Giorgi</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F04%2Fil-futuro-dellitalia-e-delleuropa-nel-libro-di-mattia-orioli%2F1320792%2F">Condividi95</a><a href="https://twitter.com/intent/tweet?text=Il+futuro+dell%27Italia+e+dell%27Europa++nel+libro+di+Mattia+Orioli&amp;url=https%3A%2F%2Fwww.cronachemaceratesi.it%2F2019%2F11%2F04%2Fil-futuro-dellitalia-e-delleuropa-nel-libro-di-mattia-orioli%2F1320792%2F">Tweet</a>Email95 Condivisioni</p>
      <p> </p>
      <p><b>Un dialogo sul futuro dell’Italia e il suo ruolo in Europa, Mattia Orioli parla del suo libro “Terminus ruber – La linea rossa” edito da Kimerik.</b> Il coordinatore provinciale del movimento Nuovi cristiani democratici unitici (Cdu) osserva come «le tematiche affrontate nel libro (<i>pubblicato a maggio, ndr</i>) siano attuali e anticipatorie di futuri scenari, sui quali ragionare e tentare di dare risposte, portando il lettore a confrontarsi sul presente in maniera dinamica e costruttiva, innescando un confronto permanente sulle questioni della politica e della società in generale che ci circondano, dando spunti e idee sulle quali pensare». «Il libro – continua Orioli – tratta diverse questioni, dall’Europa, alla necessità di dare avvio ad una nuova fase costituente per diverse questioni; la Brexit, la Globalizzazione, e la possibile nascita in Italia di un Partito popolare europeo». Orioli sottolinea come il suo libro «è frutto dell’entusiasmo della passione che ho verso la politica, a prescindere dal contesto o ruolo o posizione che si ricopre all’interno della società. Una volontà protesa alla ricerca di pensare ed agire verso i valori ed il bene comune, con molta umiltà e semplicità».</p>
    </article>
  </body>
</html>