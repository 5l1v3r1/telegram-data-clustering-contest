<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902317/-anderlecht-krijgt-nog-goed-nieuws-na-uitvallen-van-dewaele-tegen-cercle-brugge-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T08:16:00+00:00"/>
    <meta property="og:title" content="'Anderlecht krijgt nog goed nieuws na uitvallen van Dewaele tegen Cercle Brugge'"/>
    <meta property="og:description" content="RSC Anderlecht zag zondag Sieben Dewaele uitvallen tegen Cercle Brugge. De jongeling moest in de eerste helft al naar de kant. Even werd gevreesd voor een zware blessure, al blijkt die vrees onterecht."/>
  </head>
  <body>
    <article>
      <h1>'Anderlecht krijgt nog goed nieuws na uitvallen van Dewaele tegen Cercle Brugge'</h1>
      <address>
        <time datetime="2019-11-04T08:16:00+00:00">04 Nov 2019, 08:16</time>
      </address>
      <p>
        <b>RSC Anderlecht zag zondag Sieben Dewaele uitvallen tegen Cercle Brugge. De jongeling moest in de eerste helft al naar de kant. Even werd gevreesd voor een zware blessure, al blijkt die vrees onterecht.</b>
      </p>
      <p>Volgens <i>Het Laatste Nieuws</i> kreeg Anderlecht goed nieuws bij de eerste diagnose. De blessure van Dewaele zou dan toch niet zo erg zijn als gevreesd. Dewaele zou zelfs klaar raken voor de partij komende vrijdag tegen Zulte Waregem, de ex-club van de verdediger.</p>
      <p>"Het zag er spectaculair uit, Sieben had pijn, maar het valt waarschijnlijk wel mee", gaf Anderlecht-trainer Frank Vercauteren nog mee. Dewaele werd vervangen door Killian Sardella, die op de rechtsachter plaatsnam. Derrick Luckassen werd verschoven naar de linksachter.</p>
      <p>Dewaele is dit seizoen bezig aan zijn grote doorbraak bij Anderlecht. De twintigjarige verdediger speelde tot dusver veertien wedstrijden voor Anderlecht. Daarin was hij goed voor één assist. Dewaele heeft nog een contract tot medio 2022 bij Anderlecht.</p>
    </article>
  </body>
</html>