<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/fortnite-pro-player-bannato/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-04T08:58:00+00:00"/>
    <meta property="og:title" content="Fortnite: famoso pro-player bannato a vita, tra le lacrime spiega il motivo"/>
    <meta property="og:description" content="Fortnite è uno dei giochi più importanti nel mondo dell'eSports e sono i molti i professinisti: uno di essi, però, è stato bannato a vita."/>
  </head>
  <body>
    <article>
      <h1>Fortnite: famoso pro-player bannato a vita, tra le lacrime spiega il motivo</h1>
      <address><time datetime="2019-11-04T08:58:00+00:00">04 Nov 2019, 08:58</time> by <a rel="author">Nicola Armondi</a></address>
      <p><b>Fortnite</b> è uno dei giochi più seguiti degli ultimi anni e, con l’espansione del mondo degli eSports, è più che naturale che sia divenuto centrale per i pro-player. La competizione è serrata e i giocatori cercano di fare di tutto per essere al top, anche utilizzare dei cheat, a quanto pare. Un noto professionista del battle royale di Epic Games, <b>Jarvis del FaZe Clan, è stato bannato a vita dagli sviluppatori</b>.</p>
      <p>Jarvis ha infatti utilizzato degli <i>Aimbot,</i> ovvero un cheat che aiuta a mirare in modo preciso, sul proprio account secondario. <b>Il pro-player afferma di non aver mai usato cheat nelle competizioni</b> o con il proprio account principale e di averlo usato unicamente con lo scopo di realizzare una serie di video per la propria community e dare loro uno spettacolo divertente.</p>
      <figure>
        <iframe src="https://www.youtube.com/embed/iN3ttHug-BU" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56512.768x432.jpg"/>
        </figure>
        <figure>
          <img src="https://www.tomshw.it/images/images/2019/10/fortnite-capitolo-2-stagion-1-56511.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/twitch-king-goliath-mixer/">Twitch: anche King Gothalion segue le orme di Ninja e Shroud passando a Mixer</a></p>
      <p>A quanto pare, <b>non ha mai pensato che per tale motivo sarebbe stato bannato a vita da Fortnite</b>. Come potete vedere nel video qui sopra, tra le lacrime rivela che con il senno di poi non si comporterebbe in tale modo.</p>
      <p>Essere bannato da Fortnite non significa solo non poter più giocare con il battle royale e non poter partecipare a qualche torneo, ma significa che l’intera carriera di Jarvis è a rischio. Attualmente non è chiaro quali saranno le ripercussioni sulla sua posizione all’interno del FaZe Clan. Il pro-player potrebbe spostarsi su qualche altro titolo competitivo, ma non è certamente una transizione semplice.</p>
      <p>La sua community personale, inoltre, potrebbe abbandonarlo visto che non gli sarà più possibile fare stream legati a Fortnite. Per ora non abbiamo informazioni aggiuntive: possiamo solo attendere e capire cosa accadrà al giovane. <b>Diteci, voi cosa ne pensate della situazione?</b> Credete che Epic abbia esagerato, oppure è la risposta giusta all’utilizzo di cheat?</p>
      <blockquote>Se voi non siete stati bannati a vita, potete acquistare un pacchetto esclusivo di contenuti in arrivo su Fortnite: lo trovate su Amazon a <a href="https://toms.it/Z98yz">questo indirizzo</a>.</blockquote>
    </article>
  </body>
</html>