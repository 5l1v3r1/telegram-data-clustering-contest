<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/739948"/>
    <meta property="og:site_name" content="เดลินิวส์"/>
    <meta property="article:published_time" content="2019-11-04T08:48:00+00:00"/>
    <meta property="og:title" content="&quot;แม่มณี-สามี&quot;ไม่ขอประกันตัวยอมเข้า&quot;เรือนจำอุดรธานี&quot;"/>
    <meta property="og:description" content="เดี๋ยวก็โดน'ดีเอสได'ดำเนินคดีแล้ว แม่มณี-ผัว ตัดใจไม่ประกันตัว หลังตร.หิ้วฝากขัง ศาลอนุญาต ส่งตัวเข้าเรือนจำจังหวัดอุดรธานีแล้ว"/>
  </head>
  <body>
    <article>
      <h1>"แม่มณี-สามี"ไม่ขอประกันตัวยอมเข้า"เรือนจำอุดรธานี"</h1>
      <address>
        <time datetime="2019-11-04T08:48:00+00:00">04 Nov 2019, 08:48</time>
      </address>
      <p>
        <b>เดี๋ยวก็โดน"ดีเอสได"ดำเนินคดีแล้ว แม่มณี-ผัว ตัดใจไม่ประกันตัว หลังตร.หิ้วฝากขัง ศาลอนุญาต ส่งตัวเข้าเรือนจำจังหวัดอุดรธานีแล้ว</b>
      </p>
      <p>จากกรณี วันที่ 2 พ.ย. ตำรวจบุกเข้าจับ น.ส.วันทนีย์  ทิพย์ประเวช หรือ เดียร์ หรือที่รู้จักกันในฉายา "แม่มณี" และนายเมธี ชิณภา อายุ 20 ปี สามี ในห้องพักที่ อ.สัตหีบ จ.ชลบุรี ขณะหลบหนีกบดาน ก่อนส่งตัวมาดำเนินคดีที่ สภ.เมืองอุดรธานี ในข้อหา 3 ข้อหาคือ 1.ฉ้อโกง 2.ให้กู้ยืมเงิน และ3.พรบ.คอมพิวเตอร์ ซึ่งหลังผ่านพ้นการกักขังคืนแรก น.ส.เดียร์ ยังไม่มีอาการวิตก ยังนำเครื่องสำอางมาแต่งหน้าทาปาก ขณะที่สามีกลับท่าทางเครียด<br/><br/>ความคืบหน้าเมื่อวันที่ 4 พ.ย.ผู้สื่อข่าวรายงานว่า ทางพนักงานสอบสวน สภ.เมืองอุดรธานี ไปนำตัวน.ส.วันทนีย์  ทิพย์ประเวช หรือ เดียร์ และนายเมธี ชิณภา อายุ 20 ปี สามี ไปฝากขังที่ศาลจังหวัดอุดรธานี  โดยทางพนักงานสอบสวนได้คัดค้านการประกันตัวเนื่องจากเป็นคดีที่มีผู้เสียหายเป็นจำนวนมากและมูลค่าความเสียหายสูง ทั้งนี้ผู้สื่อข่าวรายงานอีกว่า ทางน.ส.วันทนีย์ และนายเมธี ก็ได้ตัดสินใจไม่ขอประกันตัวเนื่องจาก ถ้าประกันตัวออกไป อีกไม่กี่วันก็ถูกพนักงานสอบสวน ดีเอสไอ ดำเนินคดีอยู่ดีเนื่องจากได้รับเป็นคดีพิเศษแล้ว ทั้งนี้ทางศาลได้อนุญาต ให้ฝากขังได้ ทางเจ้าหน้าที่ได้นำตัวทั้งสองคนส่งเรือนจำจังหวัดอุดรธานี.<br/> </p>
    </article>
  </body>
</html>