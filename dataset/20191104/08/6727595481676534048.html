<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/uapa-contreversy-to-discuss-in-kerala-assembly-cm-s-stand-is-crucial123.html"/>
    <meta property="og:site_name" content="DoolNews"/>
    <meta property="article:published_time" content="2019-11-04T08:30:00+00:00"/>
    <meta property="og:title" content="യു.എ.പി.എ വിവാദം നിയമസഭയിലേക്ക്; മുഖ്യമന്ത്രിയുടെ നിലപാട് ഇന്ന് സഭയില്‍"/>
    <meta property="og:description" content="UAPA Kerala തിരുവനന്തപുരം: സി.പി.ഐ.എം പ്രവര്‍ത്തകരായ രണ്ടു ചെറുപ്പക്കാരുടെ മേല്‍ യു.എ.പി.എ ചുമത്തിയ സംഭവം ഇന്ന് നിയമസഭയില്‍ ചര്‍ച്ചയാകും. സി.പി.ഐ.എം പ്രവര്‍ത്തകരട"/>
  </head>
  <body>
    <article>
      <h1>യു.എ.പി.എ വിവാദം നിയമസഭയിലേക്ക്; മുഖ്യമന്ത്രിയുടെ നിലപാട് ഇന്ന് സഭയില്‍</h1>
      <address><time datetime="2019-11-04T08:30:00+00:00">04 Nov 2019, 08:30</time> by <a rel="author">ന്യൂസ് ഡെസ്‌ക്</a></address>
      <p>തിരുവനന്തപുരം: സി.പി.ഐ.എം പ്രവര്‍ത്തകരായ രണ്ടു ചെറുപ്പക്കാരുടെ മേല്‍ യു.എ.പി.എ ചുമത്തിയ സംഭവം ഇന്ന് നിയമസഭയില്‍ ചര്‍ച്ചയാകും. സി.പി.ഐ.എം പ്രവര്‍ത്തകരടക്കം വിമര്‍ശനമുന്നയിച്ച വിഷയത്തില്‍ സംസ്ഥാന സര്‍ക്കാര്‍ ഇന്ന് സഭയില്‍ നിലപാട് പ്രഖ്യാപിക്കും. സംസ്ഥാനസര്‍ക്കാര്‍ ഇതുവരെയും വിഷയത്തില്‍ വ്യക്തമായ നിലപാട് സ്വീകരിക്കാത്ത സാഹചര്യത്തില്‍ ഇന്ന് മുഖ്യമന്ത്രിയുടെ വാക്കുകള്‍ നിര്‍ണായകമാണ്.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>അതേ സമയം വിഷയത്തില്‍ ശക്തമായ പ്രതിഷേധം സഭയില്‍ ഉന്നയിക്കാനാണ് യു.ഡി.എഫിന്റെ നീക്കം. വാളയാര്‍ വിഷയം, മാവോയിസ്റ്റ് കൊല എന്നിവയ്ക്ക് ശേഷം വന്ന യു.എ.പി.എ വിവാദത്തില്‍ സഭ പ്രക്ഷുബ്ദമാകാനാണ് സാധ്യത. യു.ഡി.എഫ് രാവിലെ ചേരുന്ന പാര്‍ലമെന്ററി പാര്‍ട്ടി യോഗത്തില്‍ വിഷയം അടിയന്തരപ്രമേയമാക്കി ഉന്നയിക്കുന്നതിനെക്കുറിച്ചും ധാരണയാകും.</p>
      <related>
        <a href="https://www.doolnews.com/sitaram-yechury-response-on-uapa-case111.html?utm_source=doolnews&amp;utm_medium=related"/>
      </related>
      <p>സിപി.ഐ.എമ്മും, സി.പി.ഐയും, പ്രതിപക്ഷവും, സാംസ്‌കാരിക പ്രവര്‍ത്തകരുമെല്ലാം യു.എ.പി.എ വിവാദത്തില്‍ എതിര്‍പ്പറിയിച്ചതോടെ ഇന്നലെ മുഖ്യമന്ത്രി വിഷയത്തില്‍ പ്രതികരണമറിയിച്ചിരുന്നു. എന്നാല്‍ പൊലീസ് നടപടിയെ മുഖ്യമന്ത്രി തള്ളിപ്പറഞ്ഞിട്ടുമുണ്ടായിരുന്നില്ല. യു.എ.പി.എ പൊലീസ് ചുമത്തിയാല്‍ മാത്രം നടപ്പിലാകില്ല എന്നും ജുഡീഷ്യല്‍ സമിതിയും,സര്‍ക്കാരും അംഗീകരിക്കണമെന്നുമാണ് മുഖ്യമന്ത്രി പറഞ്ഞത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>യു.എ.പി.എക്ക് തെളിവുണ്ടോ എന്ന് കണ്ടെത്തി സംഭവത്തില്‍ നിഷ്പക്ഷമായ അന്വേഷണം നടത്തണമെന്ന് ഡി.ജി.പി ലോക്‌നാഥ് ബെഹറ ഇന്നലെ പൊലീസ് മേധാവികള്‍ക്ക് നിര്‍ദേശം നല്‍കിയിരുന്നു.</p>
      <figure>
        <iframe src="https://www.youtube.com/embed/SBmiYbp5lEk" width="560" height="315" data-service="Youtube" scrolling="no"/>
      </figure>
    </article>
  </body>
</html>