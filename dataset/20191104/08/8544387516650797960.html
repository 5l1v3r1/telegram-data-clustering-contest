<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/04/simera-ksekinoun-ta-erga-stin-athina/"/>
    <meta property="og:site_name" content="neolaia.gr"/>
    <meta property="article:published_time" content="2019-11-04T08:57:02+00:00"/>
    <meta property="og:title" content="Σήμερα ξεκινούν τα έργα στην Αθήνα – Ποιους δρόμους να αποφύγετε"/>
    <meta property="og:description" content="Σε έργα ασφαλτόστρωσης σε κεντρικούς δρόμους και λεωφόρους της Αθήνας προχωρά από σήμερα, Δευτέρα 4 Νοεμβρίου 2019, η Περιφέρεια Αττικής."/>
  </head>
  <body>
    <article>
      <h1>Σήμερα ξεκινούν τα έργα στην Αθήνα – Ποιους δρόμους να αποφύγετε</h1>
      <h2>Κυκλοφοριακές ρυθμίσεις σε κεντρικούς δρόμους της Αθήνας</h2>
      <address><time datetime="2019-11-04T08:57:02+00:00">04 Nov 2019, 08:57</time> by <a rel="author">neolaia.gr Team</a></address>
      <p>Σε έργα ασφαλτόστρωσης σε κεντρικούς δρόμους και λεωφόρους της Αθήνας προχωρά από σήμερα, <b>Δευτέρα 4 Νοεμβρίου 2019</b>, η Περιφέρεια Αττικής.</p>
      <p>Ειδικότερα:</p>
      <p>Η Περιφέρεια Αττικής ενημερώνει για έργα στο κέντρο της Αθήνας και ζητά την κατανόηση των πολιτών για την αναπόφευκτη ταλαιπωρία που θα προκληθεί, λόγω της ασφαλτόστρωσης.</p>
      <p>Τα έργα ξεκινούν από αύριο,<b> Δευτέρα 4 Νοεμβρίου,</b> σε κεντρικές οδικές αρτηρίες της Αθήνας.</p>
      <p>Με εντολή του Περιφερειάρχη Αττικής Γ. Πατούλη ξεκινούν αύριο Δευτέρα 4 Νοεμβρίου 2019 έργα ανακατασκευής του ασφαλτοτάπητα κεντρικών οδών του Δήμου Αθηναίων.</p>
      <p>Για την υλοποίηση των σχετικών έργων θα πραγματοποιείται προσωρινή και τμηματική διακοπή της κυκλοφορίας των οχημάτων και στα δύο ρεύματα κυκλοφορίας όπου θα πραγματοποιούνται εργασίες.</p>
      <p>Στο πρόγραμμα ανακατασκευής ασφαλτοτάπητα, το οποίο έχει προϋπολογισμό 4.940.000 ευρώ, είναι οι Λεωφόροι και οδοί: Βασιλίσσης Όλγας, Αρδηττού, Υμηττού, Πατησίων, 3ης Σεπτεμβρίου, Ακαδημίας, Χαριλάου Τρικούπη, Υμηττού, Αριστείδου, Ασκληπιού, Ευριπίδου, Ζωοδόχου Πηγής, Σόλωνος, Σοφοκλέους, Σωκράτους, Αμερικής, Νίκης και Βουλής. Για την λιγότερη ταλαιπωρία, οι εργασίες θα εκτελούνται κατά τις νυχτερινές ώρες και συγκεκριμένα μεταξύ των ωρών 11:00 μ.μ. – 06:00 π.μ..</p>
      <p>Η έναρξη των εργασιών θα πραγματοποιηθεί στην Λεωφόρο Βασιλίσσης Όλγας (από Λεωφ. Βασιλίσσης Αμαλίας έως Λεωφ. Βασ. Κων/νου).</p>
      <p>Κατά τη διάρκεια των εργασιών, θα εφαρμόζονται κυκλοφοριακές ρυθμίσεις και η Περιφέρεια Αττικής ζητά την κατανόηση των πολιτών για την αναπόφευκτη ταλαιπωρία που θα προκληθεί.</p>
      <p>Επίσης καλεί τους οδηγούς να επιδείξουν την απαραίτητη υπομονή, να συμμορφώνονται με την προσωρινή οδική σήμανση και τις υποδείξεις της Τροχαίας και να είναι ιδιαίτερα προσεκτικοί κατά την διέλευσή τους από τα σημεία των εργασιών, ακολουθώντας την υπάρχουσα οδική σήμανση.</p>
      <p>Με αφορμή την έναρξη των εργασιών στην Αθήνα, ο Περιφερειάρχης Αττικής, κ. <b>Γιώργος Πατούλης</b>, επισήμανε τα εξής:</p>
      <p>
        <i>«Για την Περιφέρεια Αττικής η αναβάθμιση της οδικής ασφάλειας και η προστασία της ζωής των πολιτών, αποτελούν ζητήματα ύψιστης προτεραιότητας μας. Μα βάση αυτό το στόχο ξεκινούν αύριο Δευτέρα 4 Νοεμβρίου σημαντικά έργα ασφαλτόστρωσης σε κεντρικές οδικές αρτηρίες της Αθήνας. Οι εργασίες θα συνεχιστούν με γρήγορους ρυθμούς σε όλους τους δρόμους του λεκανοπεδίου. Κεντρικό ζητούμενό μας, είναι ένα ασφαλές και λειτουργικό οδικό δίκτυο, που δεν θα κρύβει κινδύνους για τους πεζούς και τους οδηγούς». </i>
      </p>
      <h3>Δείτε επίσης: <a href="https://www.neolaia.gr/2019/11/04/teli-kikloforias-2020-sto-taxisnet-pote/">Πότε θα αναρτηθούν τα τέλη κυκλοφορίας 2020 στο Taxisnet</a></h3>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/04/ilektronikes-apodeikseis-neo-kathestos/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/04/koinoniko-merisma-2019-pote-ksekinoun-oi-aitiseis/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/04/evdomadiaies-problepseis-2019-i-afroditi-ston-toksoti-apo-2-noemvriou/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/04/simera-ksekinoun-ta-erga-stin-athina/"/>
        <a href="https://neolaia.gr/2019/11/04/teli-kikloforias-2020-sto-taxisnet-pote/"/>
        <a href="https://neolaia.gr/neo/eidiseis"/>
      </related>
    </article>
  </body>
</html>