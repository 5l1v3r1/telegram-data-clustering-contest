<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/khrana-koyato-sbuzhda-po-dobre-ot-kafeto_news707256.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-04T08:18:00+00:00"/>
    <meta property="og:title" content="Храна, която събужда по-добре от кафето"/>
    <meta property="og:description" content="Ябълката е добра поради факта, че не утежнява стомаха"/>
  </head>
  <body>
    <article>
      <h1>Храна, която събужда по-добре от кафето</h1>
      <h2>Ябълката е добра поради факта, че не утежнява стомаха</h2>
      <address>
        <time datetime="2019-11-04T08:18:00+00:00">04 Nov 2019, 08:18</time>
      </address>
      <p>https://blitz.bg/obshtestvo/khrana-koyato-sbuzhda-po-dobre-ot-kafeto_news707256.html Blitz.bg</p>
      <figure>
        <img src="https://static.blitz.bg/documents/thumbnails/730/201704/1492690556-apples-1008880-960-720.jpg"/>
      </figure>
      <p><b>Ако първата стъпка, която предприемате сутрин, е да посегнете към чашата с кафе, можете да се замислите дали това да не бъде един друг продукт. Множество факти показват, че той може да ни събуди не по-слабо от кафето и освен това е доста по-полезен от него, пише Плусинфо.</b><br/><br/>Докато събуждането с кафе зависи от количеството кофеин, <b>ябълката дава на организма енергията, от която се нуждае</b>, посредством натуралната захарна фруктоза и не оставя отрицателни ефекти върху организма, казват експертите.<br/><br/><b>Ябълката е добра поради факта, че не утежнява стомаха, което не е така с кафето</b>, и също така не влияе на кръвното налягане. Разбира се, кофеинът в кафето ще има по-добър ефект върху самото събуждане, но ползите от ябълката не трябва да се пренебрегват. Тя ще събуди организма по естествен и лесен начин, което няма да предизвика дразнене и липса на сън - често следствие от пиенето на кафе.<br/><br/>Ябълките също са богати на витамини А, В и С, но и на пектин, който абсорбира водата и токсините в организма. <b>Кафето ще работи по-добре за събуждане, но с възможни последици, докато ябълките са здравословен начин да събудите тялото.</b></p>
    </article>
  </body>
</html>