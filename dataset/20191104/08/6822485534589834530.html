<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980813022.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-04T08:46:00+00:00"/>
    <meta property="og:title" content="ونزوئلا دیپلمات‌های السالوادور را اخراج کرد"/>
    <meta property="og:description" content="به گزارش فارس، دولت ونزوئلا در پاسخ به تصمیم دولت السالوادور در زمینه اخراج دیپلماتهای این کشور اعلام کرد که همه دیپلماتهای السالوادور را از خاک خود اخراج کرده است. "/>
  </head>
  <body>
    <article>
      <h1>ونزوئلا دیپلمات‌های السالوادور را اخراج کرد</h1>
      <address>
        <time datetime="2019-11-04T08:46:00+00:00">04 Nov 2019, 08:46</time>
      </address>
      <p>دولت ونزوئلا در پاسخ به تصمیم السالوادور در زمینه اخراج دیپلمات‌های ونزوئلایی، همه دیپلماتهای این کشور را از خاک خود اخراج کرد.</p>
      <p>به گزارش فارس، دولت ونزوئلا در پاسخ به تصمیم دولت السالوادور در زمینه اخراج دیپلماتهای این کشور اعلام کرد که همه دیپلماتهای السالوادور را از خاک خود اخراج کرده است. </p>
      <p>وزارت خارجه ونزوئلا روز یک شنبه طب بیانیه‌ای این موضوع را اعلام کرد و آن را در واکنش به تصمیم دولت السالوادور خواند. </p>
      <p>وزارت خارجه کاراکاس 48 ساعت به دیپلماتهای السالوادور مهلت داده است تا خاک ونزوئلا را ترک کنند.</p>
      <p>خبرگزاری رویترز ، روز یکشنبه در خبری فوری، از تصمیم دولت السالوادور برای اخراج همه دیپلمات‌های دولت ونزوئلا از این کشور خبر داده بود. </p>
      <p>السالوادور کشوری کوچک در آمریکای مرکزی است.</p>
      <p>این تصمیم دولت السالوادور یک هفته پس از آن صورت گرفت که واشنگتن سیاستهای حمایتی خود از مهاجران السالوادوری که در آمریکا زندگی می‌کنند را به مدت یک سال دیگر تمدید کرده است. </p>
      <p>دولت السالوادور تحت فشارهای آمریکا دولت «نیکلاس مادورو» را به رسمیت نمی‌شناسد و به تبعیت از واشنگتن «خوان گوایدو» رهبر مخالفان را به عنوان رئیس جمهور موقت این کشور می‌داند. </p>
      <p>به رغم همه فشارهای سیاسی، اقتصادی و تهدید به اقدام نظامی و حتی حمایت دولت آمریکا از اقدام گوایدو برای انجام یک کودتا، دولت مادورو ساقط نشده است ما دشمنی‌های واشنگتن و فشارهای آن به دیگر کشورها برای خصومت علیه ونزوئلا ادامه دارد.</p>
    </article>
  </body>
</html>