<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/af1653ad8a9d3a5e/fost-sef-adjunct-al-inspectoratului-ecologic-condamnat-la-5-ani-inchisoare-pentru-estorcare-de-bani.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-04T08:46:49+00:00"/>
    <meta property="og:title" content="Fost șef-adjunct al Inspectoratului Ecologic, condamnat la 5 ani închisoare pentru estorcare de bani"/>
    <meta property="og:description" content="Procuratura pentru Combaterea Criminalității Organizate și Cauze Speciale anunță condamnarea de către Curtea de Apel Chișinău a unui fost șeful-adjunct al Inspectoratului Ecologic de Stat la pedeapsă cu închisoarea pe un termen de cinci ani, pentru acte de corupție."/>
  </head>
  <body>
    <article>
      <h1>Fost șef-adjunct al Inspectoratului Ecologic, condamnat la 5 ani închisoare pentru estorcare de bani</h1>
      <address><time datetime="2019-11-04T08:46:49+00:00">04 Nov 2019, 08:46</time> by <a rel="author">Jurnal.md</a></address>
      <p>
        <b>Procuratura pentru Combaterea Criminalității Organizate și Cauze Speciale anunță condamnarea de către Curtea de Apel Chișinău a unui fost șeful-adjunct al Inspectoratului Ecologic de Stat la pedeapsă cu închisoarea pe un termen de cinci ani, pentru acte de corupție.</b>
      </p>
      <p>Procurorii PCCOCS l-au învinuit de estorcarea a 25.000 de lei de la reprezentantul unui agent economic, pentru ca ultimul să fie scutit de audit ecologic. Funcționarul, însă, a fost reținut în flagrant delict, la 16 aprilie 2014.</p>
      <p>Decizia obținută de procurorii PCCOCS vine după aproape patru ani de examinări. Mai mult decât atât, tergiversarea procesului e doar un aspect al contextului examinării lui: în noiembrie 2018, însă, inculpatul a fost eliberat de răspundere penală de către Judecătoria Chișinău, sediul Centru.</p>
      <p>Acum, însă, pe lângă condamnarea la pedeapsă cu închisoarea, pe care o va ispăși în penitenciar, forțele de ordine i-au confiscat cei 25.000 de lei pe care i-a primit ca mită, iar judecătorii i-au impus o amendă de 300.000 de lei și l-au privat de dreptul să ocupe funcții publice pe un termen de 8 ani.</p>
    </article>
  </body>
</html>