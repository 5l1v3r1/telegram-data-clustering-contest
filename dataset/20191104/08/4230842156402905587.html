<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/sport/20191104-bavariya-zvilnyla-kovacha-z-posta-golovnogo-trenera/"/>
    <meta property="og:site_name" content="ФАКТИ"/>
    <meta property="article:published_time" content="2019-11-04T08:33:11+00:00"/>
    <meta property="og:title" content="Баварія звільнила Ковача з поста головного тренера"/>
    <meta property="og:description" content="Ніко Ковач покинув пост головного тренера мюнхенської Баварії."/>
  </head>
  <body>
    <article>
      <h1>Баварія звільнила Ковача з поста головного тренера</h1>
      <address>
        <time datetime="2019-11-04T08:33:11+00:00">04 Nov 2019, 08:33</time>
      </address>
      <p>Ніко Ковач покинув пост головного тренера мюнхенської Баварії.</p>
      <p>Хорватський спеціаліст <b>Ніко Ковач</b> звільнений з поста головного тренера <b>Баварії Мюнхен</b> після розгромної поразки від Айнтрахта (1:5) у Бундеслізі.</p>
      <p><b>Читайте</b>: <a href="https://fakty.com.ua/ua/sport/20191103-bavariya-olimpiakos-prognoz-bukmekeriv-na-match-ligy-chempioniv/">Баварія — Олімпіакос: прогноз букмекерів на матч Ліги чемпіонів</a></p>
      <p>Рішення про відставку 48-річного хорвата ухвалили президент мюнхенців Улі Хенесс, генеральний директор Карл-Хайнц Румміненге та спортивний директор клубу Хасан Саліхаміджич.</p>
      <blockquote>— Гадаю, що це рішення було правильним для клубу в цей момент. Результати, а також наша гра в останніх матчах змусили мене покинути клуб. Ми з моїм братом Робертом дякуємо Баварії за останні півтора року. За цей час ми виграли чемпіонат, Кубок і Суперкубок Німеччини. Це був гарний час. Бажаю клубу всього найкращого, – прокоментував свою відставку Ковач.</blockquote>
      <p>До призначення нового головного тренера з Баварією працюватиме Ханс Флік.</p>
      <p>Раніше Факти ICTV зібрали <a href="https://fakty.com.ua/ua/sport/20191031-vid-shevchenka-do-gvardioly-7-najstylnishyh-treneriv-u-svitovomu-futboli/">топ-7 найстильніших тренерів у футболі</a> – до списку потрапив вже екс-тренер Баварії Ніко Ковач.</p>
      <p><b>Джерело</b>: <a href="https://fcbayern.com/de/news/2019/11/pressemitteilung-fc-bayern-trennt-sich-von-trainer-niko-kova%C4%8D">FC Bayern</a></p>
    </article>
  </body>
</html>