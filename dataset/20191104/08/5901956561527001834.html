<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/licenje-za-jesen-244922"/>
    <meta property="og:site_name" content="Slovenske novice"/>
    <meta property="article:published_time" content="2019-11-04T08:22:00+00:00"/>
    <meta property="og:title" content="Ličenje za jesen"/>
    <meta property="og:description" content="Če ste ena od tistih, ki z otroško navdušenostjo še vedno pričakujete mestne sprehode po šumečem listju ter lovljenje navdiha in miru v gozdu, vam prehod v jesen zagotovo ne predstavlja težav...."/>
  </head>
  <body>
    <article>
      <h1>Ličenje za jesen</h1>
      <h2>Na kaj pomislite ob besedi jesen? So to nove družinske obveznosti, toplejša garderoba in čas za druženje ob kostanju ali pa vam srce takoj zaigra ob misli na živopisne barve, s katerimi nas v tem času razvaja narava?</h2>
      <address><time datetime="2019-11-04T08:22:00+00:00">04 Nov 2019, 08:22</time> by <a rel="author">P. I.</a></address>
      <slideshow>
        <figure>
          <img src="https://www.slovenskenovice.si/images/slike/2019/10/30/1525645.jpg"/>
          <figcaption>FOTO: Notino</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1525646.jpg"/>
          <figcaption>V sivem vremenu bodite drznejši pri izbiri barve šminke. FOTO: Notino</figcaption>
        </figure>
        <figure>
          <img src="https://www.slovenskenovice.si/images/slike/2019/10/30/1525647.jpg"/>
          <figcaption>Tangle Teezer je idealen za razčesavanje las, tudi mokrih. FOTO: Notino</figcaption>
        </figure>
      </slideshow>
      <p>Če ste ena od tistih, ki z otroško navdušenostjo še vedno pričakujete mestne sprehode po šumečem listju ter lovljenje navdiha in miru v gozdu, vam prehod v jesen zagotovo ne predstavlja težav. V nasprotnem primeru pa ste se najbrž le težko poslovili od toplih poletnih dni in potrebujete nekoliko več spodbude za uživanje v tem letnem času.<br/><br/><b>Veselo naličene</b><br/>Pomembno je, da si v vsakem letnem času poiščete nekaj, kar vas bo razveseljevalo, pri tem pa ne pozabite poskrbeti zase. Ste <a href="https://www.notino.si/dekorativna-kozmetika/">ličila</a> že zamenjali s takšnimi, ki bodo ustrezala odtenku vaše kože jeseni, da garderobe sploh ne omenjamo? Ne glede na vaš slog ličenja obstaja nekaj zakonitosti, ki jih je dobro upoštevati. Jesen je recimo primeren čas, da zaradi temnejših oblačil, ki jih je vsak mesec več, nekoliko potemnite tudi svoje obrvi – in pri tem seveda ne zanemarite njihove nege.</p>
      <figure>
        <img src="https://www.slovenskenovice.si/images/slike/2019/10/30/1525646.jpg"/>
        <figcaption>V sivem vremenu bodite drznejši pri izbiri barve šminke. FOTO: Notino</figcaption>
      </figure>
      <p>Jesen je tudi čas, ko smo lahko nekoliko bolj drzni pri ličenju oči. Ste si vedno želeli ustvariti videz mačjih oči, jih nekoliko bolj obrobiti ali pa eksperimentirati z večernim ličenjem z zlato barvo? Uživajte! S prehodom leta v drugo polovico je tudi čas za globino, zato se poigrajte z različnimi odtenki, toplimi, zabrisanimi linijami, ki segajo od rdeče do olivno zelene. Tudi pri ličenju ustnic ste zdaj lahko nekoliko drznejši in tako popestrite meglena jutra; vendar ne pozabite, da ni priporočljivo hkrati močno naličiti oči in ustnic! Če ste se denimo odločili za šminko v vijoličastem odtenku, oči poudarite samo z maskaro.<br/><br/>Pri vsem skupaj pa je zelo pomembno, da so vaša ličila kakovostna – sicer svojemu telesu ne delate nobene usluge. Prav tako je v času, ko vse pogosteje nosimo kape in druga pokrivala ali pa zaradi vetra za krajše poti uporabimo vsaj kapuco, priporočljivo imeti pri roki krtačo, s katero vaši lasje ne bodo spominjali na ptičje strašilo ali pustno masko.<br/><br/>Med izdelki za razčesavanje las, ki so vam na voljo, je v Veliki Britaniji najbolj priljubljena znamka <a href="https://www.notino.si/tangle-teezer/">Tangle Teezer</a>. Ima ergonomsko obliko, ščetine različnih dolžin in je primerna za uporabo tako na suhih kot mokrih laseh, zato nanjo poleg frizerskih velemojstrov prisegajo tudi mame. Te namreč vedo, kako pomembno je, da krtača svoje delo opravi dobro in čim hitreje ter s čim manj bolečega razčesavanja.</p>
      <figure>
        <img src="https://www.slovenskenovice.si/images/slike/2019/10/30/1525647.jpg"/>
        <figcaption>Tangle Teezer je idealen za razčesavanje las, tudi mokrih. FOTO: Notino</figcaption>
      </figure>
      <p>Če se še niste pripravili na nov letni čas, si vzemite popoldne zase ter ob najljubši glasbi pospravite omaro in tople puloverje postavite na vidno mesto. Pripravite si tudi prenosno kozmetično torbico, ki bo z vami kljubovala slabemu vremenu! Predvsem pa uživajte v vsem lepem, kar vam prinaša letošnja jesen.</p>
    </article>
  </body>
</html>