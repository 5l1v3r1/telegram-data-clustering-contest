<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/ispanak-kabusunun-nedeni-belli-oldu-214053h.htm"/>
    <meta property="og:site_name" content="OLAY"/>
    <meta property="article:published_time" content="2019-11-04T08:33:54+00:00"/>
    <meta property="og:title" content="Ispanak kabusunun nedeni belli oldu"/>
    <meta property="og:description" content="İstanbul İl Tarım ve Orman Müdürlüğü, &quot;Zehirlenmeye ıspanaklara karışan yabancı otların neden olduğu analizlerle ortaya çıkmıştır&quot; açıklamasında bulundu."/>
  </head>
  <body>
    <article>
      <h1>Ispanak kabusunun nedeni belli oldu</h1>
      <h2>İstanbul İl Tarım ve Orman Müdürlüğü, "Zehirlenmeye ıspanaklara karışan yabancı otların neden olduğu analizlerle ortaya çıkmıştır" açıklamasında bulundu.</h2>
      <address>
        <time datetime="2019-11-04T08:33:54+00:00">04 Nov 2019, 08:33</time>
      </address>
      <p>Ispanak zehirlediği iddiaları üzerine  İstanbul İl Tarım ve Orman Müdürlüğü yazılı açıklama yaptı.</p>
      <p>Açıklama şu şekilde:</p>
      <p>"İl Müdürlüğümüze, İstanbul Halk Sağlığı Müdürlüğü'nden 02.11.2019 tarihinde yapılan ihbarda ıspanak tüketimi sonrası zehirlenme olduğu bildirilmiştir.  Zehirlenme şüphesi ile sağlık kuruluşlarına başvuru yapanların ürün satın aldıkları ilimizde, faaliyet gösteren satış noktalarından analiz yapılmak üzere taze ıspanak, evlerden ise pişmiş ıspanak yemeği numunesi alınmıştır. </p>
      <p>Alınan numunelerin ileri tetkik sonuçlarında ıspanak içerisinde tespit edilen yabancı ottan kaynaklı yoğun miktarda atropin ve scopalamin maddesi tespit edilmiştir"</p>
      <p>
        <b>"YABANCI OTLAR AYIRT EDİLMELİ"</b>
      </p>
      <p>"Zehirlenmeye ıspanaklara karışan patlıcangiller familyasından, atropin ve scopalamin içeren yabancı otların neden olduğu yapılan analizlerle ortaya çıktığı görülmüştür. İl Müdürlüğümüze ulaşan tüm ihbarlar değerlendirilmekte, konuyla ilgili değişik ilçelerimizden sağlık kuruluşlarına başvuranların ıspanak satın aldıkları işletmeler, resmi kontrole tabi tutulmakta, numune alınmakta ve alınan numuneler laboratuvarlara gönderilmektedir. Halkımızın tüketecekleri tüm gıdaları olduğu gibi, yeşil sebzeleri de dikkatlice kontrol ederek, yabancı otları ayırt etmeli ve çok iyi şekilde temizledikten sonra tüketmeleri gerekmektedir"</p>
    </article>
  </body>
</html>