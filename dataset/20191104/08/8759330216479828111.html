<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902313/wrevel-bij-club-brugge-ploegmaats-raken-gefrustreerd-door-sterallures-diagne-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-04T08:01:00+00:00"/>
    <meta property="og:title" content="Wrevel bij Club Brugge? 'Ploegmaats raken gefrustreerd door sterallures Diagne'"/>
    <meta property="og:description" content="Club Brugge blijft maar overtuigen dit seizoen. Zaterdag kende het geen enkele moeite met KV Kortrijk, dat met 3-0 werd verslagen. Eén negatieve uitschieter was toch Mbaye Diagne, die kans op kans miste."/>
  </head>
  <body>
    <article>
      <h1>Wrevel bij Club Brugge? 'Ploegmaats raken gefrustreerd door sterallures Diagne'</h1>
      <address>
        <time datetime="2019-11-04T08:01:00+00:00">04 Nov 2019, 08:01</time>
      </address>
      <p>
        <b>Club Brugge blijft maar overtuigen dit seizoen. Zaterdag kende het geen enkele moeite met KV Kortrijk, dat met 3-0 werd verslagen. Eén negatieve uitschieter was toch Mbaye Diagne, die kans op kans miste.</b>
      </p>
      <p>De Senegalees kreeg nog eens een mogelijkheid om zich te bewijzen, maar wist niet helemaal te overtuigen. Diagne deed het goed in het samenspel, maar miste heel wat kansen. Na de partij reageerde Diagne al dat "het pijn deed" om al die kansen te missen. Zorgt dat binnenkort ook voor problemen binnen de kleedkamer?</p>
      <aside>Lees meer<br/><a href="https://www.voetbalprimeur.be/nieuws/902192/diagne-mist-de-kansen-bij-club-brugge-het-doet-pijn-.html?itm_source=www.voetbalprimeur.be&amp;itm_medium=highlighted-content">Diagne mist kans op kans bij Club Brugge: "Het doet pijn"</a></aside>
      <p>De aanvaller lijkt bij Club Brugge alleszins niet de meest geliefde persoon te zijn. <i>Het Laatste Nieuws</i> meldt namelijk dat de 'sterallures van Diagne steeds meer wrevel opwekken bij zijn ploegmaats'. Vooralsnog was daar nog niets van te merken, al is Diagne zeker geen onbesproken speler.</p>
      <p>In het verleden zorgde hij al voor frustaties bij zijn ex-clubs. Afgelopen zomer kwam hij nog negatief in het nieuws nadat hij het aan de stok kreeg met een Turkse fotograaf.</p>
    </article>
  </body>
</html>