<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.medyafaresi.com/haber/istanbuldaki-ispanak-zehirlenmelerinin-nedeni-ortaya-cikti/926199"/>
    <meta property="og:site_name" content="medya faresi"/>
    <meta property="article:published_time" content="2019-11-04T08:16:00+00:00"/>
    <meta property="og:title" content="İstanbul'daki ıspanak zehirlenmelerinin nedeni ortaya çıktı!"/>
    <meta property="og:description" content="İstanbul'da 44 kişinin zehirlenmesine neden olan 'ıspanak vakaları' ile ilgili ilk resmi açıklama geldi. İstanbul'daki İl Tarım Müdürlüğünden yapılan açıklamada &quot;Zehirlenmeler ıspanağa benzer yabancı otlardan kaynaklandı.&quot; denildi."/>
  </head>
  <body>
    <article>
      <h1>İstanbul'daki ıspanak zehirlenmelerinin nedeni ortaya çıktı!</h1>
      <h2>İstanbul'da 44 kişinin zehirlenmesine neden olan 'ıspanak vakaları' ile ilgili ilk resmi açıklama geldi. İstanbul'daki İl Tarım Müdürlüğünden yapılan açıklamada "Zehirlenmeler ıspanağa benzer yabancı otlardan kaynaklandı." denildi.</h2>
      <address>
        <time datetime="2019-11-04T08:16:00+00:00">04 Nov 2019, 08:16</time>
      </address>
      <p>İl Tarım Müdürlüğünden yapılan açıklamada ‘yabancı otun’ ismi telaffuz edilmedi ancak söz konusu bitkinin, “aşırı tüketildiğinde baş ağrısı ve mide bulantısına neden olan, Adamotu” olduğu sanılıyor.</p>
      <h3>İŞTE TARIM MÜDÜRLÜĞÜNDEN YAPILAN O AÇIKLAMA</h3>
      <p>İl Tarım Müdürlüğünden yapılan açıklamada şu ifadelere yer verildi; </p>
      <p>“İl Müdürlüğümüze, İstanbul Halk Sağlığı Müdürlüğü’nden 02.11.2019 tarihinde yapılan ihbarda ıspanak tüketimi sonrası zehirlenme olduğu bildirilmiştir.</p>
      <p>Zehirlenme şüphesi ile sağlık kuruluşlarına başvuru yapanların ürün satın aldıkları ilimizde, faaliyet gösteren satış noktalarından analiz yapılmak üzere taze ıspanak, evlerden ise pişmiş ıspanak yemeği numunesi alınmıştır.</p>
      <p>Alınan numunelerin ileri tetkik sonuçlarında ıspanak içerisinde tespit edilen yabancı ottan kaynaklı yoğun miktarda atropin ve scopalamin maddesi tespit edilmiştir”</p>
      <h3>“YABANCI OTLAR AYIRT EDİLMELİ”</h3>
      <p>“Zehirlenmeye ıspanaklara karışan patlıcangiller familyasından, atropin ve scopalamin içeren yabancı otların neden olduğu yapılan analizlerle ortaya çıktığı görülmüştür.</p>
      <p>İl Müdürlüğümüze ulaşan tüm ihbarlar değerlendirilmekte, konuyla ilgili değişik ilçelerimizden sağlık kuruluşlarına başvuranların ıspanak satın aldıkları işletmeler, resmi kontrole tabi tutulmakta, numune alınmakta ve alınan numuneler laboratuvarlara gönderilmektedir.</p>
      <p>Halkımızın tüketecekleri tüm gıdaları olduğu gibi, yeşil sebzeleri de dikkatlice kontrol ederek, yabancı otları ayırt etmeli ve çok iyi şekilde temizledikten sonra tüketmeleri gerekmektedir”</p>
    </article>
  </body>
</html>