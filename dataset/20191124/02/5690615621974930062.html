<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837472-dani-ponad-milyarda-koristuvachiv-sotsmerezh-potrapili-v-internet"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T02:45:00+00:00"/>
    <meta property="og:title" content="Дані понад мільярда користувачів соцмереж потрапили в інтернет"/>
    <meta property="og:description" content="КИЇВ. 24 листопада. УНН. Американський експерт з кібербезпеки Вінні Трой виявив базу даних з інформацією про 1,2 млрд користувачів соцмереж. Про це …"/>
  </head>
  <body>
    <article>
      <h1>Дані понад мільярда користувачів соцмереж потрапили в інтернет</h1>
      <address><time datetime="2019-11-24T02:45:00+00:00">24 Nov 2019, 02:45</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> Американський експерт з кібербезпеки Вінні Трой виявив базу даних з інформацією про 1,2 млрд користувачів соцмереж. Про це повідомляє <b>УНН</b> з посиланням на Wired.</p>
      <p>За словами хакера, файл знаходився в хмарному сервісі Google Cloud, тому він не зміг відстежити, хто саме завантажив його туди. Трой зазначає, що в базі даних не було такої важливої інформації, як паролі, номери банківських карт або коди безпеки.</p>
      <p>Там, однак, була зібрана інформація з профілів користувачів в Facebook, Twitter, LinkedIn і сервісу для розміщення і розробки ІТ-проектів Github.</p>
      <p>Крім того, в базі даних виявилися майже 50 млн номерів домашніх і стільникових телефонів, записи з історії працевлаштування в LinkedIn, близько 622 адрес електронної пошти.</p>
      <p>Велика частина інформації належала американській компанії People Data Labs, на що вказують назви файлів. Засновник компанії Шон Торн заявив, що там не користуються сервісом, на якому була знайдена база даних.</p>
      <p>Нагадаємо, засновник Telegram закликав користувачів <a href="https://www.unn.com.ua/uk/news/1836923-zasnovnik-telegram-zaklikav-koristuvachiv-vidaliti-z-gadzhetiv-whatsapp">видалити з ґаджетів WhatsApp.</a></p>
    </article>
  </body>
</html>