<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962888"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T02:32:54+00:00"/>
    <meta property="og:title" content="ఆయనే కీలకం!"/>
    <meta property="og:description" content="ADVT"/>
  </head>
  <body>
    <article>
      <h1>ఆయనే కీలకం!</h1>
      <address>
        <time datetime="2019-11-24T02:32:54+00:00">24 Nov 2019, 02:32</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>శరద్‌ తలచుకుంటే ఫిరాయింపు వేటు</b>
        </li>
      </ul>
      <p><b>న్యూఢిల్లీ:</b> మహారాష్ట్ర రాజకీయాలను రెండు అంశాలు మలుపు తిప్పనున్నాయి. ఒకటి స్పీకర్‌ ఎన్నిక. రెండు... ఎన్‌సీపీ అధినేత శరద్‌ పవార్‌ తదుపరి ఎత్తు. బీజేపీతో కలిసి ప్రభుత్వం ఏర్పాటు చేయడానికి అజిత్‌ పవార్‌ ఫిరాయించగానే బాబాయి శరద్‌ పవార్‌ మిగతా ఎమ్మెల్యేలను హెచ్చరించారు. పార్టీ ఫిరాయింపు నిరోధక చట్టం కింద ఇంటికి పంపిస్తామని హెచ్చరించారు. లోక్‌సభ సెక్రెటరీ జనరల్‌గా పనిచేసిన పీడీపీ ఆచార్య అభిప్రాయం ప్రకారం ఎమ్మెల్యేగా ఎన్నికయినప్పటి నుంచే ఫిరాయింపు నిరోధక చట్టం వర్తిస్తుంది. తన సమ్మతి లేకుండా పార్టీ ఎమ్మెల్యేలు ఫిరాయించారని పార్టీ అధినేత హోదాలో పవార్‌ ఫిర్యాదు చేస్తే ఫిరాయింపు నిరోధక చట్టం వర్తిస్తుంది.</p>
      <p> ఎన్‌సీపీ ఎమ్మెల్యేలు 54 మందిలో కనీసం 36 మంది అజిత్‌ పవార్‌ వైపు వెళితేనే చీలిక చెల్లుతుంది. దీన్ని తప్పించుకోవాలంటే ఒక పార్టీ మరో పార్టీలో విలీనం కావాలి. ఎన్‌సీపీ బీజేపీలో విలీనం కావాలంటే శరద్‌ పవార్‌ అనుమతి కావాలి. ఏ విధంగా చూసుకున్నా శరద్‌ కీలకంగా కనిపిస్తున్నారు.</p>
    </article>
  </body>
</html>