<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-news/fadnavis-hopes-to-help-farmers-abn-97-2021459/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-24T02:03:46+00:00"/>
    <meta property="og:title" content="फडणवीस सरकारकडून शेतकऱ्यांना मदतीची आशा – विखे"/>
    <meta property="og:description" content="फडणवीस सरकारकडून शेतकऱ्यांना मदतीची आशा - विखे"/>
  </head>
  <body>
    <article>
      <h1>फडणवीस सरकारकडून शेतकऱ्यांना मदतीची आशा – विखे</h1>
      <h2>फडणवीस सरकारकडून शेतकऱ्यांना मदतीची आशा - विखे</h2>
      <address><time datetime="2019-11-24T02:03:46+00:00">24 Nov 2019, 02:03</time> by <a rel="author">लोकसत्ता टीम</a></address>
      <p>ओल्या दुष्काळामुळे अडचणीत सापडलेल्या शेतक ऱ्याला मदतीची अपेक्षा ही भारतीय जनता पक्षाच्या सरकारकडूनच होती. मुख्यमंत्री देवेंद्र फडणवीस यांच्या नेतृत्वाखाली स्थिर सरकार मिळणार असल्यामुळे शेतकऱ्यांना भरघोस मदतीची असलेली अपेक्षा पूर्ण होईल, असा विश्वास माजीमंत्री आ.राधाकृष्ण विखे यांनी व्यक्त केला.</p>
      <p>पद्मश्री डॉ. विठ्ठलराव विखे पाटील सहकारी साखर कारखान्याचा ७० वा गळीत हंगाम शुभारंभ आणि बॉयलर अग्निप्रदीपन सभारंभ आ. राधाकृष्ण विखे आणि जिल्हा परिषदेच्या अध्यक्षा शालिनीताई विखे यांच्या उपस्थितीत संपन्न झाला. भाजपाचे जिल्हाध्यक्ष प्रा.भानुदास बेरड यांच्या अध्यक्षतेखाली झालेल्या या कार्यक्रमास कारखान्याचे अध्यक्ष खासदार डॉ. सुजय विखे, उपाध्यक्ष कैलास तांबे, ट्रक सोसायटीचे अध्यक्ष जग्गनाथ राठी, प्रवरा बँकेचे अध्यक्ष बाळासाहेब भवर, उपाध्यक्ष अशोक असावा, डॉ. भास्करराव खर्डे, प्रवरा फळे भाजीपाला सोसायटीच्या अध्यक्षा गीताताई थेटे, कारखाना कामगार सभेचे सरचिटणीस अविनाश आपटे,उपस्थित होते.</p>
      <p>विखे म्हणाले की,  या वर्षी उसाची टंचाई मोठय़ा प्रमाणात असल्याने बहुतांशी कारखाने बंद राहणार आहेत. उसाअभावी गणेश आणि राहुरी कारखाना बंद ठेवावा लागतो, याचे दु:ख आहे.आगामी काळात मात्र पाण्याची उपलब्धता मोठय़ा स्वरूपात असल्यामुळे १०० टक्के उसाची लागवड शेतकऱ्यांनी करावी जैविक तंत्रज्ञानाचा उपयोग करून उसावरील किड नियंत्रन सुधारण्याचा प्रयत्न करावा लागेल. यासाठी लखनौ येथील ऊस संशोधन केंद्राशी कारखान्याचा करार झाला आहे.</p>
      <related>
        <a href="https://www.loksatta.com/agralekh-news/shiv-sena-confronts-ncp-congress-dependency-abn-97-2021374/"/>
      </related>
    </article>
  </body>
</html>