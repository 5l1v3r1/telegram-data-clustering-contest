<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/686156/to-gramma-mias-afganis-apo-ti-moria-ston-kosmo"/>
    <meta property="og:site_name" content="enikos.gr"/>
    <meta property="article:published_time" content="2019-11-24T02:07:00+00:00"/>
    <meta property="og:title" content="Το γράμμα μίας Αφγανής από τη Μόρια στον κόσμο"/>
    <meta property="og:description" content="Ρεπορτάζ για την έκρυθμη κατάσταση στο προσφυγικό κέντρο της Μόριας και τα σχέδια της ελληνικής κυβέρνησης για μια πιο γρήγορη αντιμετώπιση του προσφυγικού..."/>
  </head>
  <body>
    <article>
      <h1>Το γράμμα μίας Αφγανής από τη Μόρια στον κόσμο</h1>
      <address>
        <time datetime="2019-11-24T02:07:00+00:00">24 Nov 2019, 02:07</time>
      </address>
      <p>Ρεπορτάζ για την έκρυθμη κατάσταση <a href="http://www.enikos.gr/society/685776/asfyxia-sti-moria-xeperasan-tous-16000-oi-prosfyges-kai-metanaste">στο προσφυγικό κέντρο της Μόριας</a> και τα σχέδια της ελληνικής κυβέρνησης για μια πιο γρήγορη αντιμετώπιση του προσφυγικού παρουσιάζει η εφημερίδα Tagesspiegel. Αναφέρεται σε μια επιστολή Αφγανής προς τον κόσμο, «Letter to the World», όπως είναι ο τίτλος της, την οποία χαρακτηρίζει έκκληση για βοήθεια από τη Μόρια.</p>
      <p>«Μπορείτε να φανταστείτε να ζείτε σε έναν χώρο, τον οποίο δεν μπορείτε να εγκαταλείψετε μετά τις 9 το βράδυ γιατί κλέφτες κλέβουν τα πάντα και εσείς μπορεί να τραυματιστείτε γιατί δεν τους αφήνετε να κλέψουν; Μπορείτε να φανταστείτε ένα μέρος όπου για λόγους ασφαλείας δεν μπορείς να πας μόνη στις τουαλέτες;» γράφει στην επιστολή της προς τον κόσμο η Αφγανή.</p>
      <p>‘Όπως σημειώνει η γερμανική εφημερίδα «εθελοντές γιατροί κάνουν λόγο για σεξουαλική βία, κακοποίηση και παιδική πορνεία. Πρόσφατα υπήρξε κι άλλος θάνατος, ένα μωρό εννιά μηνών πέθανε από ακραία αφυδάτωση. Καθώς εκατοντάδες μετανάστες και πρόσφυγες φτάνουν κάθε βράδυ με βάρκες από την Τουρκία στη Λέσβου, η ελληνική κυβέρνηση αναζητά νέους τρόπους αντιμετώπισης της προσφυγικής κρίσης και αυστηροποιεί τους νόμους για το άσυλο».</p>
      <p>Σχετικά με τα σχέδια της ελληνικής κυβέρνησης για κλείσιμο τον λεγόμενων hotspot της Λέσβου, της Χίου και της Σάμου η Tagesspiegel παρατηρεί ότι «στην πραγματικότητα αυτά προορίζονταν για κέντρα ταυτοποίησης και κατάθεσης αιτήσεων ασύλου, έχουν γίνει όμως στο μεταξύ de facto υπερπλήρεις και επικίνδυνοι χώροι δυστυχίας, με παραπήγματα και σκηνές εν μέσω σκουπιδιών και περιττωμάτων. Όσοι πρόσφυγες έχουν προοπτική ασύλου θα μεταφέρονται μελλοντικά στην ηπειρωτική Ελλάδα.</p>
      <p>Οι υπόλοιποι πρόκειται να μεταφερθούν σε νέα κέντρα ταυτοποίησης και αναχώρησης, όπου θα κρατούνται μέχρι την επαναπροώθησή τους.</p>
      <p>Αυτό θα διαρκεί μέχρι 18 μήνες βάσει της ελληνικής νομοθεσίας». Όπως εκτιμά η εφημερίδα ότι να νέα μέτρα αποβλέπουν από την μια στους μετανάστες, «που θα γνωρίζουν ότι δεν θα μπορούν πλέον να μετακινηθούν ανεξέλεγκτα αν γνωρίζουν ότι δεν έχουν προοπτική ασύλου» και από την άλλη απευθύνονται έμμεσα και στους λαθρεμπόρους. «Θα πρέπει να είναι σαφές σε κάθε μετανάστη, ότι θα χάσει τα χρήματά του εάν τα δώσει σε κάποιον διακινητή για τον φέρει στην Ελλάδα».</p>
      <p>Πηγή: Deutsche Welle</p>
      <related>
        <h4>σχετικά άρθρα</h4>
        <a href="http://www.enikos.gr/society/686063/eidikos-grammateas-protis-ypodochis-den-tha-ginei-kleisto-kentro-%0A%20%20%20%20%0A"/>
        <a href="http://www.enikos.gr/society/686059/antidraseis-sti-chio-gia-ti-dimiourgia-neou-kleistou-kentrou-meta%0A%20%20%20%20%0A"/>
        <a href="http://www.enikos.gr/society/686057/eftasan-ston-peiraia-akomi-38-metanastes-kai-prosfyges%0A%20%20%20%20%0A"/>
        <a href="http://www.enikos.gr/society/685879/ti-leei-i-monadiki-oikogeneia-pou-zei-sta-levitha-gia-ti-dimiourg%0A%20%20%20%20%0A"/>
        <a href="http://www.enikos.gr/society/685786/to-dimosievma-peri-exoriston-prosfygon-se-xeronisia-kai-i-paremva%0A%20%20%20%20%0A"/>
        <a href="http://www.enikos.gr/society/685766/bournous-ston-realfm-978-i-moria-den-prokeitai-na-kleisei%0A%20%20%20%20%0A"/>
        <a href="http://www.enikos.gr/society/685776/asfyxia-sti-moria-xeperasan-tous-16000-oi-prosfyges-kai-metanaste%0A%20%20%20%20%0A"/>
        <a href="http://www.enikos.gr/society/685692/ta-senaria-gia-ta-anoikta-kentra-filoxenias-se-poious-nomous-tha-%0A%20%20%20%20%0A"/>
        <a href="http://www.enikos.gr/society/685665/dimarchos-anatolikis-samou-ston-realfm-978-thetoume-simera-me-epi%0A%20%20%20%20%0A"/>
      </related>
    </article>
  </body>
</html>