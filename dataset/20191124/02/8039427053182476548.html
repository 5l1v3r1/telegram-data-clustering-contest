<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962935"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T02:47:47+00:00"/>
    <meta property="og:title" content="పశువుకి, కుక్కకి కృతజ్ఞత మరి మీకు ఉండొద్దా!"/>
    <meta property="og:description" content="ADVT"/>
  </head>
  <body>
    <article>
      <h1>పశువుకి, కుక్కకి కృతజ్ఞత మరి మీకు ఉండొద్దా!</h1>
      <address>
        <time datetime="2019-11-24T02:47:47+00:00">24 Nov 2019, 02:47</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>ఉద్యోగార్థులతో మంత్రి ధర్మాన</b>
        </li>
      </ul>
      <p><b>నరసన్నపేట, నవంబరు 23: </b>శ్రీకాకుళం జిల్లా నరసన్నపేటలో జిల్లా గ్రామీణాభివృద్ధి సంస్థ (డీఆర్‌డీఏ) శనివారం మెగా జాబ్‌ మేళాను నిర్వహించింది. కార్యక్రమంలో మంత్రి ధర్మాన కృష్ణదాస్‌ ముఖ్య అతిథిగా పాల్గొన్నారు. ఉద్యోగార్థులను ఉద్దేశించి ఆయన మాట్లాడుతూ చేసిన వ్యాఖ్యలు వివాదాస్పదమయ్యాయి. ‘‘పశువుకి పిడికెడు పచ్చగడ్డి వేస్తే కృతజ్ఞతగా ఉంటుంది. ఓ కుక్కకు బిస్కెట్‌ వేస్తే కృతజ్ఞతగా ఉంటుంది. ఓ మనిషికి చిన్న సాయం చేస్తే కృతజ్ఞత ఉంటుంది. ఇటువంటి మంచి ముఖ్యమంత్రి, ఇటు వంటి మంచి అవకాశాన్ని ఇచ్చినప్పుడు కనీసం మీకు క్లాప్స్‌ కొట్టడానికి కూడా చేతులు రావడం లేదు. చాలా అన్యాయం ఇది. మనలో మార్పు రావాలి. ఆలోచనా విధానం మారాలి. ఒక నిజాయితీపరుడుకి ఏం కావాలి? మీ తాలూక హర్షధ్వానాలు, మీ చప్పట్లే. నాకైనా, జగన్‌ కైనా. అంతకంటే మేం ఏమీ ఆశించం. ఇతరుల్లా మేం ఏమీ ప్రలోభాలకు లోనవ్వం, ఏమీ ఆశించం. సచివాలయ ఉద్యోగాలు, గ్రామ వలంటీర్‌ వ్యవస్థ... ఇలా మీ గ్రామాల్లో, మీ పరిసరాల్లో ప్రతి 50 ఇళ్లకు ఒక ఉద్యోగం ఇచ్చిన ముఖ్యమంత్రికి కృతజ్ఞతగా ఉండాలా లేదా?’’ అని మంత్రి కృష్ణదాస్‌ అక్కడకు వచ్చిన యువతను ప్రశ్నించారు. కార్యక్రమంలో డీఆర్‌డీఏ పీడీ కల్యాణ చక్రవర్తి తదితరులు పాల్గొన్నారు.</p>
    </article>
  </body>
</html>