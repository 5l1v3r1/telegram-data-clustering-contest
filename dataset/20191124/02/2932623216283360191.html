<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.turkiyegazetesi.com.tr/dunya/664607.aspx"/>
    <meta property="og:site_name" content="Türkiye Gazetesi"/>
    <meta property="article:published_time" content="2019-11-24T02:06:00+00:00"/>
    <meta property="og:title" content="Michael Jackson’ın hayatı film oluyor"/>
    <meta property="og:description" content="Başarıları kadar skandallarıyla da adından söz ettiren ‘popun kralı’ Michael Jackson’ın hayatı film oluyor."/>
  </head>
  <body>
    <article>
      <h1>Michael Jackson’ın hayatı film oluyor</h1>
      <h2>Başarıları kadar skandallarıyla da adından söz ettiren ‘popun kralı’ Michael Jackson’ın hayatı film oluyor.</h2>
      <address>
        <time datetime="2019-11-24T02:06:00+00:00">24 Nov 2019, 02:06</time>
      </address>
      <p>Biyografik filmin yapımcılığını, Freddie Mercury’nin hayatını anlatan Oscar’lı film Bohemian Rhapsody’nin yapımcısı üstleniyor.  Graham King’in çekeceği filmin senaryosunu üç Oscar adaylığı bulunan John Logan yazacak. Çekimlerin ne zaman başlayacağı ve Jackson’ı kimin canlandıracağı açıklanmadı. Filmin, Jackson’ın hayatını her boyutuyla ele alacağı, bunun, hakkında çocuk istismarı iddiaları bulunan yıldız için bir ‘aklama’ filmi olmadığı belirtildi. <br/><br/><b>HâLâ ailesini zengin ediyor</b><br/>Forbes dergisinin dünyanın en çok kazanan ‘ölü isimleri’ni açıkladığı listede Jackson 2013’ten bu yana 7’nci kez zirvede. Bir yılda vârislerine 60 milyon dolar kazandırdı. </p>
      <p> </p>
      <p> </p>
    </article>
  </body>
</html>