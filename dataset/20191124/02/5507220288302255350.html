<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188547/"/>
    <meta property="og:site_name" content="Janam TV"/>
    <meta property="article:published_time" content="2019-11-24T02:20:00+00:00"/>
    <meta property="og:title" content="2022 ൽ എല്ലാവർക്കും വീട് , 2024 ഓടെ എല്ലാവർക്കും ശുദ്ധജലം , എൻ ഡി എ സർക്കാർ ലക്ഷ്യത്തിലേയ്ക്ക് അടുക്കുന്നു ; രാജ്നാഥ് സിംഗ്"/>
    <meta property="og:description" content="ലക്നൗ : 2022 ഓടെ രാജ്യത്തെ ഓരോ കുടുംബത്തിനും വീട് എന്ന സ്വപ്നം യാഥാർത്ഥ്യമാകുമെന്ന് പ്രതിരോധമന്ത്രി രാജ്‌നാഥ് സിംഗ് . രാജ്യത്ത് എല്ലാ ജനങ്ങൾക്കും"/>
  </head>
  <body>
    <article>
      <h1>2022 ൽ എല്ലാവർക്കും വീട് , 2024 ഓടെ എല്ലാവർക്കും ശുദ്ധജലം , എൻ ഡി എ സർക്കാർ ലക്ഷ്യത്തിലേയ്ക്ക് അടുക്കുന്നു ; രാജ്നാഥ് സിംഗ്</h1>
      <address><time datetime="2019-11-24T02:20:00+00:00">24 Nov 2019, 02:20</time> by <a rel="author">Janam TV Web Desk</a></address>
      <p>ലക്നൗ : 2022 ഓടെ രാജ്യത്തെ ഓരോ കുടുംബത്തിനും വീട് എന്ന സ്വപ്നം യാഥാർത്ഥ്യമാകുമെന്ന് പ്രതിരോധമന്ത്രി രാജ്‌നാഥ് സിംഗ് . രാജ്യത്ത് എല്ലാ ജനങ്ങൾക്കും പാർപ്പിടം ഉറപ്പ് വരുത്തുകയാണ് നരേന്ദ്രമോദി സർക്കാരിന്റെ ലക്ഷ്യം . 2024 ഓടെ രാജ്യത്തെ എല്ലാ വീടുകളിലും ശുദ്ധജലവും ഉറപ്പ് വരുത്തും .ബിജെപി പ്രവർത്തകരുടെ ആശംസാ പരിപാടിയിൽ സംസാരിക്കുകയായിരുന്നു അദ്ദേഹം .</p>
      <p>ഓരോ പൗരന്മാരുടെയും ആരോഗ്യം സർക്കാരിനു ഏറെ വിലപ്പെട്ടതാണ് . എൻ ഡി എ സർക്കാരിന്റെ സ്വപ്ന പദ്ധതിയായ ആയുഷ്മാൻ ഭാരത് നടപ്പാക്കിയത് ഈ ലക്ഷ്യത്തോടെയാണ് .2019 ലെ ലോക്‌സഭാ തെരഞ്ഞെടുപ്പിൽ ബിജെപിയുടെ തകർപ്പൻ വിജയത്തിൽ പാർട്ടി പ്രവർത്തകർക്ക് വലിയ പങ്കുണ്ട്. ലോകം മുഴുവൻ ഇന്ത്യയ്ക്കൊപ്പം നടക്കാൻ ആഗ്രഹിക്കുമ്പോൾ , അയൽ രാജ്യമായ പാകിസ്ഥാൻ മാത്രം ഭീകരതയ്ക്കൊപ്പം നീങ്ങുകയാണ് .</p>
      <p>വരാനിരിക്കുന്ന പ്രതിരോധ ഇടനാഴി നിരവധി വ്യവസായങ്ങൾ ആരംഭിക്കാനും, രാജ്യത്ത് ഏറെ തൊഴിലവസരങ്ങൾ സൃഷ്ടിക്കാനും സഹായിക്കുമെന്നും അദ്ദേഹം കൂട്ടിച്ചേർത്തു.</p>
    </article>
  </body>
</html>