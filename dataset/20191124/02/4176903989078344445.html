<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/automobili/auto-gigant-povlaci-230-000-automobila/"/>
    <meta property="og:site_name" content="Krstarica"/>
    <meta property="article:published_time" content="2019-11-24T02:06:27+00:00"/>
    <meta property="og:title" content="Auto-gigant povlači 230.000 automobila"/>
    <meta property="og:description" content="Zabrinuti vlasnici mogu proveriti da li je njihov model pogođen proverom VIN broja na službenim stranicama kompanije"/>
  </head>
  <body>
    <article>
      <h1>Auto-gigant povlači 230.000 automobila</h1>
      <address><time datetime="2019-11-24T02:06:27+00:00">24 Nov 2019, 02:06</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2017/08/automobil-2-750x430.jpg"/>
        <figcaption>Foto: Pixabay/Big_Heart</figcaption>
      </figure>
      <p>Zbog opasnosti od požara, automobilski div — kompanija „Be-Em-Ve“ će povući 230.000 vozila u celom svetu, koja su opremljena četvorocilindričnim dizel motorima.</p>
      <p>Cela akcija je pokrenuta još prošle godine, a sada su, nakon što su ustanovili da je zahvaćeno još više vozila, proširili opseg opoziva, prenosi „HAK Revija“.</p>
      <p>Problem je u sistemu recirkulacije izduvnih gasova, piše HAK. Takođe, prema pisanju britanskog „Ekspresa“, zahvaćena je većina modela koje je kompanija „Be-Em-Ve“ proizvela u 2018. godini, od serije 1 do serije 7, te SUV-ovi — od Iks1 do Iks6. Svi vlasnici vozila će biti kontaktirani, a usluge saniranja biće besplatne prenosi portal Seebiz.</p>
      <p>U kompaniji „Be-Em-Ve“ tvrde da je rizik od požara minimalan, a zabrinuti vlasnici mogu proveriti da li je njihov model pogođen proverom VIN broja na službenim stranicama kompanije.</p>
    </article>
  </body>
</html>