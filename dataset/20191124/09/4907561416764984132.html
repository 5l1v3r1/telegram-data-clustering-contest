<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/turkiyenin-yildiz-ve-gezegeninin-adi-17-aralikta-aciklanacak-2221496"/>
    <meta property="og:site_name" content="Posta"/>
    <meta property="article:published_time" content="2019-11-24T09:36:45+00:00"/>
    <meta property="og:title" content="Türkiye'nin yıldız ve gezegeninin adı 17 Aralık'ta açıklanacak"/>
    <meta property="og:description" content="Türkiyenin WASP-52 kodlu yıldız ve yörüngesindeki WASP-52-B kodlu gezegene isim verme kampanyası sona erdi. İsimler 17 Aralıkta Uluslararası Astronomi Birliğince açıklanacak. Türk Astronomi Derneği Başkanı Prof. Dr. İbrahim Küçük, AA muhabirine yaptığı açıklamada, 2019un Uluslararası Astronomi Birliğinin (IAU) kuruluşunun 100üncü yıl dönümü olması dolayısıyla Aynı gökyüzü altında 100 yıl temasıyla çeşitli etkinlikler düzenlendiğini, bu kapsamda üye ülkelere belirlenen yeni yıldız ve gezegenlere isim verme hakkı tanındığını söyledi."/>
  </head>
  <body>
    <article>
      <h1>Türkiye'nin yıldız ve gezegeninin adı 17 Aralık'ta açıklanacak</h1>
      <address>
        <time datetime="2019-11-24T09:36:45+00:00">24 Nov 2019, 09:36</time>
      </address>
      <h3>Türkiye'nin "WASP-52" kodlu yıldız ve yörüngesindeki "WASP-52-B" kodlu gezegene isim verme kampanyası sona erdi. İsimler 17 Aralık'ta Uluslararası Astronomi Birliğince açıklanacak. Türk Astronomi Derneği Başkanı Prof. Dr. İbrahim Küçük, AA muhabirine yaptığı açıklamada, 2019'un Uluslararası Astronomi Birliğinin (IAU) kuruluşunun 100'üncü yıl dönümü olması dolayısıyla "Aynı gökyüzü altında 100 yıl" temasıyla çeşitli etkinlikler düzenlendiğini, bu kapsamda üye ülkelere belirlenen yeni yıldız ve gezegenlere isim verme hakkı tanındığını söyledi.</h3>
      <p>Dernek olarak "<a href="https://www.posta.com.tr/haberler/turkiye">Türkiye</a> Ötegezegenine İsim Veriyor" kampanyası düzenlediklerini belirten Küçük, <b><i>"Türkiye çapında başlattığımız kampanyaya Milli Eğitim Bakanlığına bağlı okullar katıldı, üniversiteler katıldı. Onlardan dönüşler aldık. Çok arzu ettiğimiz çoğunlukta olmadı ama harika isim önerileri geldi"</i> </b>dedi. Kampanyaya değişik merkezlerden ve bireysel katılımların da olduğunu anlatan Küçük, <b><i>"Türkiye'ye verilen WASP-52 kodlu yıldıza ve yörüngesindeki gezegene isim verilmesi kampanyası sona erdi. Uluslararası Astronomi Birliğinin isim verme konusunda birtakım kıstasları, kuralları var. Bu kurallara uyan 6 ismi belirledik ve birliğe gönderdik" </i></b>diye konuştu.</p>
      <p>Küçük, Türkiye'ye 457 ışık yılı uzaktaki <a href="https://www.posta.com.tr/haberler/yildiz">yıldız</a> ve gezegenin isminin 17 Aralık'ta IAU tarafından açıklanacağını bildirdi.</p>
      <h3>'Türkiye'nin harika isimli bir yıldızı ve gezegeni olacak'</h3>
      <p><a href="https://www.posta.com.tr/haberler/gezegen">Gezegen</a> ve yıldıza verilecek isimlerin 7 kişilik jürileri tarafından listelendiğini anlatan Küçük, <b><i>"IAU büyük ihtimalle ilk sırada belirlediğimiz ismi bize bildirecek. Biz de kamuoyuyla paylaşacağız. Türkiye'nin harika isimli bir yıldızı ve gezegeni olacak. Yasal olarak ismin açıklanmasını beklememiz gerekiyor"</i></b> ifadelerini kullandı.</p>
      <figure>
        <img src="https://i.pstimaj.com/img/75/640x0/5dda4f2966a97ccdb9fbe855"/>
      </figure>
      <p>Prof. Dr. Küçük, Türkiye'ye isim verme hakkı tanınan gezegenin yaşanabilir değil Jüpiter gibi bir gaz gezegeni olduğunu, yıldızın ise ilkbahardan sonbahara kadar gözlemlenebileceğini belirtti.</p>
      <p>AA</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/yeliz-yesilmen-gozyaslari-icinde-anlatti-2221656">
          <img src="https://i.pstimaj.com/img/100/180x95/5ddb9152ae298b7183f07ef8"/>
        </a>
      </figure>
      <p>
        <a href="https://www.posta.com.tr/yeliz-yesilmen-gozyaslari-icinde-anlatti-2221656">1 Yeliz Yeşilmen gözyaşları içinde anlattı</a>
      </p>
      <figure>
        <a href="https://www.posta.com.tr/sezin-erbil-37-haftada-20-kilo-aldim-2221634">
          <img src="https://i.pstimaj.com/img/100/180x95/5ddb8972ae298b724778465a"/>
        </a>
      </figure>
      <p>
        <a href="https://www.posta.com.tr/sezin-erbil-37-haftada-20-kilo-aldim-2221634">2 Sezin Erbil: 37 haftada 20 kilo aldım</a>
      </p>
      <figure>
        <a href="https://www.posta.com.tr/merve-bolugur-tum-dostlarini-sildi-2221619">
          <img src="https://i.pstimaj.com/img/100/180x95/5ddb7f1066a97cfd04ac6917"/>
        </a>
      </figure>
      <p>
        <a href="https://www.posta.com.tr/merve-bolugur-tum-dostlarini-sildi-2221619">3 Merve Boluğur tüm dostlarını sildi</a>
      </p>
      <figure>
        <a href="https://www.posta.com.tr/cihan-alpay-ece-ile-iliskimiz-baska-boyuta-gecti-2221601">
          <img src="https://i.pstimaj.com/img/100/180x95/5ddb5952ae298b6810f21e76"/>
        </a>
      </figure>
      <p>
        <a href="https://www.posta.com.tr/cihan-alpay-ece-ile-iliskimiz-baska-boyuta-gecti-2221601">4 Cihan Alpay: Ece ile ilişkimiz başka boyuta geçti</a>
      </p>
      <figure>
        <a href="https://www.posta.com.tr/burcu-kara-yaptigim-hatalar-derken-boyle-agladi-2221609">
          <img src="https://i.pstimaj.com/img/100/180x95/5ddb68a866a97cfd050c6e70"/>
        </a>
      </figure>
      <p>
        <a href="https://www.posta.com.tr/burcu-kara-yaptigim-hatalar-derken-boyle-agladi-2221609">5 Burcu Kara 'yaptığım hatalar' derken böyle ağladı</a>
      </p>
      <figure>
        <a href="https://www.posta.com.tr/acun-ilicali-en-korkutucu-animdi-2221613">
          <img src="https://i.pstimaj.com/img/100/180x95/5ddb71a6ae298b71821440e7"/>
        </a>
      </figure>
      <p>
        <a href="https://www.posta.com.tr/acun-ilicali-en-korkutucu-animdi-2221613">6 Acun Ilıcalı: En korkutucu anımdı</a>
      </p>
      <figure>
        <a href="https://www.posta.com.tr/israrci-hayrandan-cem-yilmaza-abi-iki-espri-yapsana-2221604">
          <img src="https://i.pstimaj.com/img/100/180x95/5ddb5f1bae298b6876b70de7"/>
        </a>
      </figure>
      <p>
        <a href="https://www.posta.com.tr/israrci-hayrandan-cem-yilmaza-abi-iki-espri-yapsana-2221604">7 Israrcı hayrandan Cem Yılmaz'a: Abi iki espri yapsana</a>
      </p>
      <figure>
        <a href="https://www.posta.com.tr/tolga-cevik-nasil-tt-oldu-sahnede-esofman-krizi-2221603">
          <img src="https://i.pstimaj.com/img/100/180x95/5ddb5d7266a97cf370b020fd"/>
        </a>
      </figure>
      <p>
        <a href="https://www.posta.com.tr/tolga-cevik-nasil-tt-oldu-sahnede-esofman-krizi-2221603">8 Tolga Çevik nasıl TT oldu? Sahnede eşofman krizi</a>
      </p>
      <figure>
        <a href="https://www.posta.com.tr/akin-akinozunun-merak-uyandiran-sevgilisi-2221607">
          <img src="https://i.pstimaj.com/img/100/180x95/5ddb65bd66a97cfc4557e979"/>
        </a>
      </figure>
      <p>
        <a href="https://www.posta.com.tr/akin-akinozunun-merak-uyandiran-sevgilisi-2221607">9 Akın Akınözü'nün merak uyandıran sevgilisi</a>
      </p>
      <figure>
        <a href="https://www.posta.com.tr/hayranlari-can-yamanin-evinin-onunde-7-saat-beklediler-2221606">
          <img src="https://i.pstimaj.com/img/100/180x95/5ddb630366a97cf2be3afffa"/>
        </a>
      </figure>
      <p>
        <a href="https://www.posta.com.tr/hayranlari-can-yamanin-evinin-onunde-7-saat-beklediler-2221606">10 Hayranları Can Yaman'ın evinin önünde 7 saat bekledile...</a>
      </p>
      <figure>
        <img src="https://i.pstimaj.com/img/78/90x50/5dc57cb1ae298bbece9327cc"/>
      </figure>
      <p>SIRADAKİ HABER Günün özeti | 21 Kasım 2019</p>
    </article>
  </body>
</html>