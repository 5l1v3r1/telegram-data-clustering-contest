<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf%ce%b9-%ce%b1%ce%bc%ce%b5%cf%81%ce%b9%ce%ba%ce%b1%ce%bd%ce%bf%ce%af-%ce%b1%ce%be%ce%b9%cf%89%ce%bc%ce%b1%cf%84%ce%bf%cf%8d%cf%87%ce%bf%ce%b9-%ce%b1%cf%80%ce%bf%cf%84%ce%ac%cf%83%cf%83%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T09:46:53+00:00"/>
    <meta property="og:title" content="Οι Αμερικανοί αξιωματούχοι «αποτάσσονται» την προδοσία Τραμπ – Ο Πενς διαβεβαιώνει τους Κούρδους για την αμερικανική στήριξη"/>
    <meta property="og:description" content="Ο αντιπρόεδρος των Ηνωμένων Πολιτειών, Μάικ Πενς, έκανε χθες μια αιφνιδιαστική επίσκεψη στο Ιράκ σε μια προσπάθεια να καθησυχάσει τους Κούρδους τους ιρακινού Κουρδιστάν για την αμέριστη υποστήριξη της Αμερικής."/>
  </head>
  <body>
    <article>
      <h1>Οι Αμερικανοί αξιωματούχοι «αποτάσσονται» την προδοσία Τραμπ – Ο Πενς διαβεβαιώνει τους Κούρδους για την αμερικανική στήριξη</h1>
      <address>
        <time datetime="2019-11-24T09:46:53+00:00">24 Nov 2019, 09:46</time>
      </address>
      <p>
        <b>Ο αντιπρόεδρος των Ηνωμένων Πολιτειών, Μάικ Πενς, έκανε χθες μια αιφνιδιαστική επίσκεψη στο Ιράκ σε μια προσπάθεια να καθησυχάσει τους Κούρδους τους ιρακινού Κουρδιστάν για την αμέριστη υποστήριξη της Αμερικής.</b>
      </p>
      <p>Και αυτό, παρά την απόφαση του προέδρου Ντόναλντ Τραμπ να αποσύρει τα αμερικανικά στρατεύματα από τη γειτονική βόρεια Συρία. Η απόφαση του επικρίθηκε από το σύνολο των Αμερικανών νομοθετών και σύμφωνα με πληροφορίες διαφωνούσαν μαζί του ο κ. Πενς και οι υπουργοί Άμυνας και Εξωτερικών, Μαρκ Έσπερ και Μάικ Πομπέο.</p>
      <p>Ο Αμερικανός αντιπρόεδρος συναντήθηκε στο Ερμπίλ, με τον Νετσίρβαν Μπαρζανί, πρόεδρο της ημιαυτόνομης κουρδικής περιοχής, στον οποίο υπενθύμισε τους «ισχυρούς δεσμούς που σφυρηλατήθηκαν στη φωτιά του πολέμου, όπως είπε χαρακτηριστικά, μεταξύ του λαού των Ηνωμένων Πολιτειών και του κουρδικού λαού στην περιοχή, όπως αναφέρεται στο Hellas Journal.</p>
      <p>Ο κ. Μπαρζανί ευχαρίστησε τον Pence για την υποστήριξη των αμερικανικών στρατευμάτων στον αγώνα ενάντια στους τρομοκράτες του Ισλαμικού Κράτους (ISIS), προσθέτοντας ότι η «επίσκεψή του σε αυτή τη συγκεκριμένη χρονική στιγμή αποτελεί σημαντική ένδειξη της συνεχιζόμενης υποστήριξής των ΗΠΑ στο Κουρδιστάν και το Ιράκ».</p>
      <figure>
        <iframe data-src="https://twitter.com/VP/status/1198323521056690176?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Οι παρατηρήσεις των δύο ηγετών για την αμερικανο-κουρδική συμμαχία εναντίον του ISIS έχει ιδιαίτερη σημασία, καθώς φαίνεται ότι η Ουάσιγκτον αποφάσισε να ενισχύσει τη συμμαχία με τους Κούρδους της περιοχής.</p>
      <p>Και οι δύο πλευρές θέλουν να ξεχάσουν την λάθος απόφαση του κ. Τραμπ, ο οποίος έδωσε την ευκαιρία στον Ταγίπ Ερντογάν να εισβάλει στη βόρεια Συρία και να κτυπήσει αλύπητα τους Κούρδους. Η προδοσία του Αμερικανού προέδρου είναι ένα σημαντικό θέμα, που έχει αναγκάσει τους Κούρδους να είναι προσεκτική και να μην έχουν εμπιστοσύνη στους Αμερικανούς, αν και το πρόβλημα είναι μόνο ο κ. Τραμπ.</p>
      <p>Ο Πενς είχε την ευκαιρία να λάβει μια διαβαθμισμένη ενημέρωση στην αεροπορική βάση Al-Asad του Ιράκ, από όπου οι αμερικανικές δυνάμεις ξεκίνησαν την επιχείρηση στη Συρία τον περασμένο μήνα, με αποτέλεσμα το θάνατο του ηγέτη του ΙΚ Αμπού Μπακ αλ Μπαγκντάντι.</p>
      <p>Ο Αμερικανός αντιπρόεδρος και η σύζυγός του, Κάρεν, πρόσφεραν ένα παραδοσιακό γεύμα με την ευκαιρία της Ημέρας των Ευχαριστιών στο αμερικανικό στρατιωτικό προσωπικό, στο Ιράκ.</p>
      <p>Ο κ. Πενς, ο οποίος ταξίδεψε στη ζώνη των συγκρούσεων, στο Ιράκ, με στρατιωτικό αεροπλάνο για να κρατηθεί μυστικό το ταξίδι του, δεν συνάντηση τον πρωθυπουργό του Ιράκ. Αλλά του μίλησε στο τηλέφωνο.</p>
      <p>Είχε επίσης τηλεφωνική επικοινωνία με τον Ιρακινό πρωθυπουργό Adel Abdul Mahdi, αν και το ζεύγος δεν επρόκειτο να συναντηθεί. Σύμφωνα με πληροφορίες, αυτή η κίνησή του δείχνει τη δυσαρέσκεια της Ουάσιγκτον για τον Ιρακινό ηγέτη, ο οποίος φέρεται να έχει στενές σχέσεις με την Τεχεράνη.</p>
    </article>
  </body>
</html>