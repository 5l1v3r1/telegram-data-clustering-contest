<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/britanske_vidannya_pokazav_rolik_z_kartoyu_ukrayini_bez_krimu_n1238595"/>
    <meta property="og:site_name" content="24 Канал"/>
    <meta property="article:published_time" content="2019-11-24T09:03:00+00:00"/>
    <meta property="og:title" content="Британське видання показало ролик з картою України без Криму"/>
    <meta property="og:description" content="Відомий британський журнал The Economist опублікував ролик, в якому показав карту України без Криму. На таку &quot;помилку&quot; відразу ж відреагували."/>
  </head>
  <body>
    <article>
      <h1>Британське видання показало ролик з картою України без Криму</h1>
      <address><time datetime="2019-11-24T09:03:00+00:00">24 Nov 2019, 09:03</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Відомий британський журнал The Economist опублікував ролик, в якому показав карту України без Криму. На таку "помилку" відразу ж відреагували.</b>
      </p>
      <p>На карту звернули увагу представники посольства України у Великій Британії і Північній Ірландії, про це написали на своїй твітер-сторінці.</p>
      <blockquote>Думка: <a href="https://24tv.ua/tse_maye_koshmariti_vsyu_yevropu__homchak_pro_plani_rosiyi_na_okupovaniy_krim_n1238474">Це має кошмарити всю Європу, – Хомчак про плани Росії на окупований Крим</a></blockquote>
      <p>У посольстві закликають виправити це.</p>
      <aside>Ми сподіваємося, що таке достовірне і впливове видання змінить свою карту належним чином,<cite>– заявили дипломати.</cite></aside>
      <figure>
        <img src="https://24tv.ua/resources/photos/news/620_DIR/201911/1238595_10221893.jpg?201911083911"/>
        <figcaption>Скріншот із відео </figcaption>
      </figure>
      <p>Зазначимо, на Youtube наразі такого відео немає. </p>
      <ul>
        <li>Таке трапляється не вперше. До прикладу, нещодавно відоме американське видання<a href="https://24tv.ua/the_new_york_times_opublikuvalo_kartku_ukrayini_bez_krimu_fotofakt_n1230486"> The New York Times</a> в одному з матеріалів опублікувало карту України без Криму.</li>
        <li>Відома британська газета The Guardian опублікувала фото, зроблене в анексованому Криму, і <a href="https://24tv.ua/bez_krimu_u_stolichnomu_supermarketi_prodayut_shhodenniki_z_nepovnotsinnoyu_kartoyu_ukrayini__foto_n1190960">назвала півострів російським</a>. Знімок зробив фотограф російського інформагентства ТАСС Сергій Малгавко.</li>
        <li>За 5 років окупації схожі випадки фіксують за кордоном. Приміром, <a href="https://24tv.ua/chiy_krim_google_perestav_poznachati_krim_ukrayinskoyu_teritoriyeyu_u_rosiyi__roszmi_n1122263">Google Maps</a> на території Росії показує Крим російським. <a href="https://24tv.ua/italiytsi_prisvoyili_krim_rosiyi_vrazhayuchiy_fotodokaz_n1051889">В Італії теж зганьбилися </a>виробництвом мап, на яких Крим – не український.</li>
      </ul>
      <h3>Що відомо про The Economist?</h3>
      <p>Цей англомовний журнал є достатньо впливовим. Публікується в Англії з 1843 року. "Економіст" не вважається виключно англійським виданням через свою глобальність. Традиційно "Економіст" вважає себе газетою і не підписує публікації.</p>
      <p>Основні теми публікацій у журналі, — політика. міжнародна ситуація, фінанси, економіка і ділові новини, окрім того – наука та культура.</p>
    </article>
  </body>
</html>