<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90409"/>
    <meta property="og:site_name" content="Denník politika"/>
    <meta property="article:published_time" content="2019-11-24T09:35:08+00:00"/>
    <meta property="og:title" content="Vo finále Davisovho pohára nastúpia proti sebe Kanada a domáce Španielsko"/>
    <meta property="og:description" content="24.11.2019 (Webnoviny.sk) – Tenisti Kanady a domáceho Španielska si zahrajú vo finále Davisovho pohára 2019 v Madride. Kanaďania si v sobotňajšom semifinále poradili s Rusmi, Španieli vyradili Britov. Hráči Kanady zdolali Rusov 2:1 na zápasy. Ruský tenista Andrej Rubľov síce v prvej dvojhre zdolal Vaseka Pospisila 6:4, 6:4, no Denis Shapovalov si potom poradil s Karemom Chačanovom 6:4, 4:6, 6:4."/>
  </head>
  <body>
    <article>
      <h1>Vo finále Davisovho pohára nastúpia proti sebe Kanada a domáce Španielsko</h1>
      <address><time datetime="2019-11-24T09:35:08+00:00">24 Nov 2019, 09:35</time> by <a rel="author">Webnoviny</a></address>
      <p>24.11.2019 (Webnoviny.sk) – Tenisti Kanady a domáceho Španielska si zahrajú vo finále Davisovho pohára 2019 v Madride. Kanaďania si v sobotňajšom semifinále poradili s Rusmi, Španieli vyradili Britov. Hráči Kanady zdolali Rusov 2:1 na zápasy. Ruský tenista Andrej Rubľov síce v prvej dvojhre zdolal Vaseka Pospisila 6:4, 6:4, no Denis Shapovalov si potom poradil s Karemom Chačanovom 6:4, 4:6, 6:4.</p>
      <p>Rozhodnúť musela štvorhra, v ktorej proti sebe nastúpili všetci štyri hráči z dvojhry. Deblový duel dospel až do tajbrejku tretieho setu, v ktorom Rusi viedli 3:0 aj 4:2, Kanaďania však otočili na 6:4 a na postup do finále premenili druhý mečbal.</p>
      <p>Aj večerné semifinále medzi Španielmi a Britmi rozhodla až štvorhra. Vo dvojhre poslal Veľkú Britániu do vedenia Kyle Edmund triumfom nad Felicianom Lópezom 6:3, 7:6 (3), no svetová jednotka Rafael Nadal zdolal Daniela Evans 6:4, 6:0.</p>
      <p>Deblový pár Nadal, López vo svoj prospech získal oba tajbrejky v súboji s duom Jamie Murray, Neal Skupski, Španieli na postup premenili druhý mečbal.</p>
      <h3>Davisov pohár 2019 – semifinále</h3>
      <p>finálový turnaj, Madrid</p>
      <p><b>Rusko – Kanada 1:2</b><br/>Andrej Rubľov – Vasek Pospisil 6:4, 6:4<br/>Karen Chačanov – Denis Shapovalov 4:6, 6:4, 4:6<br/>Karen Chačanov, Andrej Rubľov – Vasek Pospisil, Denis Shapovalov 3:6, 6:3, 6:7 (5)</p>
      <p><b>Veľká Británia – Španielsko 1:2</b><br/>Kyle Edmund – Feliciano López 6:3, 7:6 (3)<br/>Daniel Evans – Rafael Nadal 4:6, 0:6<br/>Jamie Murray, Neal Skupski – Feliciano López, Rafael Nadal 6:7 (3), 6:7 (8)</p>
      <p>Viac k témam: <a href="https://www.webnoviny.sk/tag/davisov-pohar/"><u>Davisov pohár</u></a><br/>Zdroj: Webnoviny.sk – <a href="https://www.webnoviny.sk/vo-finale-davisovho-pohara-nastupia-proti-sebe-kanada-a-domace-spanielsko/"><u>Vo finále Davisovho pohára nastúpia proti sebe Kanada a domáce Španielsko</u></a> © SITA Všetky práva vyhradené.</p>
    </article>
  </body>
</html>