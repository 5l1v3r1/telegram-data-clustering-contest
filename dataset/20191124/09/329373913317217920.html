<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149508/transfer-news-2411-ibrahimovic-na-lane-ac-milano"/>
    <meta property="og:site_name" content="Sport7"/>
    <meta property="article:published_time" content="2019-11-24T09:20:08+00:00"/>
    <meta property="og:title" content="TRANSFER NEWS (24.11.): Ibrahimovič na lane AC Miláno"/>
    <meta property="og:description" content="Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín."/>
  </head>
  <body>
    <article>
      <h1>TRANSFER NEWS (24.11.): Ibrahimovič na lane AC Miláno</h1>
      <address><time datetime="2019-11-24T09:20:08+00:00">24 Nov 2019, 09:20</time> by <a rel="author" href="https://www.sport7.sk/uzivatel/jakub-vaverka" target="_blank">Jakub Vaverka</a></address>
      <p>
        <b>Špekulácií zo sveta futbalu je napriek koncu prestupového obdobia stále dostatok. Prinášame vám výber tých najzaujímavejších špekulácii za posledných 24 hodín.</b>
      </p>
      <p>
        <b>Ibrahimovič na zozname posíl</b>
      </p>
      <p>Švédsky útočník Zlatan Ibrahimovič je na zozname zimných posíl talianskeho AC Miláno. Celok zo San Sira chce v januárovom transferovom okne <a href="https://www.goal.com/en/news/live/transfer-news-and-rumours-live/vz4y5zcw03091a9ecjc839t6a">urobiť</a> všetko pre to, aby sa bombardér, ktorý končí v Los Angeles Galaxy, vrátil späť do ACM.</p>
      <p>
        <b>Silva za 125 miliónov eur</b>
      </p>
      <p>FC Porto sa <a href="https://www.goal.com/en/news/live/transfer-news-and-rumours-live/vz4y5zcw03091a9ecjc839t6a">pripravuje</a> o enormný záujem o talentovaného sedemnásťročného mladíka Fabia Silvu. Okolo tohto hráča krúži niekoľko veľkoklubov, pričom Draci do jeho zmluvy vložili výkupnú klauzulu na úrovni 125  miliónov eur.</p>
      <p>
        <b>Balotelli môže v zime odísť</b>
      </p>
      <p>Situácia talianskeho útočníka Maria Balotelliho v Brescia Calcio sa <a href="https://www.goal.com/en/news/live/transfer-news-and-rumours-live/vz4y5zcw03091a9ecjc839t6a">komplikuje</a>. Balotelli môže už v januári zmeniť dres, pričom ak odíde, očakáva sa, že ostane súčasťou Serie A. Niekoľko ponúk by mal mať na stole.</p>
      <p>
        <b>Mascherano do Argentíny?</b>
      </p>
      <p>Javierovi Mascheranovi, argentínskemu veteránovi, ktorý hrával v Barcelone či v Liverpoole, čoskoro končí kontrakt v Číne a údajne by sa mohol <a href="https://www.goal.com/en/news/live/transfer-news-and-rumours-live/vz4y5zcw03091a9ecjc839t6a">vrátiť</a> do rodnej krajiny. Veľký záujem o jeho služby má Estudiantes La Plata.</p>
      <p>
        <b>Kessie hráčom SSC Neapol?</b>
      </p>
      <p>Franck Kessie, ktorý <a href="https://www.goal.com/en/news/live/transfer-news-and-rumours-live/vz4y5zcw03091a9ecjc839t6a">podáva</a> optimálne výkony v talianskej Serie A v drese AC Miláno, by mohol v úvode nového kalendárneho roka zmeniť dres. O jeho služby sa eminentne začal zaujímať SSC Neapol.</p>
      <p>
        <b>Eriksen cieľom Juventusu</b>
      </p>
      <p>Dánsky stredopoliar Christian Eriksen, ktorého budúcnosť v Tottenhame Hotspur je neurčitá, je v hľadáčiku talianskeho majstra Juventusu Turín. Tréner Spurs José Mourinho <a href="https://www.goal.com/en/news/live/transfer-news-and-rumours-live/vz4y5zcw03091a9ecjc839t6a">povedal</a>, že musí zistiť, čo sa odohráva v hlave jeho zverenca.</p>
    </article>
  </body>
</html>