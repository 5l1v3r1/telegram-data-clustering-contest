<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348101.html"/>
    <meta property="og:site_name" content="הג'ודאי שערק מאיראן: מוקי, החבר הכי טוב שלי"/>
    <meta property="article:published_time" content="2019-11-24T09:04:00+00:00"/>
    <meta property="og:title" content="הג'ודאי שערק מאיראן: מוקי, החבר הכי טוב שלי"/>
    <meta property="og:description" content="סעיד מולאי, שעזב את מולדתו ועבר להתחרות תחת נבחרת הפליטים, הגיב לדברי הישראלי (&quot;אלוף אמיתי, ניצחון הספורט על הפוליטיקה&quot;): &quot;בהצלחה גם לך&quot;"/>
  </head>
  <body>
    <article>
      <h1>הג'ודאי שערק מאיראן: מוקי, החבר הכי טוב שלי</h1>
      <h2>סעיד מולאי, שעזב את מולדתו ועבר להתחרות תחת נבחרת הפליטים, הגיב לדברי הישראלי ("אלוף אמיתי, ניצחון הספורט על הפוליטיקה"): "בהצלחה גם לך" </h2>
      <address><time datetime="2019-11-24T09:04:00+00:00">24 Nov 2019, 09:04</time> by <a rel="author">מאת אסי ממן</a></address>
      <figure>
        <img src="https://images.one.co.il/images/d/dmain/ms/gg1443468.jpg"/>
        <figcaption>הפוסט של מוקי והתגובה של מולאי (אינסטגרם)</figcaption>
      </figure>
      <p>היחסים בין כוכבי הג’ודו הישראלי והאיראני הופכים להיות יותר ויותר קרובים. סעיד מולאי, שערק ממולדתו ועבר להתחרות תחת נבחרת הפליטים, עשה הופעת בכורה על המזרן מאז אליפות העולם כאשר סיים אמש (שבת) במקום השביעי בגראנד סלאם אוסקה שביפן.</p>
      <p>זו לא הייתה הופעה מרשימה במיוחד של מולאי, אלוף העולם לשעבר שנאלץ להפסיד בכוונה באליפות העולם כדי שלא להתמודד מול מוקי במשקל של עד 81 ק”ג. לבסוף הישראלי זכה בתואר אלוף העולם באותה התחרות, ללא קרב מול מולאי - מה שהוביל למהלך קיצוני מצידו של הג’ודאי שהחליט שלא להתחרות תחת הדגל האיראני, בתמיכת האיגוד הבינלאומי.</p>
      <figure>
        <img src="https://images.one.co.il/images/one/450_250/gg1426521.jpg"/>
        <figcaption>מולאי. צעד אמיץ (רויטרס)</figcaption>
      </figure>
      <p>אחרי ההופעה הראשונה שלו מאז שהחליט לעזוב את איראן, שהייתה די מאכזבת מבחינה ספורטיבית, מי שניסה לעודד אותו היה דווקא שגיא מוקי. “אני רוצה לברך את סעיד מולאי שלקח חלק בגראנד סלאם אוסקה כמתמודד מטעם נבחרת הפליטים. זהו ניצחון הספורט על פני הפוליטיקה”, כתב מוקי והוסיף: “אתה אלוף אמיתי”.</p>
      <p>בתגובה, מולאי לא נותר אדיש והגיב לו באינסטגרם: “היי מוקי, תודה רבה רבה לך ובהצלחה גם לך. אתה החבר הכי טוב שלי”. בכך למעשה, מולאי הביע הערכה כלפי מוקי בצעד אמיץ נוסף, והשניים מוכיחים שהספורט יכול לגשר כל פני כל מכשול פוליטי או מדיני. בקרוב, לא מן הנמנע שהשניים לראשונה גם יתחרו זה בזה.</p>
    </article>
  </body>
</html>