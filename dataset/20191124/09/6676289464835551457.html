<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/taximetrist-injunghiat-botosani-327196.html"/>
    <meta property="og:site_name" content="Observator"/>
    <meta property="article:published_time" content="2019-11-24T09:33:00+00:00"/>
    <meta property="og:title" content="Taximetrist înjunghiat în gât şi piept de client, pe o stradă lăturalnică din Botoşani: &quot;După finalizarea cursei, a scos brusc un cuțit&quot;"/>
    <meta property="og:description" content="Un taximetrist a fost înjunghiat în gât de client, noaptea trecută, pe o stradă lăturalnică din Botoşani. Un caz șocant a avut loc în noaptea de sâmbătă spre duminică în Botoșani. Agresorul fusese transporta la destinație, când l-a..."/>
  </head>
  <body>
    <article>
      <h1>Taximetrist înjunghiat în gât şi piept de client, pe o stradă lăturalnică din Botoşani: "După finalizarea cursei, a scos brusc un cuțit"</h1>
      <address><time datetime="2019-11-24T09:33:00+00:00">24 Nov 2019, 09:33</time> by <a rel="author">Veronica Micu</a></address>
      <p>
        <b>
          <b>Un taximetrist a fost înjunghiat în gât de client, noaptea trecută, pe o stradă lăturalnică din Botoşani. Un caz șocant a avut loc în noaptea de sâmbătă spre duminică în Botoșani. Agresorul fusese transporta la destinație, când l-a atacat pe şofer.</b>
        </b>
      </p>
      <p>După finalizarea cursei, clientul a scos brusc un cuțit, pe care i l-a înfipt taximetristului în gât și în piept, de mai multe ori. Imediat după atac, clientul a ieșit din mașină și a luat-o la fugă pe străzile lăturalnice, lăsând victima într-o baltă de sânge.</p>
      <p>Norocul taximetristului a fost că un echipaj de Poliție l-a văzut pe atacator fugind și l-a oprit, realizând imediat ce s-a întâmplat.</p>
      <p>Un echipaj al SMURD a sosit în scurt timp la faţa locului, acordând primul ajutor victimei.</p>
      <p>"Pacientul a fost preluat în stare gravă și transportat la Urgențe. Prezenta plăgi tăiate în zona gâtului, torace și menton. Avea mai multe plăgi și a mers direct la sala de operații cu hemoragie masivă", a precizat un asistent din cadrul UPU-SMURD.</p>
      <p>Atacatorul a fost reținut de polițiști și dus la sediul IPJ pentru a fi chestionat.</p>
    </article>
  </body>
</html>