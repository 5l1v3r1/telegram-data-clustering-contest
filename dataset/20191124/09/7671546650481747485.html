<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914931"/>
    <meta property="og:site_name" content="Dnevnik"/>
    <meta property="article:published_time" content="2019-11-24T09:51:00+00:00"/>
    <meta property="og:title" content="Deontay Wilder z nokavtom ubranil naslov WBC"/>
    <meta property="og:description" content="Ameriški boksar Deontay Wilder je ubranil naslov svetovnega prvaka v težki kategoriji po različici WBC, potem ko je v Las Vegasu v sedmi rundi dvoboja na tla “položil” izzivalca Kubanca Luisa Ortiza. Štiriintridesetletnega Wilderja, ki ima na računu 42 zmag, od tega 41 z nokavtom, in remi, zdaj čaka dvoboj z Britancem Tysonom Furyjem."/>
  </head>
  <body>
    <article>
      <h1>Deontay Wilder z nokavtom ubranil naslov WBC</h1>
      <address><time datetime="2019-11-24T09:51:00+00:00">24 Nov 2019, 09:51</time> by <a rel="author">STA</a></address>
      <p>
        <b>Ameriški boksar Deontay Wilder je ubranil naslov svetovnega prvaka v težki kategoriji po različici WBC, potem ko je v Las Vegasu v sedmi rundi dvoboja na tla “položil” izzivalca Kubanca Luisa Ortiza. Štiriintridesetletnega Wilderja, ki ima na računu 42 zmag, od tega 41 z nokavtom, in remi, zdaj čaka dvoboj z Britancem Tysonom Furyjem.</b>
      </p>
      <p>Wilder je z zmago nad Ortizom podaljšal tudi niz nepremaganosti na 43 dvobojev v tej kategoriji, z današnjo zmago pa je naredil še en korak bližje k svojemu cilju - da bi imel v rokah vse štiri pasove v težki kategoriji.</p>
      <p>Za Wilderja velja, da ima enega najbolj uničujočih udarcev težke kategorije, bronasti bombarder, kot ga kličejo, je še desetič zaporedoma ubranil naslov, s čimer se je pridružil slovitemu <b>Mohamedu Aliju</b>, ki mu je enak dosežek uspel med letoma 1974 in 1978.</p>
      <p>Po zmagi je potrdil, da se bo naslednjič znova pomeril z Britancem <b>Tysonom Furyjem</b>, proti kateremu je 1. decembra lani zabeležil svoj edini remi. Dvoboj bo na sporedu 22. februarja.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914777/sport/ostali-sporti/borilni-sporti/mayweather-napovedal-vrnitev-v-ring-"/>
        <a href="https://www.dnevnik.si/1042834376/sport/ostali-sporti/drugi-sporti/video-conor-mcgregor-jo-je-odnesel-s-krsitvijo-javnega-reda-in-miru-"/>
      </related>
    </article>
  </body>
</html>