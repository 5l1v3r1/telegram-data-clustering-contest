<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurointegration.com.ua/news/2019/11/24/7103415/"/>
    <meta property="og:site_name" content="Європейська правда"/>
    <meta property="article:published_time" content="2019-11-24T09:47:31+00:00"/>
    <meta property="og:title" content="Німецький міністр закликав визнати доступ до інтернету основним правом людини"/>
    <meta property="og:description" content="Міністр економіки та енергетики Німеччини Петер Альтмаєр порівняв вільний доступ до Інтернету з правами на освіту та медичне обслуговування."/>
  </head>
  <body>
    <article>
      <h1>Німецький міністр закликав визнати доступ до інтернету основним правом людини</h1>
      <address>
        <time datetime="2019-11-24T09:47:31+00:00">24 Nov 2019, 09:47</time>
      </address>
      <p>Міністр економіки та енергетики Німеччини Петер Альтмаєр порівняв вільний доступ до Інтернету з правами на освіту та медичне обслуговування.</p>
      <p>Про це повідомляє "Європейська правда" з посиланням на <a href="https://www.dw.com/ru/%D1%82%D0%B5%D0%BC%D1%8B-%D0%B4%D0%BD%D1%8F/s-9119">DW.</a></p>
      <p>Вільний доступ до інтернету "повинен бути фундаментальним правом, що стосується людей у всьому світі", підкреслив Альтмаєр. Він порівняв право на вільний доступ до Інтернету з правами на освіту та медичне обслуговування.</p>
      <p>Крім того, інтернет повинен "залишатися глобальним і вільним" для жителів країн, що розвиваються і держав з перехідною економікою, зазначив німецький міністр. Цього підходу слід дотримуватися не тільки урядам, але і недержавним структурам, заявив він.</p>
      <p>У Берліні 25 листопада відкриється форум з управління інтернетом. У п'ятиденному заході візьмуть участь представники телекомунікаційних компаній, урядів і некомерційних організацій.</p>
    </article>
  </body>
</html>