<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/incidente-stradale-mortale-val-camonica/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T09:05:27+00:00"/>
    <meta property="og:title" content="Incidente stradale mortale sulla Strada Statale 42: ha perso la vita un operaio. Era papà"/>
    <meta property="og:description" content="Incidente stradale mortale sulla Strada Statale 42: una Opel Karl si è scontrata frontalmente cona una Suzuki Jimmy. Morto un operaio 54enne"/>
  </head>
  <body>
    <article>
      <h1>Incidente stradale mortale sulla Strada Statale 42: ha perso la vita un operaio. Era papà</h1>
      <address><time datetime="2019-11-24T09:05:27+00:00">24 Nov 2019, 09:05</time> by <a rel="author">maria.mento</a></address>
      <figure>
        <img src="https://www.newnotizie.it/wp-content/uploads/2019/03/Ambulanza.jpg"/>
        <figcaption>Fonte immagine in evidenza: Teleboario</figcaption>
      </figure>
      <p>
        <b>La vettura guidata da un operaio 54enne si è scontrata con un’automobile a bordo della quale viaggiava una coppia. È successo in Val Camonica. L’operaio è morto. Gravemente ferite le altre due persone</b>
      </p>
      <p>Una <b>Opel Karl</b> e una <b>Suzuki Jimmy</b> sono le due vetture che <b>sono rimaste coinvolte in un incidente stradale mortale</b> avvenuto ieri in <b>Val Camonica</b>, verso le ore 11:30 del mattino, sulla <b>Strada Statale 42</b>. Sulla Opel Karl viaggiava <b>un operaio specializzato di 54 anni</b> originario di <b>Narni</b> (Terni, Umbria), mentre a bordo dell’altra vettura c’era<b> una coppia</b>. Secondo quanto emerge dalle prime ricostruzioni dell’accaduto, <b>sarebbe stato l’operaio-</b> con la sua vettura- <b>a invadere la corsia</b> con senso di marcia opposto al suo e a <b>travolgere l’automobile</b> che in quel momento stava sopraggiungendo. <b>Per lui non c’è stato nulla da fare</b>. <b>Feriti</b>, <b>gravemente</b>, l’uomo e la donna che si trovavano a bordo della Suzuki.</p>
      <h3>Incidente stradale mortale sulla Strada Statale 42, un operaio di 54 anni ha perso la vita</h3>
      <p>Si chiamava <b>Mauro Pecorini</b> l’operaio specializzato di 54 anni che <b>ha perso la vita in un incidente stradale frontale </b>avvenuto in <b>Val Camonica</b>, sulla <b>Strada Statale 42</b>. L’uomo, originario di <b>Narni</b>, si trovava in Lombardia per <b>motivi di lavoro </b>e guidava una Opel Karl. Per motivi che sono tutti ancora da accertare (forse un malore o altro), la sua vettura <b>ha invaso la corsia opposta e si è scontrata</b>, frontalmente, con una <b>Suzuki Jimmy</b> che in quel momento stava transitando. Su questa vettura si trovavano una coppia, <b>un uomo e una donna che sono rimasti gravemente feriti nell’impatto</b>. L’incidente, violentissimo, si è verificato <b>tra Pian Camuno e Rogno</b> e non ha lasciato scampo al 54enne, che purtroppo <b>è deceduto sul colpo</b>.</p>
      <h3>Incidente stradale mortale sulla Strada Statale 42, al vaglio la dinamica del sinistro</h3>
      <p>Secondo quanto riportato da <b>Brescia Today</b>, sono stati gli uomini della Polizia stradale di Darfo a intervenire e a fare una prima ricostruzione dei fatti. La vettura del 54enne avrebbe invaso la corsia opposto e <b>avrebbe percorso una decina di metri circa prima di scontrarsi con la Suzuki</b> con a bordo l’uomo e la donna feriti. La salma dell’operaio si trova ora presso il nosocomio di Esine e saranno gli <b>accertamenti medico</b>-legali a stabilire che cos’abbia provocato <b>la fatale uscita di strada</b>. Si pensa principalmente a <b>un colpo di sonno o a un malore</b> che potrebbe aver colpito l’uomo nel momento più sbagliato. Il 54enne era sposato ed padre di <b>un figlio adolescente</b>.</p>
      <p><b>Per quanto riguarda la coppia ferita, si tratta di due persone di Bienno</b>. L’uomo, che era alla guida, ha <b>68 anni</b>. La donna, che era seduta sul sedile del passeggero, ha <b>58 anni</b>. Erano intrappolati nelle <b>lamiere</b> e sono stati i <b>Vigili del Fuoco</b> a tirarli fuori. L’<b>elisoccorso</b> li ha trasferiti in ospedale: il 68enne si trova all’<b>Ospedale Civile di Brescia</b>, mentre la donna è stata ricoverata a <b>Bergamo</b>. Le condizioni dell’uomo sono <b>molto critiche</b>, mentre il quadro clinico della donna sarebbe migliorato nel corso di queste ore.</p>
      <p>
        <i>Maria Mento</i>
      </p>
    </article>
  </body>
</html>