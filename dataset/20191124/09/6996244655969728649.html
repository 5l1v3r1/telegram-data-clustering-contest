<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709681?utm_source=mivzakimnet&amp;utm_medium=rss&amp;utm_campaign=mivzakimnet"/>
    <meta property="og:site_name" content="ישראל היום"/>
    <meta property="article:published_time" content="2019-11-24T09:47:59+00:00"/>
    <meta property="og:title" content="זידאן: &quot;מקווה שהשריקות לבייל ייפסקו&quot;"/>
    <meta property="og:description" content="לאחר פרשת הדגל, הוולשי קיבל שריקות בוז מאוהדי ריאל ומאמנו, זינדין זידאן, יצא להגנתו: &quot;אי אפשר לשלוט בקהל&quot;כדורגל עולמי"/>
  </head>
  <body>
    <article>
      <h1>זידאן: "מקווה שהשריקות לבייל ייפסקו"</h1>
      <h2>לאחר פרשת הדגל, הוולשי קיבל שריקות בוז מאוהדי ריאל ומאמנו הצרפתי יצא להגנתו: "אנחנו תמיד צריכים את האוהדים לצידנו, בירכתי את גארת' בסיום על המשחק שלו, ובואו נקווה שהשריקות לא יחזרו בהמשך העונה"</h2>
      <address><time datetime="2019-11-24T09:47:59+00:00">24 Nov 2019, 09:47</time> by <a rel="author" href="https://www.israelhayom.co.il/writer_articles?tid=12053" target="_blank">מערכת ספורט היום</a></address>
      <p>בשבוע שעבר, לאחר ההעפלה של ווילס ליורו 2020, <a href="https://www.israelhayom.co.il/article/708705">צולם גארת' בייל מאושר לצד שלט</a> שעליו היה כתוב "ויילס, גולף, מדריד, בסדר הזה". השלט ההומוריסטי של חבריו של בייל לנבחרת, לא התקבל בצורה טובה אצל אוהדי ריאל מדריד, מה גם שבינם לבין השחקן יש היסטוריה לא פשוטה של יחסי אהבה - שנאה. אמש (שבת) בניצחון של הבלאנקוס על סוסיאדד בברנבאו (1:3), בייל קיבל שריקות בוז צורמות, למרות שכבש שער נהדר ועזר למארחת לנצח את הבאסקים. </p>
      <p>לאחר המשחק זינדין זידאן, מאמנו התייחס לשריקות וניסה להגן על השחקן שזכה יחד עם ריאל ב-4 גביעי צ'מפיונס ליג: "אנחנו צריכים את האוהדים שלנו, וגם גארת', כמו כל אחד אחר. אנחנו צריכים את האוהדים שיתמכו.אנחנו לא יכולים לעשות כלום עם השריקות. בייל נכנס מאוד מפוקס. כל אחד זכאי לדעה. אנחנו תמיד צריכים את האוהדים לצידנו".</p>
      <p>עוד הוסיף הצרפתי: "בירכתי את בייל בסיום על המשחק שלו, ובואו נקווה שהשריקות לא יחזרו בהמשך העונה. אנחנו לא יכולים לשלוט במה שהציבור חושב. תמיד יש יותר מדי ספקולציות ורעש מבחוץ. מה שבייל רוצה זה להיות כאן, והיום הוא עשה עבודה טובה. בסופו של דבר לא צריך לדבר כל כך הרבה. הוא רוצה לשחק ולהיות חלק מהקבוצה, ונמשיך בלי שזה יפריע לנו". </p>
    </article>
  </body>
</html>