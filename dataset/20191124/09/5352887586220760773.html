<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/tylos-krepsininkes---europos-taures-laimetojos-1752307/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T09:52:00+00:00"/>
    <meta property="og:title" content="„Tylos“ krepšininkės - Europos taurės laimėtojos"/>
    <meta property="og:description" content="Reklama"/>
  </head>
  <body>
    <article>
      <h1>„Tylos“ krepšininkės - Europos taurės laimėtojos</h1>
      <address><time datetime="2019-11-24T09:52:00+00:00">24 Nov 2019, 09:52</time> by <a rel="author">Dominykas Genevičius</a></address>
      <p>Reklama</p>
      <p>
        <b>Šeštadienį Rusijoje pasibaigusiame Europos kurčiųjų taurės (EuroCup) moterų turnyre triumfavo Kauno „Tylos“ komanda.</b>
      </p>
      <p>Kaunietės finale 71:62 (33:25) nugalėjo Pezaro „ASD Sordi“ (Italija) ekipą.</p>
      <p>Nugalėtojoms 27 taškus pelnė Ramunė Eskertaitė, 16 - Jurgita Šegždaitė, 10 - Sonata Bareikienė, po 6 - Jurgita Jankutė-Meškinė, Rūta Pazdrazdienė ir Gražina Jocytė.</p>
      <p>Lietuvės padarė 25 klaidas, bet laimėjo kovą dėl atšokusių kamuolių 40-35.</p>
      <p>Pusfinalyje Kauno ekipa 60:32 (32:14) nepaliko vilčių Niurnbergo GSC (Vokietija) krepšininkėms.</p>
      <p>Vyrų turnyre varžėsi dvi Lietuvos komandos. Panevėžio „Vėjas“ liko aštuntas. Mače dėl 7-8 pozicijų jis 60:68 (35:30) pralaimėjo Sankt Peterburgo COP (Rusija) ekipai.</p>
      <p>Reklama</p>
      <p>Kauno „Tylos“ vyrai liko 11-oje pozicijoje. Jie paskutiniame mače 68:41 (44:22) sutriuškino Lodzės LKSG (Lenkija) klubą.</p>
      <p>Čempionu tapo „RL Fabriano“ (Italija) klubas, finale 84:74 įveikęs Maskvos „MBA-Gloria“ (Rusija) ekipą.</p>
      <figure>
        <img src="https://www.ve.lt/uploads/img/0022_logotipai_po_str/02_4.jpg"/>
      </figure>
      <p> (ELTA)</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/ryto-treneris-mindaugas-brazys-klaipedoje-musu-laukia-ant-bangos-esantis-neptunas-1752406/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/krepsininkas-d-sabonis-prie-pacers-pergales-prisidejo-25-taskais-1752317/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/l-birucio-metimas-atnese-pergale-cbet-ekipai-1752244/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/grizzlies-su-j-valanciunu-patyre-nesekme-1751163/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/stebint-15000-sirgaliu-zalgiris-pralaimejo-panathinaikos-1751149/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/nba-domantas-sabonis-pasieke-nauja-atkovotu-kamuoliu-rekorda-1750875/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedos-studentai-svente-pergale-kaune-1750823/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/bilbao-klubas-su-a-kulboka-nutrauke-real-pergaliu-serija-1750596/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>