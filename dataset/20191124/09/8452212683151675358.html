<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/theodor-paleologu-si-catastrofele-de-pe-buletinele-de-vot/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T09:05:38+00:00"/>
    <meta property="og:title" content="Theodor Paleologu și catastrofele de pe buletinele de vot"/>
    <meta property="og:description" content="Mesaj ciudat al unui fost candidat la Palatul Cotroceni. Theodor Paleologu a declarat că în al doilea tur, românii sunt nevoiți să aleagă între două (...)"/>
  </head>
  <body>
    <article>
      <h1>Theodor Paleologu și catastrofele de pe buletinele de vot</h1>
      <address><time datetime="2019-11-24T09:05:38+00:00">24 Nov 2019, 09:05</time> by <a rel="author">(R.C.)</a></address>
      <p>Mesaj ciudat al unui fost candidat la Palatul Cotroceni. Theodor Paleologu a declarat că în al doilea tur a votat „împotrivă”, spre deosebire de primul tur, când a votat „pentru schimbare”.</p>
      <blockquote>„<i>Ziua votului este o zi de sărbătoare pentru democraţie. Nu e deloc cazul astăzi, este o zi tristă, este o zi ruşinoasă pentru România, în care, de fapt, nu există nicio speranţă de schimbare. Românii votează între două catastrofe, între două forme ale continuităţii faţă de ultimii ani şi îmi vine un minte un vers din ‘Infernul’ lui Dante – ‘Lăsaţi orice speranţă’. De fapt, am votat împotrivă, spre deosebire de primul tur când am votat pentru, am votat pentru nişte valori, am votat pentru viitor, am votat pentru schimbare. Acum, a doua oară, am votat împotrivă, împotriva unui rău mai mare</i>„, a afirmat duminică Paleologu, la Liceul „Spiru Haret” din Sectorul 2 al Capitalei.</blockquote>
      <p>El a spus că aceasta este „o zi tristă care încheie o campanie aproape inexistentă”.</p>
      <blockquote>„<i>Asta este realitatea cu care ne confruntăm şi sper ca românii să reţină această lecţie, această lecţie dureroasă pentru democraţia românească, o zi tristă care încheie o campanie aproape inexistentă, fără dezbateri, în care democraţia a fost batjocorită de principalii candidaţi şi în care cele două mari partide şi-au arătat incapacitatea de a selecta candidaţi pe măsura funcţiei prezidenţiale. Dar, evident, acestea fiind zise, trebuie să ne exercităm dreptul de vot, fără vreo speranţă cine ştie ce mare”</i>, a mai spus Theodor Paleologu.</blockquote>
      <p>Paleologu a fost însoţit la vot de fiul său, Mihai.</p>
      <related>
        <h4>Articole asemănătoare</h4>
        <a href="https://www.cotidianul.ro/rasturnare-de-situatie-in-cazul-alexandra-de-la-caracal/"/>
        <a href="https://www.cotidianul.ro/video-surpriza-pentru-romani-la-londra-in-noaptea-dintre-ani/"/>
        <a href="https://www.cotidianul.ro/iohannis-da-definitia-coruptiei-de-ziua-antiroptiei-o-boala-care-macina/"/>
      </related>
    </article>
  </body>
</html>