<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837499-ssha-i-nadali-pidtrimuvatimut-ukrayinu-v-protistoyanni-z-rosiyeyu-minoboroni"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T09:45:00+00:00"/>
    <meta property="og:title" content="США і надалі підтримуватимуть Україну в протистоянні з Росією - Міноборони"/>
    <meta property="og:description" content="КИЇВ. 24 листопада. УНН. Сполучені Штати Америки продовжуватимуть політично підтримувати Україну у протистоянні гібридним загрозам з боку Російської …"/>
  </head>
  <body>
    <article>
      <h1>США і надалі підтримуватимуть Україну в протистоянні з Росією - Міноборони</h1>
      <address><time datetime="2019-11-24T09:45:00+00:00">24 Nov 2019, 09:45</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>Сполучені Штати Америки продовжуватимуть політично підтримувати Україну у протистоянні гібридним загрозам з боку Російської Федерації. На цьому наголосили американські сенатори Тім Кейн і Ангус Кінг, з якими мав зустріч Міністр оборони України Андрій Загороднюк, повідомляє <b>УНН</b> із посиланням на пресслужбу Міноборони.</p>
      <p>Під час зустрічі сенаторів та міністра оборони України йшлося у тому числі про подальший санкційний тиск на країну-агресора, зокрема, за будівництво "Північного потоку-2".</p>
      <p>Андрій Загороднюк ознайомив сенаторів з поточною ситуацією у вітчизняному оборонному відомстві і планом його реформування.</p>
      <p>Тім Кейн і Ангус Кінг запевнили у повній підтримці Сенатом ініціатив української сторони та продовженні плідної взаємовигідної співпраці.</p>
      <p>Нагадаємо, міністр оборони Загороднюк обговорив безпекову ситуацію <a href="https://www.unn.com.ua/uk/news/1837493-ministr-oboroni-zagorodnyuk-obgovoriv-bezpekovu-situatsiyu-na-chornomu-mori-z-derzhsekretarem-frn">на Чорному морі</a> з держсекретарем ФРН.</p>
    </article>
  </body>
</html>