<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/842897"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T09:05:00+00:00"/>
    <meta property="og:title" content="কাল তুরস্ক থেকে আসছে পেঁয়াজের দ্বিতীয় চালান"/>
    <meta property="og:description" content="তুরস্ক থেকে আকাশপথে পেঁয়াজের দ্বিতীয় চালান আসছে। পেঁয়াজের চলমান সংকট মোকাবিলায় তুরস্ক থেকে সমুদ্র ও আকাশপথে ২ হাজার ৫২০ মেট্রিক টন পেঁয়াজ আমদানি করছে সিটি গ্রুপ। আগামীকাল সোমবার (২৫ নভেম্বর) দেশে পৌঁছবে চালানটি। এর আগ গত শুক্রবার (২২ নভেম্বর) তার্কিস এয়ার লাইন্সযোগে সিটি গ্রুপের পেঁয়াজের প্রথম চালান হযরত শাহজালাল আন্তর্জাতিক বিমানবন্দরে পৌঁছায়। পরে তা ট্রেডিং করপোরেশন অব বাংলাদেশ (টিসিবি) এর কাছে হস্তান্তর করা হয়। আমদানিকারক সূত্র জানায়, দেশে চলমান পেঁয়াজের সংকট ও উচ্চমূল্য রোধে সরকার ও দেশের মানুষের পাশে দাঁড়িয়েছে সিটি গ্রুপ। দেশের ভোক্তা সাধারণের চাহিদা মেটানোর লক্ষ্যে সিটি গ্রুপ তুরস্ক থেকে আকাশ ও সমুদ্রপথে পেঁয়াজ আমদানি শুরু করেছে। চলমান সংকট মোকাবিলায় সিটি গ্রুপ তুরস্ক থেকে প্রাথমিক পর্যায়ে ২ হাজার ৫২০ মেট্রিক টন পেঁয়াজ আমদানি করছে বলে সূত্র জানায়। সূত্র আরো জানায়, সিটি গ্রুপের আমদানিকৃত পেঁয়াজের প্রথম চালান (১০ মেট্রিকটন) তার্কিস এয়ার লাইন্সযোগে গত ২২ নভেম্বর সকালে ঢাকা হযরত শাহজালাল আন্তর্জাতিক বিমানবন্দরে পৌঁছে। পরে তা টিসিবি'র কাছে হস্তান্তর করা হয়েছে। দ্বিতীয় চালান আকাশ পথে দেশে পৌঁছবে ২৫ নভেম্বর।…"/>
  </head>
  <body>
    <article>
      <h1>কাল তুরস্ক থেকে আসছে পেঁয়াজের দ্বিতীয় চালান</h1>
      <address><time datetime="2019-11-24T09:05:00+00:00">24 Nov 2019, 09:05</time> by <a rel="author">কালের কণ্ঠ অনলাইন</a></address>
      <p>তুরস্ক থেকে আকাশপথে পেঁয়াজের দ্বিতীয় চালান আসছে। পেঁয়াজের চলমান সংকট মোকাবিলায় তুরস্ক থেকে সমুদ্র ও আকাশপথে ২ হাজার ৫২০ মেট্রিক টন পেঁয়াজ আমদানি করছে সিটি গ্রুপ। আগামীকাল সোমবার (২৫ নভেম্বর) দেশে পৌঁছবে চালানটি।</p>
      <p>এর আগ গত শুক্রবার (২২ নভেম্বর) তার্কিস এয়ার লাইন্সযোগে সিটি গ্রুপের পেঁয়াজের প্রথম চালান হযরত শাহজালাল আন্তর্জাতিক বিমানবন্দরে পৌঁছায়। পরে তা ট্রেডিং করপোরেশন অব বাংলাদেশ (টিসিবি) এর কাছে হস্তান্তর করা হয়।</p>
      <p>আমদানিকারক সূত্র জানায়, দেশে চলমান পেঁয়াজের সংকট ও উচ্চমূল্য রোধে সরকার ও দেশের মানুষের পাশে দাঁড়িয়েছে সিটি গ্রুপ। দেশের ভোক্তা সাধারণের চাহিদা মেটানোর লক্ষ্যে সিটি গ্রুপ তুরস্ক থেকে আকাশ ও সমুদ্রপথে পেঁয়াজ আমদানি শুরু করেছে। চলমান সংকট মোকাবিলায় সিটি গ্রুপ তুরস্ক থেকে প্রাথমিক পর্যায়ে ২ হাজার ৫২০ মেট্রিক টন পেঁয়াজ আমদানি করছে বলে সূত্র জানায়।</p>
      <p>সূত্র আরো জানায়, সিটি গ্রুপের আমদানিকৃত পেঁয়াজের প্রথম চালান (১০ মেট্রিকটন) তার্কিস এয়ার লাইন্সযোগে গত ২২ নভেম্বর সকালে ঢাকা হযরত শাহজালাল আন্তর্জাতিক বিমানবন্দরে পৌঁছে। পরে তা টিসিবি'র কাছে হস্তান্তর করা হয়েছে। দ্বিতীয় চালান আকাশ পথে দেশে পৌঁছবে ২৫ নভেম্বর। এই চালানেও ১০ মেট্রিকটন পেঁয়াজ আসছে। </p>
    </article>
  </body>
</html>