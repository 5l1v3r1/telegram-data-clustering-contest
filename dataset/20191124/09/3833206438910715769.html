<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/plovdiv/Advokatska-kolegiya-Plovdiv-poluchi-nacionalnata-nagrada-Pravno-subitie-na-godinata-916218"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T09:18:00+00:00"/>
    <meta property="og:title" content="Адвокатска колегия Пловдив получи националната награда &quot;Правно събитие на годината&quot;"/>
    <meta property="og:description" content="Адвокатска колегия - Пловдив бе наградена с националната награда &quot;Правно събитие на годината&quot; за орг..."/>
  </head>
  <body>
    <article>
      <h1>Адвокатска колегия Пловдив получи националната награда "Правно събитие на годината"</h1>
      <address>
        <time datetime="2019-11-24T09:18:00+00:00">24 Nov 2019, 09:18</time>
      </address>
      <p>Адвокатска колегия - Пловдив бе наградена с националната награда "Правно събитие на годината" за организираната в Пловдив Пролетна национална конференция на българската адвокатура. Това стана по време на церемонията на Националните награди по правосъдие, която се проведе вчера 23 ноември, в категорията имаше номинирани още четири събития.</p>
      <p>Престижната награда бе връчена от организаторите Балканска медийна асоциация, подкрепена от Международния адвокатски съюз, Адвокатските колегии от цялата страна, Камарата на нотариусите, Българска съдийска асоциация, Професионалната асоциация на медиаторите, Асоциацията на жените адвокати и Асоциацията на синдиците в България.</p>
      <p>Наградата прие председателят на колегията г-н Иван Демерджиев.</p>
      <p>Пролетната национална конференция на българската адвокатура се проведе от 14-ти до 16-ти юни 2019 г. в град Пловдив. На нея присъстваха представители на всички адвокатски колегии от страната. Домакин и организатор на конференцията бе Адвокатска колегия - Пловдив.</p>
      <p>Основните теми, по които юристите дискутираха, бяха "Правото и културното наследство", "Предложение за промени в процесуалните закони в изпълнение на решенията на Общото събрание на адвокатите в страната", "Взаимодействие на Висшия адвокатски съвет и адвокатските съвети".</p>
      <p>Най-значимият резултат от Конференцията бе Декларацията до министъра на културата Боил Банов - да предприеме действия за ратифицирането от България на Конвенцията относно откраднатите или незаконно изнесени културни ценности - УНИДРОА. Декларацията и призива на Пролетната конференция на българската адвокатура доведе до последващи действия на Министерството на културата, което стартира процедура и разговори във връзка с ратификацията на тази така важна за кутурното наследство на България Конвенция.</p>
    </article>
  </body>
</html>