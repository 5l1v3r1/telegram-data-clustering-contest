<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392513-%d7%a0%d7%aa%d7%a0%d7%99%d7%94%d7%95-%d7%91%d7%99%d7%a9%d7%99%d7%91%d7%aa-%d7%94%d7%9e%d7%9e%d7%a9%d7%9c%d7%94-2"/>
    <meta property="og:site_name" content="סרוגים"/>
    <meta property="article:published_time" content="2019-11-24T09:23:16+00:00"/>
    <meta property="og:title" content="ממשיכים בשגרה: נתניהו לא הזכיר את כתב האישום"/>
    <meta property="og:description" content="ראש הממשלה לא הזכיר כלל את כתבי האישום בישיבת הממשלה, והתמקד באיומים הביטחוניים: &quot;אני קורא לעוד מדינית להפעיל לחץ על איראן&quot;"/>
  </head>
  <body>
    <article>
      <h1>ממשיכים בשגרה: נתניהו לא הזכיר את כתב האישום</h1>
      <h2>ראש הממשלה לא הזכיר כלל את כתבי האישום בישיבת הממשלה, והתמקד באיומים הביטחוניים: "אני קורא לעוד מדינית להפעיל לחץ על איראן"</h2>
      <address><time datetime="2019-11-24T09:23:16+00:00">24 Nov 2019, 09:23</time> by <a rel="author">,</a></address>
      <p>במהלך ישיבת הממשלה הראשונה מאז ההחלטה על הגשת כתב אישום בתיקי 1000, 2000 ו-4000, ראש הממשלה בנימין נתניהו לא הזכיר כלל את הנושא היום (ראשון), ואף לא התייחס לפלונטר הפוליטי. בדבריו התמקד במקום זאת באיומים הביטחוניים כלפי ישראל – בעיקר מצד איראן, ככל הנראה כי להדגיש את המשך השגרה למרות הדרמה הפוליטית והמשפטית.</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>(צילום: סרוגים)</p>
      <p>"אתמול בוצע ירי על ניידת משטרה ביישוב דיר אל אסד בגליל. נעצרו חשודים, ואני רוצה לומר שאנחנו לא נהיה מוכנים להתקפות על כוחות הביטחון. נפעל להביא לחוק וסדר ביישובים הערבים" אמר, בהתייחסות לאלימות במגזר הערבי. עוד התייחס למצב בדרום: "אתמול היה ניסיון חדירה של רחפן מרצועת עזה למדינת ישראל – הוא יורט בהצלחה. הקבינט קיים דיון על איום הרחפנים כמה וכמה פעמים. אנחנו מפתחים בדרכים טכנולוגיים ואחרים לסכל את האיום הזה. אני מניח שביכולתנו להביא לתוצאות ולהביא את הטוב ביותר".</p>
      <p>"דבר שלישי, מפקד הכוחות האמריקנים באזור אמר שאיראן מתכננת התקפות נוספות, זה נכון שהיא מכוונת להתקפות נוספות, היא לא תוקפת רק בשכנותיה אלא גם את האזרחים שלה והם טבחו במאות. מי שהיה צריך עוד הוכחות זה משטר הטרור הגדול בעולם" הוסיף לומר לשרים. "אני קורא לעוד מדינית להפעיל לחץ על איראן"</p>
      <figure>
        <img src="https://www.srugim.co.il/i/wp-content/uploads/2019/11/%E2%80%8F%E2%80%8F%D7%9C%D7%9B%D7%99%D7%93%D7%94-42__w1980.jpg"/>
      </figure>
      <h4>עוד באותו נושא</h4>
      <h3>אופטימי ומתון: נתניהו פרסם סרטון לפני כניסת שבת. צפו</h3>
      <p>לכתבה המלאה בסרוגים &gt;<br/>21</p>
      <p>כזכור, ביום חמישי האחרון נתניהו הגיב לראשונה לכתב האישום במתקפה חריפה על מוסדות החוק, בראשם המשטרה והפרקליטות, וטען כי מדובר ב"נסיון הפיכה שלטונית". "אני מכבד מאד את רשויות המשפט בישראל, אבל צריך להיות עיוור כדי לא לראות שמשהו לא טוב קורה אצל אנשי המשטרה והפרקליטות. אנחנו עדים לניסיון של הפיכה שלטונית נגד ראש ממשלה בהליך מזוהר ומגמתי" תקף. "ההחלטה מתפרסמת במהירות שיא דווקא היום בזמן הרגיש ביותר בפוליטיקה מאז קום המדינה. ובדיוק כמו שכתב החשדות פורסם בזמנו לפני הבחירות בזמן רגיש".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>"לחקור את החוקרים", הצהרת נתניהו נגד כתב האישום נגדו (קרדיט: קונטקט)</p>
      <p>"העובדות הללו ממחישות כמה ההליך הזה נגוע בשיקולים זרים. נועד להפיל ראש ממשלה של הימין, נועד להפיל אותי בניגוד ליריביי בשמאל והתקשורת בישראל. אני פונה ליריבים פוליטיים הגונים: צריך פה שלטון חוק אמין וחסר פניות" הוסיף. "יש להקים ועדה חיצונית בלתי תלויה שתחקור את השיטה ותשים לה סוף. הגיע הזמן לחקור את החוקרים. הגיע הזמן לחקור את הפרקליטות שמאשרת חקירות מזוהמות".</p>
      <p>עם זאת, ביום שישי נתניהו כבר נשמע יותר מתון, כשפרסם בפייסבוק סרטון בו הודה לתומכים בו. "כל התהליך הזה יוכרע בסופו של דבר בבית המשפט, אנחנו נקבל את החלטות בית המשפט, על כך אין שום ספק. זאת המסגרת, אנחנו נשמור עליה, ותמיד נפעל בסוף ובהתחלה על פי שלטון החוק" אמר. "מי שלא פעל לפי שלטון החוק, במשטרה או בפרקליטות, צריך להיות תיקון וטיפול".</p>
    </article>
  </body>
</html>