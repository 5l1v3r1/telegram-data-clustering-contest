<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/mediatech/ascolti-tv-de-filippi-divora-guaccero-ruggeri-rai1-soccombe-a-canale-5-638963.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-24T09:00:00+00:00"/>
    <meta property="og:title" content="Ascolti Tv: De Filippi divora Guaccero-Ruggeri, Rai1 soccombe a Canale 5"/>
    <meta property="og:description" content="Auditel: Tú Sí Que Vales schiaccia Una Storia da Cantare, che perde quasi 4 punti di share rispetto a 7 giorni fa. Parte bene Augias su Rai3"/>
  </head>
  <body>
    <article>
      <h1>Ascolti Tv: De Filippi divora Guaccero-Ruggeri, Rai1 soccombe a Canale 5</h1>
      <h2>Auditel: Tú Sí Que Vales schiaccia Una Storia da Cantare, che perde quasi 4 punti di share rispetto a 7 giorni fa. Parte bene Augias su Rai3</h2>
      <address><time datetime="2019-11-24T09:00:00+00:00">24 Nov 2019, 09:00</time> by <a rel="author">Marco Zonetti</a></address>
      <p><b>Gli ascolti Tv e i dati Auditel di sabato 23 novembre 2019</b>, in prima serata, vedono su Rai1 <i><b>Una Storia da cantare</b></i> dedicato a <b>Lucio Dalla</b> e condotto da <b>Enrico Ruggeri</b> e <b>Bianca Guaccero</b> perdere terreno rispetto alla settimana precedente (quando aveva ottenuto il 21.1% di share) e calare invece a 17.3% di share con 3.439.000 spettatori, surclassato con ben 11.5 punti in più da <i>Tú Sí Que Vales</i> condotto da <b>Belen, Alessio Sakara, Martin Castrogiovanni </b>con<b> Maria De Filippi, Gerry Scotti, Rudy Zerbi, Teo Mammucari </b>e<b> Sabrina Ferilli. </b>Il talent di Canale 5 ottiene<b> </b>5.406.000 spettatori con il 28.8% di share. </p>
      <p>Malgrado Rai1 abbia reclutato una pletora di personaggi celebri, fra cui <b>Il Volo</b>, <b>Renzo Arbore, Gigi Proietti, Gigi D'Alessio, Serena Rossi, Patty Pravo</b> e così via, <i><b>Una storia da cantare</b></i> soccombe al<i> talent show</i> di <b>Maria De Filippi</b>, che lo divora letteralmente confermandosi leader della prima serata. </p>
      <p>Da segnalare che <b>Alberto Angela</b> con il suo <i><b>Ulisse - Il Piacere della Scoperta</b></i> con un assai minor dispiego di mezzi e risorse <b>era riuscito a ottenere in prima serata del sabato 3.614.000 spettatori con il 20% di share</b>, battendo un'altra creatura di Maria De Filippi, <i><b>Amici Celebrities</b></i>. </p>
      <p>Ha debuttato invece su Rai3 con il 6.6% <b>Corrado Augias </b>con la nuova edizione di <i><b>Città Segrete</b></i>, con una puntata dedicata a Mosca. <b>Augias</b> e <b>Massimo Gramellini,</b> che lo precede nello slot con <i><b>Le Parole della Settimana</b></i> conquistando il 7.2% di share con 1.665.000 spettatori, si piazzano sul podio dei più visti in prima serata, dopo i programmi di Canale 5 e Rai1. Altro successo per la rete di <b>Stefano Coletta. </b></p>
    </article>
  </body>
</html>