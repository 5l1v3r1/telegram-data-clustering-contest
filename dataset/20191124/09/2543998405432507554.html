<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170868/srbija-martu-novim-selektorom-tumbakoviceva-izjava-koja-odzvanjati"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T09:23:00+00:00"/>
    <meta property="og:title" content="Srbija u martu sa novim selektorom? Tumbakovićeva izjava koja će odzvanjati!"/>
    <meta property="og:description" content="Ljubiša Tumbaković, selektor fudbalske reprezentacije Srbije, spreman je da ode s tog mesta ukoliko Fudbalski savez Srbije smatra da ima bolje rešenje od njega za klupu nacionalne selekcije."/>
  </head>
  <body>
    <article>
      <h1>Srbija u martu sa novim selektorom? Tumbakovićeva izjava koja će odzvanjati!</h1>
      <h2>Ljubiša Tumbaković, selektor fudbalske reprezentacije Srbije, spreman je da ode s tog mesta ukoliko Fudbalski savez Srbije smatra da ima bolje rešenje od njega za klupu nacionalne selekcije.</h2>
      <address><time datetime="2019-11-24T09:23:00+00:00">24 Nov 2019, 09:23</time> by <a rel="author">Republika</a></address>
      <p>Poslednjih dana bilo je dosta spekulacija, navodno je Ljubiša Tumbaković na izlaznim vratima. Slabi rezultati, neubedljiva igra i činjenica da preko kvalifikacija nije izboren plasman na EP 2020 uslovili su da javnost uveliko potencira pojedina druga rešenja.</p>
      <p>Doduše, Ljubiša Tumbaković ima šansu da Srbiju putem baraža Lige nacija odvede na šampionat Evrope, ali kako sam kaže, nije siguran hoće li dočekati mart i okršaj s Norveškom u Oslu.</p>
      <p>- Ta odluka je na ljudima koji se bave strukom, da izdefinišu svoje ciljeve. Ovog momenta Srbiju stavljam ispred svih nas. Ako smatraju da treba da dođe neko drugi ko to može, poštovaću. Pitanje selektora je nacionalni projekat, karijera se stvara u klubovima u kojima sam radio - rekao je Ljubiša Tumbaković gostujući u jednoj emisiji.</p>
      <figure>
        <img src="https://www.republika.rs/data/images/2019-11-17/123867_serbia-ukraine-10_f.jpg?1574583337"/>
        <figcaption>Najveći ispit "orlove" čeka u martu!<cite>Starsport</cite></figcaption>
      </figure>
      <p>
        <b>Selektor kaže da je potrebno strpljenje i da će rezultati doći...</b>
      </p>
      <p>- Preuzeli smo posao koji su počeli ranije. Potreban je duži period zajedničkog rada da bismo napravili uspeh. Treba i novinari da nam daju podršku. Bez obzira na sve, reprezentacija je na prvom mestu. Imamo tri okupljanja po sedam dana... Tražili smo prostora u novembarskom prozoru da pobedimo Luksemburg, a onda očekujemo od njih da pobede „slabašni" Portugal i pitam se ko je ovde lud?! Nije Luksemburg šta je bio, a nismo ni mi evropski Brazilci. Ubeđen sam da će ova emisija trajati u martu, ali ne znam hoću li ja biti tu u martu! - iskren je selektor reprezentacije Srbije.</p>
      <related>
        <h4>Pročitajte još:</h4>
        <a href="http://republika.rs/sport/fudbal/170796/Milojevic-Ima-dosta-stvari-popravku-razmisljamo-jos-Bajernu"/>
        <a href="http://republika.rs/sport/fudbal/170834/Najbolji-strelac-Superlige-dodatno-zavadio-vecite-Zvezda-Partizan-ratuju-oko-fudbalera-koji-tresao-mreze"/>
        <a href="http://republika.rs/sport/fudbal/170810/VIDEO-Fudbaleri-Partizana-posetili-Sajam-sporta"/>
        <a href="http://republika.rs/sport/fudbal/170807/Cuka-slavila-malom-beogradskom-derbiju-TSC-ubedljiv-Lucanima"/>
        <a href="http://republika.rs/sport/fudbal/170784/Zvezda-pola-snage-Nisu-Radnicki-nemocan-crveno-beli-zagrejali-Bajern"/>
      </related>
    </article>
  </body>
</html>