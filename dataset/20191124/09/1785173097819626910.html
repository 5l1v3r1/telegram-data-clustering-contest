<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-ciolacu-ar-trebui-o-dezbatere-foarte-serioasa-ca-cel-putin-votul-pentru-presedinte-sa-fie-obligatoriu-1922403224002019110919178906"/>
    <meta property="og:site_name" content="News.ro"/>
    <meta property="article:published_time" content="2019-11-24T09:32:00+00:00"/>
    <meta property="og:title" content="Alegeri prezidenţiale 2019 - Ciolacu: Ar trebui o dezbatere foarte serioasă ca cel puţin votul pentru preşedinte să fie obligatoriu"/>
    <meta property="og:description" content="Preşedintele Camerei Deputaţilor, Marcel Ciolacu, a votat duminică la Şcoala generală numărul 5 din Buzău, la final declarând că în opinia sa trebuie implementat votul obligatoriu pentru alegerea preşedintelui ţării, pentru ca acesta să fie legitimat de cat mai mulţi români."/>
  </head>
  <body>
    <article>
      <h1>Alegeri prezidenţiale 2019 - Ciolacu: Ar trebui o dezbatere foarte serioasă ca cel puţin votul pentru preşedinte să fie obligatoriu</h1>
      <address><time datetime="2019-11-24T09:32:00+00:00">24 Nov 2019, 09:32</time> by <a rel="author">Departamentul Social</a></address>
      <p>
        <b>Preşedintele Camerei Deputaţilor, Marcel Ciolacu, a votat duminică la Şcoala generală numărul 5 din Buzău, la final declarând că în opinia sa trebuie implementat votul obligatoriu pentru alegerea preşedintelui ţării, pentru ca acesta să fie legitimat de cat mai mulţi români.</b>
      </p>
      <p>”Nu cred că nu e important cu cine am votat, cum am votat e previzibil. Important e ca tot mai mulţi români să meargă la vot. Vorbim despre prima funcţie în statul român, avem exemplul celor din diaspora pe care îi felicit personal. Ca la primul tur, de data aceasta Parlamentul României cu toate instituţiile au găsit forma de lege foarte bună pentru ca românii să meargă la vot. E un exemplu de urmat si de noi cei din ţară, cred că ar trebui după aceste voturi o dezbatere foarte serioasă ca cel puţin votul pentru preşedinte să fie obligatoriu astfel încât preşedintele să fie legitimat de cat mai mulţi români.”, a spus Ciolacu.</p>
      <p>Întrebat dacă e oportună obligativitatea introducerii votului obligatoriu şi pentru alegerea primarilor, Ciolacu a declarat: ”30 de ani pentru mine e o perioadă imensă. Am părul alb, dar pentru o democraţie consolidată înseamnă foarte puţin. M-am referit la votul pentru preşedinte fiind cea mai importantă funcţie, ar fi un început, un exerciţiu şi apoi vedem cum decurge acest exerciţiu şi mergem înainte. Eu personal consider că preşedintele trebuie ales de cât mai mulţi români”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>