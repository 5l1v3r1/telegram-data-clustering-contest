<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/sef-camera-deputatilor-alegeri-prezidentiale-327211.html"/>
    <meta property="og:site_name" content="Observator"/>
    <meta property="article:published_time" content="2019-11-24T09:59:00+00:00"/>
    <meta property="og:title" content="Şeful Camerei Deputaţilor, la alegerile prezidenţiale: &quot;Votul pentru preşedinte ar trebui să fie obligatoriu&quot;"/>
    <meta property="og:description" content="Marcel Ciolacu, şeful Camerei Deputaţilor, şi-a exercitat dreptul la alegerile prezidenţiale votând la secţia de la Şcoala Generală nr. 5, din Buzău."/>
  </head>
  <body>
    <article>
      <h1>Şeful Camerei Deputaţilor, la alegerile prezidenţiale: "Votul pentru preşedinte ar trebui să fie obligatoriu"</h1>
      <address><time datetime="2019-11-24T09:59:00+00:00">24 Nov 2019, 09:59</time> by <a rel="author">Cristi Ioniţă</a></address>
      <p>
        <b>
          <b>Marcel Ciolacu, şeful Camerei Deputaţilor, şi-a exercitat dreptul la alegerile prezidenţiale votând la secţia de la Şcoala Generală nr. 5, din Buzău.</b>
        </b>
      </p>
      <p>Cu această ocazie, şeful Camerei Deputaţilor a precizat că îşi doreşte ca "<i>votul pentru preşeinte să devină obligatoriu. Avem nevoie de o dezbatere foarte serioasă în acest sens. Preşedintele ar trebui să fie legitimat de cât mai mulţi români</i>".</p>
      <p>Conform news.ro, Marcel Ciolacu susţine că "<i>avem nevoie de vot obligatoriu la prezidenţiale pentru că este cea mai importantă funcţie. Ar fi un început, un exeriţiu, iar de acolo vedem mai departe dacă putem dezvolta şi la alegerile pentru primari sau la alte alegeri</i>".</p>
      <p>În legătură cu alegerile de duminică, şeful Camerei Deputaţilor a precizat că "<i>nu e important cu cine am votat. E previzibil cu cine am votat. Dar mai important este ca tot mai mulţi români să meargă la vot. Personal, consider că preşedintele trebuie ales de cât mai mulţi români</i>".</p>
    </article>
  </body>
</html>