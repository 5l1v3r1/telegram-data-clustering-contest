<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-tempo/mkhitaryan-e-pastore-fuori-balotelli-a-casa/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T09:58:59+00:00"/>
    <meta property="og:title" content="Mkhitaryan e Pastore fuori. Balotelli a casa"/>
    <meta property="og:description" content="Il tecnico portoghese non potrà contare sul Flaco a causa di una botta all'anca e ha scelto di non convocare l'armeno e Spinazzola. Per il Brescia, Grosso al posto di Mario sceglie Torregrossa"/>
  </head>
  <body>
    <article>
      <h1>Mkhitaryan e Pastore fuori. Balotelli a casa</h1>
      <h2>Il tecnico portoghese non potrà contare sul Flaco a causa di una botta all’anca e ha scelto di non convocare l’armeno e Spinazzola. Per il Brescia, Grosso al posto di Mario sceglie Torregrossa</h2>
      <address><time datetime="2019-11-24T09:58:59+00:00">24 Nov 2019, 09:58</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Ritorno in grande stile per <b>Lorenzo Pellegrini</b>, scrive Filippo Biafora su Il Tempo. Il numero 7 della <b>Roma</b>, da una decina di giorni tornato ad allenarsi con il gruppo dopo l’operazione al dito del piede, sarà lanciato dal primo minuto da <b>Fonseca</b> nella sfida con il <b>Brescia</b>. Il tecnico portoghese non potrà contare su <b>Pastore</b> a causa di una botta all’anca e ha scelto di non convocare <b>Mkhitaryan</b> e <b>Spinazzola</b> (out anche <b>Mirante</b> per una flebite post-traumatica al polpaccio), preservati per <b>Istanbul</b> in quanto ancora non al massimo della condizione fisica. <b>Pellegrini</b> è quindi l’unico trequartista a disposizione e si riprenderà la maglia da titolare nonostante non abbia i novanta minuti nelle gambe. A completare il tridente alle spalle di <b>Dzeko</b> ci saranno <b>Kluivert</b> a sinistra e <b>Zaniolo</b> a destra, in un ruolo in cui è diventato ormai devastante. A centrocampo agirà la coppia formata da <b>Diawara</b> e <b>Veretout</b>, con <b>Mancini</b> nuovamente arretrato in difesa a far coppia con <b>Smalling</b>. La linea difensiva vedrà poi la presenza di capitan <b>Florenzi</b> e <b>Kolarov</b> sulle fasce.</p>
      <p>Spostando lo sguardo sull’altro lato del campo, <b>Grosso</b> ha deciso di lasciare fuori dalla lista dei convocati <b>Balotelli</b>, con cui in settimana c’era stata un’alta tensione per via dello scarso impegno in allenamento. Al suo posto in attacco – nel probabile 4-4-2 dei lombardi – ci sarà <b>Torregrossa</b> come partner di <b>Donnarumma</b>.</p>
    </article>
  </body>
</html>