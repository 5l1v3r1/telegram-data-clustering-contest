<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/la-gazzetta-dello-sport/giugliano-contro-la-super-juve-il-mio-sogno-di-bambina/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T09:35:48+00:00"/>
    <meta property="og:title" content="Giugliano contro la super Juve: “Il mio sogno di bambina”"/>
    <meta property="og:description" content="La giovane numero 10 delle giallorosse, futuro delle azzurre:"/>
  </head>
  <body>
    <article>
      <h1>Giugliano contro la super Juve: “Il mio sogno di bambina”</h1>
      <h2>La giovane numero 10 delle giallorosse, futuro delle azzurre: “Loro squadra vincente, noi faremo il nostro gioco”</h2>
      <address><time datetime="2019-11-24T09:35:48+00:00">24 Nov 2019, 09:35</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Ha scritto su Instagram che <i>“Roma-Juventus è la partita che ogni bambina sogna di giocare”</i>. <b>Manuela</b> <b>Giugliano</b>, che della bimba forse ha soltanto l’aspetto, visto il fisico minuto e il viso acqua e sapone, come le sue compagne, aspetta la sfida alle bianconere in casa fin dal giorno del sorteggio del calendario, scrive ‘La Gazzetta Sportiva’. La sorte non è stata benevola, perché il tempo promette pioggia e il <b>Tre</b> <b>Fontane</b> è scoperto. Come se non bastasse, alle 12.30 c’è la partita delle ragazze e alle 15 all’Olimpico ci sono i maschi con il <b>Brescia</b>: non il massimo, per chi cercherà di vedere entrambi i match. <i>“Ma noi siamo sicuri che il pubblico ci sarà, sarà l’arma in più e ci renderà più forti”</i>, le parole di Giugliano. Finora <b>Manuela</b>, fiore all’occhiello del mercato della <b>Roma</b>, è andata bene, ma può dare ancora di più, considerando quanto, a 22 anni, sia considerata presente e futuro, del centrocampo azzurro. <i>“Con la <b>Florentia</b> abbiamo sbagliato l’approccio. Domani sappiamo chi avremo di fronte, la Juve è una squadra vincente, con calciatrici importanti, ma noi cercheremo di fare il nostro gioco. Coach <b>Bavagnoli</b> mi chiede di guidare la squadra, che è la cosa che mi viene meglio, ma mi chiede anche di divertirmi, una cosa importante”</i>.</p>
    </article>
  </body>
</html>