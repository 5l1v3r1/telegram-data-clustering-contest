<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301483/%D8%AE%D8%B3%D8%A7%D8%B1%D8%AA-%DB%B1%DB%B9%DB%B7-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86%DB%8C-%D8%A8%D9%87-%D9%85%D8%B2%D8%A7%D8%B1%D8%B9-%DA%A9%D8%B4%D8%A7%D9%88%D8%B1%D8%B2%DB%8C-%DA%A9%D9%84%D8%B2%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-24T09:25:48+00:00"/>
    <meta property="og:title" content="خسارت ۱۹۷ میلیون تومانی به مزارع کشاورزی کلزا "/>
    <meta property="og:description" content="ایسنا/مازندران مدیر کل مدیریت بحران مازندران گفت: در سیل گلوگاه مزارع کلزا دچار آسیب شد که مطابق برآورد ۱۹۷ میلیون تومان خسارت دید که از این میزان ۲۷ میلیون تومان در بخش کشاورزی، ۱۵۶ میلیون تومان در بخش زیرساخت و ۱۴ میلیون تومان در بخش مسکن بوده است."/>
  </head>
  <body>
    <article>
      <h6 class="kicker">مدیر کل مدیریت بحران مازندران:</h6>
      <h1>خسارت ۱۹۷ میلیون تومانی به مزارع کشاورزی کلزا </h1>
      <address><time datetime="2019-11-24T09:25:48+00:00">24 Nov 2019, 09:25</time> by <a rel="author">بهناز مقدس</a></address>
      <p>ایسنا/مازندران مدیر کل مدیریت بحران مازندران گفت: در سیل گلوگاه مزارع کلزا دچار آسیب شد که مطابق برآورد ۱۹۷ میلیون تومان خسارت دید که از این میزان ۲۷ میلیون تومان در بخش کشاورزی، ۱۵۶ میلیون تومان در بخش زیرساخت و ۱۴ میلیون تومان در بخش مسکن بوده است.</p>
      <p><b>علی اصغر احمدی در گفت‌وگو با ایسنا</b> در مورد آسیب سیل طی چند روز گذشته به شهرهای مازندران اظهار کرد: در شهرهای قائمشهر و سوادکوه و رودخانه تلار مشکلی گزارش نشد اما در شهرستان سیمرغ ۳ روستا در  کوچه‌های آن یک روستا و چند واحد مسکونی دچار آب‌گرفتگی حیاط شد.</p>
      <p>وی تصریح کرد: در بابلسر پارو محله و یک روستای دیگر نیز  درگیر آبگرفتگی کوچه‌ها وحیاط خانه‌ها شدند.</p>
      <p>مدیر کل مدیریت بحران مازندران خاطرنشان کرد: همچنین در محمودآباد نیز چند روستا در حیاط و کوچه‌ها دچار آبگرفتگی شدند ‌و آب‌ها بیشتر به سمت اراضی کشاورزی هدایت می‌شد که آسیب چندانی را در بر نداشت. </p>
      <p>احمدی گفت: در بابل ۳ روستا دچار آبگرفتگی شد که تخلیه و  به اراضی کشاورزی هدایت شد، بیل و ادوات مکانیکی از قبل در مسیرها مستقر و لایروبی رودخانه نیز انجام شده بود.</p>
      <p>وی ادامه داد: واحدهای مسکونی خسارت چندانی ندیدند اما برای بررسی بیشتر بنیاد مسکن مسئول بررسی منازل مسکونی آب گرفته شد.</p>
      <p>مدیر کل مدیریت بحران مازندران در مورد اینکه لایروبی‌ها در مازندران در جلوگیری از بحران سیل ناکافی است، افزود: در حوزه ساماندهی رودخانه‌ها لایروبی، آزاد سازی حریم و دیواره‌سازی اانجام می‌شود اما علاوه بر اینکه کار ساماندهی رودخانه ها انجام بشود باید در بالا دست آبخیزداری نیز رخ دهد و چون در اعتبارات دولتی سرفصل‌های آن تعیین نشده این کار انجام نشده است.</p>
      <p>احمدی بیان کرد: اما از منابع ملی بخش‌هایی با منابع طبیعی در این راستا اختصاص داده شد که در سر شاخه‌های بهشهر، تنکابن و پایین هولار زهکشی و احداث کانال انجام شده و  بسیار موثر بود.</p>
      <p>مدیر کل مدیریت بحران مازندران یادآور شد:  انجام زهکشی در بالا دست امر پیشگیری بوده که گل و لای  را نگه داشته و آب با سرعت تخلیه می‌شود که آسیب سیل  به اراضی کشاورزی کمتر خواهد بود و در این امر پول ملی باید تزریق شود و پول پیشگیرانه در مدیریت سیل باید تخصیص یابد که قطعا هزینه پیشگیری کمتر از درمان خواهد بود.</p>
      <p>انتهای پیام</p>
    </article>
  </body>
</html>