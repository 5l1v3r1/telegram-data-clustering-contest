<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.affaritaliani.it/cronache/migranti-naufragio-a-lampedusa-sette-cadaveri-rinvenuti-638974.html?ref=ig"/>
    <meta property="og:site_name" content="Affari Italiani"/>
    <meta property="article:published_time" content="2019-11-24T09:52:00+00:00"/>
    <meta property="og:title" content="Migranti, naufragio a Lampedusa: sette cadaveri rinvenuti"/>
    <meta property="og:description" content="MIGRANTI: NAUFRAGIO LAMPEDUSA, SALGONO A SETTE I CADAVERI RINVENUTI Sono sette, fino a questo momento, i cadaveri rinvenuto nel mare antistante Lampedusa,..."/>
  </head>
  <body>
    <article>
      <h1>Migranti, naufragio a Lampedusa: sette cadaveri rinvenuti</h1>
      <address>
        <time datetime="2019-11-24T09:52:00+00:00">24 Nov 2019, 09:52</time>
      </address>
      <p>
        <b>MIGRANTI: NAUFRAGIO LAMPEDUSA, SALGONO A SETTE I CADAVERI RINVENUTI</b>
      </p>
      <p>Sono sette, fino a questo momento, i cadaveri rinvenuto nel mare antistante Lampedusa, dopo il naufragio avvenuto ieri pomeriggio. Secondo i superstiti, 149 in tutto, sarebbero almeno venti i dispersi dopo il naufragio. A coordinare l'inchiesta è il Procuratore aggiunto di Agrigento Salvatore Vella.</p>
      <p>Nonostante il maltempo sono proseguite per tutta la notte le ricerche dei dispersi nel naufragio di un barcone di migranti capovoltosi davanti alle coste di Lampedusa. La Guardia Costiera di Palermo coordina le operazioni per trovare i 15-20 migranti che mancano all'appello, stando al racconto di alcuni dei 149 superstiti portati in salvo sabato, tra i quali 13 donne e tre bambini. Partecipano alle ricerche due motovedette e un aereo della Guardia Costiera, una nave e un elicottero della Marina Militare, una motovedetta e un pattugliatore della Guardia di Finanza. Il naufragio era avvenuto poco prima del tramonto a un miglio dalla spiaggia dell'Isola dei Conigli. </p>
    </article>
  </body>
</html>