<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/ostali-sportovi/170873/video-sampionska-desnica-nokaut-vajlder-samleo-ortiza-odbranu-svetske-titule"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T09:57:00+00:00"/>
    <meta property="og:title" content="(VIDEO) Šampionska desnica i nokaut: Vajlder samleo Ortiza za odbranu svetske titule!"/>
    <meta property="og:description" content="Nepobedivi Dionte Vajlder! Američki bokser odbranio je titulu svetskog šampiona u &quot;WBC&quot; kategoriji tako što je nokautirao Kubanca Luisa Ortiza! Ortiz se dobro borio, ali je u sedmoj rundi usledio jedan dobar udarac, sevnula je paklena desnica i nije bilo spasa za Kubanca. Nokaut!"/>
  </head>
  <body>
    <article>
      <h1>(VIDEO) Šampionska desnica i nokaut: Vajlder samleo Ortiza za odbranu svetske titule!</h1>
      <h2>Nepobedivi Dionte Vajlder! Američki bokser odbranio je titulu svetskog šampiona u "WBC" kategoriji tako što je nokautirao Kubanca Luisa Ortiza! Ortiz se dobro borio, ali je u sedmoj rundi usledio jedan dobar udarac, sevnula je paklena desnica i nije bilo spasa za Kubanca. Nokaut!</h2>
      <address><time datetime="2019-11-24T09:57:00+00:00">24 Nov 2019, 09:57</time> by <a rel="author">Republika</a></address>
      <p>Time se Vajlder našao na čelu večne liste boksera koji su u superteškoj kategoriji uspevali da 10 i više puta sačuvaju tron, i tako se pridružio samo još dvojici boraca - Vladimiru Kličku i Leriju Holmsu.</p>
      <p>Pretekao je Muhameda Alija, Majka Tajsona i Lenoksa Luisa koji su u istoj kategoriji pobeđivali po devet puta u nizu.</p>
      <p>Koliko je Vajlder dobar bokser pokazuje i činjenica da mu je ovo 42. pobeda u karijeri i da pored toga ima samo još jedan remi i to bez poraza. Ukupno 41. pobeda nokautom.</p>
      <figure>
        <img src="https://www.republika.rs/data/images/2019-11-24/124752_boks01_f.jpg?1574585524"/>
        <figcaption>41. POBEDA NOKAUTOM!<cite>Tanjug/AP</cite></figcaption>
      </figure>
      <p>Fantastičan skor! I rečenica koja mnogo toga objašnjava:<br/>- Svi oni moraju da budu savršeni 12 rundi, meni su potrebne samo dve sekunde - rekao je Vajlder.</p>
      <p>Vajlder se već jednom borio protiv Ortiza i imao je dosta problema, a tako je bilo i ovoga puta u Las Vegasu. Ortiz je mučio Vajldera, neki čak kažu i dominirao, ali jedan udarac je promenio sve.</p>
      <figure>
        <iframe src="https://www.youtube.com/embed/wUGTYOWbDI0" width="660" height="400" data-service="Youtube" scrolling="no"/>
      </figure>
      <p>Čist udarac posred lica, Ortiz se našao na podu pomalo izbezumljen i tu je bio kraj.<br/>- Vidite zašto nijedan drugi teškaš neće da se bije sa Ortizom. Veoma je lukav u ringu, tako da sam morao dosta da se krećem oko njega i proračunavam svaki pokret - rekao je Vajlder.</p>
      <p>Sledeći je Tajson Fjuri u februaru, a onda verovatno i borba protiv Entonija Džošue ili Endija Ruiza Juniora. Čeka nas uzbudljiva bokserska 2020. godina.</p>
      <h3>A ko je Vajlder, Bronzani bombarder?</h3>
      <p>Teška sirotinja i bolest deteta naterala je ovog neuspelog košarkaša iz Alabame da uzme rukavice i da ono što je radio ceo život na ulicama rodne Taskaluse prenese u ring. I od tada ne staje. Po njegovom stilu, ali pre svega udarcima koji mogu da obore i slona, ali izgledaju prililno neškolovano pošto ume da udara unutrašnjim delom pesnice, vidi se da ja kasno počeo da se bavi plemenitom veštinom. Ali, Bog mu je dao razorne udarce.</p>
      <figure>
        <img src="https://www.republika.rs/data/images/2019-11-24/124754_wilder01_f.jpg?1574585666"/>
        <figcaption>Diontej Vajlder - Od sirotinje do velikog borca i svetske slave!<cite>Tanjug/AP</cite></figcaption>
      </figure>
      <related>
        <h4>Pročitajte još:</h4>
        <a href="http://republika.rs/sport/ostali-sportovi/170750/Zavrsicu-karijeru-Beogradu"/>
        <a href="http://republika.rs/sport/ostali-sportovi/170573/Vesic-dogovorio-Beograd-domacin-Svetskog-prvenstva"/>
        <a href="http://republika.rs/sport/ostali-sportovi/170533/Otvoren-Sajam-sporta-Udovicic-Najlepse-mesto-Srbiji"/>
        <a href="http://republika.rs/sport/ostali-sportovi/170327/Udovicic-Deco-dodjite-Sajam-sporta"/>
      </related>
    </article>
  </body>
</html>