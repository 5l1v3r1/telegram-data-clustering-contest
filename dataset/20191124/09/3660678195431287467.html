<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/culture/406263/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T09:02:00+00:00"/>
    <meta property="og:title" content="Осадча продемонструвала розкішну сукню на премії Best Fashion Awards"/>
    <meta property="og:description" content="Телеведуча здивувала своєю неймовірною сукнею від Frolov на Best Fashion Awards 2019."/>
  </head>
  <body>
    <article>
      <h1>Осадча продемонструвала розкішну сукню на премії Best Fashion Awards</h1>
      <address>
        <time datetime="2019-11-24T09:02:00+00:00">24 Nov 2019, 09:02</time>
      </address>
      <p>Телеведуча здивувала своєю неймовірною сукнею від Frolov на Best Fashion Awards 2019.</p>
      <figure>
        <img src="https://ukr.media/static/ba/aimg/4/0/6/406263_1.jpg"/>
      </figure>
      <p>В Україні не так часто проходять заходи з червоною доріжкою, куди імениті зірки одягають смокінги та вечірні сукні. BFA — якраз один із тих рідкісних випадків, коли на червоній доріжці можна побачити зірок українського шоу-бізу в розкішних образах. У BFA всього дев'ять категорій, і змагаються за премію лише дизайнери. Але негласне змагання серед зірок за найстильніший look теж нітрохи не гірше. Так, телеведуча Катя Осадча завітала на захід у розкішній сукні, інформує <a href="https://ukr.media/">Ukr.Media</a>.</p>
      <p>Осадча з'явилася на червоній доріжці в шикарній сукні від Frolov з глибоким розрізом, який дозволив розглянути довгі та стрункі ноги телеведучої. Сукня в нюдових тонах і з цікавим декором підкреслила витончені форми телеведучої.</p>
      <figure>
        <embed-post data-src="https://www.instagram.com/p/B5F1z-bBi_J" data-service="Instagram"/>
      </figure>
      <p>Образ Катерина Осадча доповнила пишними локонами й акуратною шпилькою у волоссі. «Тиждень вечірніх суконь», — підписала публікацію Катерина. На захід вона завітала зі своїм зірковим чоловіком, популярним українським телеведучим Юрієм Горбуновим. До речі, Катерина Осадча також була і ведучою шоу. Серед гостей церемонії були Тіна Кароль, Юлія Саніна, Маша Єфросиніна, Катерина Кухар, Ахтем Сєїтаблаєв, і багато інших.</p>
      <p><a href="https://ukr.media/zirci/">Зірки</a> <a href="https://ukr.media/televedua/">Телеведучі</a> <a href="https://ukr.media/sucni/">Сукня</a> <a href="https://ukr.media/seremoniya/">Церемонія</a></p>
    </article>
  </body>
</html>