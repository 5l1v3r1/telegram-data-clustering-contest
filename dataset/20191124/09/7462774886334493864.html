<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/sports/cinu-sports/vailders-pec-sesu-raundu-klusesanas-nokaute-ortisu-un-kartejo-reizi-nosarga-wbc-titulu/"/>
    <meta property="og:site_name" content="skaties.lv"/>
    <meta property="article:published_time" content="2019-11-24T09:50:00+00:00"/>
    <meta property="og:title" content="VIDEO: Vailders pēc sešu raundu klusēšanas nokautē Ortisu un kārtējo reizi nosargā WBC titulu"/>
    <meta property="og:description" content="Amerikāņu boksa smagsvaru zvaigzne Deontejs Vailders (42-0-1) svētdien Lasvegasā otro reizi pieveica Luisu Ortisu (31-2-0) un desmito reizi pēc kārtas nosargāja WBC titulu."/>
  </head>
  <body>
    <article>
      <h1>VIDEO: Vailders pēc sešu raundu klusēšanas nokautē Ortisu un kārtējo reizi nosargā WBC titulu</h1>
      <address><time datetime="2019-11-24T09:50:00+00:00">24 Nov 2019, 09:50</time> by <a rel="author">Skaties.lv</a></address>
      <p>Amerikāņu boksa smagsvaru zvaigzne Deontejs Vailders (42-0-1) svētdien Lasvegasā otro reizi pieveica Luisu Ortisu (31-2-0) un desmito reizi pēc kārtas nosargāja WBC titulu.</p>
      <p>Panākumu Vilders izcīnīja ar spēcīga labā āķa palīdzību septītajā raundā, kas nokautēja pretinieku.</p>
      <figure>
        <iframe data-src="https://twitter.com/OddsShark/status/1198478685181030400?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Zīmīgi, ka pirmos sešus raundus pārāks bija Ortiss, uz ko norādīja arī tiesnešu vērtējums – 59-55, 59-55 un 58-56.</p>
      <p>“Es redzēju iespēju un to izmantoju, ” pēc cīņas atzina Vailders. “Mans intelekta līmenis ringā ir ļoti augsts, taču neviens no nenovērtē. Uzskatu, ka apdullināju viņu ar kreiso āķi, kas arī sekmēja vēlāk notikušo.”</p>
      <p>Boksera tālākajos plānos ir cīņa pret Taisonu Fjūriju, ar kuru 2018.gada nogalē aizvadītajā cīņā fiksēts neizšķirts.   “Nākamais ir Taisona Fjūrija revanšs, kuru paredzēts aizvadīt februārī, ” skaidro 34 gadus vecais sportists. “Redzēsim, kā tajā veiksies, taču pēc tās plānoju aizvadīt jostu apvienošanas cīņu.” Apvienotais WBA, IBF un WBO smagsvaru čempions šobrīd ir Endijs Ruiss.</p>
      <p>Par svētdien aizvadīto cīņu Vailders saņems 20 miljonus ASV dolāru, savukārt Ortiss septiņus.</p>
    </article>
  </body>
</html>