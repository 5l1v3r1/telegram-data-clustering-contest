<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623081/%DB%B6-%D8%B9%D8%A7%D8%B1%D8%B6%D9%87-%D8%AC%D8%A7%D9%86%D8%A8%DB%8C%D9%90-%D8%B2%DB%8C%D8%A7%D8%AF%D9%87%E2%80%8C%D8%B1%D9%88%DB%8C-%D8%AF%D8%B1-%D9%85%D8%B5%D8%B1%D9%81-%D8%A2%D9%86%D8%AA%DB%8C%E2%80%8C%D8%A8%DB%8C%D9%88%D8%AA%DB%8C%DA%A9%E2%80%8C%D9%87%D8%A7"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T09:18:00+00:00"/>
    <meta property="og:title" content="۶ عارضه جانبیِ زیاده‌روی در مصرف آنتی‌بیوتیک‌ها"/>
    <meta property="og:description" content="آنتی‌بیوتیک‌ها یا آنتی‌باکتریال‌ها داروهایی هستند که رشد باکتری‌ها را در بدن کُند می‌کنند."/>
  </head>
  <body>
    <article>
      <h1>۶ عارضه جانبیِ زیاده‌روی در مصرف آنتی‌بیوتیک‌ها</h1>
      <address>
        <time datetime="2019-11-24T09:18:00+00:00">24 Nov 2019, 09:18</time>
      </address>
      <p>
        <i>آنتی‌بیوتیک‌ها یا آنتی‌باکتریال‌ها داروهایی هستند که رشد باکتری‌ها را در بدن کُند می‌کنند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>آنتی‌بیوتیک‌ها در عین حال شامل طیفی از داروهای موثر در درمان بیماری‌های ناشی از باکتری‌ها می‌شوند.</p>
      <p>توجه به این نکته حائز اهمیت است که عفونت‌های ویروسی از قبیل سرماخوردگی و آنفلوآنزا با مصرف داروهای آنتی‌بیوتیک قابل درمان نیستند.</p>
      <p>همچنین درحالیکه این داروها عفونت‌های باکتریایی از قبیل تب و ذات‌الریه را به سرعت تسکین می‌دهند زیاده‌روی در مصرف آنتی‌بیوتیک‌ها و مصرف آن بدون نسخه، خطر "مقاومت آنتی‌بیوتیکی" را به همراه دارد.</p>
      <p>طبق اعلام سازمان جهانی بهداشت (WHO) زیاده‌روی در مصرف داروهای آنتی‌بیوتیک یا استفاده نادرست از آنها، سلامت افراد را به خطر می‌اندازد.</p>
      <p>از جمله مضرات مصرف خودسرانه داروهای آنتی‌بیوتیک می‌توان به موارد زیر اشاره کرد:</p>
      <p>- زیاده‌روی در مصرف داروهای آنتی‌بیوتیک اصلاحا به "مقاومت آنتی‌بیوتیکی" منجر می‌شود. در این شرایط باکتری‌ها به شیوه‌ای تغییر می‌کنند که اثربخشی داروی تولید شده برای درمان یا پیشگیری از عفونت‌های ناشی از باکتری کاهش می‌یابد. مقاومت آنتی‌بیوتیکی موجب می‌شود باکتری از بین نرود، بیشتر تکثیر شود و در نتیجه آسیب بیشتری به بدن بیمار وارد کند.</p>
      <p>- هنگامیکه باکتری‌ها به داروهای آنتی‌بیوتیک مقاوم می‌شوند دیگر عفونت‌های شایعی همچون تب و سرماخوردگی قابل درمان نخواهند بود.</p>
      <p>- عفونت‌های ناشی از مقاومت آنتی‌بیوتیکی می‌تواند افراد را در سنین مختلف درگیر کند.</p>
      <p>- مقاومت آنتی‌بیوتیکی موجب می‌شود باکتری و نه بیمار، به آنتی‌بیوتیک‌ها تا حد زیادی مقاوم شود.</p>
      <p>- مصرف آنتی‌بیوتیک‌ها در شرایطی که مورد نیاز نیست می‌تواند در بروز مقاومت آنتی‌بیوتیکی موثر باشد.</p>
      <p>- با مقاوم شدن باکتری به داروهای آنتی‌بیوتیک در نهایت هیچ یک از روش‌های درمانی علیه باکتری‌های بیماری‌زا اثربخشی خود را نخواهند داشت که در چنین شرایطی ممکن است حتی یک عفونت ساده، جان بیمار را به خطر انداخته و منجر به مرگ شود.</p>
      <p>به گزارش ان‌دی تی‌وی، تمامی این دلایل کافیست تا بیشتر در مصرف داروهای آنتی‌بیوتیک هوشیار باشیم.</p>
    </article>
  </body>
</html>