<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/prosfygiko-mazikes-afikseis-prosfygon-sto-aigaio-643-anthropoi-se-ena-24oro/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T09:27:02+00:00"/>
    <meta property="og:title" content="Προσφυγικό : Μαζικές αφίξεις προσφύγων στο Αιγαίο - 643 άνθρωποι σε ένα 24ωρο"/>
    <meta property="og:description" content="Με αμείωτη ένταση συνεχίζονται οι αφίξεις προσφύγων και μεταναστών στα νησιά του ανατολικού Αιγαίου καθώς είναι χαρακτηριστικό ότι μόλις σε ένα 24ωρο τουλάχιστον 643 μετανάστες και πρόσφυγες αποβιβάστηκαν  με λέμβους σε διάφορα νησιά. Σύμφωνα με τα τελευταία στοιχεία,  σε 17 διαφορετικά περιστατικά που έλαβαν χώρα σε Λέσβο, Σάμο, Φαρμακονήσι, Ρόδο, Καλόλυμνο και Ψέριμο έφτασαν 643 πρόσφυγες"/>
  </head>
  <body>
    <article>
      <h6 class="kicker">Τι λένε τα τελευταία στοιχεία</h6>
      <h1>Προσφυγικό : Μαζικές αφίξεις προσφύγων στο Αιγαίο - 643 άνθρωποι σε ένα 24ωρο</h1>
      <h2>Με αμείωτη ένταση συνεχίζονται οι αφίξεις προσφύγων και μεταναστών στα νησιά του ανατολικού Αιγαίου καθώς είναι χαρακτηριστικό ότι μόλις σε ένα 24ωρο τουλάχιστον 643 μετανάστες και πρόσφυγες αποβιβάστηκαν  με λέμβους σε διάφορα νησιά. Σύμφωνα με τα τελευταία στοιχεία,  σε 17 διαφορετικά περιστατικά που έλαβαν χώρα σε Λέσβο, Σάμο, Φαρμακονήσι, Ρόδο, Καλόλυμνο και Ψέριμο έφτασαν 643 πρόσφυγες […]</h2>
      <address><time datetime="2019-11-24T09:27:02+00:00">24 Nov 2019, 09:27</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Με αμείωτη ένταση συνεχίζονται οι αφίξεις προσφύγων και μεταναστών στα νησιά του ανατολικού Αιγαίου καθώς είναι χαρακτηριστικό ότι μόλις σε ένα 24ωρο τουλάχιστον 643 μετανάστες και πρόσφυγες αποβιβάστηκαν  με λέμβους σε διάφορα νησιά.</p>
      <p>Σύμφωνα με τα τελευταία στοιχεία,  σε 17 διαφορετικά περιστατικά που έλαβαν χώρα σε Λέσβο, Σάμο, Φαρμακονήσι, Ρόδο, Καλόλυμνο και Ψέριμο έφτασαν 643 πρόσφυγες και μετανάστες με την κατάσταση στις Δομές που λειτουργούν στα νησιά να  είναι εκρηκτική.</p>
      <p>
        <a href="https://www.in.gr/2019/11/24/politics/alkiviadis-stefanis-poios-einai-o-stratigos-gia-ti-diaxeirisi-tou-prosfygikou/">Αλκιβιάδης Στεφανής : Ποιος είναι ο στρατηγός για τη διαχείριση του Προσφυγικού</a>
      </p>
      <p>Το ίδιο χρονικό διάστημα 60 μετανάστες και πρόσφυγες διασώθηκαν από το λιμενικό σώμα σε σε δύο περιστατικά έρευνας και διάσωσης που έλαβαν χώρα σε θαλάσσιες περιοχές της Μυτλήνης και της Σάμου.</p>
      <h3>Πού θα γίνουν τα πρώτα κλειστά Κέντρα στην ενδοχώρα</h3>
      <p>Την ώρα που οι ροές προσφύγων από τα τουρκικά παράλια δεν έχουν τέλος, η κυβέρνηση αναζητά τον τρόπο προκειμένου να αποσυμφορηθούν τα νησιά του ανατολικού Αιγαίου και να κλείσουν σε βάθος χρόνου οι Δομές στη Μόρια και στη Σάμο.</p>
      <p>Ειδικότερα, με κλειστού τύπου κέντρα στα νησιά και αργότερα πιθανόν και στην ενδοχώρα υλοποιείται η πολιτική μεταφοράς προσφύγων και μεταναστών στην Ελλάδα, όπως ανακοίνωσαν τις προηγούμενες ημέρες ο κυβερνητικός εκπρόσωπος, Στέλιος Πέτσας, και ο υφυπουργός Άμυνας, Αλκιβιάδης Στεφανής.</p>
      <p>Τα υπάρχοντα κέντρα τύπου Μόριας σε Λέσβο, Χίο και Σάμο θα κλείσουν σταδιακά και θα δημιουργηθούν κλειστά κέντρα δυναμικότητας έως 7.000 (5.000+40%) ανθρώπων το καθένα, τα οποία εκτός από υποδοχής και ταυτοποίησης, θα είναι και προαναχωρησιακά κέντρα.</p>
      <p>Επίσης, στην Κω και στη Λέρο, οι υπάρχουσες δομές θα γίνουν κλειστά κέντρα δυναμικότητας 2.000+40% και 1.000+40% αντίστοιχα.</p>
      <p>Στο μεταξύ, η κυβέρνηση εξετάζει σενάρια για τη δημιουργία κλειστών κέντρων και στην ενδοχώρα, ωστόσο ο υφυπουργός Άμυνας δεν έδωσε τις προηγούμενες ημέρες περισσότερες λεπτομέρειες.</p>
      <p>Σύμφωνα με δημοσίευμα της εφημερίδας «Καθημερινή», τα πρώτα πέντε ελεγχόμενα κέντρα στην ενδοχώρα – συνολικής χωρητικότητας 8 χιλιάδων θέσεων- θα είναι σε Δυτική Κρήτη, Αγρίνιο, Λιβαδειά, Λαμία και Ριτσώνα, ενώ σε δεύτερο χρόνο αναζητούνται χώροι σε Άρτα και Φωκίδα.</p>
      <p>
        <a href="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/">Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</a>
      </p>
    </article>
  </body>
</html>