<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/papa-francesco-a-nagasaki-e-hiroshima-diretta-giappone-mondo-senza-armi-nucleari/1952834/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T09:49:57+00:00"/>
    <meta property="og:title" content="Papa Francesco a Nagasaki e Hiroshima/ Diretta Giappone: “mondo senza armi nucleari”"/>
    <meta property="og:description" content="Papa Francesco a Nagasaki e Hiroshima: il viaggio in Giappone, diretta video streaming. Appello contro il nucleare &quot;un mondo senza armi&quot;"/>
  </head>
  <body>
    <article>
      <h1>Papa Francesco a Nagasaki e Hiroshima/ Diretta Giappone: “mondo senza armi nucleari”</h1>
      <h2>Papa Francesco a Nagasaki e Hiroshima: il viaggio in Giappone, diretta video streaming. Appello contro il nucleare “un mondo senza armi”</h2>
      <address><time datetime="2019-11-24T09:49:57+00:00">24 Nov 2019, 09:49</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Dopo <a href="https://www.ilsussidiario.net/news/papa-in-giappone-labbraccio-di-francesco-ai-pochi-che-hanno-conservato-la-fede/1952737/"><b>Nagasaki, Hiroshima</b></a>: non un momento di pausa per <a href="https://www.ilsussidiario.net/news/papa-francesco-in-thailandia-e-giappone-diretta-video-giovani-non-vivete-su-divano/1951618/"><b>Papa Francesco ancora impegnato nel lungo e ricco viaggio pastorale nel sud-est asiatico</b></a>. Da Tokyo a Nagasaki nelle scorse ore ha visto un primo omaggio del Santo Padre per le vittime della terribile bomba nucleare che distrusse mezzo <b>Giappone</b> nel lontano 1946, al termine della Seconda Guerra Mondiale. Dopo l’incontro, l’omaggio al memoriale delle vittime e la Santa Messa, ora il trasferimento e l’arrivo nella mattinata italiana al secondo sito nucleare, Hiroshima per l’appunto. «<i>La pace e la stabilità internazionale sono incompatibili con qualsiasi tentativo di costruire sulla paura della reciproca distruzione o su una minaccia di annientamento totale»</i>, ha spiegato <b>Papa Francesco davanti ai fedeli accorsi nello stadio di Nagasak</b>i, aggiungendo subito dopo «<i>Qui, in questa città che è testimone delle catastrofiche conseguenze umanitarie e ambientali di un attacco nucleare, non saranno mai abbastanza i tentativi di alzare la voce <b>contro la corsa agli armamenti</b>. Questa infatti spreca risorse preziose che potrebbero essere utilizzate per lo sviluppo integrale dei popol</i>i». Papa Francesco sotto una pioggia incessante ha raggiunto poi raggiunto l’Atomic Bomb Hypocenter Park, situato all’interno del Parco della Pace: «<i>Nel mondo di oggi, dove milioni di bambini e famiglie vivono in condizioni disumane, i soldi spesi e le fortune guadagnate per fabbricare, ammodernare, mantenere e vendere le armi, sempre più distruttive, sono un attentato continuo che grida al cielo»</i>.</p>
      <h4>PAPA FRANCESCO, L’APPELLO CONTRO IL NUCLEARE A NAGASAKI</h4>
      <p><a href="https://www.ilsussidiario.net/news/papa-in-thailandia-abusi-e-violenza-francesco-scuote-il-popolo-del-sorriso/1951776/"><b>L’appello lanciato dal Papa</b></a> qui in Giappone – e rilanciato anche nelle prossime ore durante la visita di Hiroshima – guarda a tutto il mondo, sconvolto ancora dalla minaccia continua delle armi nucleari oltre alla costante corsa agli armamenti: ancora Francesco da Nagasaki, «<i>È necessario rompere la dinamica della diffidenza che attualmente prevale e che fa correre il rischio di arrivare allo smantellamento dell’architettura internazionale di controllo degli armamenti. Stiamo assistendo a un’erosione del multilateralismo, ancora più grave di fronte allo sviluppo delle nuove tecnologie delle armi</i>». Come poi rilanciato durante <b>l’omelia nella prima Santa Messa</b> dal suo arrivo in Giappone, Papa Francesco ha “fissato” i termini della ripartenza: «<i>Le burle e le grida di “salva te stesso” di fronte all’Innocente sofferente non saranno l’ultima parola; anzi, susciteranno la voce di quelli che si lasciano toccare il cuore e scelgono la compassione come vero modo per costruire la storia</i>». Pregando davanti al monumento dei <b>martiri di Nagasaki,</b> il Papa ha poi ricordato anche le tante sofferenze che i <b>cristiani sono costretti a subire</b> per il loro semplice ruolo di testimoni del Vangelo: «<i>Preghiamo per loro e con loro, e alziamo la voce perché la libertà religiosa sia garantita a tutti e in ogni angolo del pianeta; e alziamo la voce anche contro ogni manipolazione delle religioni, operata dalle politiche di integralismo e divisione e dai sistemi di guadagno smodato e dalle tendenze ideologiche odiose, che manipolano le azioni e i destini degli uomini</i>».</p>
      <figure>
        <iframe src="https://www.youtube.com/embed/ojGaZWm93WU" width="560" height="315" data-service="Youtube" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/maltempo-piemonte-allerta-rossa-torino-preoccupa-il-po-evacuazioni-ad-alessandria/1952801/"/>
        <a href="https://www.ilsussidiario.net/news/valeria-grasso-tolta-scorta-anti-mafia-testimone-vs-clan-madonia-lasciata-sola/1952890/"/>
        <a href="https://www.ilsussidiario.net/news/migranti-naufragio-lampedusa-recuperati-7-cadaveri-ocean-viking-sbarco-a-messina/1952886/"/>
        <a href="https://www.ilsussidiario.net/news/aiuti-di-stato-ad-arcelormittal-ex-ilva-accordo-governo-soldi-pubblici-per-restare/1952882/"/>
        <a href="https://www.ilsussidiario.net/news/maltempo-autostrade-a10-chiusa-savona-albisola-viabilita-liguria-piemonte-caos-a4/1952857/"/>
        <a href="https://www.ilsussidiario.net/news/terremoto-oggi-m-2-4-palermo-ingv-ultime-scosse-notte-di-tremori-in-sicilia/1952796/"/>
      </related>
    </article>
  </body>
</html>