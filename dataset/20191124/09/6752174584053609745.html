<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-egyre-tobb-halat-esznek-a-magyarok/"/>
    <meta property="og:site_name" content="lokál"/>
    <meta property="article:published_time" content="2019-11-24T09:03:04+00:00"/>
    <meta property="og:title" content="Egyre több halat esznek a magyarok"/>
    <meta property="og:description" content="Tíz százalékkal, 6,5 kilogrammra nőtt az egy főre jutó éves halfogyasztás Magyarországon - hangzott el az M1 aktuális csatorna péntek délutáni Híradójában."/>
  </head>
  <body>
    <article>
      <h1>Egyre több halat esznek a magyarok</h1>
      <address><time datetime="2019-11-24T09:03:04+00:00">24 Nov 2019, 09:03</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/11/lazac-zoldsegekkel-PROFIMEDIA-1280x960.jpg"/>
      </figure>
      <p>
        <b>Tíz százalékkal, 6,5 kilogrammra nőtt az egy főre jutó éves halfogyasztás Magyarországon – hangzott el az M1 aktuális csatorna péntek délutáni Híradójában.</b>
      </p>
      <p>Ondré Péter, az Agrármarketing Centrum ügyvezetője (AMC) pénteken értékelte a “Kapj rá!” elnevezésű, a halfogyasztást népszerűsítő kampány eddigi tapasztalatait. A kampány keretében az elmúlt két évben 70 ezer emberrel kóstoltatták meg a legfinomabb halételeket és mutatták meg milyen fejlődésen ment keresztül a halgasztronómia.</p>
      <p>A szakember fontos eredménynek nevezte a hal áfájának 5 százalékra mérséklését, ami a piaci pozíciókat javítani tudta. Ezzel együtt fontos célkitűzésnek nevezte az egészséges társadalomra való törekvést. Ehhez – mint vélekedett – hozzájárulhat az a törekvés, hogy a teljes húsfogyasztáson belül emelkedjen a halfogyasztás mértéke.</p>
    </article>
  </body>
</html>