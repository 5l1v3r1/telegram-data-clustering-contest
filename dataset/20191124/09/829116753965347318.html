<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191124-ismert-enekesekkel-duetteznek-a-sztarban-sztar-leszek-finalistai-tv.html"/>
    <meta property="og:site_name" content="Origo"/>
    <meta property="article:published_time" content="2019-11-24T09:21:00+00:00"/>
    <meta property="og:title" content="Ismert énekesekkel duetteznek a Sztárban Sztár leszek! finalistái"/>
    <meta property="og:description" content="Vasárnap este eldől, ki lesz az idei széria győztese."/>
  </head>
  <body>
    <article>
      <h1>Ismert énekesekkel duetteznek a Sztárban Sztár leszek! finalistái</h1>
      <address><time datetime="2019-11-24T09:21:00+00:00">24 Nov 2019, 09:21</time> by <a rel="author">Origo</a></address>
      <p>
        <b>Vasárnap este kiderül, hogy 2019-ben ki lesz a legsokoldalúbb énekes, hiszen véget ér a Sztárban Sztár leszek! a TV2-n.</b>
      </p>
      <p>A négy döntős először szóló, majd duett produkciókkal áll színpadra, ahol ismert magyar énekesek is besegítenek. Sebestyén Katja Rigó Jancsival, Feng Ya Ou Király lIndával, Békefi Viktória Ganxsta Zoleeval, Tasnádi Bence pedig Janicsák Vecával énekel majd együtt. Utóbbiak egy Ákos dalt adnak elő, amelyben Janicsák Veca volt az énekes partnere, de Ákost ezúttal Tasnádi Bence alakítja.</p>
      <figure>
        <img src="https://cdn.nwmgroups.hu/s/img/i/1911/20191124janicsak-veca-es-tasnadi-bence.jpg?w=644&amp;h=429"/>
        <figcaption>
          <cite>Forrás: Janicsák Veca</cite>
        </figcaption>
      </figure>
      <p>"Szórakoztató feladat lesz Ákost alakítani. Ő egy nagyon fegyelmezett és profi énekes. Semmi nem történik véletlenül a színpadon, ha ő áll rajta. Ákos nem maníros, tisztán énekel és van karaktere. Nagyon jellegzetes a hangja, hatalmas kihívás ez nekem. Úgy érzem, a döntőben kockáztatni kell, mindent fel kell tenni egy lapra" - mondta a <a href="https://ripost.hu/sztar/hires-enekesekkel-duetteznek-a-sztarban-sztar-leszek-finalistai-2169102/">Ripost</a>nak az énekes.</p>
      <related>
        <h4>TOVÁBBI CIKKEK</h4>
        <a href="https://www.origo.hu/teve/20191124-reszleteket-arultak-el-a-kozelgo-eskuvorol-az-azsia-expressz-gyoztesei-tv.html"/>
        <a href="https://www.origo.hu/teve/20191122-vajon-mire-utal-palik-laszlo-ezzel-a-fotoval-tv.html"/>
        <a href="https://www.origo.hu/teve/20191123-valsagba-kerult-a-sztarban-sztar-leszek-dontosenek-hazassaga-tv.html"/>
      </related>
    </article>
  </body>
</html>