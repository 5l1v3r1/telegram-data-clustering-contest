<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/teve/20191124-reszleteket-arultak-el-a-kozelgo-eskuvorol-az-azsia-expressz-gyoztesei-tv.html"/>
    <meta property="og:site_name" content="Origo"/>
    <meta property="article:published_time" content="2019-11-24T09:12:00+00:00"/>
    <meta property="og:title" content="Részleteket árult el közelgő esküvőjéről az Ázsia Expressz győztese"/>
    <meta property="og:description" content="Februárban, havas környezetben házasodnak."/>
  </head>
  <body>
    <article>
      <h1>Részleteket árult el közelgő esküvőjéről az Ázsia Expressz győztese</h1>
      <address><time datetime="2019-11-24T09:12:00+00:00">24 Nov 2019, 09:12</time> by <a rel="author">Origo</a></address>
      <p>
        <b>Februárban, hófödte vidéken mondja ki a boldogító igent Horváth Gréta és Meggyesi Dávid.</b>
      </p>
      <p>"Arra vágyunk, hogy meghitt, családias közegben tudjuk ünnepelni ezt az nagy napot. Nem szeretnénk azon stresszelni, mi hogyan legyen, inkább meg szeretnénk élni a pillanatot. Olyannyira szembementünk az őrült trendekkel, hogy a család és a barátok segítenek nekünk mindenben. Például a menyasszonyi ruhámat a barátnőm varrja, akit a műsornak köszönhetően ismertem meg" - árulta el Horváth Gréta, aki párjával megnyerte a TV2 műsorát, az Ázsia Expresszt.</p>
      <figure>
        <img src="https://cdn.nwmgroups.hu/s/img/i/1910/20191028horvath-greta.jpg?w=644&amp;h=429"/>
        <figcaption>
          <cite>Forrás: Horváth Gréta</cite>
        </figcaption>
      </figure>
      <p>Gréta nagymamájának esküvői ruhájából használnak fel egy csipkét, amit barátnője belevarr a készülő menyasszonyi ruhába. "Hiszek abban, hogy kell valami új, valami kék, valami régi és valami kölcsön. De nekem nem csak azt jelenti a nagymamám ruhája, hogy valami régi is legyen az esküvőn. Ezzel a kis darabkával is nagyon szép emlék őrzök, amit viszek magammal tovább. Kölcsönbe pedig az édesanyámtól kapok valamit, de még nem tudom, milyen meglepetéssel készül" - mondta a <a href="http://www.borsonline.hu/celeb/elhunyt-nagymamaja-is-jelen-lesz-horvath-greta-eskuvojen/187169">Bors</a>nak.</p>
      <p>"Anyukám készíti a csokromat, én készítem a fiúknak a kitűzőt, és egy nagyon jó barátunk adja a helyszínt, amit majd a barátnőim díszítenek fel" - árulta el, és azt is hozzátette, hogy kisfia fogja majd vinni a gyűrűket.</p>
      <related>
        <h4>TOVÁBBI CIKKEK</h4>
        <a href="https://www.origo.hu/teve/20191123-kisbabat-var-janicsak-veca-tv.html"/>
        <a href="https://www.origo.hu/teve/20191123-szexi-fehernemuben-fotoztak-karsai-zitat-tv.html"/>
        <a href="https://www.origo.hu/teve/20191123-valsagba-kerult-a-sztarban-sztar-leszek-dontosenek-hazassaga-tv.html"/>
      </related>
    </article>
  </body>
</html>