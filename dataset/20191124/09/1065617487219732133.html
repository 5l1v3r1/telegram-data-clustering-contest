<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa-roma/la-repubblica/fonseca-su-dzeko-tranquilli-segna-ma-pastore-va-ko/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T09:16:47+00:00"/>
    <meta property="og:title" content="Fonseca su Dzeko: “Tranquilli, segna”. Ma Pastore va ko"/>
    <meta property="og:description" content="Oggi con il Brescia. Pronto Pellegrini. “Florenzi?Decido io”. Il club: “Con Friedkin si va avanti”"/>
  </head>
  <body>
    <article>
      <h1>Fonseca su Dzeko: “Tranquilli, segna”. Ma Pastore va ko</h1>
      <h2>Oggi con il Brescia. Pronto Pellegrini. “Florenzi?Decido io”. Il club: “Con Friedkin si va avanti”</h2>
      <address><time datetime="2019-11-24T09:16:47+00:00">24 Nov 2019, 09:16</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Dzeko</b> che deve ritrovare il gol, <b>Florenzi</b> pronto a riprendersi una maglia da titolare, il forfait di <b>Pastore</b>, il Brescia che arriva all’Olimpico senza be la trattativa societaria con Dan <b>Friedkin</b> sullo sfondo: la Roma riemerge dalla sosta carica di pensieri e argomenti di discussione, scrive Francesca Ferrazza su<i> La Repubblica</i> mentre Paulo <b>Fonseca</b> vorrebbe pensare solamente alla formazione migliore da mandare in campo.</p>
      <p>Continuano le assenze pesanti, come quella di Pa<b>store,</b> bloccato da un problema all’anca, <b>Spinazzola</b>, ancora non al meglio e <b>Mkhitaryan.</b> Recuperato, invece, <b>Pellegrini</b> che, dopo quasi due mesi di assenza, può tornare subito titolare come trequartista.</p>
      <p>Potrebbe giocare come terzino destro — l’alternativa è solamente Santon — <b>Florenzi.</b> “<i>Vedremo, le mie decisioni</i> — non si sbilancia <b>Fonseca</b> — <i>comunque non cambiano se uno gioca in nazionale o per ciò che scrivono i giornali: se ritengo che possa giocare, giocherà”</i>.</p>
      <p><b>Perentorio anche su Dzeko</b>. “<i>Il gol arriverà, non ho dubbi, ed Edin sarà in campo, non penso a soluzioni alternative</i>“. Il portoghese non affronta <b>la questione societaria</b>, concentrato solamente sulla partita, mentre è il ceo Guido<b> Fienga</b> a commentare l’interessamento di Friedkin all’acquisizione del club: “<i>La cosa importante è che il progetto di ristrutturazione sia confermato. Io sono tranquillo, perché il progetto si consolida e diventa più forte</i>“.</p>
    </article>
  </body>
</html>