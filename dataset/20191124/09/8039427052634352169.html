<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963317"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T09:08:19+00:00"/>
    <meta property="og:title" content="వైష్ణోదేవి ఆలయ సందర్శకులకు రైల్వేశాఖ శుభవార్త!"/>
    <meta property="og:description" content="ADVT"/>
  </head>
  <body>
    <article>
      <h1>వైష్ణోదేవి ఆలయ సందర్శకులకు రైల్వేశాఖ శుభవార్త!</h1>
      <address>
        <time datetime="2019-11-24T09:08:19+00:00">24 Nov 2019, 09:08</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>న్యూఢిల్లీ: </b>జమ్ముకశ్మీర్‌లోని వైష్ణోదేవి ఆలయాన్ని సందర్శించుకోవాలనుకుంటున్న భక్తులకు రైల్వేశాఖ శుభవార్త చెప్పింది. ఇందుకోసం ఐఆర్సీసీటీసీ ప్రత్యేక ప్యాకేజీని ప్రవేశపెట్టినట్లు తెలిపింది. వైష్ణోదేవి ఆలయ సందర్శనకు సంబంధించిన ఈ ప్యాకేజీకి రైల్వేశాఖ ‘మాతారాణి’ ప్యాకేజ్ అనే పేరు పెట్టింది. మీడియాకు అందిన సమాచారం ప్రకారం ఈ ప్యాకేజీలో థర్త్ ఏసీ ప్రయాణం, భోజనం, అల్పాహారం, బస మొదలైన ఏర్పాట్లన్నీ కల్పిస్తున్నారు. ఇందుకోసం ముందుగా వైష్ణోదేవి యాత్రికులు న్యూఢిల్లీ రైల్వే స్టేషన్‌లో రాజధాని ఎక్స్‌ప్రెస్‌లో రాత్రి 8 గంటలకు బయలుదేరాల్సి ఉంటుంది. మర్నాటి ఉదయం 5.45 గంటలకు రైలు జమ్ముకశ్మీర్ చేరుకుంటుంది. తరువాత వైష్ణోదేవి ఆలయానికి వెళ్లే ప్రయాణికులను ఒక బృందంగా కటారా వరకూ తీసుకువెళతారు. ముందుగా సరస్వతి ఆలయ సందర్శన... తరువాత వారికి హోటల్‌లో బస ఏర్పాటు చేస్తారు. అల్పాహారం తరువాత వారిని బాణగంగ వరకూ తీసుకువెళతారు. అనంతరం వైష్ణోదేవి అమ్మవారిని భక్తులు సందర్శించుకుంటారు. రాత్రి భక్తులకు ఆహారం ఏర్పాటు చేస్తారు. మర్నాటి ఉదయం భక్తులు టిఫిన్ చేశాక వారికి చుట్టుపక్కల ప్రాంతాలను చూపిస్తారు. తరువాత వారినందరినీ తిరిగి జమ్ము రైల్వే స్టేషన్ దగ్గరకు చేరుస్తారు. అక్కడ యాత్రికులు సందర్శనీయ స్థలాలను చూసివచ్చాక వారిని రాత్రి 7. 30కి జమ్ము రాజధాని ఎక్స్ ప్రెస్‌లో ఎక్కిస్తారు. ఈ రైలు మర్నాటి ఉదయం ఢిల్లీకి చేరుకుంటుంది. ఐఆర్ సీటీసీ వెబ్‌సైట్‌ను అనుసరించి ఈ యాత్ర చేసే ప్రయాణికుడు రూ. 7,785 చెల్లించాల్సివుంటుంది. అదే ఒక బృందంగా వెళితే టిక్కెట్టు ధరలో రాయితీ కల్పిస్తారు.</p>
    </article>
  </body>
</html>