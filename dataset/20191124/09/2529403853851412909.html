<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://oggitreviso.it/maltempo-nella-notte-sottopassi-allagati-fossi-esondati-219813"/>
    <meta property="og:site_name" content="Oggi Treviso"/>
    <meta property="article:published_time" content="2019-11-24T09:52:20+00:00"/>
    <meta property="og:title" content="Maltempo nella notte: sottopassi allagati e fossi esondati"/>
    <meta property="og:description" content="ODERZO - Una notte insonne quella dei vigili del fuoco"/>
  </head>
  <body>
    <article>
      <h1>Maltempo nella notte: sottopassi allagati e fossi esondati</h1>
      <address>
        <time datetime="2019-11-24T09:52:20+00:00">24 Nov 2019, 09:52</time>
      </address>
      <p><i>recupero automobile a Faè di Oderzo</i><br/><br/> <br/><br/><b>ODERZO - </b>Una notte insonne quella dei vigili del fuoco, che <b>a causa del maltempo</b> sono intervenuti nei diversi Comuni della Marca per risolvere le problematiche legate <b>all’allagamento di sottopassi, case ed autorimesse</b>. Le operazioni si sono svolte tra <b>Conegliano</b>, <b>San Vendemmiano</b>, <b>Oderzo</b>, <b>Cimadolmo</b> e <b>Ponte di Piave</b>. A partire dalla mezzanotte nella zona di Conegliano in via Brigata Marche si sono formati i primi allagamenti all’interno delle abitazioni a causa della pioggia incessante di questa notte.<br/><br/> <br/><br/>Alle 2 i vigili del fuoco sono intervenuti per <b>recuperare un automobile</b> all’interno del sottopasso di via Comunale a Faè di Oderzo e per liberare un autorimessa da 13 posti auto completamente allagata in via Madre Teresa di Calcutta, stesso intervento in un’autorimessa da 8 posti sempre ad Oderzo.<br/><br/> <br/><br/>Mentre a Ponte di Piave si è verificata la <b>fuoriuscita di diversi fossi colmi d’acqua</b>. Sul posto oltre i vigili del fuoco era presente il vicesindaco Stefano Picco e gli operai del Comune. Diversi gli interventi svolti anche nel territorio comunale di Cimadolmo.</p>
    </article>
  </body>
</html>