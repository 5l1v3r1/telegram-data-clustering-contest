<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/business-international/putin-extractia-gazelor-de-sist-este-o-tehnologie-barbara-18610749"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T09:23:56+00:00"/>
    <meta property="og:title" content="Putin: extracţia gazelor de şist este o tehnologie barbară"/>
    <meta property="og:description" content="Preşedintele rus Vladimir Putin a criticat puternic naţiuni precum SUA pentru faptul că au ignorat impactul asupra mediului al producţiei de petrol şi gaze de şist, descrisă drept un proces „barbar” pe care Kremlinul nu are interes să-l adopte, relatează CNBC."/>
  </head>
  <body>
    <article>
      <h1>Putin: extracţia gazelor de şist este o tehnologie barbară</h1>
      <address>
        <time datetime="2019-11-24T09:23:56+00:00">24 Nov 2019, 09:23</time>
      </address>
      <p>Preşedintele rus Vladimir Putin a criticat puternic naţiuni precum SUA pentru faptul că au ignorat impactul asupra mediului al producţiei de petrol şi gaze de şist, descrisă drept un proces „barbar” pe care Kremlinul nu are interes să-l adopte, relatează CNBC.</p>
      <p>Vorbind la o conferinţă de afaceri de la Moscova Putin a spus: „Tehnologia de astăzi a producţiei de petrol şi gaze de şist este, fără îndoială, ... barbară”.</p>
      <p>„Aceste tehnologii distrug mediul”, a explicat el, înainte de a adăuga că zonele afectate de procesul de extracţie au fost de obicei abandonate într-o „situaţie precară”. "În ciuda tuturor beneficiilor economice, nu avem nevoie de aşa ceva şi nu vom face acest lucru niciodată", a spus Putin.</p>
      <p>Creşterea producţiei în Bazinul Permian din Texas, precum şi ân alte exploatări majore au ajutat Statele Unite să devină cel mai mare producător mondial de petrol.</p>
      <p>La începutul acestei săptămâni, Energy Information Administration (EIA) a declarat, într-o prognoză lunară, că producţia de ţiţei a SUA din şapte formaţiuni de şist va creşte la un nivel record de 9,13 milioane barili pe zi în decembrie.</p>
      <p>Avocaţii tehnologiei de şist, procesul de extracţie a combustibililor fosili folosiţi în SUA, spun că aceasta extinde foarte mult aprovizionarea cu gaze naturale - un combustibil mai curat decât petrolul - şi reduce costurile pentru consumatori.</p>
      <p>Dar criticii procesului atrag atenţia asupra impactului negativ asupra mediului, inclusiv poluarea aerului şi a apelor şi creşterea riscului de cutremur.</p>
      <p>"Puteţi fi sigur că Rusia va fi întotdeauna un actor responsabil pe piaţa mondială a energiei", a spus Putin.</p>
    </article>
  </body>
</html>