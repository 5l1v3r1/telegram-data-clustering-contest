<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/te_te_te/2019/11/24/az-alvas-jobban-kihat-a-boldogsagodra-mint-hinned/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-24T09:11:00+00:00"/>
    <meta property="og:title" content="Az alvás jobban kihat a boldogságodra, mint hinnéd"/>
    <meta property="og:description" content="Te is mindig inkább később fekszel le, hogy több mindent elintézz a napi teendőidből?"/>
  </head>
  <body>
    <article>
      <h1>Az alvás jobban kihat a boldogságodra, mint hinnéd</h1>
      <h2>Te is mindig inkább később fekszel le, hogy több mindent elintézz a napi teendőidből?</h2>
      <address><time datetime="2019-11-24T09:11:00+00:00">24 Nov 2019, 09:11</time> by <a rel="author">Cosmopolitan.hu</a></address>
      <p>Ha a válasz igen, akkor sajnos rosszul csinálod! A kaliforniai Berkley Egyetem egyik új tanulmánya szerint ugyanis <b>a mély alvás képes újraindítani az agyadat.</b> Stressz a melóban, agyalás minden apróságon és az érzés, hogy kezd kicsúszni a kezedből az irányítás… Na erre tökéletes megoldás egy jól megérdemelt szundi!</p>
      <p>Az alvás fázisai meghatározott sorrendben történnek, és kettőt különböztetünk meg. A szundi 80%-át non-REM stádiumban töltjük, 20%-át pedig REM-ben. <b>Non-REM fázisban tudunk ellazulni, és mély álomba szenderülni</b>, míg REM fázisban az agyi tevékenység hasonló az ébrenléthez. Na és erre a kis magyarázatra miért volt szükség? Képzeld, a kutatás szerint a non-REM fázis alatt <b>az agyunk képes csökkenteni a szorongást!</b><i> „A mély álom kiváló szorongás-gátló, persze mindaddig, amíg minden nap elérjük.”</i></p>
      <p>A kialvatlanság viszont csökkenti a test immunrendszer védekezését, állóképességet, ráadásul a hangulatodra is kihat – és a karikás szemekről akkor még nem is beszéltünk. Szóval <b>itt az ideje több időt fordítani az alvásra, mint a legújabb Netflix sorozatodra!</b></p>
    </article>
  </body>
</html>