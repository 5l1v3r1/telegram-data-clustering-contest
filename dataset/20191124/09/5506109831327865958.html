<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145748/%D9%BE%DB%8C%DA%A9%D8%B1-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B9%D8%B6%D9%88-%D8%AE%D8%A8%D8%B1%DA%AF%D8%A7%D9%86-%D8%B1%D9%87%D8%A8%D8%B1%DB%8C-%D8%AF%D8%B1-%D9%82%D9%85-%D8%AA%D8%B4%DB%8C%DB%8C%D8%B9-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T09:36:53+00:00"/>
    <meta property="og:title" content="پیکر آیت‌الله میرمحمدی عضو خبرگان رهبری در قم تشییع می‌شود"/>
    <meta property="og:description" content="به گزارش خبرگزاری تسنیم از قم، مراسم تشییع پیکر مرحوم آیت‌الله سید ابوالفضل میرمحمدی برگزار می‌شود."/>
  </head>
  <body>
    <article>
      <h1>پیکر آیت‌الله میرمحمدی عضو خبرگان رهبری در قم تشییع می‌شود</h1>
      <h2>گروه استان‌ها ـ مراسم تشییع پیکر ‌آیت‌الله میرمحمدی عضو مجلس خبرگان رهبری فردا در قم برگزار می‌شود.</h2>
      <address>
        <time datetime="2019-11-24T09:36:53+00:00">24 Nov 2019, 09:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/03/1398090312552919518952824.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> از <b>قم</b>، مراسم تشییع پیکر مرحوم آیت‌الله سید ابوالفضل میرمحمدی برگزار می‌شود.</p>
      <p>این مراسم فردا از ساعت 14:30 از مسجد امام حسن عسکری(ع) به سمت حرم مطهر حضرت معصومه(س) برگزار می شود و آیت الله شبیری زنجانی مرجع تقلید شیعیان بر پیکر ایشان نماز می خواند.</p>
      <p>آیت‌الله سید ابوالفضل میرمحمدی زرندی در سال‌ 1302 هجری‌ شمسی‌ در بخش‌ زاویه‌ زرند از توابع‌ شهرستان‌ ساوه‌ در خانواده‌ای‌ مذهبی‌ دیده‌ به‌ جهان‌ گشود.</p>
      <p>
        <a href="http://tn.ai/2143921">خوزستان| پیکر پاک شهید مدافع امنیت در شوش دانیال تشییع شد</a>
        <a href="http://tn.ai/2143489">تهران| پیکر شهدای امنیت در شهریار و ملارد تشییع شد</a>
        <a href="http://tn.ai/2143321">پیکر پاک شهید مدافع امنیت در شوش دانیال تشییع می‌شود</a>
      </p>
      <p>مرحوم میرمحمدی‌ به‌ همراه‌ سایر فضلا و روحانیون‌ از مدافعان‌ نهضت‌ اسلامی‌ بوده‌ و در امضاء برخی‌ از اعلامیه‌ها علیه‌ رژیم‌ ستمشاهی‌ و حمایت‌ از حضرت‌ امام‌ نقش‌ داشته‌ است‌ که‌ از جمله‌ آن‌ می‌توان‌ به‌ ارسال‌ نامه‌ای‌ سرگشاده‌ با عنوان‌ «نامه‌ جمعی‌ از فضلاحوزه‌ علمیه‌ قم‌ به‌ هویدا نخست‌ وزیر وقت‌ در مورد اعتراض‌ به‌ اقدامات‌ خلاف‌ قوانین‌ اسلام‌ و قانون‌ اساسی‌، جو خفقان‌ و سانسور، دستگیری‌ حضرت‌ امام‌ خمینی‌(ره) و …» اشاره‌ کرد.</p>
      <p>عضویت در جامعه مدرسین حوزه علمیه قم و مجلس خبرگان رهبری از جمله مسئولیت‌های آیت‌الله میرمحمدی زرندی بود.</p>
      <p>انتهای پیام/452/ح</p>
    </article>
  </body>
</html>