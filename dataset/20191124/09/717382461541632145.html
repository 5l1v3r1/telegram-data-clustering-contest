<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/napoli-al-museo-di-pietrarsa-tornano-i-mercatini-di-natale-orari-e-prezzi/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-24T09:30:05+00:00"/>
    <meta property="og:title" content="Napoli: al Museo di Pietrarsa tornano i mercatini di Natale. Orari e prezzi"/>
    <meta property="og:description" content="Dopo il successo del primo anno tornano a Napoli, al Museo Ferroviario di Pietrarsa, “I Mercatini di Natale Napoli”. Ecco date e costi."/>
  </head>
  <body>
    <article>
      <h1>Napoli: al Museo di Pietrarsa tornano i mercatini di Natale. Orari e prezzi</h1>
      <address><time datetime="2019-11-24T09:30:05+00:00">24 Nov 2019, 09:30</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Dopo il successo del primo anno tornano a Napoli, <b>al Museo Ferroviario di Pietrarsa, “I Mercatini di Natale Napoli”.</b></p>
      <p>L’evento aprirà i battenti i <b>30 novembre e chiuderà il 6 gennaio</b> e si preannuncia già ricchissimo di appuntamenti che prevedono, oltre che i classici mercatini, anche spettacoli musicali, intrattenimento e tanto cibo delle migliori eccellenze della Campania.</p>
      <p>Tantissime infatti le novità di questa seconda edizione come l’pertura dell’intera giornata anche nei giorni infrasettimanali e più intrattenimento per adulti e bambini (più spettacoli, maghi, farfalle danzanti luminose, guida turistica con spettacolo itinerante, danze popolari).</p>
      <p>Quest’anno, infatti, grande spazio ai bambini con un ricco programma di animazione:</p>
      <ul>
        <li>Visita la Littorina postale e scrivi la tua letterina a Santa Claus;</li>
        <li>Il treno dei Racconti: letture animate e fiabe di Natale;</li>
        <li>Scuola guida Treno Artico e consegna diploma di “CapoTreno Speciale di Babbo Natale”;</li>
        <li>Incontro speciale con Babbo Natale;</li>
        <li>Caccia al tesoro “Sulle tracce del Grinch”: il Grinch ha rubato tutti i regali e gli addobbi natalizi.</li>
      </ul>
      <p>E poi ancora lo spettacolo “L’Elfo che sfidò il Natale”: (questo spettacolo avrà luogo solo nel weekend); spettacoli di magia; bolle di sapone; farfalle danzanti; danze e balli popolari e baracca dei buffoni.</p>
      <h3>Giorni e Orari di Apertura dei Mercatini:</h3>
      <p>Chiusura settimanale tutti i lunedì ad eccezione delle aperture straordinarie dei giorni 23 e 30 dicembre e 6 gennaio;<br/>Martedì, mercoledì, giovedì e domenica dalle ore 10:00 alle ore 22:00 con uscita dei visitatori alle ore 23:00;<br/>Venerdì e sabato dalle ore 10:00 alle ore 00:00 con uscita dei visitatori alle ore 01:00.</p>
      <h3>Costo dei biglietti</h3>
      <p>Il costo dei biglietti sarà differente in base ai giorni festivi e a quelli feriali (acquistabili in loco oppure online):</p>
      <p>Adulti: 5,00€ nei giorni feriali, 8,00€ nei giorni festivi e/o nei giorni di un evento speciale;<br/>Bambini (4-12 anni): 3,50€ nei giorni feriali, 5,00€ nei giorni festivi e/o nei giorni di un evento speciale;</p>
      <p>Il giovedì dalle ore 19:30 alle ore 22:00 il biglietto costerà 8,00€ per gli adulti e 5,00€ per i bambini;</p>
      <p>Ingresso gratuito per i bambini da 0 a 3 anni e per i diversamente abili;<br/>Promo con Trenitalia: 2,00€ di sconto per chi giunge al museo in treno (lo sconto è valido solo il sabato e la domenica sulla tariffa “adulto festivo”.</p>
    </article>
  </body>
</html>