<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/world/260430/poios-skotose-tin-11xroni-klaoyntia-900-andres-exoyn-klithei-na-dosoyn-dna"/>
    <meta property="og:site_name" content="LiFO"/>
    <meta property="article:published_time" content="2019-11-24T09:53:00+00:00"/>
    <meta property="og:title" content="Ποιος σκότωσε την 11χρονη Κλαούντια; - 900 άνδρες έχουν κληθεί να δώσουν DNA"/>
    <meta property="og:description" content="Άνοιξε ξανά ο φάκελος για την άγρια δολοφονία της 11χρονης Κλαούντια το 1996"/>
  </head>
  <body>
    <article>
      <h1>Ποιος σκότωσε την 11χρονη Κλαούντια; - 900 άνδρες έχουν κληθεί να δώσουν DNA</h1>
      <h2>Άνοιξε ξανά ο φάκελος για την άγρια δολοφονία της 11χρονης Κλαούντια το 1996</h2>
      <address><time datetime="2019-11-24T09:53:00+00:00">24 Nov 2019, 09:53</time> by <a rel="author">NEWSROOM</a></address>
      <p>
        <b>Οι ερευνητές στη γερμανική πόλη Grevenbroich διεξάγουν εξετάσεις DNA σε εκατοντάδες άνδρες, με την ελπίδα να επιλύσουν μια στυγερή υπόθεση δολοφονίας 23 ετών με θύμα την 11χρονη Κλαούντια.</b>
      </p>
      <p>Η Κλαούντια Ρουφ, δέχθηκε σεξουαλική επίθεση και δολοφονήθηκε 70 χιλιόμετρα νότια της πόλης το 1996. Κανένας δεν κατηγορήθηκε για το θάνατό της και τώρα οι αρχές έχουν ξεκινήσει μια τεράστια επιχείρηση, που φιλοδοξεί να δώσει τέλος στο μυστήριο.</p>
      <p>Η αστυνομία έστειλε κλήσεις σε τουλάχιστον 900 άνδρες σε μια προσπάθεια να ταιριάξει δείγματα DNA που ανακτήθηκαν από τη σκηνή του εγκλήματος. Η πρώτη ημέρα των δοκιμών ξεκίνησε το Σάββατο και θα συνεχιστεί με τους άνδρες να δίνουν δείγμα από το σάλιο τους.</p>
      <p>Η Κλαούντια απήχθη τον Μάιο του 1996 ενώ είχε βγάλει βόλτα το σκυλί ενός γείτονα στο Grevenbroich, βορειοδυτικά της Κολωνίας. Το σώμα της βρέθηκε δύο ημέρες αργότερα. Αιτία θανάτου ήταν ο στραγγαλισμός, αλλά ο δράστης είχε επίσης προσπαθήσει να κάψει το πτώμα το οποίο περιέλουσε με βενζίνη.</p>
      <p>Ο πατέρας της Κλαούντια εμφανίστηκε συντετριμμένος σε ένα τηλεοπτικό μήνυμα την περασμένη εβδομάδα. «Μετά από περισσότερα από 23 χρόνια, υπάρχει μια μεγάλη δυνατότητα να μάθουμε ποιος σκότωσε την κόρη μου. Ο δράστης κατάφερε για πολύ καιρό να κρύβεται πίσω από όλους μας», είπε.</p>
      <figure>
        <img src="https://www.lifo.gr/uploads/image/1571262/dolofonia_klaunia_germania.jpg"/>
      </figure>
      <p>Ένας εκπρόσωπος της αστυνομίας είπε στην εφημερίδα Bild ότι υπήρξε μεγάλο ενδιαφέρον για τη νέα προσπάθεια επίλυσης της υπόθεσης. Για δειγματοληψία έχουν κληθεί άνδρες που κατά την εποχή του εγκλήματος ήταν πάνω από 14 ετών.</p>
      <p>Ο επικεφαλής ερευνητής για την υπόθεση, δήλωσε στα γερμανικά ΜΜΕ ότι η ανάλυση των δειγμάτων θα διαρκέσει τέσσερις έως οκτώ εβδομάδες. Η αστυνομία εξέτασε 350 δείγματα κατοίκων DNA το 2010, αλλά δεν σημείωσε σημαντική πρόοδο. Σύμφωνα με τα γερμανικά μέσα ενημέρωσης, οι ερευνητές ελπίζουν ότι μπορούν να χρησιμοποιήσουν μια πρόσφατη αλλαγή η οποία επιτρέπει σε δείγματα στενά συνδεδεμένα από συγγενείς, να επισημαίνονται στα αποτελέσματα.</p>
      <p>Το έγκλημα παραμένει μέχρι και σήμερα μια «πληγή» για την μικρή πόλη και είχε σοκάρει όλους τους κατοίκους. Οι αρχές θεωρούν υψίστης σημασίας την ανακάλυψη του δολοφόνου, έστω και μετά από τόσα χρόνια, με την κοινή γνώμη να στηρίζει την προσπάθεια αυτή. Ο Reinold Jordan, επικεφαλής του τμήματος ανθρωποκτονιών της αστυνομίας της Βόννης, δήλωσε ότι η έρευνα έδειξε ότι ο δράστης είχε στενή σχέση με την πόλη. Το να βρεθεί θα είναι λυτρωτικό τόσο για τους γονείς της Κλαούντια, όσο και για την κοινωνία.</p>
    </article>
  </body>
</html>