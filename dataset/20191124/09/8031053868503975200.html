<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%83%ce%bf%cf%85%ce%bc%ce%b5%cf%8a%ce%b3%ce%b9%ce%ad-%ce%b5%cf%81%ce%bd%cf%84%ce%bf%ce%b3%ce%ac%ce%bd-h-%ce%ba%cf%8c%cf%81%ce%b7-%cf%84%ce%bf%cf%85-%cf%83%ce%bf%cf%85%ce%bb%cf%84%ce%ac%ce%bd%ce%bf.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T09:24:47+00:00"/>
    <meta property="og:title" content="Σουμεϊγιέ Ερντογάν: H κόρη του Σουλτάνου είναι το μεγάλο του στήριγμα"/>
    <meta property="og:description" content="Αμείλικτος στις επιθέσεις κατά γυναικών που φορούν μαντήλα είναι ο Τούρκος πρόεδρος Ερντογάν, υποστηρίζοντας πως «σε αυτές τις προκλήσεις που γίνονται εναντίον των γυναικών μας λόγω της ενδυμασίας τους δεν κλείνουμε ποτέ τα μάτια και δε θα τα κλείσουμε»."/>
  </head>
  <body>
    <article>
      <h1>Σουμεϊγιέ Ερντογάν: H κόρη του Σουλτάνου είναι το μεγάλο του στήριγμα</h1>
      <address>
        <time datetime="2019-11-24T09:24:47+00:00">24 Nov 2019, 09:24</time>
      </address>
      <p>
        <b>Αμείλικτος στις επιθέσεις κατά γυναικών που φορούν μαντήλα είναι ο Τούρκος πρόεδρος Ερντογάν, υποστηρίζοντας πως «σε αυτές τις προκλήσεις που γίνονται εναντίον των γυναικών μας λόγω της ενδυμασίας τους δεν κλείνουμε ποτέ τα μάτια και δε θα τα κλείσουμε».</b>
      </p>
      <p>Ο σουλτάνος καταδίκασε για ακόμη μία φορά με σφοδρότητα τις δύο πρόσφατες επιθέσεις εναντίον γυναικών στην Κωνσταντινούπολη που φορούν μαντήλα, προσπαθώντας να περάσει την εικόνα πως η Τουρκία είναι η «προστάτιδα» όλων των μουσουλμάνων και εκείνος ο υπερασπιστής όλων.</p>
      <figure>
        <img src="https://www.pentapostagma.gr/wp-content/uploads/2019/11/erdogan-daughter.jpg"/>
      </figure>
      <h3>Ο ρόλος της κόρης του</h3>
      <p>«Όπλο» σε αυτό το στρατηγικό εγχείρημα, όπως αναφέρει το star, είναι η κόρη του Σουμεϊγιέ, η οποία δηλώνει ανά τακτά χρονικά διαστήματα ότι ο πατέρας της έβαλε τέλος στις απαγορεύσεις που υφίσταντο οι γυναίκες αναφορικά με την ενδυμασία με μαντήλα.</p>
      <figure>
        <video src="https://tv.in.gr/uploads/20191124/094913_23_11_2019-20_30_star.mp4?_=1"/>
      </figure>
      <p>Η κόρη του Σουμεϊγιέ μάλιστα, σε ομιλία της από το ετήσιο συνέδριο των Μουσουλμάνων των ΗΠΑ, υποστήριξε πως βασικός λόγος που σταμάτησε τις σπουδές της στην Τουρκία ήταν η απαγόρευση της μαντήλας, οδηγώντας πολλούς στο συμπέρασμα πως αποτελεί πιθανότατα την διάδοχο του σουλτάνου Ερντογάν.</p>
      <h3>Η ταπεινή – χλιδάτη ζωή</h3>
      <p>Στο μεταξύ, η πρώτη κυρία της Τουρκίας ισχυρίζεται πως διάγει έναν ταπεινό βίο, περνώντας χρόνο στην κουζίνα της στο παλάτι, φτιάχνοντας ξύδι από μήλα.</p>
      <p>Ο ξένος τύπος, ωστόσο, την χαρακτηρίζει ιδιαίτερα πολυέξοδη με ακριβά γούστα, στοιχείο που δεν συνάδει με την λιτή και ταπεινή ζωή, ιδιαίτερα την στιγμή που ο Ταγίπ Ερντογάν διαφημίζει το νέο τους χαλί.</p>
    </article>
  </body>
</html>