<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779442/%D9%81%D8%B9%D8%A7%D9%84%DB%8C%D8%AA%DB%B3%D9%87%D8%B2%D8%A7%D8%B1%D8%AF%D8%A7%D9%86%D8%B4-%D8%A2%D9%85%D9%88%D8%B2-%D8%AF%D8%B1-%D8%B1%D8%B4%D8%AA%D9%87-%D9%87%D8%A7%DB%8C-%D9%81%D9%86%DB%8C-%D9%88%D8%AD%D8%B1%D9%81%D9%87-%D8%A7%DB%8C-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:07:09+00:00"/>
    <meta property="og:title" content="مدیرکل آموزش و پرورش کهگیلویه و بویراحمد خبر داد: فعالیت۳هزاردانش آموز در رشته های فنی وحرفه ای کهگیلویه و بویراحمد"/>
    <meta property="og:description" content="یاسوج- مدیرکل آموزش و پرورش کهگیلویه و بویراحمد گفت: دو هزارو و ۹۴۳ دانش آموز در رشته های فنی و حرفه ای استان فعالیت دارند."/>
  </head>
  <body>
    <article>
      <h1>مدیرکل آموزش و پرورش کهگیلویه و بویراحمد خبر داد: فعالیت۳هزاردانش آموز در رشته های فنی وحرفه ای کهگیلویه و بویراحمد</h1>
      <address>
        <time datetime="2019-11-24T09:07:09+00:00">24 Nov 2019, 09:07</time>
      </address>
      <p>به گزارش <a href="https://www.mehrnews.com/">خبرنگار مهر</a>، هادی زارع پور پیش از ظهر یکشنبه در جمع خبرنگاران، افزود: همچنین سه هزارو ۵۹۵ دانش آموز در رشته های کار و دانش مشغول به تحصیل هستند.</p>
      <p>زارع پور با بیان اینکه ۶۷ هنرستان نیز در استان فعال است، اظهار کرد: ۲۶ هنرستان فنی و حرفه ای و ۴۱ هنرستان کار و دانش پوشش آموزشی دانش آموزان را انجام می دهند.</p>
      <p>زارع پور از برون سپاری آموزشی در استان خبر داد و گفت: ۴۸۰ هنرجو در ۱۵ ‌رشته محل از طریق برون سپاری آموزش داده شدند.</p>
      <p>وی افزود: در حوزه بانوان برون سپاری در شش رشته محل با فعالیت ۷۶ ‌نفر اجرایی شد.</p>
      <p>مدیرکل آموزش و پرورش استان اجرای طرح ایران مهارت را از دیگر گام های عملیاتی شده برشمرد و خاطرنشان کرد: ۳۹۰۰ دانش آموز در قالب طرح ایران مهارت آموزش های لازم را فرا گرفتند.</p>
      <p>زارع پور تقویت تجهیزات رشته های مهارتی را یک نیاز مهم دانست و خواستار توجه و ارتقای ظرفیت ها در این بخش شد.</p>
      <p>وی توسعه عناوین شغلی را یک نیاز دیگر برای هدفگذاری های آموزشی عنوان کرد.</p>
    </article>
  </body>
</html>