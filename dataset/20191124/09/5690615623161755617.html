<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837497-na-zakarpatti-zitknulis-legkovik-ta-mototsikl-vodiyi-travmovani"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T09:21:00+00:00"/>
    <meta property="og:title" content="На Закарпатті зіткнулись легковик та мотоцикл, травмовані двоє підлітків"/>
    <meta property="og:description" content="КИЇВ. 24 листопада. УНН. У Закарпатській області внаслідок зіткнення мотоцикла та легкового автомобіля травмувалися двоє людей. Про це УНН повідомили у …"/>
  </head>
  <body>
    <article>
      <h1>На Закарпатті зіткнулись легковик та мотоцикл, травмовані двоє підлітків</h1>
      <address><time datetime="2019-11-24T09:21:00+00:00">24 Nov 2019, 09:21</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>У Закарпатській області внаслідок зіткнення мотоцикла та легкового автомобіля травмувалися двоє людей. Про це <b>УНН</b> повідомили у відділі комунікації ГУНП в області.</p>
      <p>Так, 23 листопада, близько 15:35 до поліції надійшло повідомлення про те, що в селі Сімер Перечинського району трапилася аварія з потерпілими.</p>
      <p>Прибувши за викликом, правоохоронці з'ясували, що на вулиці Карпатській зіткнулися мотоцикл і автомобіль Renault. Внаслідок аварії тілесні ушкодження отримали двоє осіб: 16-ти та 17-річний місцеві жителі.</p>
      <p>Попередньо встановлено, що 17-річний підліток, керуючи мотоциклом, не дотримався безпечної швидкості та дистанції і допустив зіткнення з автомобілем, яким керував 45-річний житель Ужгорода.</p>
      <p>За фактом аварії з потерпілими розпочате слідство за частиною 1 статті 286 Кримінального кодексу України. Мотоцикл, марка якого встановлюється, та автомобіль отримали механічні пошкодження та поміщенні на спеціальний майданчик Перечинського ВП. У справі триває досудове слідство.</p>
      <p>Нагадаємо, внаслідок <a href="https://www.unn.com.ua/uk/news/1837448-u-potriyniy-dtp-na-mizhnarodniy-trasi-zaginula-lyudina-sche-semero-travmovani">автопригоди</a> на Львівщині одна особа загинула, ще семеро травмовані.</p>
    </article>
  </body>
</html>