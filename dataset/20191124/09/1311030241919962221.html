<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626040/%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%AA%E0%A7%8D%E0%A6%B0%E0%A6%BE%E0%A6%87%E0%A6%AD%E0%A7%87%E0%A6%9F-%E0%A6%95%E0%A6%BE%E0%A6%B0-%E0%A6%95%E0%A6%BE%E0%A6%AD%E0%A6%BE%E0%A6%B0%E0%A7%8D%E0%A6%A1-%E0%A6%AD%E0%A7%8D%E0%A6%AF%E0%A6%BE%E0%A6%A8-%E0%A6%B8%E0%A6%82%E0%A6%98%E0%A6%B0%E0%A7%8D%E0%A6%B7%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A7%A7"/>
    <meta property="og:site_name" content="প্রথম আলো"/>
    <meta property="article:published_time" content="2019-11-24T09:57:00+00:00"/>
    <meta property="og:title" content="গাজীপুরে প্রাইভেট কার-কাভার্ড ভ্যান সংঘর্ষে নিহত ১"/>
    <meta property="og:description" content="গাজীপুর সদর উপজেলায় প্রাইভেট কার-কাভার্ড ভ্যান সংঘর্ষে একজন নিহত হয়েছেন। রোববার সকাল সাতটার দিকে উপজেলার হোতাপাড়া এলাকায় ঢাকা-ময়মনসিংহ মহাসড়কে এ দুর্ঘটনা ঘটে।"/>
  </head>
  <body>
    <article>
      <h1>গাজীপুরে প্রাইভেট কার-কাভার্ড ভ্যান সংঘর্ষে নিহত ১</h1>
      <address><time datetime="2019-11-24T09:57:00+00:00">24 Nov 2019, 09:57</time> by <a rel="author">প্রতিনিধি, শ্রীপুর, গাজীপুর</a></address>
      <p>গাজীপুর সদর উপজেলায় প্রাইভেট কার-কাভার্ড ভ্যান সংঘর্ষে একজন নিহত হয়েছেন। রোববার সকাল সাতটার দিকে উপজেলার হোতাপাড়া এলাকায় ঢাকা-ময়মনসিংহ মহাসড়কে এ দুর্ঘটনা ঘটে।<br/><br/>নিহত ব্যক্তির নাম ইসরাফিল (৫৫)। তাঁর বাড়ি নোয়াখালীর বেগমগঞ্জ থানার কোয়ালিয়া এলাকায়। রাজধানীর মিরপুরে থাকতেন তিনি। চাকরি করতেন ময়মনসিংহে।<br/><br/>দুর্ঘটনায় আহত হয়েছেন প্রাইভেট কারের চালক এনামুল হক।</p>
      <p>নাওজোর হাইওয়ে পুলিশ ফাঁড়ির উপপরিদর্শক (এসআই) কামরুল আলম জানান, মিরপুর থেকে প্রাইভেট কারে ময়মনসিংহে যাচ্ছিলেন ইসরাফিল। হোতাপাড়ায় পৌঁছানোর পর সামনে থাকা একটি কাভার্ড ভ্যানকে পেছন থেকে ধাক্কা দেয় প্রাইভেট কার। এতে ঘটনাস্থলেই ইসরাফিল মারা যান। প্রাইভেট কারের চালক এনামুল আহত হন।</p>
      <p>এসআই কামরুল আলম জানান, খবর পাওয়ার পর পুলিশ ঘটনাস্থলে গিয়ে মরদেহ উদ্ধার করে। আহত চালককে স্থানীয় একটি হাসপাতালে ভর্তি করা হয়েছে।</p>
    </article>
  </body>
</html>