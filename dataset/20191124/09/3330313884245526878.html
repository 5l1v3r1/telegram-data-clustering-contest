<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904975/-ik-heb-zelden-zo-n-mooie-teamgoal-meegemaakt-ben-vereerd-om-het-af-te-maken-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T09:13:00+00:00"/>
    <meta property="og:title" content="Idrissi: 'Zelden zo'n mooie teamgoal meegemaakt, ben vereerd om het af te maken'"/>
    <meta property="og:description" content="AZ won mede door een prachtige treffer van Oussama Idrissi met liefst 0-3 op bezoek bij FC Utrecht. De ploeg van trainer Arne Slot blijft daardoor in het spoor van koploper Ajax. &quot;Ik heb zelden zo'n mooie teamgoal meegemaakt dus ik ben heel trots en heel vereerd om deze opbouw af te maken&quot;, vertelt Idrissi op de clubsite. Volgens de Marokkaanse linksbuiten verliep de wedstrijd moeizamer dan de uitslag doet vermoeden. &quot;Volgens mij was het niet zodanig makkelijk. We hebben uiteindelijk op de juiste momenten toegeslagen, heel volwassen gespeeld en dan win je terecht de wedstrijd.&quot; Effectief AZ neemt ook lastige horde in Utrecht en blijft Ajax in zicht houden"/>
  </head>
  <body>
    <article>
      <h1>Idrissi: 'Zelden zo'n mooie teamgoal meegemaakt, ben vereerd om het af te maken'</h1>
      <address>
        <time datetime="2019-11-24T09:13:00+00:00">24 Nov 2019, 09:13</time>
      </address>
      <p>
        <b>AZ won mede door een prachtige treffer van Oussama Idrissi met liefst 0-3 op bezoek bij FC Utrecht. De ploeg van trainer Arne Slot blijft daardoor in het spoor van koploper Ajax.</b>
      </p>
      <p>"Ik heb zelden zo'n mooie teamgoal meegemaakt dus ik ben heel trots en heel vereerd om deze opbouw af te maken", vertelt Idrissi op de <a href="https://www.az.nl/nl/nieuws/idrissi-heel-leuke-avond">clubsite</a>. Volgens de Marokkaanse linksbuiten verliep de wedstrijd moeizamer dan de uitslag doet vermoeden. "Volgens mij was het niet zodanig makkelijk. We hebben uiteindelijk op de juiste momenten toegeslagen, heel volwassen gespeeld en dan win je terecht de wedstrijd."</p>
      <p>Een kwartier voor het einde ging Idrissi uit voorzorg naar de kant."Ik had een tik gekregen op mijn rechterkuit en met het oog op de volgende wedstrijden, wilde ik het niet gaan forceren." De aanvaller verwacht er donderdag tegen Partizan Belgrado in de Europa League gewoon bij te zijn.</p>
      <p>Ook aanvoerder Teun Koopmeiners spreekt van een 'heel mooie uitslag, maar zeker geen makkelijke avond'. "Als het nog veel beter kan, sta je eerste", zegt de middenvelder, die de openingstreffer voor zijn rekening nam, tegen de <i>NOS</i>.</p>
      <figure>
        <iframe data-src="https://twitter.com/SCCR_212/status/1198354135646720000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/OptaJohan/status/1198305680442249216?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904922/effectief-az-neemt-ook-lastige-horde-in-utrecht-en-blijft-ajax-in-zicht-houden.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>