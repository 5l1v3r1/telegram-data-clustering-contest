<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/i-ypothesi-tis-11xronis-klaountia-pou-sokare-tin-germania-anoiksei-23-xronia/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T09:01:46+00:00"/>
    <meta property="og:title" content="Η υπόθεση της 11χρονης Κλαούντια που σόκαρε την Γερμανία ανοίγει 23 χρόνια μετά"/>
    <meta property="og:description" content="Η υπόθεση μας γυρίζει πίσω στο 1996 όταν η τότε 11χρονη Κλαούντια Ρουφ κακοποιήθηκε σεξουαλικά και δολοφονήθηκε σε απόσταση 70 χιλιομέτρων από το σπίτι της."/>
  </head>
  <body>
    <article>
      <h6 class="kicker">900 άνδρες έδωσαν DNA</h6>
      <h1>Η υπόθεση της 11χρονης Κλαούντια που σόκαρε την Γερμανία ανοίγει 23 χρόνια μετά</h1>
      <h2>Η υπόθεση μας γυρίζει πίσω στο 1996 όταν η τότε 11χρονη Κλαούντια Ρουφ κακοποιήθηκε σεξουαλικά και δολοφονήθηκε σε απόσταση 70 χιλιομέτρων από το σπίτι της.</h2>
      <address><time datetime="2019-11-24T09:01:46+00:00">24 Nov 2019, 09:01</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Τον φάκελο της στυγερής δολοφονίας της Κλαούντια Ρουφ έχει ανοίξει και πάλι η αστυνομία στην γερμανική πόλη Γκρέβενμπρόιχ, δείχνοντας αποφασισμένη να βρει τον ένοχο.</p>
      <p>Η υπόθεση μας γυρίζει πίσω στο 1996 όταν η τότε 11χρονη Κλαούντια Ρουφ κακοποιήθηκε σεξουαλικά και δολοφονήθηκε σε απόσταση 70 χιλιομέτρων από το σπίτι της.</p>
      <p><a href="https://www.in.gr/2019/11/24/politics/alkiviadis-stefanis-poios-einai-o-stratigos-gia-ti-diaxeirisi-tou-prosfygikou/">Αλκιβιάδης Στεφανής : Ποιος είναι ο στρατηγός για τη διαχείριση του Προσφυγικού <br/></a>Η έρευνα όλα αυτά τα χρόνια καταλήγει στο απόλυτο αδιέξοδο, ωστόσο τόσο με την ανάπτυξη της τεχνολογίας όσο και με τα νέα «εργαλεία» που έχουν στην διάθεσή τους οι αρχές, πλέον γίνεται το αδύνατο δυνατό για να βρεθεί ο δράστης.</p>
      <figure>
        <img src="https://www.tanea.gr/wp-content/uploads/2019/11/CLAUDIA2.jpg"/>
      </figure>
      <p>Γι αυτό άλλωστε και η αστυνομία έχει ζητήσει από τουλάχιστον 900 άνδρες να υποβληθούν σε τεστ DNA, ελπίζοντας πως με αυτόν τον τρόπο θα καταφέρουν να λύσουν μία υπόθεση που παραμένει στα αρχεία δύο και πλέον δεκαετίες.</p>
      <p>Έχοντας ως «αρχηγείο» ένα δημοτικό σχολείο, δεκάδες άνδρες περνούν από εκεί καθημερινά με σκοπό να κάνουν τεστ DNA, το οποίο εν συνεχεία θα σταλεί προς εξέταση στα εγκληματολογικά εργαστήρια.</p>
      <h3>Η δολοφονία της Κλαούντια που σοκάρει ακόμη και σήμερα</h3>
      <p>Ήταν Μάιος του 1996 όταν άγνωστος απήγαγε την Κλαούντια τη ώρα που έκανε βόλτα τον σκύλο του γείτονά της.</p>
      <p>Σύμφωνα με το BBC, το άψυχο σώμα της εντοπίστηκε ύστερα από δύο ημέρες.</p>
      <p>Είχε στραγγαλίσει, περιλουστεί με πετρέλαιο και καεί μερικώς.</p>
      <p>Ο πατέρας της Claudia, Friedhelm Ruf, δήλωσε πως «μετά από 23 χρόνια είναι μεγάλη η πιθανότητα» να λυθεί η υπόθεση δολοφονίας του παιδιού του, ενώ αναφορικά με τον δράστη είπε: «έχει καταφέρει και κρυφτεί για μεγάλο διάστημα».</p>
      <figure>
        <img src="https://www.tanea.gr/wp-content/uploads/2019/11/CLAUDIA1.jpg"/>
      </figure>
      <p>Εκπρόσωπος της αστυνομίας, μιλώντας στην εφημερίδα Bild, σημείωσε πως είναι πολλοί όσοι αποφάσισαν να προσέλθουν οικειοθελώς, ενώ αρκετές είναι και οι πληροφορίες που λαμβάνουν.</p>
      <p>Ένας από αυτούς «εθελοντές», ο 46χρονος Stefan Oberlies, εξέφρασε στο ίδιο μέσο την ελπίδα του να βρεθεί η λύση στο μυστήριο.</p>
      <p>Ο Reinhold Jordan, επικεφαλής της έρευνας, γνωστοποίησε πως η ανάλυση θα κρατήσει περίπου τέσσερις με οκτώ εβδομάδες.</p>
      <p>
        <a href="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/">Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</a>
      </p>
    </article>
  </body>
</html>