<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/gazdasag/hazai-gazdasag/jelentos-az-elorehaladas-az-ukranokkal-a-hiteltargyalasokon-2048964/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T09:15:00+00:00"/>
    <meta property="og:title" content="Jelentős az előrehaladás az ukránokkal a hiteltárgyalásokon"/>
    <meta property="og:description" content="Ukrajna három évre szóló, 5-6 milliárd dolláros hitelmegállapodást remél kötni az IMF-fel."/>
  </head>
  <body>
    <article>
      <h6 class="kicker">IMF</h6>
      <h1>Jelentős az előrehaladás az ukránokkal a hiteltárgyalásokon</h1>
      <address>
        <time datetime="2019-11-24T09:15:00+00:00">24 Nov 2019, 09:15</time>
      </address>
      <h4>A Nemzetközi Valutaalap (IMF) szerint sikerült jelentős előrehaladást elérni Ukrajnával egy új, hároméves támogatási program beindításáról, de még lesznek egyeztetések a következő hetekben.</h4>
      <p>Az IMF küldöttsége egy hete tárgyal Kijevben annak a tavaly decemberben 14 hónapra jóvá hagyott 3,9 milliárd dolláros készenléti hitelnek a felváltásáról, ami jövő év januárjában fut ki.</p>
      <p>Az előző, 2015-ben elindított 17,5 milliárd dolláros négyéves IMF-programban Ukrajna csak 8,7 milliárd dollárt tudott több részletben lehívni.</p>
      <p>Ukrajna most három évre szóló, 5-6 milliárd dolláros hitelmegállapodást remél kötni az IMF-fel: ha ez sikerül, akkor Kijev szerint ez azt jelezi a befektetőknek, hogy a Nemzetközi Valutaalap elkötelezettnek tartja a reformok végrehajtásában az új államfőt és kormányát.</p>
    </article>
  </body>
</html>