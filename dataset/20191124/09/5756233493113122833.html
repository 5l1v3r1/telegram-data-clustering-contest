<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623084/%DB%B8-%D9%81%D8%A7%DB%8C%D8%AF%D9%87-%D8%AA%D9%86%D8%A7%D8%B3%D8%A8-%D8%A7%D9%86%D8%AF%D8%A7%D9%85-%D8%A8%D8%B1%D8%A7%DB%8C-%D8%B3%D9%84%D8%A7%D9%85%D8%AA%DB%8C"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T09:20:00+00:00"/>
    <meta property="og:title" content="۸ فایده تناسب اندام برای سلامتی"/>
    <meta property="og:description" content="این نکته بسیار مهم است که قبل از شروع برنامه‌های کاهش وزن، شما بتوانید فواید رسیدن به این آرزو را درک کنید. دانستن طیف گسترده‌ای از فواید کاهش وزن، به شما برای رسیدن به اهداف تناسب اندام، انگیزه بیشتری می‌دهد."/>
  </head>
  <body>
    <article>
      <h1>۸ فایده تناسب اندام برای سلامتی</h1>
      <address>
        <time datetime="2019-11-24T09:20:00+00:00">24 Nov 2019, 09:20</time>
      </address>
      <p>
        <i>این نکته بسیار مهم است که قبل از شروع برنامه‌های کاهش وزن، شما بتوانید فواید رسیدن به این آرزو را درک کنید. دانستن طیف گسترده‌ای از فواید کاهش وزن، به شما برای رسیدن به اهداف تناسب اندام، انگیزه بیشتری می‌دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>متخصصان می‌گویند یک روش می‌تواند به شما در کاهش وزن کمک کند: محدود کردن تعداد کالری دریافتی از طریق رژیم غذایی. راه دیگر سوزاندن کالری اضافی با ورزش است.</p>
      <p>ترکیب ورزش با یک رژیم غذایی سالم، روش موثرتری برای کاهش وزن است و ۸ فایده شناخته شده برای شما دارد.</p>
      <figure>
        <img src="https://aftabnews.ir/files/fa/news/1398/9/3/362879_587.jpg"/>
      </figure>
      <p>انرژی بدنی شما بالا می‌رود</p>
      <p>زمانی که شما وزن کمتری دارید انرژی کمتری را صرف انجام کارهای روزمره‌ می ‌کنید. کاهش وزن همچنین راندمان اکسیژن شما را بهبود بخشیده و بنابراین شما حین فعالیت های پرانرژی نفس کم نمی آورید.</p>
      <p>حافظه شما تقویت می‌شود</p>
      <p>مطالعات محققان سوئدی در سال ۲۰۱۳ نشان داد که زنان سالمند بعد از ۶ ماه دنبال کردن برنامه کاهش وزن نمرات بهتری در آزمون‌های حافظه کسب کردند.</p>
      <p>کاهش خطر ابتلا به سرطان</p>
      <p>اضافه وزن موجب بروز التهاب میشود که خود آن آغازگر تغییرات سلولی در بدن است. یک بررسی انجام شده بر روی زنان یائسه که نتایج آن در مجله تحقیقات سرطان به چاپ رسیده است، نشان داد که درجات خطرناک التهاب تنها با کاهش ۵ درصدی وزن بدن قابل تخفیف است.</p>
      <p>لذت بردن از فعالیت‌های جسمی</p>
      <p>زمانی که اضافه وزن دارید نسبت به افرادی که وزن طبیعی دارند، فعالیت‌های جسمی ممکن است موجب درد مفاصل و سوزش ریه‌های شما شود. وقتی شروع به لاغر شدن می‌کنید، دیگر انجام ورزش در شما احساس انجام یک کار روزمره سخت و طاقت‌فرسا را ایجاد نمی‌کند و بیشتر به صورت شبیه تجربه‌ای سرگرم‌کننده در میآید. علاوه براین سبک وزن بودن موجب می‌شود شما سریع‌تر و نیرومندتر شوید.</p>
      <p>کنار گذاشتن داروها</p>
      <p>حفظ یک وزن مناسب می‌تواند شما را در برابر بیماری‌های قلبی و دیابت محافظت کند. اما اگر از قبل دچار اضافه وزن باشید و به این بیماری‌های مبتلا باشید، چه می‌شود کرد؟ خبر خوب: کاهش وزن هنوز می‌تواند مفید باشد. این بیماری‌ ها لزوما از بین نمی‌روند، اما ممکن است علائم بیماری شما و مقدار دارویی که دریافت می‌کنید، کاهش یابد. برای مثال ممکن است بتوانید دوز داروهای ضدفشارخون و پایین ‌ِآورنده کلسترول‌ را کاهش دهید، یا یاد بگیرید بدون تزریق‌ های روزانه انسولین، دیابت نوع ۲ خود را کنترل کنید.</p>
      <p>افزایش کیفیت خواب</p>
      <p>بنابر مطالعات، افرادی که حداقل ۵ درصد وزنشان را در طی یک دوره شش ماهه کاهش می‌دهند به طور متوسط ۲۲ دقیقه بیشتر از قبل می‌خوابند و پیش از این محققان فنلاندی گزارش کرده بودند که کاهش متعادل وزن به میزان قابل توجهی باعث بهبود علائم قطع تنفس در حین خواب شده است.</p>
      <p>افزایش شانس داشتن فرزند</p>
      <p>چاقی در زنان با ناباروری و سندرم تخمدان پلی‌ کیستیک همراه است و زمانی که یک زن جوان چاق میشود، باردار شدن برای او مشکل‌تر خواهد شد. از آنجایی که وزن مادر در طی بارداری و حتی قبل از آن با تمامی پیامدهای سلامتی برای فرزند در ارتباط است، کاهش وزن و لاغرشدن کمک می‌کند که فرد از داشتن یک بارداری سالم و فرزندی سالم مطمئن شود.</p>
      <p>افزایش سلامت چشم</p>
      <p>در اکثر افراد کاهش وزن در واقع باعث محافظت بینایی آنها در برابر عوارض مربوط به چاقی مانند نظیر دیابت نوع ۲ می‌شود.</p>
      <p>منبع: readersdigest/ترجمه از ایرنا</p>
    </article>
  </body>
</html>