<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/regioni/ubiystveni-tseni-na-svinskoto-v-dupnitsa-takava-skpotiya-ne-e-imalo-nikoga_news711019.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T09:50:00+00:00"/>
    <meta property="og:title" content="Убийствени цени на свинското в Дупница, такава скъпотия не е имало никога"/>
    <meta property="og:description" content="Поскъпването е заради африканската чума по свинете, коментират фермери"/>
  </head>
  <body>
    <article>
      <h1>Убийствени цени на свинското в Дупница, такава скъпотия не е имало никога</h1>
      <h2>Поскъпването е заради африканската чума по свинете, коментират фермери</h2>
      <address>
        <time datetime="2019-11-24T09:50:00+00:00">24 Nov 2019, 09:50</time>
      </address>
      <p>https://blitz.bg/obshtestvo/regioni/ubiystveni-tseni-na-svinskoto-v-dupnitsa-takava-skpotiya-ne-e-imalo-nikoga_news711019.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574529520-bnnn.jpg"/>
      </figure>
      <p>
        <b>Драстично високи са цените на свинското месо на пазара в Дупница, заради африканската чума по свинете, коментират фермери.</b>
      </p>
      <p>Цената на свинското на кооперативния пазар е направо непосилна - килограм сланина например е 8 лева, домашно приготвена спържа - 12 лева за 800 грама, свинското месо е над 15 лева за килограм.</p>
      <p>Фермер от дупнишкото с. Дяково купил 3 прасета за гледане по около 30-килограмови всяко за по 320 лева едното. Вече ги регистрирал каквото е изискването за гледане на прасета за угояване за след 1 януари догодина.</p>
      <p>Кюстендилският регион до тази седмица остана чист откъм АЧС, но вече има два случая на положителна проба на убити диви свине.</p>
      <p>В района има около 2 хияди домашни прасета, които ще бъдат заклани от стопаните им в 7-дневен срок, още повече, че и сезонът за клане вече е настъпил, бе казано на последното извънредно заседание на областната епизоотична комисия, свикана от областния управител Виктор Янев. </p>
    </article>
  </body>
</html>