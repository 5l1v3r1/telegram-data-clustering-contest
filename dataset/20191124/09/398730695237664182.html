<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/oskar-svensson-skadad-missar-sprinten/"/>
    <meta property="og:site_name" content="DN.SE"/>
    <meta property="article:published_time" content="2019-11-24T09:58:13+00:00"/>
    <meta property="og:title" content="Oskar Svensson skadad – missar sprinten"/>
    <meta property="og:description" content="Oskar Svensson är skadad och har inte kommit till start i dagens sprinttävlingar i klassisk stil i Gällivare, rapporterar SVT."/>
  </head>
  <body>
    <article>
      <h1>Oskar Svensson skadad – missar sprinten</h1>
      <address><time datetime="2019-11-24T09:58:13+00:00">24 Nov 2019, 09:58</time> by <a rel="author" href="https://www.dn.se/av/dn-tt/" target="_blank">DN-TT</a></address>
      <p>
        <b>Oskar Svensson är skadad och har inte kommit till start i dagens sprinttävlingar i klassisk stil i Gällivare, rapporterar <a href="https://www.svt.se/sport/artikel/oskar-svensson-missar-sprinten">SVT</a>.</b>
      </p>
      <p>Den 24-årige längdskidåkarens ena knä är svullet efter en smäll i gårdagens lopp över 15 kilometer klassiskt. Från landslagslägret kommer däremot lugnande besked.</p>
      <p>– Vi räknar med att han åker i Ruka nästa helg. Det är en försiktighetsåtgärd, säger landslagstränaren Mattias Nilsson till TT.</p>
      <p>Svensson slogs om en topplacering i <a href="https://www.dn.se/sport/jens-burman-tvaa-i-gallivare-efter-cologna/">lördagens 15-kilometerslopp, men bröt staven</a> och var långt efter täten i mål. </p>
      <p><b>På fredag inleds världscupsäsongen</b> med just sprint. Senare i kväll tas landslagstruppen till tävlingarna i Finland ut.</p>
      <p>I herrarnas sprintprolog under morgonen var Olof Jonsson snabbast före Calle Halfvarsson. På damsidan var Johanna Häggström snabbast, före Jonna Sundling. Sprintstjärnan Stina Nilsson har valt att stå över veckans tävlingar i Sverigepremiären på grund av känningar i ena axeln.</p>
      <p>Sprintfinalerna inleds klockan 11.25.</p>
    </article>
  </body>
</html>