<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/guida-sotto-leffetto-di-alcol-e-droghe-controlli-mirati-dal-9-al-15-dicembre"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T09:40:43+00:00"/>
    <meta property="og:title" content="Guida sotto l’effetto di alcol e droghe, controlli mirati dal 9 al 15 dicembre"/>
    <meta property="og:description" content="Anche il Biellese sarà interessato dalla campagna &quot;Tispol&quot;"/>
  </head>
  <body>
    <article>
      <h1>Guida sotto l’effetto di alcol e droghe, controlli mirati dal 9 al 15 dicembre</h1>
      <h2>Anche il Biellese sarà interessato dalla campagna "Tispol"</h2>
      <address>
        <time datetime="2019-11-24T09:40:43+00:00">24 Nov 2019, 09:40</time>
      </address>
      <p>Il Network Europeo delle Polizie Stradali “TISPOL” ha programmato nel periodo dal 9 al 15 dicembre 2019 l’effettuazione della campagna europea congiunta denominata “Alcohol and Drugs” (Alcool e Droghe).</p>
      <p>TISPOL è una rete di cooperazione tra le Polizie Stradali, nata nel 1996 sotto l’egida dell’Unione Europea, alla quale aderiscono tutti i Paesi Membri, tranne la Grecia e la Slovacchia, oltre alla Svizzera, la Serbia, la Turchia e la Georgia.</p>
      <p>L’Italia è rappresentata dal Servizio Polizia Stradale del Ministero dell’Interno, che ha tenuto la Presidenza operativa fino al mese di aprile 2019 ed attualmente ricopre la Presidenza onoraria,</p>
      <p>L’Organizzazione intende sviluppare una cooperazione operativa tra le Polizie Stradali europee per ridurre il numero di vittime della strada e degli incidenti stradali,in adesione al Piano d’Azione Europeo 2011-2020, attraverso operazioni internazionali congiunte di contrasto delle violazionie campagne “tematiche” in tutta Europa all’interno di specifiche aree strategiche.</p>
      <p>L’obiettivo è quello di elevare gli standard di sicurezza stradale, armonizzando l’attività di prevenzione, informazione e controllo, anche attraverso campagne di comunicazione e operazioni congiunte i cui risultati vengono poi monitorati dal Gruppo Operativo TISPOL.</p>
      <p>Lo scopo della campagna “Alcohol and Drugs” è di effettuare controlli per l’accertamento della guida in stato di ebbrezza o sotto l’influenza di sostanze stupefacenti.</p>
      <p>A tal fine la Polizia Stradale ha predisposto, sull’intero territorio nazionale, l’effettuazione, per tutto il periodo in questione di mirati controlli con precursori ed etilometri, con particolare attenzione anche ai conducenti di veicoli pesanti e commerciali.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/due-fratelli-ubriachi-si-picchiano-fuori-da-una-discoteca"/>
        <a href="https://laprovinciadibiella.it/cronaca/gestisce-alloggi-ammobiliati-ma-non-segnala-i-suoi-ospiti-denunciato-dalla-polizia"/>
        <a href="https://laprovinciadibiella.it/cronaca/girava-in-macchina-con-una-mazza-19enne-biellese-denunciato-dalla-polizia"/>
      </related>
    </article>
  </body>
</html>