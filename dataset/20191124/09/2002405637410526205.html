<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291595,analiza-mediow-w-tvp-i-pr-tylko-negatywne-i-neutralne-materialu-o-grodzkim"/>
    <meta property="og:site_name" content="na:Temat"/>
    <meta property="article:published_time" content="2019-11-24T09:12:28+00:00"/>
    <meta property="og:title" content="PiS zabolał wybór Grodzkiego na marszałka. Raport ujawnia, jak przedstawiają go media publiczne"/>
    <meta property="og:description" content="To, jak bardzo strata Senatu zabolała Prawo i Sprawiedliwość, widać w materiałach prorządowych mediów. Dziennikarze Telewizji Polskiej i Polskiego Radia swoją uwagę skupili na marszałku senatu Tomaszu Grodzkim. Mówiono o nim wyłącznie w negatywnym kontekście lub neutralnym."/>
  </head>
  <body>
    <article>
      <h1>PiS zabolał wybór Grodzkiego na marszałka. Raport ujawnia, jak przedstawiają go media publiczne</h1>
      <address><time datetime="2019-11-24T09:12:28+00:00">24 Nov 2019, 09:12</time> by <a rel="author">Aneta Olender</a></address>
      <p>To, jak bardzo strata Senatu zabolała Prawo i Sprawiedliwość, widać w materiałach prorządowych mediów. Dziennikarze Telewizji Polskiej i Polskiego Radia swoją uwagę skupili na marszałku senatu Tomaszu Grodzkim. Mówiono o nim wyłącznie w negatywnym kontekście lub neutralnym.<br/><br/><br/>W raporcie Press-Service Monitoring Mediów doskonale widać, jak wyglądał <a href="https://natemat.pl/290801,nowy-marszalek-senatu-tomasz-grodzki-o-swoim-majatku-i-zarzutach-tvp">medialny przekaz przez pierwsze trzy dni od wyboru Tomasza Grodzkiego</a> na marszałka Senatu. W serwisach TVP i PR nie można było ani zobaczyć, ani usłyszeć żadnej pozytywnej informacji dotyczącej Grodzkiego. Materiał były albo negatywne, albo neutralne.</p>
      <figure>
        <iframe data-src="https://twitter.com/natemat/status/1195055364439494656" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na 216 materiałów, które przygotowały redakcje Polskiego Radia, sześć było negatywnych. Z kolei w publicznej telewizji negatywny charakter miało 25 z 134 materiałów dotyczących marszałka. <br/><br/>Najwięcej materiałów krytykujących Tomasza Grodzkiego, aż 19, pojawiło się w TVP Info. Ta antena okazała się więc najbardziej krytyczna. Informacyjny kanał TVP był też tym, który przez pierwszy tydzień informował o nowym marszałku Senatu najczęściej. Drugie miejsce pod tym względem zajął TVN24 (103), a trzecie Polsat News (93).<br/><br/>Analiza radiowych serwisów wykazała, że prym w przekazywaniu informacji dotyczących Grodzkiego wiodło Polskie Radio 24. Dziennikarze przygotowali 112 materiałów. 34 materiały pojawiły się na antenie TOK FM.</p>
      <figure>
        <iframe data-src="https://twitter.com/natemat/status/1198499498592473088" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Wiadomości o Grodzkim</b><br/>Tomasz Grodzki został wybrany na marszałka senatu 12 listopada. Już wtedy zapowiedział, że skorzysta z przysługującej mu możliwości i wygłosi w TVP orędzie. Zrobił to już dwa dni później. Tuż przed jego wystąpieniem w "Wiadomościach" TVP1 <a href="https://natemat.pl/290673,wywiad-z-jackiem-nizinkiwiczem">widzowie mogli zobaczyć materiał dotyczący nowego marszałka Senatu</a>, w którym zarzucono mu m.in. zadłużenie szczecińskiego szpitala, którego był dyrektorem, oraz <a href="https://natemat.pl/290991,popiela-oskarzyla-grodzkiego-sprawa-u-rzecznika-dyscyplinarnego-us">przyjęcie pieniędzy od córki swojej pacjentki</a> .<br/><br/><br/><i>źródło: <a href="https://www.press.pl/">press.pl</a></i></p>
    </article>
  </body>
</html>