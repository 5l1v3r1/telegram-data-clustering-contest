<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/staikouras_to_koinoniko_merisma_tha_dothei_mia_ki_ekso_entos_tis_ebdomadas-589242/"/>
    <meta property="og:site_name" content="Real.gr"/>
    <meta property="article:published_time" content="2019-11-24T09:33:00+00:00"/>
    <meta property="og:title" content="Δύσκολη νύχτα «υπόσχεται» ο Γηρυόνης - Αγωνία στη Χαλκιδική - Πότε Θα χτυπήσει στην Αττική"/>
    <meta property="og:description" content="Εντός της εβδομάδας θα ληφθούν οι αποφάσεις για το ποσό που θα διανεμηθεί στις πιο ευαίσθητες κοινωνικά ομάδες ως κοινωνικό μέρισμα, σύμφωνα με τον υπουργό Οικονομικών, Χρήστο Σταϊκούρα. Ο υπουργός μιλώντας στην τηλεόραση Open, επεσήμανε ότι δεν πρόκειται για ένα μόνιμο μέτρο αλλά θα δοθεί όπως είπε 'μια κι έξω'."/>
  </head>
  <body>
    <article>
      <h1>
        <a href="https://www.real.gr/koinonia/arthro/dyskoli_nyxta_yposxetai_o_giryonis_agonia_sti_xalkidiki_pote_tha_xtypisei_stin_attiki-589234/">Δύσκολη νύχτα «υπόσχεται» ο Γηρυόνης - Αγωνία στη Χαλκιδική - Πότε Θα χτυπήσει στην Αττική</a>
      </h1>
      <address><time datetime="2019-11-24T09:33:00+00:00">24 Nov 2019, 09:33</time> by <a rel="author">Real.gr</a></address>
      <p>
        <b>Εντός της εβδομάδας θα ληφθούν οι αποφάσεις για το ποσό που θα διανεμηθεί στις πιο ευαίσθητες κοινωνικά ομάδες ως κοινωνικό μέρισμα, σύμφωνα με τον υπουργό Οικονομικών, Χρήστο Σταϊκούρα. Ο υπουργός μιλώντας στην τηλεόραση Open, επεσήμανε ότι δεν πρόκειται για ένα μόνιμο μέτρο αλλά θα δοθεί όπως είπε «μια κι έξω».</b>
      </p>
      <p>«Υπάρχει ένα ποσό το οποίο θα διανεμηθεί σε ευαίσθητες κοινωνικές ομάδες. Το ποσό αυτό, θα αποφασιστεί αυτή την εβδομάδα. Υπενθυμίζω ότι το μέτρο που θα ληφθεί θα είναι ‘’μια και έξω’’ αυτό που λέγεται one off. Άρα δε μπορεί να είναι ένα φορολογικό μέτρο με μόνιμα χαρακτηριστικά. Ουσιαστικά έχουμε ήδη δώσει περίπου 500 εκατ. ευρώ από υπερπλεόνασμα φέτος σε όλη την ελληνική κοινωνία. Υπάρχει και άλλο περιθώριο να δώσουμε», τόνισε χαρακτηριστικά.</p>
      <p>Σύμφωνα με τον κ. Σταϊκούρα, δεν αποκλείεται να δοθεί παράταση για το επίδομα θέρμανσης και μετά το τέλος του 2019. Όπως εξήγησε, όλα θα εξαρτηθούν από το πώς θα εξελιχθεί η κατάσταση. Τόνισε πως η κυβέρνηση αύξησε το κονδύλι του επιδόματος θέρμανσης κατά 10 εκατ. ευρώ ενώ χορηγείται φέτος και όχι το επόμενο έτος «σε αντιδιαστολή με το τι γινόταν τα προηγούμενα χρόνια».</p>
      <p>«Θέλω να σας πω εκ προοιμίου ότι ναι, έχουμε βάλει μια καταληκτική ημερομηνία το τέλος του έτους για τη χορήγηση του επιδόματος θέρμανσης αλλά ανάλογα με το πώς θα εξελιχθεί η κατάσταση», είπε ο υπουργός Οικονομικών.</p>
    </article>
  </body>
</html>