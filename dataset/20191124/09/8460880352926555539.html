<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/egyperces/bemutattak-az-uj-teslat-mindenki-olyat-akar-2140317/"/>
    <meta property="og:site_name" content="BAMA"/>
    <meta property="article:published_time" content="2019-11-24T09:55:00+00:00"/>
    <meta property="og:title" content="Bemutatták az új Teslát, mindenki olyat akar"/>
    <meta property="og:description" content="Két nappal a bemutató után majdnem 150 ezer rendelést vettek fel."/>
  </head>
  <body>
    <article>
      <h6 class="kicker">CYBERTRUCK</h6>
      <h1>Bemutatták az új Teslát, mindenki olyat akar</h1>
      <address>
        <time datetime="2019-11-24T09:55:00+00:00">24 Nov 2019, 09:55</time>
      </address>
      <h4>Két nappal a Tesla új autójának bemutatása után már csaknem 150 ezer rendelés érkezett a Cybertruckra.</h4>
      <p>Elon Musk szombati Twitter-bejegyzésében azt írta, hogy eddig 146 ezer megrendelés érkezett a platós autóra, a vásárlók 42 százaléka a dupla, 41 százaléka a tripla, 17 százaléka pedig az egymotorosból kért.</p>
      <p>A Los Angeles-i autókiállításon bemutatott új Tesla pickup ára 39 ezer 900 és 69 ezer 900 dollár között mozog.</p>
      <figure>
        <iframe data-src="https://twitter.com/elonmusk/status/1198088393676058625?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>A cég adatai szerint a triplamotorral ellátott Cybertruck több mint 6 ezer kilogramm teherrel, 800 kilométert képes megtenni egy feltöltéssel.</p>
      <p>Cybertruck hárommotoros változatának a gyártása 2022-ben, a másik két modellé 2021-ben kezdődik.</p>
      <figure>
        <iframe data-src="https://twitter.com/engineers_feed/status/1197736447777923072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>