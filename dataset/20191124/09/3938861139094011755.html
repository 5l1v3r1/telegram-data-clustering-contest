<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/np/_bili-i-katuvali-payalnoyu-lampoyu-vikradachi-znuschalisya-z-cholovika/939604"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T09:43:00+00:00"/>
    <meta property="og:title" content="Били і катували паяльною лампою: викрадачі знущалися з чоловіка"/>
    <meta property="og:description" content="У місті Переяслав Київської області троє чоловіків спершу викрали, а після катували місцевого 38-річного жителя. Одного із підозрюваних затримали, повідомили у відділі комунікації обласної поліції. &quot;Чоловік був у гаражі, коли всередину увійшли троє невідомих в камуфляжі і балаклавах. ..."/>
  </head>
  <body>
    <article>
      <h1>Били і катували паяльною лампою: викрадачі знущалися з чоловіка</h1>
      <address><time datetime="2019-11-24T09:43:00+00:00">24 Nov 2019, 09:43</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939604_w_300.jpg?v=0"/>
        <figcaption>У місті Переяслав Київської області троє чоловіків викрали і катували місцевого 38-річного жителя. Фото - p-p.com.ua</figcaption>
      </figure>
      <p>У місті Переяслав Київської області троє чоловіків спершу викрали, а після катували місцевого 38-річного жителя.</p>
      <p>Одного із підозрюваних затримали, повідомили у відділі комунікації обласної поліції.</p>
      <p>"Чоловік був у гаражі, коли всередину увійшли троє невідомих в камуфляжі і балаклавах. Розпорошили в очі потерпілому газ із балончика. Після цього вони кинули чоловіка в багажник власного автомобіля і вивезли потерпілого в поле за містом, де його били і катували паяльною лампою", - сказано в повідомленні.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/np/_dvoye-brativ-zi-spilnikami-vikradali-ta-katuvali-lyudej/937978"/>
      </related>
      <p>Потерпілий у лікарні з численними забоями, переломом щелепи і опіками ніг.</p>
      <p>У нападі підозрюють 43-річного місцевого мешканця, його затримали. Особи ще двох нападників та мотиви встановлюють.</p>
      <blockquote>У Дніпрі поліція затримали 5 членів угруповання, які <a href="https://gazeta.ua/articles/np/_biznesmena-dobu-katuvali-v-pidvali/884425">під тортурами вимагали</a> у чоловіка 4 млн грн. Його викрали в районі вул. Батумської. Протягом доби його тримали в підвалі, при цьому жорстоко катували і погрожували вбивством.</blockquote>
    </article>
  </body>
</html>