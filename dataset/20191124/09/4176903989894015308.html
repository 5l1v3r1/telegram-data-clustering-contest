<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/irak-osam-demonstranta-ubijena-u-nasiriji-120-povredjeno/"/>
    <meta property="og:site_name" content="Krstarica"/>
    <meta property="article:published_time" content="2019-11-24T09:24:00+00:00"/>
    <meta property="og:title" content="Irak: Osam demonstranta ubijena u Nasiriji, 120 povređeno"/>
    <meta property="og:description" content="BAGDAD - Najmanje osam demonstranata poginulo je danas, a više od 120 ih je povređeno, kada su iračke snage bezbednosti otvorile vatru da rasteraju"/>
  </head>
  <body>
    <article>
      <h1>Irak: Osam demonstranta ubijena u Nasiriji, 120 povređeno</h1>
      <address><time datetime="2019-11-24T09:24:00+00:00">24 Nov 2019, 09:24</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BAGDAD – Najmanje osam demonstranata poginulo je danas, a više od 120 ih je povređeno, kada su iračke snage bezbednosti otvorile vatru da rasteraju proteste u to j zemlji, saopštili su izvori u policiji i lekarskim službama.</p>
      <p>U glavnoj luci Persijskog zaliva Um Kasr, mnedaleko od naftom bogate Basre, snage bezbednosti su ubile najmanje petoro, a ranile više od 70 demonstranata.</p>
      <p>Tokom današnjih protesta nije bilo blokade lučkih aktivnosti, a tankeri i dalje normalno prolaze, prenosi Rojters.</p>
      <p>Najmanje tri demonstranta su ubijena, a više od 50 ih je povređeno u gradu Nasiriji, na jugu zemlje, kada su snage bezbednosti otvorile vatru na učesnike protesta.</p>
      <p>Demonstranti su se okupili na tri glavna mosta u tom gradu, a snage bezbednosti su upotrebile bojevu municiju i suzavac kako bi ih rasterali, naveli su izvori.</p>
      <p>Irački antivladini protesti eskalirali su 1. oktobra, a najžešći su organizovani u Bagdadu, ali ih ima i u drugim iračkim gradovima.</p>
      <p>(Tanjug)</p>
    </article>
  </body>
</html>