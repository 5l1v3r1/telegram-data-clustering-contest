<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/medha-patkar-claims-that-bjp-led-government-will-ruin-the-integrity-of-nation758.html"/>
    <meta property="og:site_name" content="DoolNews"/>
    <meta property="article:published_time" content="2019-11-24T09:33:00+00:00"/>
    <meta property="og:title" content="മോദി സര്‍ക്കാര്‍ ദേശീയ ഐക്യത്തെ നശിപ്പിക്കും, രാജ്യത്തെ വിഘടിപ്പിക്കും: മേധാ പട്കര്‍"/>
    <meta property="og:description" content="Medha Patkar National News Teesta Setalvad India ഒഡീഷ: രാജ്യത്തെ എല്ലാ സ്ഥാപനങ്ങളും ബി.ജെ.പിയുടെ കാലത്ത് ആക്രമണങ്ങള്‍ക്കിരയാകുകയാണെന്നും രാജ്യത്തിന്റെ ഐക്യത്തെ നശിപ്പിക്ക"/>
  </head>
  <body>
    <article>
      <h1>മോദി സര്‍ക്കാര്‍ ദേശീയ ഐക്യത്തെ നശിപ്പിക്കും, രാജ്യത്തെ വിഘടിപ്പിക്കും: മേധാ പട്കര്‍</h1>
      <address><time datetime="2019-11-24T09:33:00+00:00">24 Nov 2019, 09:33</time> by <a rel="author">ന്യൂസ് ഡെസ്‌ക്</a></address>
      <p>ഒഡീഷ: രാജ്യത്തെ എല്ലാ സ്ഥാപനങ്ങളും ബി.ജെ.പിയുടെ കാലത്ത് ആക്രമണങ്ങള്‍ക്കിരയാകുകയാണെന്നും രാജ്യത്തിന്റെ ഐക്യത്തെ നശിപ്പിക്കുകയാണെന്നും മേധാ പട്കര്‍. നാഷണല്‍ അലയന്‍സ് ഓഫ് പീപ്പിള്‍സ് മൂവ്‌മെന്റ് സംഘടിപ്പിച്ച ദേശീയ കണ്‍വെന്‍ഷനില്‍ സംസാരിക്കുകയായിരുന്നു മേധാ പട്കര്‍.</p>
      <p>‘വളരെ ബുദ്ധിമുട്ടേറിയ ഒരു കാലത്തിലൂടെയാണ് രാജ്യം ഇന്ന് കടന്നുപോകുന്നത്. എല്ലാ സ്ഥാപനങ്ങളും ആക്രമണത്തിനിരയായിക്കൊണ്ടിരിക്കുകയാണ്. കേന്ദ്രം നേതൃത്വം കൊടുക്കുന്ന പാര്‍ട്ടി രാജ്യത്തിന്റെ ഐക്യത്തെ നശിപ്പിച്ചുകൊണ്ടിരിക്കുകയാണ്. ഇപ്പോഴെ പരിശോധിച്ചു പോയില്ലെങ്കില്‍ രാജ്യം വിഘടിക്കും’ എന്‍.എ.പി.എം കണ്‍വീനര്‍ കൂടിയായ മേധാ പട്കര്‍ പറഞ്ഞു.</p>
      <related>
        <a href="https://www.doolnews.com/maharashtra-government-set-up-in-supreme-court-the-petition-will-be-heard-on-sunday452.html?utm_source=doolnews&amp;utm_medium=related"/>
      </related>
      <p>ഇന്ത്യയുടെ സാംസ്‌കാരികവും മതപരവുമായ ബഹുസ്വരത നിലനിര്‍ത്തുക ഇന്ത്യന്‍ ജനതയുടെ വ്യക്തി സ്വാതന്ത്ര്യം സംരക്ഷിക്കുക എന്ന പ്രമേയത്തില്‍ ഒഡീഷയിലാണ് മൂന്നു ദിവസത്തെ എന്‍.എ.പി.എം കണ്‍വെന്‍ഷന്‍ സംഘടിപ്പിച്ചത്.</p>
      <p>ബി.ജെ.പി സര്‍ക്കാരിന്റെ കാലത്ത് പുരോഗമനപരമായ എല്ലാ നിയമങ്ങളിലും വെള്ളം ചേര്‍ക്കുകയാണെന്നും ജനങ്ങള്‍ നയിക്കുന്ന എല്ലാ മുന്നേറ്റങ്ങളുടെയും കഴുത്തിന് പിടിക്കുകയാണെന്നും ശനിയാഴ്ച പങ്കെടുത്ത എന്‍.എ.പി.എം പ്രവര്‍ത്തകര്‍ പറഞ്ഞു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>സര്‍ക്കാരിനെ ഇപ്പോള്‍ നിയന്ത്രിക്കുന്നത് ബി.ജെ.പിയല്ലെന്നും അത് ആര്‍.എസ്.എസ് ആണെന്നും ഗുജറാത്ത് വംശഹത്യയിലെ ഇരകളെ സംരക്ഷിക്കുന്ന സാമൂഹ്യ പ്രവര്‍ത്തക ടീസ്റ്റ സെതല്‍വാദ് പറഞ്ഞു.</p>
      <related>
        <a href="https://www.doolnews.com/student-share-his-expereience-in-madras-iit78.html?utm_source=doolnews&amp;utm_medium=related"/>
      </related>
      <p>യഥാര്‍ത്ഥത്തില്‍ സര്‍ക്കാരിനെ നിയന്ത്രിക്കുന്നത് ബി.ജെ.പിയല്ല. അതിപ്പോള്‍ ചെയ്യുന്നത് ആര്‍.എസ്.എസ് ആണ്. ആര്‍.എസ്.എസിന്റെ മനോനിലയെപ്പറ്റി നമ്മള്‍ മനസിലാക്കണം. അവര്‍ ഹിന്ദു രാഷ്ട്രം നിര്‍മിക്കാനാണ് ശ്രമിച്ചുകൊണ്ടിരിക്കുന്നത്. ഇന്ത്യയിലെ പൗരന്‍മാരെ അപകടത്തിലാക്കുന്ന ദേശീയ പൗരത്വ പട്ടിക ശക്തമാക്കാന്‍ ശ്രമിക്കുകയാണവര്‍. ടീസ്റ്റ വ്യക്തമാക്കി.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>ശബ്ദം ഉയര്‍ത്തുവരെ ലിംഗഭേദമില്ലാതെ ജയിലിലേക്കയക്കാനാണ് ശ്രമിക്കുന്നതെന്ന് ആക്ടിവിസ്റ്റ് അരുണ റോയിയും അഭിപ്രായപ്പെട്ടു.</p>
      <figure>
        <iframe src="https://www.youtube.com/embed/Yymp6l-_vOA" width="560" height="315" data-service="Youtube" scrolling="no"/>
      </figure>
    </article>
  </body>
</html>