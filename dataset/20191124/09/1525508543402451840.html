<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779412/%DB%B3%DB%B0-%D9%86%D9%81%D8%B1-%D8%A7%D8%B2-%D8%B3%D8%B1%D8%A2%D9%85%D8%AF%D8%A7%D9%86-%D8%B9%D9%84%D9%85-%D9%88-%D9%81%D9%86%D8%A7%D9%88%D8%B1%DB%8C-%D8%AF%D8%B1-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%AA%D8%AC%D9%84%DB%8C%D9%84-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:02:21+00:00"/>
    <meta property="og:title" content="طی مراسمی؛ ۳۰ نفر از سرآمدان علم و فناوری در خراسان جنوبی تجلیل شدند"/>
    <meta property="og:description" content="بیرجند- طی مراسمی با حضور جمعی از مسئولان خراسان جنوبی ۳۰ نفر از سرآمدان علم و فناوری در خراسان جنوبی تجلیل شدند."/>
  </head>
  <body>
    <article>
      <h1>طی مراسمی؛ ۳۰ نفر از سرآمدان علم و فناوری در خراسان جنوبی تجلیل شدند</h1>
      <address>
        <time datetime="2019-11-24T09:02:21+00:00">24 Nov 2019, 09:02</time>
      </address>
      <p>به گزارش <a href="https://www.mehrnews.com/">خبرنگار مهر</a>، طی مراسمی پیش از ظهر یکشنبه با حضور جمعی از مسئولان خراسان جنوبی ۳۰ نفر از سرآمدان علم و فناوری در خراسان جنوبی تجلیل شدند.</p>
      <p>مسئول خانه نخبگان بسیج خراسان جنوبی در این مراسم دور هم‌جمع کردن نخبگان علمی  و دانشجویی را از جمله اهداف این خانه دانست و افزود: این خانه از کارگروه هایی شامل آب، گیاهان دارویی، شتر، فناوری های اطلاعات، انرژی های نو، اشتغال و تولید و کارگروه صنعت و معدن تشکیل شده است.</p>
      <p>عباس خاشعی  ادامه داد: این کارگروه ها با هدف شناخت موانع و ارائه راهکارها، کمک به مقامات اجرایی برای رفع مشکلات استان و تشکیل اتاق فکرهایی برای رفع موانع پیش رو تشکیل شده است.</p>
      <p>وی با اشاره به مشکلات آبی خراسان جنوبی بیان کرد: بر اساس پژوهش های انجام شده، افت آب های زیرزمینی و شور شدن آب از مهم ترین مشکلات پیش روی استان است.</p>
      <p>مسئول خانه نخبگان بسیج خراسان جنوبی بیان کرد: یکی از مشکلات حوزه معدن آب بوده که با استفاده از پساب فاضلاب می توان تا ۲۰ سال آینده نیاز آبی معادن را رفع کرد.</p>
      <p>مسئول سازمان علمی و پژوهشی سپاه خراسان جنوبی هم در این جلسه بیان کرد: بیان کرد: بیانیه <a href="https://www.mehrnews.com/tag/%DA%AF%D8%A7%D9%85+%D8%AF%D9%88%D9%85+%D8%A7%D9%86%D9%82%D9%84%D8%A7%D8%A8">گام دوم انقلاب</a> که به عنوان سند راهبردی برای نظام اسلامی محسوب می شود، به علم و پژوهش تاکید زیادی کرده است.</p>
      <p>سرهنگ مرتضی عظیمی فر با بیان اینکه پیشرفت در حوزه علم و فناوری یکی از ارکان اصلی در هر جامعه عنوان کرد و افزود: در این راستا بسیج علمی فناوری در سال ۷۸ در اقشار مختلف بسیج تشکیل شده است.</p>
      <p>وی با بیان اینکه تولید، زایده علم و فناوری بوده که نیازمند برداشتن گام های بلند تر و استوار تری است، افزود: مرکز رشد خلاقیت سازمان از مبتکرین حمایت های مادی و معنوی دارد.</p>
      <p>عظیمی فر با اشاره به فعالیت کانون نخبگان در سازمان بیان کرد: این کانون به پرورش نخبه های علمی می پردازد.</p>
      <p>وی با اشاره به برنامه های هفته بسیج در سازمان بسیج علمی و پژوهشی اظهار کرد: برگزاری نمایشگاه و تجلیل از سرآمدان علم و فناوری از جمله برنامه های پیش بینی شده است.</p>
    </article>
  </body>
</html>