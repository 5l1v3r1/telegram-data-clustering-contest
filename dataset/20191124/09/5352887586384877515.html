<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/penkiakovininkas-d-vaivada-iskovojo-europos-jaunimo-cempionato-sidabra-1752304/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T09:44:00+00:00"/>
    <meta property="og:title" content="Penkiakovininkas D. Vaivada iškovojo Europos jaunimo čempionato sidabrą"/>
    <meta property="og:description" content="Reklama"/>
  </head>
  <body>
    <article>
      <h1>Penkiakovininkas D. Vaivada iškovojo Europos jaunimo čempionato sidabrą</h1>
      <address><time datetime="2019-11-24T09:44:00+00:00">24 Nov 2019, 09:44</time> by <a rel="author">Dominykas Genevičius</a></address>
      <p>Reklama</p>
      <p>
        <b>Lenkijoje vykstančiame Europos jaunimo (iki 24 metų) šiuolaikinės penkiakovės čempionate šeštadienį sidabro medalį Lietuvai iškovojo Dovydas Vaivada.</b>
      </p>
      <p>Mūsų šalies sportininkas per keturias rungtis surinko 1450 taškų. Mūsiškis buvo trečias fechtavimo (241 tšk.), plaukimo (312 tšk.) ir jojimo (300 tšk.) rungtyse bei pirmavo prieš paskutinę rungtį. Bėgimo ir šaudymo rungtyje jis pasiekė 16-ą rezultatą (597 tšk.).</p>
      <p>Čempionu tapo paskutiniuose metruose lietuvį aplenkęs čekas Marekas Gryczas (1456 tšk.). Bronza atiteko vokiečiui Pelei Uibel (1443 tšk.).</p>
      <p>Kitas Lietuvos atstovas Tomas Maksimovičius (1350 tšk.) užėmė 25-ąją vietą, o Titas Puronas (1303 tšk.) liko 30-as tarp 36 dalyvių.</p>
      <p>Merginų varžybose penktadienį triumfavo lietuvė Aurelija Tamašauskaitė.</p>
      <p>Čempionatas sekmadienį baigsis estafečių varžybomis.</p>
      <p>Reklama</p>
      <p>ELTA</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/lietuviu-siuolaikines-penkiakoves-duetas-europos-cempionate-liko-be-medaliu-1728688/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/europos-cempionate-varzysis-penki-lietuvos-penkiakovininkai-1728357/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>