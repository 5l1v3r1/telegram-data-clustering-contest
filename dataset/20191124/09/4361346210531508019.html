<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/suttoi-kotombokbol-epult-ujja-a-parlament/187160"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="Süttői kőtömbökből épült újjá a Parlament"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Süttői kőtömbökből épült újjá a Parlament</mark>
      </h1>
      <address><time datetime="2019-11-24T09:30:00+00:00">24 Nov 2019, 09:30</time> by <a rel="author">R. K.</a></address>
      <p>
        <b>Alig van párja Európában a süttői kőbányának, erről a Vasárnapi Bors munkatársai is megbizonyosodhattak. A kőfaragóként kezdett, de azóta jogász végzettséggel is rendelkező Balogh Miklós által vezetett cég évente 50 ezer köbméter követ mozgat meg, termékeik iránt a világ minden tájáról érdeklődnek. </b>
        <b>Alig van párja Európában a süttői kőbányának, erről a Vasárnapi Bors munkatársai is megbizonyosodhattak. A kőfaragóként kezdett, de azóta jogász végzettséggel is rendelkező Balogh Miklós által vezetett cég évente 50 ezer köbméter követ mozgat meg, termékeik iránt a világ minden tájáról érdeklődnek.</b>
      </p>
      <p>A Komárom-Esztergom megyei Süttő települése kiváló természeti adottságokkal rendelkezik.</p>
      <figure>
        <img src="http://media.borsonline.hu/cikk/20/192774/gallery-picture/645w/2031855_meszkobanya-sutto-004-vi1.jpg"/>
        <figcaption>A Gerecse-hegység mellett már a rómaiak is bányásztak mészkövet © Végh István</figcaption>
      </figure>
      <p>A Gerecse-hegység mellett terül el, amelyről már a ró­maiak is tudták évezredekkel ezelőtt, hogy egy kiváló mészkőlelőhely. Ennek az értékes kőzetfajtának a kibá­nyászására alapult a Reneszánsz Kőfaragó Zrt. is, amelynek világhírűek az előállított termékei.</p>
      <p>
        <b>Tűz, készenlét</b>
      </p>
      <p>A vállalatot Balogh Miklós vezeti, aki régi motoros kőfaragóként szó szerint mindent tud a szakmáról. Szívesen fogadtuk az invitálását, a bányáig vezető úton pedig mesélt a kalandos életéről a Borsnak.</p>
      <figure>
        <img src="http://media.borsonline.hu/cikk/20/192774/gallery-picture/645w/2031867_balogh-miklos-014-vi1.jpg"/>
        <figcaption>Balogh Miklós vezérigazgató büszke a bányájára és az ott előállított árura © Végh István</figcaption>
      </figure>
      <p>A kőfaragó és a kőszobrász szakmához több dolog is szükségeltetik, például kézügyesség, szépérzék, térlátás, művészettörténeti és anyagismeretek, és a többi – mondja a vezérigazgató, akinek a nevéhez az évtizedek során olyan komoly munkák fűződtek, mint a Parlament teljeskörű műemléki megújítása, a Mátyás-templom újjászületése, a belgiumi, genti katedrális rekonstrukciója, a londoni, wimbledoni városkapu megújítása többek között.</p>
      <p>A szakvéleményét a tengerentúlon is rendszeresen kikérik. Akkor pedig igazán felkaptuk a fejünket, amikor megtudtuk: a párizsi Notre-Dame leégése után megkeresték a vállalatot külföldi befektetők, referenciaanyagot kértek, és megkérdezték, ha szükséges, tudnak-e kapacitást biztosítani a felújításhoz.</p>
      <figure>
        <img src="http://media.borsonline.hu/cikk/20/192774/gallery-picture/645w/2031857_kofarago-038-vi1.jpg"/>
        <figcaption>A Notre-Dame pusztulásakor azonnal csörögtek a befektetők, hogy a vállalat és az összes munkatárs álljon készenlétben © Végh István</figcaption>
      </figure>
      <p>
        <b>Gyémánttal vágnak</b>
      </p>
      <p>A bánya gigantikussága valóban lenyűgöző, összesen száz hektáron dolgoznak. Most jelenleg kettőt bányásznak, de továbbiak nyitását is tervezik.</p>
      <p>Nagyon régen korongvágós technológiával dolgoztak, de az rengeteg selejtet eredményezett. Most már gyémántdrótok segítségével vágunk ki falakat, amelyek egyenként 2-300 köbméteresek.</p>
      <p>Nagyjából másfél óra alatt le lehet hozni egy kőtömböt, majd visszük a kőfeldolgozó üzembe.</p>
      <figure>
        <img src="http://media.borsonline.hu/cikk/20/192774/gallery-picture/645w/2031863_kofarago-030-vi1.jpg"/>
        <figcaption>A korábbi korongvágós technológiát mára leváltotta a gyémántdrót © Végh István</figcaption>
      </figure>
      <p>
        <b>Ez a legmodernebb technológia most a világon, ez dukál a világ egyik legjobb mészkövéhez, ami Európában is a top 3-ba tartozik – tudjuk meg Baloghtól.</b>
      </p>
      <p>Hogy finoman mondjuk, maga a feldolgozás sem kutya. A gyémántdrótos vágógépekből a süttői feldolgozóüzemben több is van. A legmodernebb 40 szálas, ami egy nyolcórás műszak alatt akár 3-4 óriási kőtömböt is képes a kívánt méretekre vágni.</p>
      <figure>
        <img src="http://media.borsonline.hu/cikk/20/192774/gallery-picture/645w/2031859_kofarago-021-vi1.jpg"/>
        <figcaption>Apró kövekkel csiszolják le a nagy tömbök éleit © VÉgh István</figcaption>
      </figure>
      <p>Előbb persze az anyagellenőrzés következik, hiszen nem mindenből lehet csak úgy bármit csinálni. Például az éves szinten kitermelt ötvenezer köbméter mészkőből csak ötezer alkalmas arra, hogy felhasználható, hasznos termékeket készítsenek belőle.</p>
      <p>
        <b>Darabok a Parlamentből</b>
      </p>
      <p>A gyártósorokon szépen, sorjában készülnek a különböző laptermékek, a külső és belső burkolati elemek és a rendkívül magas minőségű csempék, folyik a méretezés, a koptatás, a fényezés, a polírozás és a csiszolás, miközben odakint a mesterek faragnak, vágnak, megmunkálnak és csiszolnak.</p>
      <figure>
        <img src="http://media.borsonline.hu/cikk/20/192774/gallery-picture/645w/2031861_kofarago-024-vi1.jpg"/>
        <figcaption>Ezekből a kődarabokból újították fel a Parlamentet is © Végh István</figcaption>
      </figure>
      <p><b>– A legnagyobb szobor, amit valaha készítettünk, Szigetváron áll, az Isten ujja Zrínyi Miklós emlékére.</b> Egy speciális tréler szállította katonai felvezetéssel, 30 tonnát nyomott.</p>
      <p>Érdekesség, hogy nálunk vannak a Parlament régi bontott darabjai is. Már van engedélyünk, hogy értékesítsük őket, aminek a bevételét a kőfaragó-utánpótlás javára fordítjuk. Sok az érdeklődő, hiszen milyen menőn hangzik az ismerősök előtt: „Sziasztok, itt van a Parlament egy régi kis darabja a kertemben!” – nevet a kőfaragómester.</p>
    </article>
  </body>
</html>