<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/kazadan-yarali-kurtulduguna-sevinemedi-216040h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T09:32:27+00:00"/>
    <meta property="og:title" content="Kazadan yaralı kurtulduğuna sevinemedi"/>
    <meta property="og:description" content="Bursa'da otomobil ile motosiklet kafa kafaya çarpıştı. Motosikletinin derdine düşen genç, kazadan yaralı kurtulduğuna sevinemedi."/>
  </head>
  <body>
    <article>
      <h1>Kazadan yaralı kurtulduğuna sevinemedi</h1>
      <h2>Bursa'da otomobil ile motosiklet kafa kafaya çarpıştı. Motosikletinin derdine düşen genç, kazadan yaralı kurtulduğuna sevinemedi.</h2>
      <address>
        <time datetime="2019-11-24T09:32:27+00:00">24 Nov 2019, 09:32</time>
      </address>
      <p>Olay, Bursa'nın İnegöl ilçesi Çeltikçi Mahallesi'nde meydana geldi.</p>
      <p>Edinilen bilgiye göre, tali yoldan çıkan O.S. (17) yönetimindeki 16 ABS 961 plakalı motosiklet, anayol üzerinde seyir halinde olan M.G. (41) yönetimindeki 16 JKY 60 plakalı otomobil ile kafa kafaya çarpıştı.</p>
      <p>Çarpışmanın etkisiyle devrilen motosikletten düşen sürücü ile arkasında bulunan B.Ş. (17) yaralandı.</p>
      <figure>
        <img src="https://www.olay.com.tr/d/other/iha-20191124aw863555-2.jpg"/>
      </figure>
      <p>
        <b>MOTOSİKLETİNİN DERDİNE DÜŞTÜ</b>
      </p>
      <p>Çevrede bulunanlar yaralılara yardım için koşarken, kazayı yaralı atlatan O.S., motosikletinin kullanılmaz hale gelmesine üzüldü. Her iki yaralı kaza yerine gelen sağlık ekiplerinin ilk müdahalesinin ardından İnegöl Devlet Hastanesine kaldırıldı.</p>
      <p>Yaralıların sağlık durumunun iyi olduğu öğrenilirken, kazayla ilgili soruşturma başlatıldı.</p>
    </article>
  </body>
</html>