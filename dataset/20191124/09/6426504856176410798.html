<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.spidersweb.pl/2019/11/ps4-black-friday-2019-ps-store.html?full=1"/>
    <meta property="og:site_name" content="Spider's Web"/>
    <meta property="article:published_time" content="2019-11-24T09:10:21+00:00"/>
    <meta property="og:title" content="Na PlayStation 4 Czarny Piątek startuje wcześniej. God of War, Wiedźmin 3 GOTY I Horizon Zero Dawn po 59 zł"/>
    <meta property="og:description" content="Posiadacze PlayStation 4 mogą zgarnąć największe hity tej konsoli od 59 zł za cyfrową kopię. Tyle kosztuje God of War, Horizon Zero Dawn czy Uncharted 4."/>
  </head>
  <body>
    <article>
      <h1>Na PlayStation 4 Czarny Piątek startuje wcześniej. God of War, Wiedźmin 3 GOTY I Horizon Zero Dawn po 59 zł</h1>
      <address><time datetime="2019-11-24T09:10:21+00:00">24 Nov 2019, 09:10</time> by <a rel="author" href="https://www.spidersweb.pl/author/szymon-radzewicz" target="_blank">Szymon Radzewicz</a></address>
      <p>
        <b>Chociaż do Czarnego Piątku dzieli nas jeszcze niemal tydzień, Sony już teraz rozpoczęło wyprzedaż w cyfrowym sklepie PS Store.</b>
      </p>
      <p>Posiadacze konsol PlayStation 4 mogą zgarnąć największe hity tej konsoli od 59 zł za cyfrową kopię. Tyle kosztuje np. świetny God of War, piękne Horizon Zero Dawn czy niezwykle filmowe The Last of Us Remastered.</p>
      <p>Odwiedzając PS Store na konsoli PlayStation 4, powinieneś widzieć już wyprzedaż z okazji nadchodzącego Czarnego Piątku (eng. Black Friday). Pod cenowe cięcia trafiły największe hity dostępne wyłącznie na rodzinie konsol PlayStation, co by wymienić Marvel’s Spider-Man, God of War, Days Gone, The Last of Us Remastered czy Uncharted 4. Od siebie polecam również bardzo egzotyczną, ale niezwykle wciągającą, niezwykle grywalną i niezwykle dobrą Personę 5. To tytuł, który wystarczy na wiele długich zimowych wieczorów. Cudowna muzyka, cudowna chemia między bohaterami, wciągający świat – wspaniałe mam wspomnienia z tą grą.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/PS-Store-Black-Friday.jpg"/>
      </figure>
      <h3>Największe hity PlayStation 4 kupicie od 59 zł za sztukę.</h3>
      <p>Tyle kosztuje m.in. God of War, The Last of Us Remastered oraz Horizon Zero Dawn. W tej samej cenie nabędziecie także Wiedźmina 3 w edycji GOTY, a więc zawierającego wszystkie DLC i rozszerzenia. Jeśli to nie jest dobra okazja do nadrobienia przygód Geralta, to naprawdę nie wiem kiedy nadarzy się jeszcze lepsza. Odczuwalnie droższe są dwie inne gry na wyłączność dla PS4: Marvel’s Spider-Man oraz Days Gone. Oba tytuły są jednak znacznie lepsze niż zakładałem przed ich premierami. Zdecydowanie bronią się jakością, chociaż nie zdziwiłbym się, gdybyście znaleźli taniej wersję pudełkową.</p>
      <p>Jeśli macie nieco grubsze portfele, Red Dead Redemption 2 w wersji Ultimate został przeceniony na 145 zł. Nieśmiertelne GTA V w edycji Premium Online to z kolei wydatek rzędu 42 zł. Fanom horroru z całego serca polecam Resident Evil 2 za 79 zł. Cudowny remake klasyka z minionego wieku. Tyle samo kosztuje Metro Exodus z otwartym post-apokaliptycznym światem, a także The Division 2 z akcją w zrujnowanym Waszyngtonie.</p>
      <figure>
        <img src="https://ocs-pl.oktawave.com/v1/AUTH_2887234e-384a-4873-8bc5-405211db13a2/spidersweb/2019/11/PS-Plus-Black-Friday.jpg"/>
      </figure>
      <h3>Z okazji Black Friday taniej można również kupić abonament PS Plus.</h3>
      <p>Sugerowana cena rocznej subskrypcji PS Plus wynosi 240 zł. Z okazji Czarnego Piątku ta suma spada do 180 zł. Jeśli więc wiecie, że potrzebujecie Plusa do rozgrywki ze znajomymi, warto pomyśleć o skorzystaniu z rabatu. Zwłaszcza, że Sony dosyć niechętnie i stosunkowo sporadycznie obniża cenę swojego abonamentu. W jego ramach możecie grać online przez Internet, zapisywać stany zapisu w chmurze, korzystać z promocji dla abonentów oraz pobierać dwie wyselekcjonowane gry miesięcznie bez dodatkowych opłat.</p>
      <p>Pełną listę cyfrowych gier przecenionych z okazji Czarnego Piątku <a href="https://store.playstation.com/pl-pl/grid/STORE-MSF75508-BLACKFRIDAY19/1">znajdziecie w tym miejscu</a>. Poniżej przedstawiam z kolei oferty na te najlepsze, najbardziej warte uwagi produkcje:</p>
      <ul>
        <li>
          <a href="https://store.playstation.com/pl-pl/product/IP9102-NPIA90006_01-PSPLUSSUBS12MDIS">PlayStation Plus: roczna subskrypcja teraz 25% taniej – <b>180 zł</b></a>
        </li>
        <li>
          <a href="https://store.playstation.com/pl-pl/product/EP0006-CUSA15546_00-FIFAFOOTBALL2020">FIFA 20 – <b>189 zł</b></a>
        </li>
        <li>
          <a href="https://store.playstation.com/pl-pl/product/EP1004-CUSA00411_00-PREMIUMPACKOG001">GTA V Edycja Premium Online – <b>42 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA11995_00-MARVELSSPIDERMAN">Marvel’s Spider-Man – <b>79 zł</b></a>
        </li>
        <li>
          <a href="https://store.playstation.com/pl-pl/product/EP1004-CUSA08519_00-RDR2ULTMEDTNBUND">Red Dead Redemption 2: Ultimate Edition – <b>145 zł</b></a>
        </li>
        <li>
          <a href="https://store.playstation.com/pl-pl/product/EP0102-CUSA09171_00-BH2R000000000001">Resident Evil 2 – <b>79 zł</b></a>
        </li>
        <li>
          <a href="https://store.playstation.com/pl-pl/product/EP4062-CUSA11407_00-METROEXODUS00000">Metro Exodus – <b>79 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA07412_00-0000000GODOFWARN">God of War – <b>59 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA08308_00-DETROITGB0ENPLRU">Detroit: Become Human – <b>59 zł</b></a>
        </li>
        <li>
          <a href="https://store.playstation.com/pl-pl/product/EP0102-CUSA07708_00-MHWFULLGAME00000">Monster Hunter World –<b> 59 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA09176_00-DAYSGONECOMPLETE">Days Gone – <b>169 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA10213_00-HRZCE00000000000">Horizon Zero Dawn: Edycja Kompletna – <b>59 zł</b></a>
        </li>
        <li>
          <a href="https://store.playstation.com/pl-pl/product/EP0001-CUSA12630_00-TCTD2GAME0000001">The Division 2 – <b>79 zł</b></a>
        </li>
        <li>
          <a href="https://store.playstation.com/pl-pl/product/EP4497-CUSA05571_00-00000000000GOTY1">Wiedźmin 3: GOTY – <b>59 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA04529_00-UNCHARTED4000000">Uncharted 4 – <b>59 zł</b></a>
        </li>
        <li>
          <a href="https://store.playstation.com/pl-pl/product/EP4062-CUSA06638_00-PERSONA512345678">Persona 5 – <b>79 zł</b></a>
        </li>
        <li>
          <a href="https://store.playstation.com/pl-pl/product/EP9000-CUSA00557_00-THELASTOFUS00000">The Last of Us Remastered – <b>59 zł</b></a>
        </li>
        <li>
          <a href="https://store.playstation.com/pl-pl/product/EP0700-CUSA08992_00-DBPROJECTZGOKU18">Dragon Ball FighterZ – <b>79 zł</b></a>
        </li>
      </ul>
    </article>
  </body>
</html>