<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/426458/dyskoles-dokimasies-gia-ialyso-kai-diagora"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-24T09:25:01+00:00"/>
    <meta property="og:title" content="Δύσκολες δοκιμασίες για Ιάλυσο και Διαγόρα"/>
    <meta property="og:description" content="Τη φορμαρισμένη Καβάλα αντιμετωπίζει σήμερα στις 2 μ.μ. στο &quot;Οικονομίδειο&quot; ο Ιάλυσος σε παιχνίδι που γίνεται στο πλαίσιο της 9ης αγωνιστικής στο πρωτάθλημα της Football League. Έχοντας στον πάγκο του για πρώτη φορά το νέο προπονητή Marcello Troizi, οι &quot;ερυθροκίτρινοι&quot; θέλουν να δείξουν ένα διαφορετικό πρόσωπο σε σχέση με τις προηγούμενες αγωνιστικές και να μπουν στο δρόμο των επιτυχιών κάνοντας μια νίκη που θα τους δώσει άλλη ψυχολογία ενόψει της συνέχειας."/>
  </head>
  <body>
    <article>
      <h1>Δύσκολες δοκιμασίες για Ιάλυσο και Διαγόρα</h1>
      <h2>Ο Ιάλυσος αντιμετωπίζει εντός έδρας στις 2 μ.μ. τη φορμαρισμένη Καβάλα και ο Διαγόρας στο Αιγάλεω (3 μ.μ.) την ομώνυμη τοπική ομάδα που "καίγεται" για βαθμούς</h2>
      <address>
        <time datetime="2019-11-24T09:25:01+00:00">24 Nov 2019, 09:25</time>
      </address>
      <p>
        <b>Τη φορμαρισμένη Καβάλα αντιμετωπίζει σήμερα στις 2 μ.μ. στο "Οικονομίδειο" ο Ιάλυσος σε παιχνίδι που γίνεται στο πλαίσιο της 9ης αγωνιστικής στο πρωτάθλημα της Football League. Έχοντας στον πάγκο του για πρώτη φορά το νέο προπονητή Marcello Troizi, οι "ερυθροκίτρινοι" θέλουν να δείξουν ένα διαφορετικό πρόσωπο σε σχέση με τις προηγούμενες αγωνιστικές και να μπουν στο δρόμο των επιτυχιών κάνοντας μια νίκη που θα τους δώσει άλλη ψυχολογία ενόψει της συνέχειας.</b>
      </p>
      <p>Το παιχνίδι δεν θα είναι εύκολο μιας και οι φιλοξενούμενοι κάνουν μια καλή πορεία φέτος και βρίσκονται ψηλά στη βαθμολογία ενώ έρχονται και με ανεβασμένο το ηθικό στη Ρόδο μετά τη νίκη με ανατροπή επί της Καλαμάτας που πέτυχαν την περασμένη αγωνιστική.</p>
      <p>Αυτό το γνωρίζουν πολύ καλά οι παίκτες του Ιάλυσου, που πάντως είναι αποφασισμένοι να τα δώσουν όλα για να πάρουν το "τρίποντο". Ο κ. Troizi δεν μπορεί να υπολογίζει στον τιμωρημένο Αυγενικού καθώς επίσης και στους τραυματίες Μαρτσάκη και Πατινιώτη. Έχει όλους τους υπόλοιπους παίκτες στη διάθεσή του.</p>
      <p>Το παιχνίδι θα διευθύνει ο Μελέτης Γιουματζίδης από τον Σύνδεσμο της Πέλλας. "Βοηθοί" του θα είναι οι Θανάσης Δέλλιος και Χρήστος Δεμερτζίδης από τον ίδιο σύνδεσμο. Παρατηρητής τους ορίστηκε ο Βαγγέλης Κατσιδώνης από τον Σύνδεσμο της Δωδεκανήσου.</p>
      <p><b>Στο Αιγάλεω ο Διαγόρας</b><br/>Το δεύτερο συνεχόμενο εκτός έδρας παιχνίδι του δίνει ο Διαγόρας. Οι "κυανέρυθροι" καλούνται στις 3 μ.μ. να παίξουν κόντρα στο Αιγάλεω με στόχο να διεκδικήσουν τους τρεις βαθμούς της νίκης. Μετά την ήττα από τον Ιωνικό στη Νεάπολη, οι παίκτες του Πέτρου Ρουτζιέρη θέλουν να καλύψουν το χαμένο έδαφος απέναντι σε μια ομάδα που πάντως "καίγεται" για βαθμούς και αυτό είναι κάτι που ασφαλώς και ανεβάζει το επίπεδο δυσκολίας της αναμέτρησης.</p>
      <figure>
        <img src="https://www.rodiaki.gr/medias/2019/11/23/26b34feb31b09100ecd64b3b148252ca.jpg"/>
      </figure>
      <p>Θα προσπαθήσουν να πανηγυρίσουν σήμερα τους τρεις βαθμούς της νίκης οι παίκτες του Ιάλυσου</p>
      <p>Το Αιγάλεω δεν πάει καλά μέχρι στιγμής και αντιμετωπίζει με μεγάλη προσοχή το σημερινό παιχνίδι καθώς είναι πολύ σημαντικό ενόψει της συνέχειας. Οι παίκτες του "γηραιού"', είναι κατάλληλα προετοιμασμένοι και ευελπιστούν ότι θα μπορέσουν να πάρουν το θετικό αποτέλεσμα. Στα καθαρά αγωνιστικά, ο τεχνικός Πέτρος Ρουτζιέρης δεν μπορεί να υπολογίζει στον τραυματία Γεωργίου.</p>
      <p>Οι δεκαοκτώ ποδοσφαιριστές που έχει στη διάθεσή του, είναι οι ακόλουθοι:<br/>Τσέλιος, Αγοραστός, Ευαγγελιδάκης, Προβατίδης, Ηλιάδης, Παπαδόπουλος, Μανωλάκης, Κασνέτση, Μπέλερης, Αθανασίου, Καρπαθάκης, Γλυνός, Μπουρλάκης, Κέρι, Μπαρμπαρούσης, Πατσαρούχας, Γούλας και Πινιώτης</p>
      <p>Διαιτητής θα είναι ο Κώστας Ανδριανός, και “βοηθοί” του οι Μιχάλης Κακαφώνης και Σπήλιος Οικονόμου, όλοι από το σύνδεσμο Αχαΐας. Παρατηρητής τους ορίστηκε ο Δημήτρης Δέτσης (Αθήνα).</p>
      <p><b>Οι υπόλοιποι αγώνες</b><br/>Στα υπόλοιπα σημερινά παιχνίδια της αγωνιστικής τα οποία ξεκινούν όλα στις 3 μ.μ., θα παίξουν:</p>
      <p>Θεσπρωτός - Τρίκαλα</p>
      <p>Καλαμάτα - Ένωση Ασπροπύργου</p>
      <p>ΟΦ Ιεράπετρας - Βέροια</p>
      <p>Ολυμπιακός Βόλου - Ιωνικός</p>
      <p>Τριγλία Χαλκιδικής - Νίκη Βόλου.</p>
    </article>
  </body>
</html>