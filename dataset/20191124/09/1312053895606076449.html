<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/sampdoria-udinese-partita-diretta-tv-streaming/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T09:13:48+00:00"/>
    <meta property="og:title" content="Sampdoria-Udinese, dove vedere la partita in diretta TV e in streaming?"/>
    <meta property="og:description" content="Tredicesima giornata di Serie A, la Sampdoria ospita l’Udinese a Marassi. Il match è in programma oggi pomeriggio alle ore 18 e sarà visibile su Sky. Sampdoria e Udinese si sfideranno nel match delle 18 valevole per la tredicesima giornata del campionato di Serie A 2019/2020. Entrambe le squadre sono reduci da un pareggio a …"/>
  </head>
  <body>
    <article>
      <h1>Sampdoria-Udinese, dove vedere la partita in diretta TV e in streaming?</h1>
      <address><time datetime="2019-11-24T09:13:48+00:00">24 Nov 2019, 09:13</time> by <a rel="author">Andre Giove</a></address>
      <figure>
        <img src="https://www.newnotizie.it/wp-content/uploads/2019/11/sampdoria-udinese-415x242.jpg"/>
      </figure>
      <p>
        <b>Tredicesima giornata di Serie A, la Sampdoria ospita l’Udinese a Marassi. Il match è in programma oggi pomeriggio alle ore 18 e sarà visibile su Sky.</b>
      </p>
      <p><b>Sampdoria e Udinese si sfideranno nel match delle 18 valevole per la tredicesima giornata del campionato di Serie A 2019/2020.</b> Entrambe le squadre sono reduci da un pareggio a reti inviolate: la Sampdoria ha conquistato un buon punto contro l’Atalanta, mentre l’Udinese ha pareggiato in casa contro la Spal.</p>
      <p><b>Ranieri potrebbe optare per la coppia offensiva formata da Caprari e Quagliarella, ma resta viva l’alternativa Gabbiadini.</b> Lungo stop per Bereszynski, vittima di un serio infortunio al ginocchio in nazionale: a destra ci sarà Depaoli. In mezzo al campo dovrebbero scendere in campo dal primo minuto Vieira ed Ekdal.<b> In casa friulana, il reparto offensivo sarà formato da Nestorovski e Lasagna, considerata la squalifica di Okaka.</b> De Paul agirà a centrocampo. In difesa ci saranno Nuytinck, Troost-Ekong e Samir.</p>
      <p>
        <b>Probabili formazioni:</b>
      </p>
      <p><b>Sampdoria (4-4-2):</b> Audero; Depaoli, Colley, Ferrari, Murru; Rigoni, Ekdal, Vieira, Jankto; Caprari, Quagliarella.</p>
      <p><b>Udinese (3-5-2):</b> Musso; Nuytinck, Troost-Ekong, Samir; Stryger Larsen, Mandragora, Jajalo, De Paul, Sema; Lasagna, Nestorovski.</p>
      <h3>Tredicesima giornata di Serie A, la Sampdoria riceve l’Udinese: ecco dove poter vedere l’incontro in TV e in streaming</h3>
      <p><b>Sampdoria-Udinese è un’esclusiva di Sky Sport. Sarà possibile vedere il match in diretta a partire dalle 18 di oggi pomeriggio sui canali Sky Sport Serie A (canale 202) e su Sky Sport 251. Su Sky Go, inoltre, sarà disponibile il Live-Streaming</b> che permette di vedere i programmi Sky su pc e dispositivi mobili.</p>
      <p><b>Sampdoria e Udinese si sono affrontate 38 volte a Genova:</b> i blucerchiati si sono imposti 21 volte a fronte dei 5 successi dei friulani; la sfida è terminata in parità nelle restanti 12 occasioni. <b>Lo scorso anno la Sampdoria si impose con un netto 4-0, grazie alla doppietta di Quagliarella e alle reti di Linetty e Gabbiadini.</b></p>
    </article>
  </body>
</html>