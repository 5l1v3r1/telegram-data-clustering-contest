<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/vliegtuig-stort-neer-op-woonwijk-in-congo-al-23-lichamen-geborgen~aefc4ace/"/>
    <meta property="og:site_name" content="HLN"/>
    <meta property="article:published_time" content="2019-11-24T09:59:00+00:00"/>
    <meta property="og:title" content="Vliegtuig stort neer op woonwijk in Congo: al 23 lichamen geborgen"/>
    <meta property="og:description" content="In de Congolese stad Goma is een klein vliegtuig neergestort bij het opstijgen. Het toestel crashte in een dichtbevolkte woonwijk van de stad, in het oosten van het land. In totaal zijn al 23 licha..."/>
  </head>
  <body>
    <article>
      <h1>Vliegtuig stort neer op woonwijk in Congo: al 23 lichamen geborgen</h1>
      <address><time datetime="2019-11-24T09:59:00+00:00">24 Nov 2019, 09:59</time> by <a rel="author">HAA en NLA</a></address>
      <p>
        <b>In de Congolese stad Goma is een klein vliegtuig neergestort bij het opstijgen. Het toestel crashte in een dichtbevolkte woonwijk van de stad, in het oosten van het land. In totaal zijn al 23 lichamen geborgen, melden reddingswerkers.</b>
      </p>
      <p>Eerder was volgens reddingswerkers al sprake van zeker achttien geborgen lichamen. Maar de dodentol loopt verder op. Minstens 23 lichamen zijn al geborgen, zegt de coördinator van de civiele bescherming in Goma. Het toestel raakte bij de crash ook minstens één woning.</p>
      <p>Een verantwoordelijke van de luchthaven, Richard Mangolopa, zei eerder al dat er geen overlevenden zouden zijn onder het twintigtal mensen aan boord. Een verantwoordelijke voor de reserveringen bij Busy Bee meldde dat het toestel vertrokken was met 17 passagiers en twee bemanningsleden aan boord.</p>
      <p>Het vliegtuig, een Dornier-228, was op weg naar Beni en Butembo, 350 kilometer verderop naar het noorden, zei een werknemer van Busy Bee. Het toestel kwam terecht in een van de dichtbevolkte wijken rond de luchthaven. Beelden op Twitter tonen hoe inwoners het vuur na de crash probeerden te blussen.</p>
      <p>Busy Bee is een nieuwe maatschappij die afgelegen gebieden bedient in Noord-Kivu.</p>
      <figure>
        <iframe data-src="https://twitter.com/ICIBrazza/status/1198536181505495040" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/PatrickKabeng12/status/1198528444646203392" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/matuka_tresor/status/1198539407667728384" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.google.com/maps/d/u/2/embed?mid=1_6z3c1O_F7Z6H-ZZNKoukeEYhsntcI2y" width="640" height="480" data-service="GoogleMaps" scrolling="no"/>
      </figure>
    </article>
  </body>
</html>