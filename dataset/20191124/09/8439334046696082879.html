<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/o-johnny-depp-einai-episima-single-i-24chroni-rosida-suntrofos-tou-ton-paratise.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-24T09:59:00+00:00"/>
    <meta property="og:title" content="Ο Johnny Depp είναι επίσημα single – Η 24χρονη Ρωσίδα σύντροφός του τον παράτησε"/>
    <meta property="og:description" content="Φαίνεται πως ο σταρ δεν μπορεί να στεριώσει σε μια σχέση"/>
  </head>
  <body>
    <article>
      <h1>Ο Johnny Depp είναι επίσημα single – Η 24χρονη Ρωσίδα σύντροφός του τον παράτησε</h1>
      <address>
        <time datetime="2019-11-24T09:59:00+00:00">24 Nov 2019, 09:59</time>
      </address>
      <p>Φαίνεται πως ο σταρ δεν μπορεί να στεριώσει σε μια σχέση</p>
      <p>Ο διάσημος ηθοποιός είναι και πάλι single. Η Polina Glen, χορεύτρια στο επάγγελμα και χορογράφος, αποφάσισε να γυρίσει πίσω στην πατρίδα της καθώς σύμφωνα με πηγή της Daily Mail, αιτία στάθηκε η έκταση της δημοσιότητας που πήρε η σχέση τους, την οποία δεν μπόρεσε να αντέξει. Ενώ, η ίδια πηγή ανέφερε στο μέσο πως «η Polina Glen είπε στον Johnny Depp πως τα σχέδια γάμου που εκείνος καταστρώνει είναι τρελά».</p>
      <figure>
        <embed-post data-src="https://www.instagram.com/p/B4NbRZ9oSvo" data-service="Instagram"/>
      </figure>
      <p>Μάζεψε λοιπόν τα πράγματά της από την έπαυλη του ηθοποιού στο Λος Άντζελες όπου ζούσε μαζί του για περισσότερο από ένα χρόνο που μετρούσε η σχέση τους και έφυγε στην Ρωσία, αφήνοντας τον 56χρονο σταρ μόνο κι ελεύθερο.</p>
      <p>Η Polina Glen παρά τη σχέση τους, εξακολουθούσε να ασχολείται με το επάγγελμά της και μάλλον τα σχέδια γάμου για τα οποία αρκετοί μιλούσαν της φαίνονταν εμπόδιο στην καριέρα της και την τρόμαζαν, ενώ όπως αναφέρει ο ιστότοπος Radar On Line, ο Johnny Depp φέρεται να αντιμετωπίζει πρόβλημα με το αλκοόλ.</p>
      <p>Σύμφωνα με την ίδια την Glen, ο σταρ ήθελε απεγνωσμένα να γνωρίσει τον πατέρα της, Gennady, αλλά και τη μητέρα της, Irina, η οποία είναι τέσσερα χρόνια μικρότερή του. Όμως κάτι τέτοιο δεν επετεύχθη. Η Polina λέγεται πως πέρασε ένα διάστημα την άνοιξη και το καλοκαίρι μεταξύ Λος Άντζελες και Ρωσίας, ενώ πριν από λίγες ημέρες αποφάσισε να δώσει ένα οριστικό τέλος σε αυτό.</p>
      <p>Η σχέση τους φημολογείται ότι ξεκίνησε κατά την περίοδο που ο ηθοποιός προσπαθούσε να ξεπεράσει το χωρισμό του από την ηθοποιό Amber Heard, με την οποία αντιμετώπιζε και προβλήματα με το νόμο εξαιτίας των κατηγοριών που τον ήθελαν να της συμπεριφέρεται βίαια.</p>
      <p>Πηγή:marieclaire.gr</p>
    </article>
  </body>
</html>