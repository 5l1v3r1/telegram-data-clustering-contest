<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.springnews.co.th/global/578882"/>
    <meta property="og:site_name" content="Spring News"/>
    <meta property="article:published_time" content="2019-11-24T09:56:20+00:00"/>
    <meta property="og:title" content="ฟิลิปปินส์ ขอโทษต้อนรับทัพซีเกมส์ บกพร่อง นักกีฬาตกค้างสนามบิน-ส่งผิด รร."/>
    <meta property="og:description" content="คณะกรรมการจัดการแข่งขันซีเกมส์ของฟิลิปปินส์ เจ้าภาพจัดการแข่งขันกีฬาซีเกมส์ครั้งที่ 30 ประกาศขอโทษ หลังทัพนักกีฬาจากประเทศสมาชิกที่เดินทางถึงกรุงมะนิลาถูกปล่อยทิ้งที่สนามบินนานหลายชั่วโมง บางคนถูกนำไปส่งผิดโรงแรม หรือถึงโรงแรมล่าช้าจนต้องเลื่อนโปรแกรมฝึกซ้อมหลายชั่วโมง"/>
  </head>
  <body>
    <article>
      <h1>ฟิลิปปินส์ ขอโทษต้อนรับทัพซีเกมส์ บกพร่อง นักกีฬาตกค้างสนามบิน-ส่งผิด รร.</h1>
      <h2>คณะกรรมการจัดการแข่งขันซีเกมส์ของฟิลิปปินส์ เจ้าภาพจัดการแข่งขันกีฬาซีเกมส์ครั้งที่ 30 ประกาศขอโทษ หลังทัพนักกีฬาจากประเทศสมาชิกที่เดินทางถึงกรุงมะนิลาถูกปล่อยทิ้งที่สนามบินนานหลายชั่วโมง บางคนถูกนำไปส่งผิดโรงแรม หรือถึงโรงแรมล่าช้าจนต้องเลื่อนโปรแกรมฝึกซ้อมหลายชั่วโมง</h2>
      <address>
        <time datetime="2019-11-24T09:56:20+00:00">24 Nov 2019, 09:56</time>
      </address>
      <p>วันนี้ (24 พ.ย.) คณะกรรมการจัดการแข่งขันซีเกมส์ของฟิลิปปินส์ แถลง ชี้แจงเกี่ยวกับเหตุบกพร่องที่เกิดขึ้นโดยกล่าวโทษว่าเป็นเรื่องของการเปลี่ยนแปลงอย่างกะทันหันของแผนการเดินทางและกำหนดการเช็คอินเข้าพักของโรงแรมในช่วงบ่าย</p>
      <figure>
        <img src="https://spcdn.springnews.co.th/wp-content/uploads/2019/11/EKHAzpdUcAAHR42.png"/>
      </figure>
      <p>“ต้องขออภัยอย่างยิ่งต่อบรรดานักกีฬาที่เป็นผู้มาเยือนที่เกิดความไม่สะดวก ซึ่งเกิดขึ้นจากความสับสนและสัญญาว่าจะปรับปรุงการจัดการให้ดีกว่านี้” แถลงการณ์ระบุ</p>
      <p>บรรดานักกีฬาจากต่างประเทศเริ่มทะยอยเดินทางไปยังประเทศฟิลิปปินส์เพื่อร่วมการแข่งขันซีเกมส์ที่จะเริ่มเปิดฉากในวันเสาร์ที่ 30 พ.ย. อย่างไรก็ตาม นักฟุตบอลของกัมพูชาและติมอร์ตะวันออกต้องพบกับการต้อนรับที่พวกเขาไม่ได้คาดว่าจะได้พบเจอ</p>
      <p>เฟลิกซ์ ดัลมาส โค้ชฟุตบอลของกัมพูชากล่าวในระหว่างการแถลงข่าววันนี้ว่า ลูกทีมของเขาต้องรอ 8-9 ชั่วโมงกว่าจะได้เดินทางไปยังโรงแรมที่พัก และต้องรอรถรับส่งเป็นเวลาหลายชั่วโมง</p>
      <figure>
        <img src="https://spcdn.springnews.co.th/wp-content/uploads/2019/11/76187928_1009893702692035_5555576601518800896_n.jpg"/>
      </figure>
      <p>ขณะที่นักฟุตบอลของทีมติมอร์ตะวันออกถูกพาไปส่งผิดโรงแรม ทำให้กำหนดการฝึกซ้อมต้องปรับเปลี่ยน ฟาเบียอาโน ฟลอรา โค้ชของทีมตะมอร์ตะวันออกกล่าวว่า ทุกประเทศสมควรจะได้รับการดูแลเอาใจใส่จากเจ้าภาพ แต่สิ่งที่เกิดขึ้นเมื่อวานเป็นเรื่องที่สวยงามเท่าใดนัก</p>
      <p>ฟิลิปปินส์ เป็นเจ้าภาพซีเกมส์เป็นครั้งแรกนับตั้งแต่ปี 2548 เป็นต้นมา คาดหมายว่าจะมีนักกีฬา สื่อมวลชนและบุคคลสำคัญหลายพันคนเข้าร่วมการในการแข่งขันครั้งนี้ ซึ่งจะจัดขึ้นนาน 2 สัปดาห์</p>
      <p>ขอคุณภาพ : <a href="https://www.facebook.com/ASEANFootballNews/">ASEAN Football News</a></p>
    </article>
  </body>
</html>