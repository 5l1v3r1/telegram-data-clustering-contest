<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321892/De-beste-tennisvereniging-van-Nederland-zit-in-Overijssel"/>
    <meta property="og:site_name" content="RTV Oost"/>
    <meta property="article:published_time" content="2019-11-24T09:55:41+00:00"/>
    <meta property="og:title" content="De beste tennisvereniging van Nederland zit in Overijssel"/>
    <meta property="og:description" content="De tennisclub in Hardenberg is uitgeroepen tot tennisvereniging van het jaar. Dat is gisteren bekend gemaakt op het jaarcongres van de Nederlandse Tennisbond, de KNLTB. &quot;Het was een grote verrassing&quot;, zegt voorzitter Marcel van Dijken."/>
  </head>
  <body>
    <article>
      <h1>De beste tennisvereniging van Nederland zit in Overijssel</h1>
      <address>
        <time datetime="2019-11-24T09:55:41+00:00">24 Nov 2019, 09:55</time>
      </address>
      <slideshow>
        <figure>
          <img src="https://imgo.rgcdn.nl/a0770a23fbed4cd4bd52d857536d706f/opener/TC-Hardenberg-is-tennisvereniging-van-het-jaar-Foto-Gert-Stegeman.jpg?v=l-MTnHQpkqWg2Z6boarUeg2"/>
        </figure>
        <figure>
          <img src="https://imgo.rgcdn.nl/a0770a23fbed4cd4bd52d857536d706f/opener/TC-Hardenberg-is-tennisvereniging-van-het-jaar-Foto-Gert-Stegeman.jpg?v=l-MTnHQpkqWg2Z6boarUeg2"/>
        </figure>
        <figure>
          <img src="https://imgo.rgcdn.nl/b05c6969c1f1460ba56e023ed069a3dd/opener/Tennisbaan-TC-Hardenberg-Foto-Gert-Stegeman.jpg?v=4yCwIE-ug28knI2fTiuP1w2"/>
        </figure>
        <figure>
          <img src="https://imgo.rgcdn.nl/b05c6969c1f1460ba56e023ed069a3dd/opener/Tennisbaan-TC-Hardenberg-Foto-Gert-Stegeman.jpg?v=4yCwIE-ug28knI2fTiuP1w2"/>
        </figure>
        <figure>
          <img src="https://imgo.rgcdn.nl/46d7ba7fe83e418f9670f35963a7ac0e/opener/Clubgebouw-TC-Hardenberg-Foto-Gert-Stegeman.jpg?v=zEsj20lTXmfmDXJojvJaPg2"/>
        </figure>
        <figure>
          <img src="https://imgo.rgcdn.nl/46d7ba7fe83e418f9670f35963a7ac0e/opener/Clubgebouw-TC-Hardenberg-Foto-Gert-Stegeman.jpg?v=zEsj20lTXmfmDXJojvJaPg2"/>
        </figure>
        <figcaption>TC Hardenberg is tennisvereniging van het jaar (Foto: Gert Stegeman)</figcaption>
      </slideshow>
      <p>De tennisclub in Hardenberg is uitgeroepen tot tennisvereniging van het jaar. Dat is gisteren bekend gemaakt op het jaarcongres van de Nederlandse Tennisbond, de KNLTB. "Het was een grote verrassing", zegt voorzitter Marcel van Dijken.</p>
      <p>Uit de 1700 tennisverenigingen die ons land telt, behoorde TC Hardenberg al tot de drie genomineerden. De 'tennisvereniging van het jaar' moet op een onderscheidende manier een positieve bijdrage leveren aan de tennissport. </p>
      <p>De andere kanshebbers waren LTV Randenbroek in Amersfoort en Tennisvereniging SRO in Oisterwijk, bij Tilburg.</p>
      <p>
        <b>Flinke ledenstijging</b>
      </p>
      <p>De jury koos uiteindelijk voor Hardenberg, omdat het de club de laatste tijd behoorlijk voor de wind gaat. Zo is het ledental na een fusie gestegen van 475 tot 681.</p>
      <p>Het succes is mede te danken aan de vele voorzieningen, zegt de club. Zo heeft TC Hardenberg tien tennisbanen, twee padelbanen en een overdekte binnenhal. In die hal zijn na de fusie drie tennisbanen aangelegd.</p>
      <p>
        <b>Goud</b>
      </p>
      <p>De bijna 700 leden bij de Hardenbergse club mogen zich het komende jaar speciaal voelen. "De ledenpassen bij de club zijn vanwege de titel het komende jaar niet oranje maar goudkleurig", vertelt de voorzitter.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=De+beste+tennisvereniging+van+Nederland+zit+in+Overijssel">06 - 57 03 33 33</a>.</aside>
    </article>
  </body>
</html>