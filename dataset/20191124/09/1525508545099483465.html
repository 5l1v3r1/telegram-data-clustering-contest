<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779583/%D9%BE%D8%B1%D9%88%D8%A7%D8%B2-%D8%AC%D9%86%DA%AF%D9%86%D8%AF%D9%87-%D9%87%D8%A7%DB%8C-%D8%B1%DA%98%DB%8C%D9%85-%D8%B5%D9%87%DB%8C%D9%88%D9%86%DB%8C%D8%B3%D8%AA%DB%8C-%D8%A8%D8%B1-%D9%81%D8%B1%D8%A7%D8%B2-%D8%AC%D9%86%D9%88%D8%A8-%D9%84%D8%A8%D9%86%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:54:04+00:00"/>
    <meta property="og:title" content="پرواز جنگنده های رژیم صهیونیستی بر فراز جنوب لبنان"/>
    <meta property="og:description" content="منابع لبنانی از پرواز جنگنده های رژیم صهیونیستی در ارتفاع پایین بر فراز مناطقی از جنوب لبنان و دست زدن آنها به حملات ایذایی خبر دادند."/>
  </head>
  <body>
    <article>
      <h1>پرواز جنگنده های رژیم صهیونیستی بر فراز جنوب لبنان</h1>
      <address>
        <time datetime="2019-11-24T09:54:04+00:00">24 Nov 2019, 09:54</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از النشره، منابع لبنانی از نقض مجدد حریم هوایی این کشور از سوی جنگنده های رژیم صهیونیستی خبر دادند.</p>
      <p>بر اساس این گزارش؛ جنگنده های رژیم صهیونیستی بر فراز جنوب لبنان و بیروت و المتن به پرواز درآمدند.</p>
      <p>همچنین جنگنده های رژیم صهیونیستی بر فراز نبطیه، اقلیم تفاح، بنت جبیل و مرجعیون در ارتفاع پایین به پرواز درآمده اند و دست به حملات ایذایی زده اند.</p>
      <p>گفتنی است که روز شانزدهم آبانماه گذشته نیز ارتش لبنان با صدور بیانیه ای از نقض مجدد حریم هوایی و دریایی این کشور از سوی صهیونیستها خبر داده بود.</p>
      <p>در این بیانیه آمده بود: ۶ جنگنده اسرائیلی حریم هوایی لبنان را شب گذشته و صبح امروز نقض کردند و بر فراز علما الشعب و بیروت و حومه آن و بعبدا و جنوب و بقاع غربی و شرقی به پرواز درآمدند و پس از مدتی آسمان لبنان را به سوی فلسطین اشغالی ترک کردند.</p>
      <p>ارتش لبنان بیان کرده بود: همچنین قایق جنگی اسرائیلی آبهای منطقه ای لبنان را نقض کرد.</p>
      <p>در این بیانیه آمده بود: موضوع با یونیفیل مورد بررسی قرار گرفت و هماهنگی به عمل آمد.</p>
    </article>
  </body>
</html>