<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/alba-iulia/foto-roman-belgia-si-a-denumit-masina-ambulanta-gri-rapeste-soferii-tir-a-i-duce-vot-1_5dda4d025163ec42715ab521/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T09:40:28+00:00"/>
    <meta property="og:title" content="FOTO Un român din Belgia şi-a denumit maşina „ambulanţa gri“ şi „răpeşte“ şoferii de TIR pentru a-i duce la vot"/>
    <meta property="og:description" content="Exemplul românului din Germania care ”colindă” parcările pentru a duce şoferii de TIR la secţiile de vot este urmat de un alt gest impresionant, al unui cetăţean român din Belgia."/>
  </head>
  <body>
    <article>
      <h1>FOTO Un român din Belgia şi-a denumit maşina „ambulanţa gri“ şi „răpeşte“ şoferii de TIR pentru a-i duce la vot</h1>
      <address><time datetime="2019-11-24T09:40:28+00:00">24 Nov 2019, 09:40</time> by <a rel="author">Dorin Ţimonea</a></address>
      <h4>Exemplul românului din Germania care ”colindă” parcările pentru a duce şoferii de TIR la secţiile de vot este urmat de un alt gest impresionant, al unui cetăţean român din Belgia.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alba-iulia/un-roman-colinda-parcarile-germania-duce-soferii-tir-vot-masina-personala-1_5dda24a65163ec42715965c7/index.html"/>
      </related>
      <p>Românul locuieşte în Gent şi a găsit o soluţie pentru confraţii săi. Acesta şi-a redenumit maşina personală ”Ambulanţa gri” şi spune că ”răpeşte” şoferii din cabinele de camion şi îi duce la cea mai apropiată secţie de votare. </p>
      <p>Doar sâmbătă, 15 persoane au apelat la serviciul bărbatului şi au fost transportaţi de către acesta la o secţie de votare, iar duminică, alţi şoferi s-au arătat interesaţi de gestul bărbatului. </p>
      <p>”<i>Dacă mai sunt români in Gent sau în împrejurimi care vor să voteze….da-ţi un semn pe messenger. Vine ambulanţa gri, vă răpeşte, vă duce la vot şi vă aduce înapoi la cabină.</i></p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda4f785163ec42715ac894/646x404.jpg"/>
      </figure>
      <p>
        <i>L.E. Ambulanţa gri a mai răpit 3 „ăştia” şoferi şi i-a dus la vot. Am ajuns la 18 răpiţi. Şi mai am 4 şoferi care vor să fie răpiţi mâine de la VOLVO Gent” a scris Viorel Daniel Ghenov într-o postare pe Facebook, în grupul Voluntari în Europa.</i>
      </p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda4f775163ec42715ac88d/646x404.jpg"/>
      </figure>
      <p>Postarea acestuia este însoţită de zeci de comentarii, multe fiind ale unor alţi cetăţeni români care solicită ajutor pentru a ajunge la o secţie de vot:</p>
      <p>
        <i>Pe la Zelzate nu ajungeţi cu maşina? Aş vrea şi eu sa merg la vot. Mulţumesc<br/></i>
        <i>Prin jurul Bruxelles ului nu este nimeni? Vreau şi eu să votez, şi mai sunt ceva colegi români pe aici<br/></i>
        <i>Bună seara oameni buni!<br/></i>
        <i>Mâine încarc în Olanda şi cobor spre Franţa. Ruta mea va fi Antwerpen, Gent, Lille. As vrea să votez şi eu şi as vrea să ştiu dacă în apropiere de aceste oraşe se poate vota şi bineînţeles, dacă ar putea cineva sa ma ajute să merg şi eu la vot.<br/></i>
        <i>Cum să procedez să merg şi eu la vot? Suntem vreo patru şoferi în parcare la firma Dunlop.mai precis.</i>
      </p>
      <hr/>
    </article>
  </body>
</html>