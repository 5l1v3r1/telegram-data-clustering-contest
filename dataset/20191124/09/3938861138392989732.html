<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_oprilyudnili-sotnyu-storinok-dokumentiv-pro-vidnosini-mizh-ssa-ta-ukrayinoyu/939600"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T09:32:00+00:00"/>
    <meta property="og:title" content="Оприлюднили сотню сторінок документів про відносини між США та Україною"/>
    <meta property="og:description" content="Держдепартамент США оприлюднив майже 100 сторінок документів щодо відносин з Україною. Серед документів були електронні листи, що &quot;підтверджують численні контакти у травні 2019 року держсекретаря Майка Помпео та адвоката Трампа Джуліані&quot;, пише НВ. &quot;Ми бачимо, чому Майк Помпео ..."/>
  </head>
  <body>
    <article>
      <h1>Оприлюднили сотню сторінок документів про відносини між США та Україною</h1>
      <address><time datetime="2019-11-24T09:32:00+00:00">24 Nov 2019, 09:32</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939600_w_300.jpg?v=0"/>
        <figcaption>Приховування матеріалів доводить, що Білий дім перешкоджає правосуддю Фото: INTV.ua</figcaption>
      </figure>
      <p>Держдепартамент США оприлюднив майже 100 сторінок документів щодо відносин з Україною.</p>
      <p>Серед документів були електронні листи, що "підтверджують численні контакти у травні 2019 року держсекретаря <b>Майка Помпео</b> та адвоката <b>Трампа Джуліані</b>", пише <a href="https://nv.ua/ukr/world/geopolitics/derzhdep-oprilyudniv-mayzhe-100-storinok-dokumentiv-pro-vidnosini-mizh-ssha-ta-ukrajinoyu-novini-ukrajini-50055351.html">НВ.</a></p>
      <p>"Ми бачимо, чому Майк Помпео відмовився надавати цю інформацію Конгресу. Бо це письмові докази того, що Джуліані звертався до держсекретаря, аби сприяти брудній кампанії проти посла США", - сказав директор American Oversight <b>Остін Еверс</b>.</p>
      <p>Приховування матеріалів доводить, що Білий дім перешкоджає правосуддю.</p>
      <p>"Це переконливо доводить, що адміністрація перешкоджає правосуддю", - наголошують в American Oversight.</p>
      <p>Документи свідчать про телефонну розмову <b>Руді Джуліані</b> та <b>Майка Помпео</b> 26 березня 2019 року. E-mail від 28 березня містить список запланованих дзвінків до Помпео, зокрема від Джуліані на 29 березня, та від члена Палати представників <b>Девіна Нуньєса</b> - на 1 квітня.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/politics/_impichment-trampa-novi-svidchennya-pidtverdili-jogo-tisk-na-zelenskogo/936949"/>
      </related>
      <p>Серед документів -лист 6 колишніх послів США в Україні до Держдепу, в якому висловлюється стурбованість щодо атак на Марі Йованович.</p>
      <blockquote>26 вересня комітет з розвідки Палати представників США опублікував скаргу співробітника американської спецслужби на телефонну розмову <b>Дональда Трампа</b> з <b>Володимиром Зеленським</b>. Згідно з розшифровкою розмови, Трамп просив Зеленського відновити розслідування щодо компанії Burisma, з якою пов'язаний син його головного конкурента на президентських виборах <b>Джо Байдена Хантер.</b></blockquote>
    </article>
  </body>
</html>