<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/politika/3363415/usvajanje-deklaracije-o-neutralnosti-istorijski-cin-popovic-srbija-nece-dozvoliti-da-joj-bilo-ko-namece-svoju-volju"/>
    <meta property="og:site_name" content="kurir.rs"/>
    <meta property="article:published_time" content="2019-11-24T09:53:00+00:00"/>
    <meta property="og:title" content="USVAJANJE DEKLARACIJE O NEUTRALNOSTI ISTORIJSKI ČIN! Popović: Srbija neće dozvoliti da joj bilo ko nameće svoju volju"/>
    <meta property="og:description" content="Usvajanje Deklaracije o političkoj nezavisnosti i vojnoj neutralnosti, koje je najavio predsednik Srbije Aleksandar Vučić, predstavlja istorijski čin za Srbiju, izjavio je ocenio je predsednik Srpske narodne partije i ministar bez portfelja zadužen za inovacije ..."/>
  </head>
  <body>
    <article>
      <h6 class="kicker">politička nezavisnost i vojna neutralnost</h6>
      <h1>USVAJANJE DEKLARACIJE O NEUTRALNOSTI ISTORIJSKI ČIN! Popović: Srbija neće dozvoliti da joj bilo ko nameće svoju volju</h1>
      <address>
        <time datetime="2019-11-24T09:53:00+00:00">24 Nov 2019, 09:53</time>
      </address>
      <p>Usvajanje Deklaracije o političkoj nezavisnosti i vojnoj neutralnosti, koje je najavio predsednik Srbije Aleksandar Vučić, predstavlja istorijski čin za Srbiju, izjavio je ocenio je predsednik Srpske narodne partije i ministar bez portfelja zadužen za inovacije i tehnološki razvoj Nenad Popović.</p>
      <p>- A odluka da ta istorijski značajna Deklaracija bude usvojena na Sretenje, Dan državnosti Srbije, pokazuje da Srbija poštuje svoju državotvornu istoriju i održava kontinuitet u očuvanju vrednosti slobode i nezavisnosti koje vekovima čine osnovu našeg duhovnog i nacionalnog identiteta, ocenio je Popović.</p>
      <p>On je ukazao da možda nikada u novijoj srpskoj istoriji nije bilo važnije da pred narodom i svetom, najviši državni organi i narodni predstavnici još jednom potvrde da je "put slobode, suvereniteta, teritorijalnog integriteta i saradnje sa svima koji uvažavaju naše državne i nacionalne interese, jedini istinski srpski put bez kojeg kao narod ne bismo postojali".</p>
      <p>- Da bi svi u svetu razumeli kako sa Srbima i Srbijom treba razgovarati kada su u pitanju naši vitalni interesi, važno je da se kroz deklaraciju Narodne skupštine saopšti da Srbija neće dozvoliti da joj bilo ko nameće svoju volju, već da će voditi državnu politiku samostalno u najboljem interesu svojih građana, poručio je Popović.</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3362845/potvrda-spoljnopolitickog-puta-na-sretenje-ce-biti-doneta-deklaracija-o-vojnoj-neutralnosti-srbije"/>
      </related>
      <p>On ističe da sada kada se vrše ogromni pritisci na Srbiju da se odrekne Kosova, Ustava i Rezolucije 1244, koji potvrđuju naš teritorijalni integritet na Kosovu, kao i da postanemo član NATO pakta, kako bismo bezbednosno služili tuđim interesima, a ne srpskim, jedinstvo u narodu po pitanju naše nezavisnosti i neutralnosti postaje imperativ koji mora dobiti svoju političku i pravnu formu.</p>
      <p>- Srpska narodna partija, čiji programski i ideološki temelj čine nacionalna sloboda i državna nezavisnost, snažno podržava svaki korak ka jasnom definisanju našeg državnog puta i naše državne politike, koji nesumnjivo treba da počivaju na temeljima srpskog nacionalnog identiteta i tradicije, istakao je Popović.</p>
      <p>(Kurir.rs/Tanjug)</p>
      <related>
        <h4>NE PROPUSTITE</h4>
        <a href="https://www.kurir.rs/vesti/politika/3363259/lazete-da-ubijamo-rusku-decu-vucic-odgovorio-na-optuzbe-marinike-i-djilasa-vi-nas-svadjate-sa-rusijom-citajte-u-kuriru"/>
        <a href="https://www.kurir.rs/vesti/politika/3362981/uzivo-vucic-u-novom-sadu-djilas-pokazao-samo-osminu-dokumenta-mine-prodate-kompaniji-u-poljskoj"/>
        <a href="https://www.kurir.rs/vesti/politika/3362281/vucic-povodom-optuzbi-opozicije-nijedna-mina-nije-otisla-u-ukrajinu-niti-je-isporucivana-preko-uae"/>
      </related>
    </article>
  </body>
</html>