<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/kelemen-hunor-am-votat-pentru-o-tara-mai-faina.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T09:33:45+00:00"/>
    <meta property="og:title" content="Kelemen Hunor: Am votat pentru o ţară mai faină"/>
    <meta property="og:description" content="Preşedintele UDMR, Kelemen Hunor, a declarat, duminică, după ieşirea de la urne, că a votat pentru o ţară mai bună şi mai faină, relatează Agerpres. „Am"/>
  </head>
  <body>
    <article>
      <h1> Kelemen Hunor: Am votat pentru o ţară mai faină </h1>
      <address><time datetime="2019-11-24T09:33:45+00:00">24 Nov 2019, 09:33</time> by <a rel="author">Redacția</a></address>
      <p>Preşedintele UDMR, Kelemen Hunor, a declarat, duminică, după ieşirea de la urne, că a votat pentru o ţară mai bună şi mai faină, relatează Agerpres.</p>
      <p>„Am votat pentru o ţară mai bună, pentru o ţară mai faină, o ţară care va prospera şi o ţară care va cunoaşte o creştere economică şi o stabilitate politică. Am votat aşa cum am promis, nu s-a schimbat nimic de 10-12 zile, când am anunţat cum vom vota, cum voi vota eu personal, aşa am votat. Sper că urmează cinci ani mai buni decât cei care sunt în urma noastră”, a spus Kelemen Hunor.</p>
      <p>El a avut şi un mesaj pentru viitorul preşedinte.</p>
      <p>„Să fie activ, să fie implicat, să încerce să înţeleagă problemele societăţii şi să aibă nişte priorităţi; România să conteze, să fie pe primul loc interesul fiecărui om şi nişte priorităţi pentru următorii cinci ani, aşa încât respectul să fie un principiu şi o valoare de bază, şi încrederea în societate”, a mai spus preşedintele UDMR.</p>
      <p>Kelemen Hunor a votat la Liceul de informatică „Tiberiu Popoviciu” din Cluj-Napoca, însoţit de copii şi de soţie.</p>
      <p>
        <i>Sursa foto: Facebook Kelemen Hunor</i>
      </p>
    </article>
  </body>
</html>