<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/lorella-cuccarini-la-vita-in-diretta-rischia-cancellazione-indiscrezione/658856/"/>
    <meta property="og:site_name" content="DiLei"/>
    <meta property="article:published_time" content="2019-11-24T09:17:00+00:00"/>
    <meta property="og:title" content="Lorella Cuccarini, La Vita in Diretta rischia la cancellazione: l’indiscrezione"/>
    <meta property="og:description" content="Dopo il flop, La Vita in Diretta, show condotto da Alberto Matano e Lorella Cuccarini, rischia la chiusura."/>
  </head>
  <body>
    <article>
      <h1>Lorella Cuccarini, La Vita in Diretta rischia la cancellazione: l’indiscrezione</h1>
      <h2>La Vita in Diretta, show condotto da Lorella Cuccarini, rischia la chiusura a causa degli ascolti bassi</h2>
      <address>
        <time datetime="2019-11-24T09:17:00+00:00">24 Nov 2019, 09:17</time>
      </address>
      <p><i><b>La Vita in Diretta</b></i>, attualmente condotta da <b>Lorella Cuccarini </b>e<b> Alberto Matano</b>, rischia la cancellazione. Secondo alcune indiscrezioni rese note da Blogo, la Rai potrebbe <b>eliminare dal palinsesto</b> la trasmissione che nell’ultimo periodo non ha registrato buoni ascolti e viene sistematicamente battuta dalla concorrenza di <b>Barbara D’Urso.</b></p>
      <p>Mentre <a href="https://dilei.it/vip/lorella-cuccarini-flop-la-vita-in-diretta-commento-raffaella-carra/648657/"><i>Pomeriggio Cinque</i></a> segna uno share sempre alto, <b><i>La Vita in Diretta</i> </b>continua a perdere punti. Il cambio di conduzione, con l’arrivo di Lorella Cuccarini, tornata in Rai fra le polemiche e <a href="https://dilei.it/vip/heather-parisi-attacca-lorella-cuccarini-lei-reagisce-instagram/649594/">gli attacchi di Heather Parisi</a>, non è bastato a migliorare la situazione. Per questo<b> l’azienda di viale Mazzini</b> potrebbe presto prendere una <b>decisione drastica.</b></p>
      <p>Secondo alcune indiscrezioni infatti il prossimo 28 novembre<b> si terrà un Cda</b> in cui verranno stabilite le nuove nomine e si avvierà il piano industriale voluto <b>dall’ad Fabrizio Salini.</b> Un cambiamento che potrebbe portare a sostanziali modifiche nel palinsesto televisivo. Il primo programma a farne le spese sarebbe proprio <a href="https://dilei.it/vip/francesca-fialdini-parla-la-vita-in-diretta-scatena-polemica/656883/"><i>La Vita in Diretta</i></a>.</p>
      <p>Il contenitore pomeridiano viene condotto attualmente da <b>Lorella Cuccarini e Alberto Matano,</b> ma i risultati non sono certo quelli che la Rai si aspettava. A pesare non solo gli ottimi ascolti di <b><i>Pomeriggio Cinque</i></b>, guidato da Barbara D’Urso, ma anche quelli di <b><i>Geo</i></b>. Gli esperti dell’azienda pubblica starebbero pensando di sostituire nella prossima stagione <i>La Vita in Diretta</i> proprio con una nuova edizione di <i>Geo</i>, portando a uno spostamento di canale.</p>
      <p>Per ora si tratta solo di supposizioni che non sono state ancora confermate. Di certo <b><i>La Vita in Diretta</i></b> ha subito nell’ultimo periodo numerose critiche. Qualche settimana fa a parlare del<b> flop dello show</b> era stata anche Raffaella Carrà che aveva commentato<b> lo stile di conduzione</b>, forse un po’ troppo rigido.</p>
      <p>“Nelle trasmissioni del pomeriggio si piange troppo –<b> aveva spiegato</b> -. Sì, sono tutte storie di uccisioni, morte. Comincia Eleonora Daniele al mattino, e si va avanti nel pomeriggio. Io non dico che non si debba andare in profondità di alcuni fatti e parlarne con opinionisti di livello. Ma bisogna alternare tutto a momenti di leggerezza”.</p>
      <p>“Lorella Cuccarini e Alberto Matano sono molto bravi – <b>aveva aggiunto Raffaella</b> -, ma se potessero anche alleggerire un po’ le interviste sarebbe meglio. Differenziare, voltare pagina, è ciò che colora il programma”.</p>
      <related>
        <h4>Leggi anche</h4>
        <a href="https://dilei.it/vip/lorella-cuccarini-alberto-matano-difende-critiche-heather-parisi/630383/"/>
        <a href="https://dilei.it/vip/barbara-durso-batte-la-vita-in-diretta-lorella-cuccarini-commenta/644946/"/>
        <a href="https://dilei.it/vip/lorella-cuccarini-flop-la-vita-in-diretta-commento-raffaella-carra/648657/"/>
        <a href="https://dilei.it/vip/raffaella-carra-critica-lorella-cuccarini-dice-la-sua-su-maria-de-filippi-michelle-hunziker/655195/"/>
        <a href="https://dilei.it/vip/lorella-cuccarini-commenta-la-vita-in-diretta-scontro-barbara-durso/636054/"/>
      </related>
    </article>
  </body>
</html>