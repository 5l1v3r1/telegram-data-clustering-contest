<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/maltempo-alessandria-auto-finisce-nel-fiume-bormida-una-donna-dispersa/"/>
    <meta property="og:site_name" content="fanpage.it"/>
    <meta property="article:published_time" content="2019-11-24T09:14:57+00:00"/>
    <meta property="og:title" content="Maltempo Alessandria, auto finisce nel fiume Bormida: una donna dispersa"/>
    <meta property="og:description" content="Un'auto con a bordo tre persone è finita nel fiume Bormida, in provincia di Alessandria, a causa dell'ondata di maltempo che sta interessando la zona. I vigili del fuoco hanno già recuperato due dei tre occupanti, mentre una terza persona risulta dispersa. L'incidente è avvenuto sulla strada provinciale 186 in prossimità del comune di Sezzadio."/>
  </head>
  <body>
    <article>
      <h1>Maltempo Alessandria, auto finisce nel fiume Bormida: una donna dispersa</h1>
      <h2>Un’auto con a bordo tre persone è finita nel fiume Bormida, in provincia di Alessandria, a causa dell’ondata di maltempo che sta interessando la zona. I vigili del fuoco hanno già recuperato due dei tre occupanti, mentre una terza persona risulta dispersa. L’incidente è avvenuto sulla strada provinciale 186 in prossimità del comune di Sezzadio.</h2>
      <address><time datetime="2019-11-24T09:14:57+00:00">24 Nov 2019, 09:14</time> by <a rel="author" href="https://www.fanpage.it/author/susanna-picone/" target="_blank">Susanna Picone</a></address>
      <p>Un'auto con a bordo tre persone è finita nel <b>fiume Bormida,</b> nella provincia di <b>Alessandria</b>, in Piemonte, dove è ancora allerta meteo rossa per la forte ondata di <b>maltempo</b> che si è abbattuta su tutta Italia. Sul posto sono intervenuti i Vigili del fuoco, che hanno recuperato due dei tre occupanti dell'automobile, mentre al momento una terza persona risulta dispersa. Il grave incidente si è verificato sulla strada provinciale 186 in prossimità del comune di <b>Sezzadio,</b> probabilmente proprio a causa del maltempo che sta interessando tutta la zona.</p>
      <figure>
        <iframe data-src="https://twitter.com/emergenzavvf/status/1198521311733178368" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Dispersa una donna di 52 anni –</b> La persona che risulta dispersa è una donna di 52 anni. A quanto emerso, la signora <b>è rimasta intrappolata nel mezzo</b>, mentre gli altri due occupanti, un uomo di 62 anni e una donna di 31, sono riusciti a liberarsi. L'auto è stata trascinata via dalla piena. Sul posto stanno intervenendo i carabinieri con un elicottero nel tentativo di rintracciare il mezzo. Non è chiaro se all'origine dell'incidente ci sia stata una imprudenza del conducente.</p>
      <p><b>La situazione maltempo nella provincia di Alessandria –</b> Nella provincia di Alessandria per tutta la notte sono proseguiti monitoraggi dei livelli dei corsi d’acqua, delle strade e interventi sul territorio. Il fiume Bormida nel settore sud-occidentale della regione rimane al di sopra del livello di pericolo e alle 05.44 di questa domenica mattina ad Alessandria ha raggiunto il livello di 9,08 metri. Il torrente Belbo ha raggiunto la soglia di pericolo mentre i livelli dell’Orba sono in discesa. Raggiunto il livello di guardia per lo Scrivia. Sorvegliato speciale in queste ore anche il Tanaro.</p>
    </article>
  </body>
</html>