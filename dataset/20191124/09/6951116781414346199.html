<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/laura-pausini-sanremo-2020-verita/"/>
    <meta property="og:site_name" content="Novella 2000"/>
    <meta property="article:published_time" content="2019-11-24T09:15:23+00:00"/>
    <meta property="og:title" content="Laura Pausini a Sanremo 2020? Parla la cantante, che svela la verità"/>
    <meta property="og:description" content="A seguito del gossip che vedeva Laura Pausini conduttrice di Sanremo 2020, la cantante interviene e svela la verità in merito."/>
  </head>
  <body>
    <article>
      <h1>Laura Pausini a Sanremo 2020? Parla la cantante, che svela la verità</h1>
      <address><time datetime="2019-11-24T09:15:23+00:00">24 Nov 2019, 09:15</time> by <a rel="author" href="https://www.novella2000.it/author/vincenzo/" target="_blank">Vincenzo Chianese</a></address>
      <h3>A seguito del gossip che vedeva Laura Pausini conduttrice di Sanremo 2020, la cantante interviene e svela la verità in merito</h3>
      <p>Sono ormai diversi anni, come è ben noto, che il nome di <b>Laura Pausini</b> viene accostato a quello del <b>Festival di Sanremo</b>. Edizione dopo edizione sono numerosi i gossip e i pettegolezzi che vedono l’artista protagonista assoluta della kermesse, nelle vesti di conduttrice. Tuttavia, nonostante la <a href="https://www.instagram.com/laurapausini/?hl=it">diva romagnola</a> sogni da tempo di salire sul palco dell’Ariston con questo inedito ruolo, ci sono sempre diversi problemi che le impediscono di presentare la manifestazione. Ciò nonostante <b>Laura</b> trova sempre il tempo di tornare nel luogo dove è iniziata ufficialmente la sua carriera, nel lontano 1993, in qualità di super ospite, emozionando il pubblico. Anche quest’anno, naturalmente, è arrivata l’indiscrezione che vedeva la <b>Pausini</b> a <b>Sanremo 2020</b>, e la voce ha come sempre fatto il giro del web. Così adesso per chiarire ogni dubbio la cantante ha svelato la <b>verità</b> in merito. Leggiamo le sue parole.</p>
      <p>Solo pochissime settimane fa, <b>Laura Pausini</b> è stata confermata come giudice della nuovissima edizione di <b>La Voz Spagna</b>. Le registrazioni delle prime puntate del talent show sono appena iniziate, e terranno occupata la cantante romagnola per diversi mesi. Così quando è giunto il gossip che vedeva l’artista protagonista di <b>Sanremo 2020</b> ci si è chiesto in che modo <b>Laura</b> potesse conciliare i suoi impegni lavorativi. Tuttavia, la <b>Pausini</b>, <a href="https://www.novella2000.it/laura-pausini-conduttrice-sanremo-2020/">stando al pettegolezzo, avrebbe dovuto condurre la kermesse, naturalmente al fianco di <b>Amadeus</b>, soltanto durante la serata finale</a>, accendendo così un barlume di speranza nei fan, e non solo. In questo modo, così, l’artista avrebbe potuto tener fede non solo a <b>La Voz</b>, ma trovare anche un giorno per arrivare sul palco dell’Ariston.</p>
      <p>Adesso, a seguito del gossip, che ha fatto discutere il web, la stessa <b>Laura Pausini</b> interviene per la prima volta sulla sua partecipazione a <b>Sanremo 2020</b>. La cantante ha svelato la <b>verità</b> in merito, chiarendo così la situazione. Scopriamo cosa ha dichiarato.</p>
      <h3>Laura Pausini svela la verità sulla sua partecipazione a Sanremo 2020</h3>
      <p>Naturalmente in poche ore il gossip che vedeva <b>Laura Pausini</b> a <b>Sanremo 2020</b> ha fatto il giro del web. In molti sono chiesti se questo fosse l’anno adatto per vedere la cantante nelle vesti di conduttrice del <i>Festival della canzone italiana</i>, a seguito della pausa annunciata. Come è noto, infatti, dopo due anni intensi e ricchi di avvenimenti, <b>Laura</b> ha deciso di prendersi qualche mese per ricaricare le energie, e nel mentre iniziare a pensare al prossimo album inedito. Nel frattempo, però, la <b>Pausini</b> tornerà a <b>La Voz Spagna</b> in qualità di giudice. Adesso, a seguito dell’indiscrezione sanremese, l’artista romagnola parla per la prima volta sui social, svelando così la <b>verità</b> e facendo chiarezza in merito. Queste le sue parole:</p>
      <blockquote>“Ormai ogni anno vengo data come presenza al Festival. Sapete bene il mio amore per Sanremo, ma non ho un nuovo disco e nemmeno un tour da presentare. Mi sono fermata e per un po’ non mi vedrete in Italia. Il mo unico impegno lavorativo del 2020, come ho già annunciato, è La Voz Spagna”</blockquote>
      <p>Pare dunque che neanche per quest’anno potremmo vedere <b>Laura Pausini</b> nelle vesti di conduttrice di <b>Sanremo 2020.</b> Tuttavia i fan, e non solo, attendono con ansia di vedere la loro artista in questo inedito ruolo, e senza dubbio prima o poi la cantante di Solarolo accetterà di presentare la kermesse musicale. In attesa di quel momento, facciamo un grande in bocca al lupo a <b>Laura</b> per <b>La Voz Spagna</b>, e aspettiamo con ansia il suo prossimo progetto musicale.</p>
      <related>
        <a href="https://www.novella2000.it/vittorio-grigolo-verissimo-accuse-molestie-oggi/"/>
        <a href="https://www.novella2000.it/meghan-markle-kate-middleton-rivalita/"/>
        <a href="https://www.novella2000.it/zoe-mallucci-andrea-ippoliti-frequentano-verita-instagram/"/>
      </related>
    </article>
  </body>
</html>