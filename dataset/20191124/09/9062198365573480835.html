<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386725/akpli-vekil-cakar-lamba-konusunda-kanun-teklifini-meclise-verdi"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T09:40:00+00:00"/>
    <meta property="og:title" content="AKP'li vekil 'çakar lamba' konusunda kanun teklifini Meclis’e verdi"/>
    <meta property="og:description" content="AKP Antalya Milletvekili Kemal Çelik, trafikte geçiş üstünlüğü sağlayan 'çakar lamba' konusunda kanun teklifini Meclis'e sundu. Çakarlı veki..."/>
  </head>
  <body>
    <article>
      <h1>AKP'li vekil 'çakar lamba' konusunda kanun teklifini Meclis’e verdi</h1>
      <h2>AKP Antalya Milletvekili Kemal Çelik, trafikte geçiş üstünlüğü sağlayan 'çakar lamba' konusunda kanun teklifini Meclis'e sundu. Çakarlı vekillere trafik cezası yazılmayacak, kırmızı ışıkta geçebilecek</h2>
      <address>
        <time datetime="2019-11-24T09:40:00+00:00">24 Nov 2019, 09:40</time>
      </address>
      <p>Trafikte geçiş üstünlüğü sağlayan 'çakar lamba' eski ve mevcut milletvekillerine yeniden geçiş üstünlüğü sağlayması için Meclis'e yasa teklifi sunuldu. TBMM'ye sunulan yasa teklifi kanunlaşırsa çakarlı araç kullanan vekillere trafik cezası yazılmayacak, kırmızı ışıkta geçebilecek.</p>
      <p>Sözcü’den Erdoğan Süzer’in haberine göre, AKP Antalya Milletvekili ve eski Emniyet Genel Müdürü Kemal Çelik, mevcut milletvekilleri ile 3 bin 500 eski milletvekilinin araçlarına geçiş üstünlüğü sağlayan ve çakar lamba takabilmelerini öngören kanun teklifini TBMM'ye sundu. Teklif yasalaşırsa eski yeni tüm milletvekilleri ambulans, itfaiye ve polis araçları gibi, trafikte öncelikli geçiş üstünlüğünü kullanabilecek, kırmızı ışıkta geçip hız sınırını aşsalar dahi ceza yazılamayacak.</p>
      <h3>YASADAKİ O MADDE</h3>
      <p>Teklifin 44'üncü maddesine göre, Trafik Kanun'un geçiş üstünlüğünü düzenleyen 71'inci maddesine “Görev ve hizmet gerekleri nedenleriyle geçiş üstünlüğüne sahip olan araçlar” bendi eklenecek. Bu madde, ambulanslar, yangına giden itfaiye veya polis araçları gibi kritik önemdeki araçlar için trafikte geçiş üstünlüğü sağlıyor.</p>
    </article>
  </body>
</html>