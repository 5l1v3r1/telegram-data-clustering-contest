<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/barna-usr-am-votat-pentru-ca-romania-sa-continue-directia-spre-europa/"/>
    <meta property="og:site_name" content="Europa FM"/>
    <meta property="article:published_time" content="2019-11-24T09:03:37+00:00"/>
    <meta property="og:title" content="Barna, USR: Am votat pentru ca România să continue direcţia spre Europa"/>
    <meta property="og:description" content="Perdant al primului tur al prezidențialelor, liderul Uniunii Salvați România spune că a votat pentru ca dosarul 10 august să fie finalizat şi pentru ca România să continue direcţia spre Europa."/>
  </head>
  <body>
    <article>
      <h1>Barna, USR: Am votat pentru ca România să continue direcţia spre Europa</h1>
      <address>
        <time datetime="2019-11-24T09:03:37+00:00">24 Nov 2019, 09:03</time>
      </address>
      <p>Perdant al primului tur al prezidențialelor, liderul Uniunii Salvați România spune că a votat pentru ca dosarul 10 august să fie finalizat şi pentru ca România să continue direcţia spre Europa.</p>
      <p>În opinia sa, doar unul din cei doi finaliști oferă această speranţă.</p>
      <p>“Mi-am exprimat votul necesar şi din punctul meu de vedere obligatoriu pentru calitatea de cetăţean al României. Am votat pentru ca dosarul 10 august să fie finalizat, am votat pentru ca România să continue direcţia spre Europa, direcţia spre bunăstare şi direcţia spre un stat civilizat şi un stat modern şi doar unul din cei doi candidaţi oferă această speranţă, nu este o garanţie, este o speranţă. De aceea, îi îndemn pe toţi cetăţenii ca până la finalul acestei zile să iasă şi să voteze pentru că astăzi ştampila aceea mică este forţa pe care o avem noi ca societate, să dăm acel mesaj în care vrem să vorbim despre comunitate şi vrem să vorbim despre oameni şi despre interese particulare”, a spus Dan Barna.</p>
    </article>
  </body>
</html>