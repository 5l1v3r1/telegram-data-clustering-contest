<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/olu-bulunan-ingiliz-ajanin-yeni-goruntusu-ortaya-cikti-1211164.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T09:11:00+00:00"/>
    <meta property="og:title" content="Ölü bulunan İngiliz ajanın yeni görüntüsü ortaya çıktı"/>
    <meta property="og:description" content="İstanbul Karaköy'deki ofisinin önünde ölü bulunan İngiliz eski istihbarat subayı James Gustaf Edward Le Mesurier'in Büyükada'daki evinden Karaköy'e dönerken güvenlik kamerasına yansıyan son görüntüleri ortaya çıktı."/>
  </head>
  <body>
    <article>
      <h1>Ölü bulunan İngiliz ajanın yeni görüntüsü ortaya çıktı</h1>
      <h2>İstanbul Karaköy'deki ofisinin önünde ölü bulunan İngiliz eski istihbarat subayı James Gustaf Edward Le Mesurier'in Büyükada'daki evinden Karaköy'e dönerken güvenlik kamerasına yansıyan son görüntüleri ortaya çıktı.</h2>
      <address>
        <time datetime="2019-11-24T09:11:00+00:00">24 Nov 2019, 09:11</time>
      </address>
      <figure>
        <a href="http://www.bursadabugun.com/video/ingiliz-ajan-olu-bulunmustu-buyukada-dan-ayrilma-aninin-goruntusu-cikti-114853.html">
          <img src="http://images.bursadabugun.com/video/2019/11/24/114853-5dda3fe368495.jpg"/>
        </a>
        <figcaption>İngiliz ajan ölü bulunmuştu! Büyükada'dan ayrılma anının görüntüsü çıktı</figcaption>
      </figure>
      <p><b>Eski İngiliz istihbarat subayı James Gustaf Edward Le Mesurier</b>, Karaköy'deki ofisinin önünde 11 Kasım'da ölü bulundu. Le Mesurier'in yaşadığı Büyükada'daki evinden 9 Kasım'da ayrılırken güvenlik kamerasına yansıyan görüntüleri ortaya çıktı. Le Mesurier'in 9 Kasım cumartesi günü saat 18.07'de eşiyle birlikte evlerinden çıktığı görülüyor.</p>
      <p>James Gustaf Edward Le Mesurier ve İsveç vatandaşı eşi Emma Hedvig Christina Winber, evdeki görevlilerin kullandığı elektrikli araca biniyor.</p>
      <p>Çift, araçta bulunan biri kadın iki görevliyle birlikte iskeleye doğru ilerliyor. Elektrikli aracı kullanan kişinin evin bahçıvanı olduğu öğrenildi. Çift daha sonra Karaköy'deki ofise geçti. Le Mesurier'in 11 Kasım'da sabaha karşı cansız bedeni bulundu.</p>
      <figure>
        <img src="https://images.bursadabugun.com/editor/haber/24112019/5dda37ce7152d81e480f1adc-5dda3b1020129.jpg"/>
      </figure>
      <p>
        <b>EŞİ İFADESİNDE O GÜNÜ ANLATMIŞTI</b>
      </p>
      <p>Emma Wingber, emniyete verdiği ifadede sağlık kuruluşlarına yakın olmak amacıyla Karaköy'e döndüklerini ifade etmişti. Wingber'in "Son dönemlerde aşırı stres nedeniyle uyku ve psikolojik ilaç kullanmaya başladı. 2-3 gün önce Adalar'da bulunan evde yine aşırı strese bağlı rahatsızlığı nedeniyle iğne ve ilaç tedavisi alarak sağlık kuruluşuna yakın olma amacıyla homeofis olarak kullandığı bu adrese geldik" ifadelerine yer verdiği öğrenilmişti.</p>
      <figure>
        <img src="https://images.bursadabugun.com/editor/haber/24112019/5dda37ce7152d81e480f1ae0-5dda3b0ea612e.jpg"/>
      </figure>
    </article>
  </body>
</html>