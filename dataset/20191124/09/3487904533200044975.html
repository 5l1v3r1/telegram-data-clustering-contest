<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/korifi-me-triponto-ke-meta-diplo-ston-pirea"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="Κορυφή με τρίποντο, και μετά «διπλό» στον Πειραιά για ΠΑΟΚ"/>
    <meta property="og:description" content="Στην «καυτή» Τούμπα ο ΠΑΟΚ θέλει να πετύχει μία ακόμη νίκη – τίτλου απέναντι στην αξιόμαχη Λάρισα"/>
  </head>
  <body>
    <article>
      <h1>Κορυφή με τρίποντο, και μετά «διπλό» στον Πειραιά για ΠΑΟΚ</h1>
      <h2>Στην «καυτή» Τούμπα ο ΠΑΟΚ θέλει να πετύχει μία ακόμη νίκη – τίτλου απέναντι στην αξιόμαχη Λάρισα</h2>
      <address><time datetime="2019-11-24T09:30:00+00:00">24 Nov 2019, 09:30</time> by <a rel="author">Metrosport.gr Team</a></address>
      <p>Επιστρέφει στην κορυφή της βαθμολογίας ο ΠΑΟΚ με νίκη επί της Λάρισας. Ο Δικέφαλος θέλει να πετύχει την 8η νίκη του στο Πρωτάθλημα, να πιάσει τον Ολυμπιακό (μετά την χθεσινή ισοπαλία με τον Πανιώνιο) στην πρώτη θέση στους 27 βαθμούς, για να ταξιδέψει μετά από λίγες ημέρες με “αέρα – νικητή” στον Πειραιά για να πάρει το “διπλό” και να περάσει μόνος πρώτος στην βαθμολογία.</p>
      <p>Φουριόζος προς την κορυφή της βαθμολογίας βαδίζει ο Δικέφαλος που θέλει να φθάσει τους 46 αγώνες αήττητος στο Πρωτάθλημα και αυτή η επίδοση του, πρέπει να συνδυαστεί με μία εμφατική νίκη – τίτλου. Ειδικά μετά το χθεσινό αποτέλεσμα στην Νέα Σμύρνη, η νίκη για τον Δικέφαλο αποτελεί μονόδρομο.</p>
      <p>Οι εντολές που έδωσε τις προηγούμενες ημέρες ο Πορτογάλος τεχνικός στους παίκτες του, ήταν να έχουν την κατοχή της μπάλας, να επιδιώξουν να δημιουργήσουν ρήγματα στην άμυνα της Λάρισας, να δημιουργήσουν φάσεις για γκολ και να πετύχουν εν τέλει τα τέρματα που είναι απαραίτητα για να επιτευχθεί μία ακόμη νίκη. Ο Πορτογάλος τεχνικός συνέστησε στους παίκτες του να μην υποτιμήσουν την Λάρισα, να δείξουν την ανάλογη προσοχή στις αντεπιθέσεις των παικτών της Θεσσαλικής ομάδας, απέκλεισε <b><u><a href="http://www.metrosport.gr/article/../../article/me-varela-maourisio-alla-choris-stoch-paok-kontra-sti-larisa">από την αποστολή του σημερινού αγώνα</a></u></b> τους Στόχ και Λάμπρου, δεν υπολογίζει στους Ζαμπά και Βέρνμπλουμ και συμπεριέλαβε 19 παίκτες, εκ των οποίων υποχρεωτικά θα μείνει εκτός ένας, για να προκύψει η τελική 18άδα.</p>
      <p>Σε σύγκριση με το προηγούμενο ματς κόντρα στον ΟΦΗ επιστρέφουν οι Βαρέλα και Μαουρίσιο, οι οποίοι ξεπέρασαν τα προβλήματα τραυματισμών τους.</p>
      <p>Ο Φερέιρα αναμένεται να ανακοινώσει σήμερα στο ξενοδοχείο που κατέλυσε η αποστολή <b><u><a href="http://www.metrosport.gr/article/../../article/pithani-11ada-tou-paok-kontra-stin-ael">την αρχική ενδεκάδα</a></u></b>, στην οποία σκέφτεται να χρησιμοποιήσει τον Βιεϊρίνια προκειμένου να πάρει ρυθμό ενώ σκέφτεται να δώσει χρόνο συμμετοχής στους Μαουρίσιο και Βαρέλα.</p>
      <p>Από τα αξιοσημείωτα της χθεσινής προπόνησης που έγινε στην Τούμπα, ήταν πως <b><u><a href="http://www.metrosport.gr/article/../../article/foresan-gantia-giannoulis-ke-varela-pics">οι Γιαννούλης και Βαρέλα με εντολή του Φερέιρα, φόρεσαν γάντια τερματοφύλακα</a></u></b> κατά την διάρκεια του οικογενειακού διπλού, για να είναι προετοιμασμένοι για πάν ενδεχόμενο. Κάτι ανάλογο είχε συμβεί στο πρόσφατο παρελθόν, με τους Ακπομ και Σφιντέρσκι να φορούν τα γάντια των γκολκίπερ.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/fereira-entasi-ke-epithetikotita-gia-ti-niki-kontra-stin-ael-vid"/>
        <a href="http://www.metrosport.gr/article/panathinaikos-poliorki-ton-lazaro-lamprou"/>
        <a href="http://www.metrosport.gr/article/pithani-11ada-tou-paok-kontra-stin-ael"/>
        <a href="http://www.metrosport.gr/article/kaftos-matos-oplizi-ke-ekteli"/>
        <a href="http://www.metrosport.gr/article/xekatharos-ivan-poulame-pektes-mono-sti-sosti-timi"/>
        <a href="http://www.metrosport.gr/article/san-na-xekinao-apo-to-miden-ime-etimos-gia-to-kalitero"/>
      </related>
    </article>
  </body>
</html>