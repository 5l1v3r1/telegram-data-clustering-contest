<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/politismos/sinema-politismos/article/i-rempel-goilson-etimazi-tenia-gia-tin-k-pop"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T09:35:00+00:00"/>
    <meta property="og:title" content="Η Ρέμπελ Γουίλσον ετοιμάζει ταινία για την K-pop"/>
    <meta property="og:description" content="Ο κόσμος της K-pop έχει εκτοξευθεί στη διεθνή σκηνή με τους θαυμαστές των BTS και Blackpink να κυριαρχούν στα charts και να κλέβουν τις καρδιές - και φαίνεται ότι το Χόλιγουντ λαμβάνει τα μηνύματα. Κινηματογραφική ταινία με τίτλο «Seoul Girls» είναι στο στάδιο της παραγωγής με την πρωταγωνίστρια του «Pitch Perfect», Ρέμπελ Γουίλσον να γράφει το σενάριο και είναι παραγωγός του πρότζεκτ για τη Lionsgate."/>
  </head>
  <body>
    <article>
      <h1>Η Ρέμπελ Γουίλσον ετοιμάζει ταινία για την K-pop</h1>
      <address>
        <time datetime="2019-11-24T09:35:00+00:00">24 Nov 2019, 09:35</time>
      </address>
      <p>Ο κόσμος της K-pop έχει εκτοξευθεί στη διεθνή σκηνή με τους θαυμαστές των BTS και Blackpink να κυριαρχούν στα charts και να κλέβουν τις καρδιές - και φαίνεται ότι το Χόλιγουντ λαμβάνει τα μηνύματα.<br/><br/>Κινηματογραφική ταινία με τίτλο «Seoul Girls» είναι στο στάδιο της παραγωγής με την πρωταγωνίστρια του «Pitch Perfect», Ρέμπελ Γουίλσον να γράφει το σενάριο και είναι παραγωγός του πρότζεκτ για τη Lionsgate.</p>
      <p>Η υπόθεση της ταινίας περιστρέφεται γύρω από μία μαθήτρια γυμνασίου κορεατικής και αμερικανικής καταγωγής και τις φίλες της που ενώνουν τις δυνάμεις τους για να κερδίσουν σε έναν διαγωνισμό ταλέντων. Σε όλη τη διάρκεια της ταινίας, το φιλόδοξο γκρουπ καθοδηγείται από μία πρώην μαθητευόμενη της K-pop και μία Βρετανίδα μέλος γυναικείου συγκροτήματος, με την ελπίδα να είναι η μπάντα που θα ανοίξει συναυλία δημοφιλούς νοτιοκορεατικού boyband.</p>
      <p>Το σενάριο επιμελήθηκε ο Young Il Kim, ο οποίος υπογράφει την τηλεοπτική σειρά «Billions».</p>
      <p>Οι αντιδράσεις στο Twitter με αφορμή την είδηση είναι πάρα πολλές και προς το παρόν όχι τόσο θετικές με θαυμάστριες της Κ-pop μουσικής και κουλτούρας να αναρωτιούνται γιατί η Αυστραλιανή ηθοποιός ανέλαβε το project.</p>
      <p>Σε ένα από τα σχόλια στο Twitter αναφέρεται: «ΓΙΑΤΙ η Rebel Wilson γράφει το σενάριο μιας ταινίας για μια κοπέλα κορεατικής και αμερικανικής καταγωγής που γίνεται είδωλο της Κ-pop;» «Πόσο πολιτισμικά αδιάφορη αναμένεται να είναι αυτή η ταινία;» αναφέρει.</p>
      <p>«Θα είναι μία λυπηρή ιστορία, επειδή τις συναυλίες K-pop δεν ανοίγουν άλλα συγκροτήματα» έγραψε μία άλλη χρήστης του Twitter.</p>
    </article>
  </body>
</html>