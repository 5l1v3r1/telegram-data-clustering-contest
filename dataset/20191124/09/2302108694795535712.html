<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/basescu-daca-vrei-democratie-apar-o-apar-o-cu-votul.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T09:25:53+00:00"/>
    <meta property="og:title" content="Băsescu: Dacă vrei democraţie, apăr-o, apăr-o cu votul"/>
    <meta property="og:description" content="Fostul preşedinte Traian Băsescu spune că a votat pentru a nu mai auzi „că fitecine ia decizii de politică externă” şi a avut un mesaj pentru alegători,"/>
  </head>
  <body>
    <article>
      <h1> Băsescu: Dacă vrei democraţie, apăr-o, apăr-o cu votul </h1>
      <address><time datetime="2019-11-24T09:25:53+00:00">24 Nov 2019, 09:25</time> by <a rel="author">Redacția</a></address>
      <p>Fostul preşedinte Traian Băsescu spune că a votat pentru a nu mai auzi „că fitecine ia decizii de politică externă” şi a avut un mesaj pentru alegători, cărora le-a spus că democraţia trebuie apărată prin vot, relatează <a href="https://www.news.ro/politic-intern/alegeri-prezidentiale-2019-basescu-daca-vrei-democratie-apar-o-apar-o-cu-votul-1922400724292019111119178987">News.ro</a>.</p>
      <p>Fostul preşedinte Traian Băsescu a votat, duminică, la o secţie amenajată la Liceul Jean Monnet din Capitală, spunând că votul său a fost dat pentru a avea garanţia că România va continua, în planul politicii externe, alături de Uniunea Europeană şi NATO.</p>
      <p>„Nu vreau să mai aud că fitecine ia decizii de politică externă şi multe altele”, a afirmat Traian Băsescu.</p>
      <p>Fostul şef al statului a avut şi un mesaj pentru alegători, îndemnându-i să iasă la vot.</p>
      <p>„Bine e să vină la vot, pentru că democraţia nu e o chestiune facultativă. Mulţi înţeleg că e facultativ. Aşa este, nu ne obligă Constituţia, dar dacă vrei democraţie apăr-o, apăr-o cu votul”, a spus Traian Băsescu.</p>
      <p>Acesta a avut şi un mesaj pentru viitorul preşedinte: „Să continue”.</p>
      <p>
        <i>Foto: Inquam Photos / Octav Ganea</i>
      </p>
    </article>
  </body>
</html>