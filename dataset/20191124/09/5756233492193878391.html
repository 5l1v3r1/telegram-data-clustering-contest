<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623090/%D9%BE%DB%8C%D8%AF%D8%A7%DA%A9%D8%B1%D8%AF%D9%86-%D8%B2%D9%86-%D8%B5%DB%8C%D8%BA%D9%87%E2%80%8C%D8%A7%DB%8C-%D8%A8%D8%B1%D8%A7%DB%8C-%D9%85%D8%B1%D8%AF-%D8%AC%D9%88%D8%A7%D9%86-%DB%B1%DB%B0%DB%B0-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86-%D8%A2%D8%A8-%D8%AE%D9%88%D8%B1%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T09:34:00+00:00"/>
    <meta property="og:title" content="پیداکردن زن صیغه‌ای برای مرد جوان، ۱۰۰ میلیون تومان آب خورد"/>
    <meta property="og:description" content="چندی قبل مرد جوانی به پلیس فتا مراجعه کرد و مدعی شد یک ماه پیش در یک سایت همسریابی و صیغه‌یابی عضو شده و پس از انتخاب فرد مورد نظر خود با استفاده از لینکی که ادمین کانال در اختیار او قرار داده وارد یک درگاه پرداخت الکترونیکی شده است."/>
  </head>
  <body>
    <article>
      <h1>پیداکردن زن صیغه‌ای برای مرد جوان، ۱۰۰ میلیون تومان آب خورد</h1>
      <address>
        <time datetime="2019-11-24T09:34:00+00:00">24 Nov 2019, 09:34</time>
      </address>
      <p>
        <i>چندی قبل مرد جوانی به پلیس فتا مراجعه کرد و مدعی شد یک ماه پیش در یک سایت همسریابی و صیغه‌یابی عضو شده و پس از انتخاب فرد مورد نظر خود با استفاده از لینکی که ادمین کانال در اختیار او قرار داده وارد یک درگاه پرداخت الکترونیکی شده است.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>سرهنگ فیروز سرخوش نهاد - رئیس پلیس فضای تولید و تبادل اطلاعات فرماندهی انتظامی استان همدان- در تشریح این ماجرا گفت:</p>
      <p>وی با استفاده از این درگاه جعلی و وارد کردن مشخصات کارت بانکی ۲ هزار تومان به حساب ادمین واریز می‌کند که این رقم از حساب او کسر نمی‌شود چرا که این درگاه جعلی بوده و در ادامه نیز خبری از معرفی خانم مورد نظر برای صیغه نشد. این مرد نیز دیگر پیگیر ماجرا نبود تا اینکه مدتی بعد متوجه شد 100 میلیون تومان از حسابش برداشت شده است؛ بلافاصله رمز دوم خود را تغییر داد و به پلیس شکایت کرد.</p>
      <figure>
        <img src="https://aftabnews.ir/files/fa/news/1398/9/3/362910_561.jpg"/>
      </figure>
      <p>با پیگیری ماجرا مشخص شد سرقت از سوی همان سایت صیغه یاب صورت گرفته است.</p>
      <p>رئیس پلیس فتای استان همدان در ادامه گفت: بیشتر سایت‌ها و نرم افزارهای صیغه‌یابی و همسریابی در راستای کلاهبرداری راه‌اندازی شده است و نباید به آنها اعتماد کرد و با فعال‌سازی رمز یکبار مصرف و سامانه پیامک اعلام تراکنش مالی از به سرقت رفتن موجودی حساب بانکی جلوگیری کرد.</p>
    </article>
  </body>
</html>