<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b3%ce%b5%cf%89%cf%81%ce%b3%ce%b9%ce%ac%ce%b4%ce%b7%cf%82-%ce%b3%ce%b9%ce%b1-%ce%bc%ce%b5%cf%84%ce%b1%ce%bd%ce%b1%cf%83%cf%84%ce%b5%cf%85%cf%84%ce%b9%ce%ba%cf%8c-%ce%ba%ce%b1%cf%84%ce%b1%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T09:29:11+00:00"/>
    <meta property="og:title" content="Γεωργιάδης για μεταναστευτικό: Κατανοώ τις αντιδράσεις, όμως τα κλειστά κέντρα είναι για καλό"/>
    <meta property="og:description" content="Για τις αντιδράσεις των κατοίκων των νησιών ενόψει της εφαρμογής των νέων κυβερνητικών μέτρων για κλειστά κέντρα φιλοξενίας προσφύγων/μεταναστών, μίλησε ο υπουργός Ανάπτυξης Άδωνις Γεωργιάδης, σε πρωινή τηλεοπτική εκπομπή."/>
  </head>
  <body>
    <article>
      <h1>Γεωργιάδης για μεταναστευτικό: Κατανοώ τις αντιδράσεις, όμως τα κλειστά κέντρα είναι για καλό</h1>
      <address>
        <time datetime="2019-11-24T09:29:11+00:00">24 Nov 2019, 09:29</time>
      </address>
      <p>
        <b>Για τις αντιδράσεις των κατοίκων των νησιών ενόψει της εφαρμογής των νέων κυβερνητικών μέτρων για κλειστά κέντρα φιλοξενίας προσφύγων/μεταναστών, μίλησε ο υπουργός Ανάπτυξης Άδωνις Γεωργιάδης, σε πρωινή τηλεοπτική εκπομπή.</b>
      </p>
      <p>Μιλώντας στον ΣΚΑΪ, ο Άδωνις Γεωργιάδης ανέφερε ότι αντιλαμβάνεται τις αντιδράσεις και τις ανησυχίες των κατοίκων των νησιών του ανατολικού Αιγαίου, όμως τόνισε ότι «το σχέδιο με τα κλειστά κέντρα είναι για το καλό».</p>
      <p>«Θέλω να πω στους κατοίκους της Σάμου: Τι είναι καλύτερο; Να έχουν ένα ανοιχτό κέντρο στο οποίο μπαινοβγαίνουν ή ένα κλειστό κέντρο, φυλασσόμενο, στο οποίο θα ξέρουμε ποιος είναι ποιος ανά πάσα στιγμή», τόνισε ο υπουργός Ανάπτυξης.Παράλληλα, ο Άδωνις Γεωργιάδης σημείωσε ότι με το νέο σχέδιο για το προσφυγικό, η Νέα Δημοκρατία υλοποιεί μια βασική προεκλογική της δέσμευση και υπογράμμισε ότι πρόκειται για ένα συγκροτημένο σχέδιο το οποίο «χρειάζεται χρόνο να αποδώσει και θα αποδώσει».</p>
    </article>
  </body>
</html>