<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902090.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T09:09:00+00:00"/>
    <meta property="og:title" content="وقتی تبلیغات زودتر از سرباز‌ها سرزمین‌ها را اشغال می‌کند..."/>
    <meta property="og:description" content="کافیست کمی بررسی کنیم تا به سیلی از شبکه های خبری یا سینمایی - سرگرمی برون مرزی از قدرت های بزرگ دنیا برسیم که برای سرزمین هايي دور نسبت به كشور خود فعالیت می کنند آن هم با سرمایه هایی بسیار سنگین اما چرا؟"/>
  </head>
  <body>
    <article>
      <h1>وقتی تبلیغات زودتر از سرباز‌ها سرزمین‌ها را اشغال می‌کند...</h1>
      <address>
        <time datetime="2019-11-24T09:09:00+00:00">24 Nov 2019, 09:09</time>
      </address>
      <p>کافیست کمی بررسی کنیم تا به سیلی از شبکه های خبری یا سینمایی - سرگرمی برون مرزی از قدرت های بزرگ دنیا برسیم که برای سرزمین هايي دور نسبت به كشور خود فعالیت می کنند آن هم با سرمایه هایی بسیار سنگین اما چرا؟</p>
      <p>به راستي چرا شبكه هاي خبري دنيا براي منطقه هايي مانند آمريكاي لاتين و خاورميانه برنامه سازي مي كنند. آيا دل شان براي آگاهي دادن به مردم اين مناطق سوخته است يا جاي ديگري نمي شناسند كه بودجه خود را خرج كنند. چه رازي در پس اين همه هزينه هاي كلان نهفته است؟</p>
      <p>برای قدرت هایی که می خواهند سهم بیشتری از ظرفیت های جهان را به دست آورند رسانه های برون مرزی دقیقا همان کارکردی را دارد که سرمایه گذاري، شركت هاي چند مليتي و ارتش در ابعاد دیگر به کار گرفته می شوند. مناطقي در دنيا مانند غرب آسيا، آمريكاي لاتين و قفقاز داراي منابع ارزشمند طبيعي است. چه آن كه ابعاد ژئواستراتژيك غرب آسيا اهميت دو چندان براي آن منطقه ايجاد كرده است پس طبيعي است كه وقتي شركت ها و ارتش هاي غربي در اين مناطق فعال باشند، شبكه هاي چند مليتي هم به آنها بپيوندند. </p>
      <p>به بيان ديگر هم در قالب شبكه خبري تحليلي كه طبعا خبر، تفسير سياسي – اقتصادي، ميزگرد و مستند را پوشش مي دهد و هم شبكه هاي سرگرمي كه فيلم، سريال، موسيقي و ... را پخش مي كنند شاهد رسانه هاي بسياري در خاورميانه، آسياي مركزي، امريكاي لاتين و افريقاي زير صحرا هستيم. به اين جمله يوزف گوبلز وزير تبليغات هيتلر توجه كنيم؛ « تبليغات ما بايد زودتر از رسيدن سربازان مان سرزمين دشمن را تسخير كنند»</p>
      <p>شبكه هاي دويچه وله از آلمان، سي ان ان، ان بي سي، سي بي اس از آمريكا، بي بي سي از انگليس، يورونيوز از اروپا با رهبري فرانسه، راشا تودي از روسيه، سي سي تي وي از چين و .... در مناطقي مانند غرب آسيا، آمريكاي لاتين، آسياي مركزي و افريقاي زير صحرا فعاليت مي كنند آن هم دائمي و بدون وقفه. تقريبا همه شبكه هاي نامبرده به زبان هاي مطرح اين مناطق شبكه اي مجزا دارند و نسخه هاي ( انگليسي، عربي ، تركي، اسپانيولي، پرتغالي و ... ) آنها با ساختاري يكسان برنامه هايي خاص همان مناطق را به صورت مجزا و نه تكراري تهيه و منتشر مي كند. </p>
      <p>خوشبختانه ايران با داشتن شبكه هايي مانند پرس تي وي براي كل دنيا، هيسپان تي وي در امريكاي لاتين، هوسا تي وي در قاره افريقا به ويژه منطقه هوسا، سحر براي كشورهاي همسايه ايران، العالم و الكوثر براي جهان عرب از ظرفيت خوبي براي فعاليت برخوردار است. اما يك مشكل بزرگ هميشه بالاي سر اين شبكه ها قرار دارد که مسير هاي لرزان انتشار امواج اين شبكه هاست. </p>
      <p>برای انتقال تصاویر رسانه های دیداری کشورهای هر منطقه تنها چهار راه وجود دارد؛ تلویزیون های کابلی، ماهواره ای ، اینترنتی و پیام رسان ها. </p>
      <p>در امریکای لاتین اکثرقریب به اتفاق تلويزيون ها کابلی هستند که هر شبکه برای برقراری ارتباط با بینندگانش باید خدمات را از تعداد معدود شرکت های عرضه کننده خدمات کابلی خریداری کنند. در عین حال این شرکت ها بیشتر در مالکیت سرمایه دارانی است که خود را متعهد به همراهی با آمریکا و دولت هایی مانند سعودی می دانند. از این رو ممکن است برخی از آنها  از ارائه فروش خدمات خود به شبکه هایی مانند هیسپان تی وی خودداری کنند. </p>
      <p>در غرب آسیا هم مشکل مشابهی وجود دارد و آن شرکت های عرضه كننده خدمات ماهواره اند که تقریبا در خدمت همان كشورهاي غربی و عربی اند.اين شركت ها بيشتر از آن كه به فكر مردم خود باشند در خدمت افرادي مانند رابرت مورداک و بن سلمان هستند.حساب كردن روي چنين شركت هايي براي انتقال امواج شبكه هاي ايران چندان مطمئن نيست چرا كه يا ايران از اين خدمات محروم است يا خدمات عرضه شده با قطع شدن همراه است. پس راهي نيست كه بتوان به صورت ايمن و دائمي براي مردم اين مناطق موج رسانه اي ايجاد كرد مگر دو راه بسيار محدود؛تلويزيون هاي اينترنتي و استفاده از فضاي مجازي.</p>
      <p>شبكه هاي اينترنتي مشكلات خاص خود را دارد كه يكي از آنها دسترسي سخت نسبت به تلويزيون هاي كابلي و ماهواره اي است. فضاي مجازي هم بيشتر در قالب استفاده از پيام رسان ها مانند، توئيتر و اينستاگرام معنا يافته است اما آن هم در اختيار همان شركت هايي است كه به راحتي مي توانند اكانت هاي رسانه اي را مسدود كنند. قسمت خوب ماجرا اين است كه ساخت دوباره اكانت كار سختي نيست ولي به هر حال در مسير فعاليت رسانه وقفه ايجاد مي شود. </p>
      <p>پس در همه موارد راه ها براي فعاليت هاي رسانه هاي برون مرزي ايران با مشكلات ارتباطي مواجه است. چگونه مي توان از اين بن بست عبور كرد؟</p>
      <p>
        <b>داشتن مخاطب معيار ارزش يك رسانه</b>
      </p>
      <p>يك سوال مي تواند به كشف حقيقت ماجرا كمك كند. اگر رسانه هايي مانند پرس تي وي و هيسپان تي وي نتوانسته بودند مورد توجه مردم كشورهاي ديگر باشند به راستي چه نيازي بود اين همه محدوديت در مسير فعاليت يك رسانه ايجاد شود؟ </p>
      <p>حتي اگر رسانه اي همه حقايق دنيا را هم افشا كند و براي قدرتمندان عالم ناگوار باشد اما كسي آن را نگاه نكند قطعا هيچ خطري براي آمريكا نخواهد داشت كه بخواهد آن را سانسور كند. </p>
      <p>ولي رسانه اي كه توانسته باشد مخاطب خوبي جذب كند تا جايي كه به آن اعتماد كنند، اين بالاترين اعتبار براي يك رسانه و در اصل بزرگ ترين سرمايه اجتماعي در آن سوي مرزها محسوب مي شود.بنابراين از نظر توليد محتوا مشكل چنداني نيست كه غيرقابل حل باشد اما چگونگي داشتن ارتباط مستمر بدون مزاحمان مداخله گر است كه فعاليت ها را به چالش مي كشد.</p>
      <p>
        <b>چگونه اين سرمايه را حفظ كنيم؟</b>
      </p>
      <p>شايد در خبرها و مسائل ديپلماتيك صحبت از قدرت موشكي يا فعاليت هسته اي به ميان آيد اما دقيقا همان اندازه كه موشك در قدرت سخت براي دفاع از كشور ارزشمند است به همان ميزان و شايد هم بيشتر قدرت نرم و در راس آن شبكه هاي برون مرزي مي توانند موثر باشند.</p>
      <p>پس به همان شكل كه در مسير صادرات نفت، آزمايش موشك هاي دفاعي، فعاليت صنعت هسته اي و ساخت ماهواره مشكل ايجاد مي كنند در راه فعاليت شبكه هاي برون مرزي نيز مشكلاتي به مراتب سخت تر ايجاد شده و خواهد شد. همه اين فعاليت ها براي ايجاد يك قدرت تاثيرگذار لازم است. بدون شك.</p>
      <p>آنچه مسلم است آن كه بايد با تقويت سرمايه گذاري هدفمند، بهبود روزافزون كارايي و مهم تر از همه داشتن طريقي براي انتشار برنامه هاي شبكه هايي مانند پرس تي وي از اين ابزار مهم در مسير منافع ملي استفاده كرد. </p>
      <p>شايد خريد يك ماهواره اختصاصي براي شبكه هاي برون مرزي به ويژه براي پرس تي وي بتواند راهگشا باشد. قطعا هر قدرتي بايد رسانه اي براي بيان نظراتش داشته باشد. ايران  اين ابزار را دارد ولي بايد آن را تقويت كند. </p>
    </article>
  </body>
</html>