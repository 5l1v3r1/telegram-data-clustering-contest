<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301463/%DB%8C%DA%A9-%D8%AA%D8%B5%D9%85%DB%8C%D9%85-%D8%A8%D9%87-%D9%86%D9%81%D8%B9-%D8%AA%D9%88%D8%B3%D8%B9%D9%87-%D8%B5%D9%86%D8%B9%D8%AA%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-24T09:10:30+00:00"/>
    <meta property="og:title" content="یک تصمیم به نفع توسعه صنعتی"/>
    <meta property="og:description" content="روند توسعه صنعتی پایدار از صنایع مادر همچون فولاد آغاز می‌شود؛ تجربه‌ای که در کشورهای کره جنوبی و پیش از آن در ژاپن به اثبات رسیده و البته چین را می‌توان مهم‌ترین کشوری به شمار آورد که نبض تولیدات صنعتی خود را از یک بستر قدرتمند آغاز کرد و سپس به یک‌روند توسعه صنعتی نسبتاً پایدار دست‌یافت."/>
  </head>
  <body>
    <article>
      <h1>یک تصمیم به نفع توسعه صنعتی</h1>
      <address><time datetime="2019-11-24T09:10:30+00:00">24 Nov 2019, 09:10</time> by <a rel="author">زهرا میعادی</a></address>
      <p>روند توسعه صنعتی پایدار از صنایع مادر همچون فولاد آغاز می‌شود؛ تجربه‌ای که در کشورهای کره جنوبی و پیش از آن در ژاپن به اثبات رسیده و البته چین را می‌توان مهم‌ترین کشوری به شمار آورد که نبض تولیدات صنعتی خود را از یک بستر قدرتمند آغاز کرد و سپس به یک‌روند توسعه صنعتی نسبتاً پایدار دست‌یافت.</p>
      <p>به گزارش ایسنا، بنابر اعلام نبض بازار، در ایران صنعت فولاد را باید از صنایع مهمی به شمار آورد که می‌تواند زیرساخت‌های اصلی در فاز توسعه صنعتی را فراهم کند. البته توسعه صنعتی در کشورمان تفاوت‌های جدی با سایر کشورهای شرق آسیا دارد.</p>
      <p>شرکت فولاد مبارکه، بزرگ‌ترین دستاورد صنعتی جمهوری اسلامی ایران است که در ۷۵ کیلومتری جنوب غربی اصفهان و در زمینی به وسعت ۳۵ کیلومترمربع واقع‌ شده است. عملیات اجرایی این پروژه عظیم صنعتی با شروع جنگ تحمیلی آغاز شد و اکنون جایگاه این شرکت در دنیا به‌عنوان بزرگ‌ترین تولیدکننده فولاد تخت (رول‌های فولادی) در خاورمیانه و شمال آفریقاست. این شرکت تولیدکننده محصولات فولادی از ضخامت ۱۸/۰ تا ۱۶ میلی‌متر به‌صورت کلاف، ورق گرم نورد شده و سرد نورد شده، کلاف و ورق قلع‌اندود، کلاف گالوانیزه و کلاف رنگی هست که علاوه بر تأمین نیاز داخلی به اکنون چهل کشور دنیا صادر می‌شود. این شرکت در حوزه مسئولیت‌های اجتماعی نیز از سرآمدان ایران است. ساخت ورزشگاه نقش‌جهان اصفهان، تکمیل مصلی اصفهان، ساخت مدارس و … از آن جمله‌اند.</p>
      <p>
        <b>عملیات تولید در این شرکت بدین‌صورت است که:</b>
      </p>
      <p>پودر سنگ‌آهن مورد نیاز شرکت فولاد مبارکه از معادن سنگ‌آهن تأمین و به‌وسیله راه‌آهن به این شرکت منتقل می‌شود. سنگ‌آهن پس از طی فرآیندهایی به گلوله‌های فندقی شکل تبدیل‌ شده و پس از ورود به کوره‌های قوس الکتریکی در اثر عبور جریان برق و ایجاد قوس الکتریکی، به فولاد مذاب تبدیل می‌شود. این فولاد مذاب در واحد ریخته‌گری بر اساس نیاز مشتری به شمش‌های فولادی (تختال) تبدیل می‌شود.</p>
      <p>تختال‌ها سپس به واحد نورد گرم منتقل می‌شوند. نورد در اصطلاح فنی به معنای شکل‌دهی شمش‌های فولادی است که با حرارت، قابل‌ انعطاف شده‌اند. با حرکت تختال بین دو غلطک بزرگ مخصوص نورد، از ضخامت آن کاسته شده و طول آن افزایش می‌یابد. به‌ طوری‌ که یک شمش فولادی در ورود خط‌نورد گرم با ضخامت ۲۰ سانتی‌متر و طول ۱۰ متر هست و در پایان خط‌نورد، ضخامتی بین ۵/۱ تا ۱۶ میلی‌متر داشته و طول آن به حدود ۸۰۰ متر با همان عرض اولیه تبدیل می‌شود.</p>
      <p>این محصول اکنون چون به‌صورت کلاف فولادی درآمده، رول فولادی نامیده می‌شود که پس از انجام عملیات‌هایی دیگر در نورد گرم و سرد در مصارفی همچون: لوله‌های نفت و گاز، لوله‌های آب‌رسانی، پروفیل، کشتی‌سازی، لوازم‌خانگی، بسته‌بندی مواد غذایی، صنایع خودرو اعم از بدنه و … استفاده می‌شود. میزان تولید روزانه خط موجود ۱۰۰۰ کلاف ۲۰ تنی در روز و ماهیانه ۲۳،۰۰۰ عدد کلاف هست که هر کلاف محموله یک تریلر خواهد بود.</p>
      <p>اصلی‌ترین مسائلی که باعث شد نیاز به احداث یک واحد نورد گرم جدید در کنار خط قبلی احساس شود و پس از راه‌اندازی خط‌نورد گرم ۲ برطرف می‌گردد عبارت‌اند از:</p>
      <p>ـ از زمان راه‌اندازی خط موجود، بخشی از نیازهای بازار توسط این خط تولید و الباقی از خارج از کشور تأمین می‌شد که با راه‌اندازی خط جدید، نیاز کشور کاملاً از واردات مرتفع خواهد شد.</p>
      <p>ـ با عنایت به نفت‌خیز بودن ایران و نیاز بسیار زیاد صنعت نفت به لوله‌های انتقال ذخایر نفت و گازِ کشورمان که عمدتاً از نوع ترش هست، امکان تولیدِ رول ورق جهت ساخت لوله‌های با اقطار بزرگ و ضخامت زیاد وجود ندارد که نیاز این صنایع به تولید گریدهای جدید فولادی از قبیل API X۷۰ است که صرفاً با راه‌اندازی این خط جدید مقدور خواهد بود. مضاف بر اینکه پس از راه‌اندازی این خط، صنایع نفت و گاز کشور از واردات ورق فولادی جهت تولید لوله‌های انتقال بی‌نیاز خواهد شد.</p>
      <p>ـ نیاز گسترده صنعت اتومبیل‌سازی به ورق‌های خاص استحکام بالایِ سبک DP۱۱۸۰، جهت استفاده در بدنه خودروها که باعث سبک‌سازی و استحکام بخشیدن به بدنه خودرو و در نتیجه کاهش آلودگی، ایمنی بالا و صرفه‌جویی هزینه‌های سوخت آن می‌شود با راه‌اندازی این خط مرتفع خواهد شد.</p>
      <p>ـ اکنون بیشترین نیاز صنایع لوله و پروفیل به‌صورت عمومی ضخامت‌های زیر ۲ میلی‌متر است که به دلیل فرسودگی خط موجود امکان پوشش کامل این نیاز در این ضخامت وجود ندارد و با احداث خط جدید می‌توان ضخامت‌های تا ۲/۱ میلی‌متر را با استحکام بالا و به‌صورت سبک تولید کرد که در هزینه‌های تمام‌شده مشتریان ساختمانی نیز مؤثر خواهد بود.</p>
      <p>ـ امکان تولید فولاد با کربن متوسط برای ماشین‌کاری در ایران وجود ندارد و خط‌نورد گرم ۲ این موضوع را برطرف خواهد کرد.</p>
      <p>ـ در حال حاضر امکان تولید گرید پراستحکام QSD۷۰۰ جهت تولید شاسی خودرو سنگین وجود نداشته و تولیدات خط جدید نورد گرم ۲ می‌تواند این امکان را برای کشور برای اولین بار فراهم کند.</p>
      <p>ـ ارزش‌افزوده تبدیل سنگ‌آهن به تختال تنها ۱۰۰ تومان و تبدیل تختال به ورق گرم نوردیده شده ۱۰۰۰ تومان هست که در حال حاضر ۲ میلیون تن تختال مازاد بر مصرف نورد گرم موجود، در سال موجود است و ارزش‌افزوده‌ای که پس از راه‌اندازی خط‌نورد گرم ۲ حاصل خواهد شد، نقش مهمی در اقتصاد کشور و تولید ناخالص ملی ایفا می‌کند.</p>
      <p>انتهای رپرتاژ آگهی</p>
    </article>
  </body>
</html>