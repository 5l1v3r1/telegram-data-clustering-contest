<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247144/alegeri-prezidentiale-2019-plangeri-privind-buletinele-de-vot-specimen-si-continuarea-campaniei-electorale-depuse-la-bej-bistrit.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T09:43:54+00:00"/>
    <meta property="og:title" content="Alegeri prezidentiale 2019: Plangeri privind buletinele de vot specimen si continuarea campaniei electorale, depuse la BEJ Bistrita-Nasaud"/>
    <meta property="og:description" content="Biroul Electoral Judetean (BEJ) Bistrita-Nasaud a fost sesizat, duminica dimineata, cu privire la buletinele de vot tip specimen distribuite la nivelul judetului, care ar avea aplicata stampila &quot;Anulat&quot; chiar pe numele unuia dintre competitorii electorali, dar si cu privire la distribuirea pe o retea de socializare a unui material video de campanie, chiar in ziua celui de-al doilea tur de scrutin al alegerilor prezidentiale, potrivit Agerpres."/>
  </head>
  <body>
    <article>
      <h1>Alegeri prezidentiale 2019: Plangeri privind buletinele de vot specimen si continuarea campaniei electorale, depuse la BEJ Bistrita-Nasaud</h1>
      <address>
        <time datetime="2019-11-24T09:43:54+00:00">24 Nov 2019, 09:43</time>
      </address>
      <p>
        <b>Biroul Electoral Judetean (BEJ) Bistrita-Nasaud a fost sesizat, duminica dimineata, cu privire la buletinele de vot tip specimen distribuite la nivelul judetului, care ar avea aplicata stampila "Anulat" chiar pe numele unuia dintre competitorii electorali, dar si cu privire la distribuirea pe o retea de socializare a unui material video de campanie, chiar in ziua celui de-al doilea tur de scrutin al alegerilor prezidentiale, potrivit <a href="http://agerpres.ro/">Agerpres.</a></b>
      </p>
      <p>Prima sesizare, privind buletinele de vot specimen, a fost respinsa, iar a doua a intrat in atentia Politiei.</p>
      <p>"A fost adresata o intampinare Biroului Electoral Judetean, formulata de catre competitorul Partidul National Liberal, care a fost respinsa, cu privire la modul in care s-a facut anularea buletinului de vot specimen in birourile electorale ale sectiilor de votare. De asemenea, am mai avut si o plangere privind o postare pe Facebook, care face trimitere la competitorul electoral Partidul Social Democrat, care a fost admisa in parte, in sensul sesizarii Inspectoratului de Politie Judetean cu privire de a face o cercetare si de a dispune, daca exista cazul, o sanctionare in acest sens", a declarat duminica Alexandru Vintila, membru in cadrul BEJ Bistrita-Nasaud.</p>
      <p>Potrivit lui Vintila, in ceea ce priveste buletinele de vot tip specimen, acestea au fost comandate la o tipografie de catre Institutia Prefectului judetului Bistrita-Nasaud, iar membrii BEJ au stabilit ca sesizarea trebuie respinsa, pentru ca legea nu prevede cum si unde se aplica stampila cu mentiunea "Anulat", iar stampila are un singur scop, acela de a invalida documentul.</p>
      <p>In ceea ce priveste a doua sesizare, cazul a fost preluat de Inspectoratul de Politie Judetean (IPJ).</p>
      <p>
        <a href="https://www.wall-street.ro/articol/Politic/247162/alegeri-prezidentiale-2019-turul-doi-primele-rezultate-din-diaspora.html">Citeste si:<br/>Iohannis castiga cu peste 90% in Australia si Noua Zeelanda</a>
      </p>
      <figure>
        <img src="https://img.wall-street.ro/image_thumbs/thumbs/543/54354fa467f7132dc5b4703c2d23eb35-400x250-00-65.jpg?v=1574611117"/>
      </figure>
      <p>"Din cate am constatat noi, se afla o postare pe o pagina de Facebook denumita "campanieelectoralapsd2019", este un videoclip care face referire la un competitor electoral, cu mentiunea de a vota. Noi nu am putut sa stabilim cine este apartinatorul sau daca se afla in vreo culpa privind data la care a fost inregistrat respectivul material video sau cand a fost publicat, insa am admis acea plangere, in sensul sesizarii IPJ", a mentionat reprezentantul BEJ Bistrita-Nasaud.</p>
      <footer>Sursa foto: Shutterstock</footer>
    </article>
  </body>
</html>