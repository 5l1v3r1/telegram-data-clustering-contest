<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/trabzonspor-son-9-sezonun-en-iyi-puanini-elde-etti-235198-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-24T09:08:18+00:00"/>
    <meta property="og:title" content="Trabzonspor son 9 sezonun en iyi puanını elde etti"/>
    <meta property="og:description" content="Ankaragücü’nu 3-0 mağlup ederek puanını 22’ye yükselten ve zirve mücadelesini sürdüren Trabzonspor, 2010-2011 sezonundan sonra en iyi puanı elde etti."/>
  </head>
  <body>
    <article>
      <h1>Trabzonspor son 9 sezonun en iyi puanını elde etti</h1>
      <h2>Ankaragücü’nu 3-0 mağlup ederek puanını 22’ye yükselten ve zirve mücadelesini sürdüren Trabzonspor, 2010-2011 sezonundan sonra en iyi puanı elde etti.</h2>
      <address><time datetime="2019-11-24T09:08:18+00:00">24 Nov 2019, 09:08</time> by <a rel="author">Mynet</a></address>
      <p>Süper Lig’in 12. haftasında deplasmanda MKE Ankaragücü’nü 3-0 mağlup eden Trabzonspor, çıkışını sürdürüyor.</p>
      <p>Geçtiğimiz hafta sahasında Alanyaspor’u 10 kişi kalmasına rağmen 1-0 mağlup eden bordo-mavililer, milli ara sonrası elde ettiği galibiyetle zirve tırmanışına devam etti. Bordo-mavililer puanını 22’e yükselterek söz konusu haftalar itibarıyla 2010-2011 sezonundan sonraki en yüksek puanını elde etti.</p>
      <p>Trabzonspor, 12. haftalar baz alındığında son 9 sezondaki en iyi performansını sergiledi. Geride kalan 12 haftada 6 galibiyet, 4 beraberlik ve 2 mağlubiyetle 22 puan hanesine yazdıran bordo-mavililer, 2018-2019 sezonunun ilk 12 haftasında 16, 2017-2018 sezonunda 16, 2016-2017 sezonunda 12, 2015-2016 sezonunda 17, 2014-2015 sezonunda 18, 2013-2014 sezonunda 20, 2012-2013 sezonunda 19 puan, 2011-2012 sezonunda 20 puan ve 2010-2011 sezonunda 29 puan toplamıştı.</p>
      <h3>2010-2011’DEN SONRAKİ EN GOLCÜ İKİNCİ DÖNEM</h3>
      <p>Trabzonspor, 12. haftalar itibarıyla 2010-2011 sezonundan sonraki en golcü ikinci dönemini yaşıyor. Karadeniz ekibi, söz konusu sezonda 29 gol atarken, bu sezon ise 23 gol buldu. Bordo-mavililer, 2011-2012 sezonunun ilk 12 haftalık bölümünde 17 gol, 2012-2013 sezonunda 13 gol, 2013-2014 sezonunda 15 gol, 2014-2015 sezonunda 20 gol, 2015-2016 sezonunda 15 gol, 2016-2017 sezonunda 7 gol, 2017-2018 sezonunda 23 gol, 2018-2019 sezonunda da 19 gol kaydetti.</p>
      <h3>SON 2 MAÇTA KALESİNİ GOLE KAPADI</h3>
      <p>Süper Lig’in 11. haftasında sahasında Alanyaspor’u 1-0 mağlup eden Trabzonspor, deplasmanda ise MKE Ankaragücü’nü 3-0 yenerek son iki haftada kalesini gole kapamış oldu.</p>
      <p>Alanyaspor maçında 16 maçlık gol yeme serisine noktayı koyan bordo-mavili takım, bu haftada da deplasmanda oynadığı Ankaragücü mücadelesinde kalesinde gol görmedi.</p>
    </article>
  </body>
</html>