<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/jaworzno-18-latek-zaatakowal-nozem-czlonkow-rodziny,987817.html"/>
    <meta property="og:site_name" content="TVN24"/>
    <meta property="article:published_time" content="2019-11-24T09:36:00+00:00"/>
    <meta property="og:title" content="Nastolatek &quot;sięgnął po nóż i zaczął kolejno atakować domowników&quot;"/>
    <meta property="og:description" content="W Jaworznie podczas awantury domowej 18-latek zaatakował nożem matkę, babcię i brata. Napastnik został zatrzymany przez policję, a poszkodowani trafili do szpitala. Ich życiu nie zagraża niebezpiec..."/>
  </head>
  <body>
    <article>
      <h1>Nastolatek "sięgnął po nóż i zaczął kolejno atakować domowników"</h1>
      <address><time datetime="2019-11-24T09:36:00+00:00">24 Nov 2019, 09:36</time> by <a rel="author">ads/adso</a></address>
      <slideshow>
        <figure>
          <img src="https://r-scale-a0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/d31485cf-0e58-4706-888c-bc2b3ca956ec.jpg?type=1&amp;srcmode=0&amp;srcx=1/1&amp;srcy=1/1&amp;srcw=1/1&amp;srch=1/1&amp;dstw=970&amp;dsth=546&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/40666f17-2e36-4874-b516-bd225b1a63d6-480p.mp4"/>
          <figcaption>18-latek zaatakował nożem członków rodziny</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/2e021532-ea66-41d3-af0c-779fba8e6855-480p.mp4"/>
          <figcaption>Rzecznik policji w Jaworznie: życiu osób ranionych nożem nie...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/0923e945-536c-4fea-86ba-a7804b27f24d-480p.mp4" autoplay="" loop=""/>
          <figcaption>Jaworzno w województwie śląskim</figcaption>
        </figure>
        <figcaption>18-latek zaatakował nożem członków rodziny<cite>Foto: tvn24 | Video: tvn24</cite></figcaption>
      </slideshow>
      <h3>W Jaworznie podczas awantury domowej 18-latek zaatakował nożem matkę, babcię i brata. Napastnik został zatrzymany przez policję, a poszkodowani trafili do szpitala. Ich życiu nie zagraża niebezpieczeństwo.</h3>
      <related>
        <a href="https://kontakt24.tvn.pl/ranny-mezczyzna-po-ataku-nozownika-sprawca-byl-pijany,307558.html"/>
      </related>
      <p>Do awantury doszło w sobotę około godziny 17.30. Nastolatek zaatakował nożem 45-letnią matkę, 78-letnią babcię i 12-letniego brata. Został zatrzymany przez policję, poszkodowani trafili do szpitala.</p>
      <p>- Z relacji świadków wynika, że mężczyzna z niewiadomych na razie powodów sięgnął po nóż i zaczął kolejno atakować domowników. Ojciec tego mężczyzny, słysząc całe zamieszanie, wybiegł szybko z innego pomieszczenia i razem z dziadkiem tego młodego człowieka obezwładnili - przekazał w niedzielę w rozmowie z TVN24 aspirant sztabowy Michał Nowak, rzecznik policji w Jaworznie.</p>
      <p>Na miejsce została wezwana policja, która zatrzymała nastolatka. Został przewieziony do komendy w Jaworznie - relacjonował sobotnie wydarzenia.</p>
      <p>Jak przekazał rzecznik policji, w momencie zatrzymania 18-latek miał w wydychanym powietrzu ponad promil alkoholu i był mocno pobudzony. Nastolatkowi pobrano krew, która zostanie przebadana na obecność w organizmie środków odurzających. Wszystkie okoliczności zajścia będą wyjaśniane w śledztwie pod nadzorem prokuratury.</p>
      <p>Jak przekazał asp. sztab. Michał Nowak, poszkodowani "są w stanie dosyć dobrym". Dwie osoby zostały opatrzone i opuściły szpital już w sobotę, trzecia pozostała w nim na obserwację.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/fc9b003bb003a298c2ad0d05e4342bdc/ea0ddd0b-0986-49e0-b8a7-cce72fdf50f9.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Jaworzno w województwie śląskim<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://kontakt24.tvn.pl/ranny-mezczyzna-po-ataku-nozownika-sprawca-byl-pijany,307558.html"/>
      </related>
    </article>
  </body>
</html>