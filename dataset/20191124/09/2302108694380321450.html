<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/al-doilea-tur-de-scrutin-al-alegerilor-prezidentiale-s-a-incheiat-in-noua-zeelanda.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T09:20:12+00:00"/>
    <meta property="og:title" content="Al doilea tur de scrutin al alegerilor prezidențiale s-a încheiat în Noua Zeelandă"/>
    <meta property="og:description" content="Al doilea tur de scrutin s-a încheiat deja în Noua Zeelandă, informează Ministerul Afacerilor Externe, care menţionează că până la ora 10.00, ora"/>
  </head>
  <body>
    <article>
      <h1> Al doilea tur de scrutin al alegerilor prezidențiale s-a încheiat în Noua Zeelandă </h1>
      <address><time datetime="2019-11-24T09:20:12+00:00">24 Nov 2019, 09:20</time> by <a rel="author">Redacția</a></address>
      <p>Al doilea tur de scrutin s-a încheiat deja în Noua Zeelandă, informează Ministerul Afacerilor Externe, care menţionează că până la ora 10.00, ora României, 380.314 de cetăţeni români îşi exercitaseră dreptul la vot în străinătate, la secţia de votare, transmite Agerpres.</p>
      <p>„A treia zi de vot în străinătate pentru turul al doilea al alegerilor prezidenţiale 2019 este în plină desfăşurare în Australia, Asia, Europa şi Africa. Cea de-a treia zi a votului în străinătate pentru turul al doilea al alegerilor prezidenţiale 2019 se desfăşoară în 776 secţii de votare din Australia, Asia, Europa şi Africa. La ora 10.00, ora României, 380.314 de cetăţeni români îşi exercitaseră dreptul la vot în străinătate, la secţia de votare. Al doilea tur de scrutin s-a încheiat deja în Noua Zeelandă, la ora locală 21.00”, precizează sursa citată.</p>
      <p>Potrivit MAE, cetăţenii români din străinătate pot să îşi exercite dreptul de vot duminică, în intervalul 7.00-21.00 (ore locale).</p>
      <p>Cetăţenii români sunt sfătuiţi să meargă la vot încă din prima parte a zilei, pentru a evita eventuale aglomerări.</p>
      <p>Harta interactivă a secţiilor de votare din străinătate poate fi accesată pe site-ul oficial al MAE: <b><a href="http://www.mae.ro/maps/4083.">http://www.mae.ro/maps/4083</a></b>.</p>
    </article>
  </body>
</html>