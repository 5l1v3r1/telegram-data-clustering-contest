<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/india/2019/11/24/woman-killed-her-husband-who-sold-her-mixer-grinder-for-alcohol.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T09:29:15+00:00"/>
    <meta property="og:title" content="വീട്ടിലെ മിക്സി വിറ്റു കള്ളുകുടിച്ചു; ഭർത്താവിനെ ഭാര്യ അടിച്ചു കൊന്നു"/>
    <meta property="og:description" content="വീട്ടിലെ മിക്സി വിറ്റ് ആ പണത്തിന് കള്ളുകുടിച്ചെത്തിയ ഭർത്താവ് ഭാര്യയുടെ അടിയേറ്റ് മരിച്ചു. സുൽത്താൻപേട്ട സ്വദേശി വെങ്കിടേശാണ് ഭാര്യയുടെ അടിയേറ്റ് മരിച്ചത്. കഴിഞ്ഞ മാസം 17 നാണ് സംഭവമുണ്ടായത്. തികഞ്ഞ മദ്യപാനിയായ വെങ്കിടേശ് വീട്ടുപകരണങ്ങൾ വിറ്റ് കള്ളുകുടിക്കുന്നതിനെ ഭാര്യ എതിർത്തിരുന്നു. ഇതിന്. Murder. Mixer-Grinder. Tamil Nadu. Manorama News."/>
  </head>
  <body>
    <article>
      <h1>വീട്ടിലെ മിക്സി വിറ്റു കള്ളുകുടിച്ചു; ഭർത്താവിനെ ഭാര്യ അടിച്ചു കൊന്നു</h1>
      <address><time datetime="2019-11-24T09:29:15+00:00">24 Nov 2019, 09:29</time> by <a rel="author">സ്വന്തം ലേഖകൻ</a></address>
      <p>വീട്ടിലെ മിക്സി വിറ്റ് ആ പണത്തിന് കള്ളുകുടിച്ചെത്തിയ ഭർത്താവ് ഭാര്യയുടെ അടിയേറ്റ് മരിച്ചു. സുൽത്താൻപേട്ട സ്വദേശി വെങ്കിടേശാണ് ഭാര്യയുടെ അടിയേറ്റ് മരിച്ചത്. കഴിഞ്ഞ മാസം 17 നാണ് സംഭവമുണ്ടായത്. തികഞ്ഞ മദ്യപാനിയായ വെങ്കിടേശ് വീട്ടുപകരണങ്ങൾ വിറ്റ് കള്ളുകുടിക്കുന്നതിനെ ഭാര്യ എതിർത്തിരുന്നു. ഇതിന് പിന്നാലെയാണ് 2000 രൂപ വിലയുള്ള മിക്സി വെങ്കിടേശ് മദ്യം വാങ്ങുന്നതിനായി വിറ്റത്.</p>
      <p>ഉമാദേവിയുടെ അടിയേറ്റ് ഗുരുതരമായി പരുക്കേറ്റ വെങ്കിടേശിനെ കോയമ്പത്തൂരിലെ ആശുപത്രിയിൽ പ്രവേശിപ്പിച്ചിരുന്നു. വാഹനാപകടത്തിൽ പരുക്കേറ്റുവെന്നാണ് ഇവർ ഡോക്ടറോട് പറഞ്ഞത്. ഇതോടെ വാഹനാപകടത്തിന് കേസെടുത്ത് മൃതദേഹം ബന്ധുക്കൾക്ക് വിട്ടു നൽകി. എന്നാൽ പോസ്റ്റ്മോർട്ടം റിപ്പോർട്ടിൽ തലയ്ക്ക് ക്ഷതമേറ്റതാണ് മരണകാരണം എന്ന് കണ്ടെത്തിയതോടെയാണ് പൊലീസ് കുടുംബാംഗങ്ങളെ ചോദ്യം ചെയ്തു. ഇതോടെ ഉമാദേവി കുറ്റം സമ്മതിക്കുയായിരുന്നു.</p>
    </article>
  </body>
</html>