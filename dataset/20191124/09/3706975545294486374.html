<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/soubiz/1983089_ale-ktoze-sa-nam-to-zasnubil-herecka-hviezda-povedala-ano"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-24T09:11:00+00:00"/>
    <meta property="og:title" content="Ale ktože sa nám to zasnúbil? Herecká hviezda povedala áno"/>
    <meta property="og:description" content="Tridsaťpäťročná herečka vyznala lásku slovami, ktoré by sa dobre počúvali každému mužovi."/>
  </head>
  <body>
    <article>
      <h1>Ale ktože sa nám to zasnúbil? Herecká hviezda povedala áno</h1>
      <h2>Tridsaťpäťročná herečka vyznala lásku slovami, ktoré by sa dobre počúvali každému mužovi.</h2>
      <address><time datetime="2019-11-24T09:11:00+00:00">24 Nov 2019, 09:11</time> by <a rel="author">DALLAS/markiza.sk, dg</a></address>
      <p>Freida Pinto sa zasnúbila. Hviezda filmu Milionár z Chatrče povedala áno svojmu partnerovi, fotografovi Corymu Tranovi. „Všetko mi teraz dáva zmysel. Život dáva zmysel,“ napísala v popise fotiek, ktorými oznámila zásnuby.</p>
      <p>Tridsaťpäťročná indická herečka vyznala lásku slovami, ktoré by sa dobre počúvali každému mužovi. „Ty, láska moja, si to najkrajšie stvorenie, ktoré kedy prišlo do môjho života. A si tu, aby si v ňom zostal. Teda, ostávaš kvôli mne,“ dodala a svojmu snúbencovi zároveň zaželala všetko najlepšie k narodeninám.</p>
      <p>Freida Pinto priznala svoj vzťah na verejnosti ešte minulý rok. Predtým randila s hereckým kolegom z filmu Milionár z chatrče Devom Patelom.</p>
      <p>Zdroj: Instagram/freidapinto</p>
    </article>
  </body>
</html>