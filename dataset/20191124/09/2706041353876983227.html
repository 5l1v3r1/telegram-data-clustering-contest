<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/220937/video-rozhodujuci-uder-prisiel-ako-blesk-z-jasneho-neba-wilder-obhajil-titul-caka-ho-fury"/>
    <meta property="og:site_name" content="Športky.sk"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="VIDEO Rozhodujúci úder prišiel ako blesk z jasného neba: Wilder obhájil titul, čaká ho Fury"/>
    <meta property="og:description" content="LAS VEGAS – Americký boxer Deontay Wilder obhájil titul organizácie WBC v superťažkej hmotnostnej kategórii. V sobotnom zápase v Las Vegas poslal Kubánca Luisa Ortiza na zem v siedmom kole a ..."/>
  </head>
  <body>
    <article>
      <h1>VIDEO Rozhodujúci úder prišiel ako blesk z jasného neba: Wilder obhájil titul, čaká ho Fury</h1>
      <address>
        <time datetime="2019-11-24T09:30:00+00:00">24 Nov 2019, 09:30</time>
      </address>
      <p>LAS VEGAS – Americký boxer Deontay Wilder obhájil titul organizácie WBC v superťažkej hmotnostnej kategórii. V sobotnom zápase v Las Vegas poslal Kubánca Luisa Ortiza na zem v siedmom kole a zabezpečil si tak odvetu s Tysonom Furym.</p>
      <anchor name="galeria">
        <slideshow>
          <figure>
            <img src="https://sportky.zoznam.sk/cacheImg/obr/1200px/deontay-wilder-luis-ortiz-531129.jpg"/>
            <figcaption>Wilder obhájil titul v superťažkej váhe<cite><b>Zdroj:</b> SITA/AP/John Locher</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/deontay-wilder-luis-ortiz-531135.jpg"/>
            <figcaption>Wilder obhájil titul v superťažkej váhe<cite><b>Zdroj:</b> SITA/AP/Erik Verduzco/Las Vegas Review-Journal</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/deontay-wilder-luis-ortiz-531133.jpg"/>
            <figcaption>Wilder obhájil titul v superťažkej váhe<cite><b>Zdroj:</b> SITA/AP/John Locher</cite></figcaption>
          </figure>
          <figure>
            <img src="https://sportky.zoznam.sk/cacheImg/obr/1200px/deontay-wilder-luis-ortiz-531131.jpg"/>
            <figcaption>Wilder obhájil titul v superťažkej váhe<cite><b>Zdroj:</b> SITA/AP/John Locher</cite></figcaption>
          </figure>
        </slideshow>
        <p>Úvodných šesť kôl veľa vzruchu neprinieslo. Rozhodujúci úder v 7. kole prišiel ako blesk z jasného neba. <i><b>"Hral som sa s ním, nechcel som robiť neuvážené kroky. Moja šanca napokon prišla a využil som ju,"</b></i> povedal podľa AP 34-ročný Wilder.</p>
        <p>Ortizovi sa po tvrdom údere pravačkou nezdvíhalo zo zeme ľahko, no myslí si, že to stihol v časovom limite: "<i><b>Keď rozhodca napočítal do sedem, už som stál. Chcel som pokračovať."</b></i> Proti rozhodnutiu však napokon neprotestoval. Kvality svojho súpera uznal aj Wilder:<i><b> "Patrí k svetovej špičke, proti tomu nemôže nikto namietať."</b></i></p>
        <figure>
          <iframe data-src="https://twitter.com/ComplexSports/status/1198482214046044160?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
        </figure>
        <p>Wilder si vylepšil bilanciu v profesionálnom ringu na 42 víťazstiev (41 KO) a jedna remíza. Práve tou sa skončil jeho minuloročný súboj s Tysonom Furym. S kontroverzným Britom sa stretne znova 23. februára 2020.</p>
        <footer><b>Zdroj:</b> TASR<br/><b>Foto:</b> SITA/AP/John Locher; Video: Twitter/Complex Sports</footer>
        <related>
          <h4>SÚVISIACE ČLÁNKY</h4>
          <a href="https://sportky.zoznam.sk/c/220751/video-sampion-nurmagomedov-o-dlhoocakavanej-odvete-s-mcgregorom-idiotom-nevenujem-pozornost"/>
          <a href="https://sportky.zoznam.sk/c/220341/terminator-vemola-po-ko-od-attilu-nestraca-cas-video-brutalneho-treningu-po-uteku-z-nemocnice"/>
          <a href="https://sportky.zoznam.sk/c/219929/video-tomas-bolo-o-tazkych-zaciatkoch-mma-na-slovensku-vtedy-by-som-zaplatil-za-to-aby-som-mal-zapas"/>
          <a href="https://sportky.zoznam.sk/c/219927/studio-sportky-tomas-bolo-o-zakulisi-mma-kazda-minca-ma-dve-strany"/>
        </related>
      </anchor>
    </article>
  </body>
</html>