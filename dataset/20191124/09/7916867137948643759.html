<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134954-patirti-lietuvoje-prisimines-lamelo-ballas-tai-buvo-tarsi-siaubo-filmas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T09:18:00+00:00"/>
    <meta property="og:title" content="Patirtį Lietuvoje prisiminęs LaMelo Ballas: „Tai buvo tarsi siaubo filmas“"/>
    <meta property="og:description" content="Jauniausias Ballų šeimos atstovas LaMelo šiuo metu lieja prakaitą Australijoje bei yra įvardijamas kaip potencialus pirmasis artėjančios NBA naujokų biržos šaukimas. Vis tik, kaip „Bleacher Report“ sakė pats 18-metis bei jo agentas Jermaine‘as Jacksonas, kelias nebuvo toks lengvas kaip gali pasirodyti. Australijos krepšinio lyga (NBL), kurioje žaidžia LaMelo, sėkmingai iš to uždirbo. Lyga sudarė transliacijų sutartis su ESPN bei „Facebook“. Vien ..."/>
  </head>
  <body>
    <article>
      <h1>Patirtį Lietuvoje prisiminęs LaMelo Ballas: „Tai buvo tarsi siaubo filmas“</h1>
      <address>
        <time datetime="2019-11-24T09:18:00+00:00">24 Nov 2019, 09:18</time>
      </address>
      <p>Nuotr.: Õhtuleht-Scanpix</p>
      <figure>
        <a href="https://www.basketnews.lt/paveikslelis-207693-any1000x1000.jpg">
          <img src="https://www.basketnews.lt/paveikslelis-207693-any630x500.jpg"/>
        </a>
      </figure>
      <p>Nuotr. Õhtuleht-Scanpix</p>
      <p>Jauniausias Ballų šeimos atstovas LaMelo šiuo metu lieja prakaitą Australijoje bei yra įvardijamas kaip potencialus pirmasis artėjančios NBA naujokų biržos šaukimas.</p>
      <p>Vis tik, kaip „Bleacher Report“ sakė pats 18-metis bei jo agentas Jermaine‘as Jacksonas, kelias nebuvo toks lengvas kaip gali pasirodyti.</p>
      <p>Australijos krepšinio lyga (NBL), kurioje žaidžia LaMelo, sėkmingai iš to uždirbo. Lyga sudarė transliacijų sutartis su ESPN bei „Facebook“. Vien naujiena apie tai, jog Ballas sudarė sutartį su Ilavaros „Hawks“ ekipa, sugeneravo 1,6 mlrd. paspaudimų bei reakcijų lygos tinklalapyje bei socialinėje erdvėje.</p>
      <p>„Žmonės iš jo pinigus darėsi daugybę metų, – sako Jacksonas. – Nenoriu vartoti šio žodžio, bet jis buvo tarsi prostitutė.“</p>
      <p>Jog LaMelo traukia dėmesį neslepia ir NBL vadovas bei savininkas Larry Kestelmanas.</p>
      <p>„Jis yra tarsi mūsų šviesa pasauliui, nes kol žmonės nepamato, kur žaidžia LaMelo, jie nelabai žino, jog mes apskritai egzistuojame“, – teigė Kestelmanas.</p>
      <p>Vis tik bene garsiausiai nuskambėjusi LaMelo karjeros stotelė buvo Lietuvoje, kur jis gynė tuometinio Prienų „Vytauto“ ekipos garbę. Vis tik pats žaidėjas šią patirtį prisimena ne geriausiais žodžiais.</p>
      <p>„Tai buvo tarsi siaubo filmas, – apie patirtį Lietuvoje sakė Ballas. – Visa tai tik vertė mane grįžti namo.“</p>
      <p>Vis tik dar sunkiau buvo matyti kenčiančią mamą Tiną, kuri buvo atsigavusi po infarkto ir su neįgaliųjų vėžimėliu tęsė filmavimus „Ball in the Family“ realybės šou.</p>
      <p>„Mano mama galėjo mirti“, – prisiminė LaMelo.</p>
      <p>Ir nors Lietuvoje jis išgarsėjo kaip neveiksnus, trenerio nurodymų neklausantis bei į komandos pergales nesuinteresuotas žaidėjas, tačiau pats krepšininkas teigia, jog yra tiesiog nesuprastas.</p>
      <p>Jis taip pat nenorėjo veltis ir savo tėčio LaVaro keliamus skandalus, tačiau pridėjo, kad ryšys tarp jų yra.</p>
      <p>„Aš tiesiog žaidžiu krepšinį. Ką jis (LaVaras) pasako, tą pasako. Tai sunku paaiškinti, tačiau neketinu nuo jo nusigręžti. Gauname tik vieną tėtį pasaulyje.</p>
      <p>Žmonės man sako: „Jis griauna tavo karjerą“. Tai netiesa, nes jis mane padarė tuo, kuo esu šiandien“, – teigė 18-metis.</p>
      <h3>
        <a href="https://www.basketnews.lt/zaidejai/22161-lamelo-ball.html">LaMelo Ball</a>
      </h3>
      <figure>
        <img src="https://www.basketnews.lt/paveikslelis-163790-crop90x135.jpg"/>
      </figure>
      <ul>
        <li>Pozicija: PG</li>
        <li>Amžius: 18</li>
        <li>Ūgis: 203 cm</li>
        <li>Svoris: 82 kg</li>
        <li>Gimimo vieta: Kalifornija, JAV</li>
      </ul>
    </article>
  </body>
</html>