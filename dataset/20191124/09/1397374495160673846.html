<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/cudesno-janis-kao-mozis-meloun-zek-izjednacio-istorijski-rekord-u-trojkama-393589.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T09:41:00+00:00"/>
    <meta property="og:title" content="Čudesno, Janis kao Mozis Meloun, Zek izjednačio istorijski rekord u trojkama!"/>
    <meta property="og:description" content="Janis Adetokumbo ponovio podvig Melouna iz osamdesetih, ali ono što je napravio Zek Lavin će se prepričavati."/>
  </head>
  <body>
    <article>
      <h1>Čudesno, Janis kao Mozis Meloun, Zek izjednačio istorijski rekord u trojkama!</h1>
      <h2>Janis Adetokumbo ponovio podvig Melouna iz osamdesetih, ali ono što je napravio Zek Lavin će se prepričavati.</h2>
      <address><time datetime="2019-11-24T09:41:00+00:00">24 Nov 2019, 09:41</time> by <a rel="author">Vladimir Stojanović</a></address>
      <p>U ekipi Jute nije bilo Rudija Gobera, nema veze, umesto odbranom koševima su zasuli Pelikanse. Donovan Mičel je ubacio 37 poena, najviše u sezoni, Bogdanović dodao 28, pa je pobeda ostala u Solt Lejks Sitiju, iako je Nju Orleans sve vreme držao priključak. Majk Konli je nastavio da promašuje, nikako da se vrati u formu iz Memfisa, ali je nekih dva minuta pre kraja, pogodio trojku i prelomio meč.<br/><br/>Milvoki je dobio Detroit, 28 poena Adetokumba, meč su Baksi prelomili odbranom, kod gostiju nije bilo Grifina, Rouz je postogao 20 poena, Pistonsi su loše šutirali, sedma pobeda u nizu za Bakse koji su lider Istoka. Inače, Janis je imao i 10 skokova, postao prvo čovek još od Mozisa Melouna koji je u 16 startnih utakmica sezone imao dabl-dabl.<br/><br/>Lejkersi su teže nego što se očekivalo dobili u Tenesiju., Entoni Dejvis je ubacio 22 poena, Lebron 30. Lider se mučio, delovali su umorno, igrali su u Oklahomi u petak uveče, "Grizliji" su predvođeni Morantom imali i +15 u prvom poluvremenu, ali na kraju je kvalitet gostiju presudio. Marko Gudurić je meč završio sa šest poena za Memfis.<br/><br/>Damijen Lilard se vratio u tim Portlanda, ali nije vredelo, Klivlend je slavio i sada imaju bolji skor od Blejzersa, to baš niko nije očekivao, imaju poraz manje, oba tima su slavila po pet puta. Tristan Tompson je nadoknadio odsustvo Lova, ubacio 25 poena, Džordan Klarkson brojao do 28. Tim iz Ohaja je prekinuo seriju poraza, spustio procente Portlanda u čijim redovima je Lilard ubacio 23, Melo Entoni 11 poena.<br/><br/>Filadelfija je slavila protiv Majamija, u centru pažnje bio je povratak Batlera u grad, ali za razliku od meča sa Čikagom, prva zvezda Hita nije bio na svom nivou. Filadelfija je nanela u derbiju četvrti poraz gostima sa Floride i ostala neporažena na domaćem terenu. Osvetu je servirao Džof Ričardson koji je upravo iz Hita kao deo posla oko Batlera stigao na sever. On je ubacio 32 poena bivšem klubu, a Siksersi su vodili sa više od 40 razlike. Batler je izviždan, presedeo je poslednju četvrtinu na klupi.<br/><br/>Konačno je dobio i San Antonio, pa Greg Popović neće imati najgoru seriju u karijeri. Nakon osam poraza Sparsi su slavili u Njujorku protiv Niksa, 23 poena za Oldridža, 21 za DeRozana, vodili su sa 28 razlike, nijednog trenutka Njujork nije imao prednost.<br/><br/>Šampion je dobio u Atlanti, Paskal Siakam je ubacio 34 poena za Reptorse, na drugoj strani drugi tripl-dabl u karijeri Janga, 30 poena, po 10 skokova i asistencija. Houksi su stvorili dosta problema favoritu, DeAndre Hanter je supao trojke, vratio tim na jedan posed minusa, ali je Jang promašio trojku za izjednačenje sa sirenom.</p>
      <figure>
        <iframe data-src="https://twitter.com/NBA/status/1198428369349758979?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Istorijska partija Zeka Lavina je obeležila duel u Severnoj Karolini. Veče nakon što je zamenjen u prvoj četvrtini i trener mu očitao bukvicu odgovorio je sa 49 poena. Bek Čikaga je ubacio 13 trojki, uključujući i pobedonosnu u poslednjoj sekundi. On je ušao u istoriju, samo Stef Kari i Klej Tompson su do sada uspeli da ubace 13 trojki. Ruki Kobi Vajt je dodao 28 poena za goste, koji su stigli -11 sa starta poslednje četvrtine.<br/><br/>Indijana je savladala Orlando, nema Vučevića, Medžik će imati mnogo problema. Sabonis je ubacio 25 poena za Pejserse, braća Holidej dodala isto toliko, Aron je pogodio trojku kojom je prelomio utakmicu odnosno sahranio svaku nadu gostiju. Goga Bitadze je ubacio 6 poena, uz jedan promašaj, imao je i 2 uhvaćene lopte za oko 15 minuta igre.<br/><br/><b>Indijana - Orlando 111:106</b><br/><b>Juta - Nju Orleans 128:120</b><br/><b>Milvoki - Detroit 104:90</b><br/><b>Memfis - LA Lejkers 108:109</b><br/><b>Klivlend - Portland 110:104</b><br/><b>Filadelfija - Majami 113:86</b><br/><b>Njujork - San Antonio 104:111</b><br/><b>Šarlot - Čikago 115:116</b><br/><b>Atlanta - Toronto 116:119</b></p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/kao-nekad-pedja-stojakovic-on-fire-ali-u-odelu-bez-zagrevanja-pred-bjelicom-i-bogdanom-393588.html"/>
        <a href="https://www.sportske.net/vest/kosarka/koliko-ce-bogdan-odsustvovati-sa-terena-393504.html"/>
        <a href="https://www.sportske.net/vest/kosarka/jokic-u-mvp-stilu-hardenu-rekord-nedovoljan-stravicna-povreda-kembe-vokera-393490.html"/>
        <a href="https://www.sportske.net/vest/kosarka/neverica-bez-bogdana-kingsi-promasili-okean-partizanov-berta-kao-haubica-393489.html"/>
        <a href="https://www.sportske.net/vest/kosarka/hornetsi-krecu-u-stvaranje-novog-tima-prva-meta-sjajni-centar-393467.html"/>
      </related>
    </article>
  </body>
</html>