<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779552/%D8%B7%D8%B1%D8%AD-%D9%85%D8%AD%D9%84%D9%87-%D8%A7%D8%B3%D9%84%D8%A7%D9%85%DB%8C-%D8%A8%D8%B1%D8%A7%DB%8C-%DB%B2%DB%B2-%D9%86%D9%82%D8%B7%D9%87-%D8%A7%D8%B3%D8%AA%D8%A7%D9%86-%D8%B3%D9%85%D9%86%D8%A7%D9%86-%D8%AF%D8%B1-%D8%AD%D8%A7%D9%84-%D8%A7%D8%AC%D8%B1%D8%A7-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:26:52+00:00"/>
    <meta property="og:title" content="فرمانده سپاه قائم آل محمد (عج) استان سمنان: طرح محله اسلامی برای ۲۲ نقطه استان سمنان در حال اجرا است"/>
    <meta property="og:description" content="سمنان - فرمانده سپاه قائم آل محمد (عج) استان سمنان بابیان اینکه طرح محله اسلامی برای ۲۲ نقطه استان در حال اجرا است، گفت: این طرح برای کاهش آسیب‌های اجتماعی در محلات کم برخوردار انجام می‌شود."/>
  </head>
  <body>
    <article>
      <h1>فرمانده سپاه قائم آل محمد (عج) استان سمنان: طرح محله اسلامی برای ۲۲ نقطه استان سمنان در حال اجرا است</h1>
      <address>
        <time datetime="2019-11-24T09:26:52+00:00">24 Nov 2019, 09:26</time>
      </address>
      <p>به گزارش <a href="https://www.mehrnews.com/">خبرنگار مهر</a>، سرهنگ حمید دامغانی ظهر یکشنبه در آیین قدردانی از فعالان خدمات‌رسانی در محله اسلامی به میزبانی سالن جلسات سپاه قائم آل محمد (عج) استان سمنان بابیان اینکه طرح محله اسلامی برای ۲۲ نقطه استان سمنان در حال اجرا است، ابراز داشت: هدف از این اقدام کاهش آسیب‌های اجتماعی در محلات کم برخوردار است لذا گروه‌های بسیجی در این کار خیر مشارکت‌های لازم رادارند.</p>
      <p>وی بابیان اینکه طرح محلات اسلامی طی سنوات گذشته به همت سپاه و بسیج راه‌اندازی شده است، افزود: بسیج از همان سال ۵۸ که به دستور امام راحل تشکیل شد تاکنون به دنبال محرومیت‌زدایی و کمک به محرومان و نیازمندان جامعه بوده است لذا این رویکرد خود را در برنامه‌های خود دنبال می‌کند.</p>
      <p>فرمانده سپاه قائم آل محمد (عج) استان سمنان بابیان اینکه بسیج نهادی مردمی و برای مردم است، ابراز داشت: یکی از افتخارات بسیج این است که به هیچ گروه و دسته یا حزبی تعلق‌خاطر ندارد از مردم بر خواسته و برای آن‌ها نیز خدمات‌رسانی می‌کند که این رویکرد در سپاه پاسداران نیز وجود دارد.</p>
      <p>دامغانی بابیان اینکه تنها عامل توسعه و پیشرفت در کشور داشتن روحیه کار جهادی و تفکر بسیجی است، تصریح کرد: اگر به دستاوردهای و کارنامه ۴۰ ساله بسیج نیز نگاه بیندازیم به‌جرئت می‌توان گفت توجه به بخش‌های فرهنگی و اجتماعی تنها بخشی از خدمات این نهاد مردمی است که با نشر فرهنگ بسیجی می‌کوشد تا برای مردم عزت و سربلندی خلق کند.</p>
      <p>وی بابیان اینکه بسیج برای رفع مشکلات مردم مستقل عمل می‌کند، افزود: در حوادث قهری سیل و زلزله و جنگ تحمیلی و دیگر صحنه‌های مختلف بسیجیان حضورداشته و خالصانه و خاضعانه برای مردم خدمت‌رسانی می‌کنند که این نهضت ادامه‌دار خواهد بود.</p>
    </article>
  </body>
</html>