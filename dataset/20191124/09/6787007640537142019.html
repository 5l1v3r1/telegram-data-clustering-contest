<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39858-jongens-gepakt-na-afsteken-zwaar-vuurwerk/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-24T09:54:00+00:00"/>
    <meta property="og:title" content="Jongens gepakt na afsteken zwaar vuurwerk"/>
    <meta property="og:description" content="MIDDELBURG - De politie heeft in de nacht van zaterdag op zondag twee jongens achterhaald die zwaar vuurwerk hadden afgestoken."/>
  </head>
  <body>
    <article>
      <h1>Jongens gepakt na afsteken zwaar vuurwerk</h1>
      <address><time datetime="2019-11-24T09:54:00+00:00">24 Nov 2019, 09:54</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/stock/8/2/0/28.604x334.jpg"/>
        <figcaption>
          <cite>Â© Foto: HVZeeland.nl (archief)</cite>
        </figcaption>
      </figure>
      <p>
        <b>MIDDELBURG - De politie heeft in de nacht van zaterdag op zondag twee jongens achterhaald die zwaar vuurwerk hadden afgestoken.</b>
      </p>
      <p>Agenten die op de fiets surveilleerden in de buurt van het Meiveldpark in Middelburg-Zuid constateerden dat twee jongens zwaar vuurwerk uit de vierde categorie hadden afgestoken. Dit vuurwerk is volgens de politie vuurwerk dat veel gevaar oplevert en uitsluitend bestemd is voor professioneel gebruik.</p>
      <p>Mensen die de regelgeving omtrent het bezit en afsteken van vuurwerk overtreden, lopen het risico op een boete of zelfs een gevangenisstraf. Jongeren kunnen bij minder zware overtredingen of misdrijven ook voor een Halt-straf in aanmerking komen.</p>
      <p>De Halt-straf is een korte en snelle aanpak waarbij Halt de jongere confronteert met zijn gedrag en de gevolgen daarvan. De jongere biedt excuus aan, vergoedt de schade en maakt specifieke leeropdrachten. Ouders zijn hierbij actief betrokken.</p>
    </article>
  </body>
</html>