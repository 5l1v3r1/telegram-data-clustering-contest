<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/technology/eu-landen-bepalen-gezamenlijk-selectiebeleid-voor-5g-leveranciers"/>
    <meta property="og:site_name" content="DutchCowboys"/>
    <meta property="article:published_time" content="2019-11-24T09:30:00+00:00"/>
    <meta property="og:title" content="EU-landen bepalen gezamenlijk selectiebeleid voor 5G-leveranciers"/>
    <meta property="og:description" content="De EU heeft een gezamenlijk selectiebeleid bepaald voor het selecteren van 5G-leveranciers. Hiermee moet spionage voorkomen worden."/>
  </head>
  <body>
    <article>
      <h1>EU-landen bepalen gezamenlijk selectiebeleid voor 5G-leveranciers</h1>
      <address><time datetime="2019-11-24T09:30:00+00:00">24 Nov 2019, 09:30</time> by <a rel="author">Onno Rompa</a></address>
      <p>EU-landen hebben vrijdag een streng selectiebeleid besproken voor het selecteren van leveranciers van 5G. De bedrijven die in de landen van de Europese Unie ondersteunen bij de aanleg ervan, worden uitgebreid doorgelicht volgens persbureau Reuters. Er zijn grote zorgen over <a href="https://www.dutchcowboys.nl/huawei">Huawei</a>, dat verdacht wordt van spionage voor de Chinese overheid. Het bedrijf <a href="https://www.dutchcowboys.nl/techinasia/60-van-huaweis-5g-contracten-zijn-europees">heeft al verschillende contracten afgesloten met Europese landen</a> voor het helpen bij de aanleg van 5G.</p>
      <h3>Niet afhankelijk worden van leveranciers</h3>
      <p>De EU vindt het belangrijk dat er verschillende leveranciers worden geselecteerd, zodat er geen afhankelijkheid ontstaat. De Verenigde Staten hebben er bij de EU op aangedrongen om Huawei-apparatuur te verbieden omdat er volgens hen spionage voor de Chinese overheid plaatsvindt.</p>
      <p>In China is een wet over de samenwerking met binnenlandse bedrijven en hun samenwerking met de overheid en daarover maken zowel de Verenigde Staten als EU zich zorgen. De wet zou het volgens critici namelijk mogelijk maken dat Chinese bedrijven worden gedwongen om te spioneren voor de overheid. Volgens Huawei zijn deze aanklachten onzin en de zorgen onterecht.</p>
      <h3>Verhoogd risico op cyberaanvallen</h3>
      <p>De EU waarschuwde vorige maand voor het verhoogde risico op cyberaanvallen door "entiteiten die door de overheid worden gesteund." Er werden toen geen landen of specifieke bedrijfsnamen genoemd. Op dit moment doet de EU onderzoek naar een zogenaamde toolbox met maatregelen om cyberveiligheidsrisico's op nationaal en international niveau aan te pakken. Het Europees Agentschap voor cyberveiligheid werkt aan een kaart met specifieke bedreigingen voor de aanleg van <a href="https://www.dutchcowboys.nl/5g">5G-netwerken</a> in Europa.</p>
      <h3>Telecomproviders moeten zelf maatregelen nemen</h3>
      <p>Hoewel in de documenten nergens namen of landen worden genoemd, is het wel duidelijk dat er zorgen zijn over Huawei. Het bedrijf wordt gezien als een van de experts in het aanleggen van 5G-netwerken. <a href="https://www.dutchcowboys.nl/nieuws/aanleg-5g-netwerk-stap-verder">De Nederlandse overheid wil dat telecomproviders verplicht beveiligingsmaatregelen nemen tegen spionage.</a> "Er bestaat ongerustheid over risicoâ€™s bij de uitrol van 5g die samenhangen met toeleveranciers van technologie voor deze telecommunicatienetwerken", schreef minister Grapperhaus deze zomer.</p>
      <related>
        <h4>Lees ook:</h4>
        <a href="https://www.dutchcowboys.nl/techinasia/60-van-huaweis-5g-contracten-zijn-europees"/>
        <a href="https://www.dutchcowboys.nl/techinasia/chinees-staatsbedrijf-leverde-al-eerder-kritische-telecommunicatie-onderdelen-aan-europa-vs"/>
        <a href="https://www.dutchcowboys.nl/technology/kpn-gaat-samenwerken-met-huawei-bij-aanleg-5g-netwerk"/>
      </related>
    </article>
  </body>
</html>