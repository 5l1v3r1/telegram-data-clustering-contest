<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159283_1074.html"/>
    <meta property="og:site_name" content="Novsport"/>
    <meta property="article:published_time" content="2019-11-24T09:55:00+00:00"/>
    <meta property="og:title" content="Клоп: Няма как да печелим само с брилянтни мачове"/>
    <meta property="og:description" content="Мениджърът на Ливърпул доволен след над 2:1 над Кристъл Палас"/>
  </head>
  <body>
    <article>
      <h1>Клоп: Няма как да печелим само с брилянтни мачове</h1>
      <address><time datetime="2019-11-24T09:55:00+00:00">24 Nov 2019, 09:55</time> by <a rel="author">Христо Иванов</a></address>
      <p>Мениджърът на Ливърпул Юрген Клоп бе на седмото небе след жизненоважните три точки при визитата на Кристъл Палас с които отборът му запази преднината си пред преследвачите.<br/><br/>Победното попадение в мача бе дело на Фирмино в 85-ата минута, а мърсисайдци бяха далече от най-доброто си ниво.<br/><br/>"Специално в този мач нямам проблем с това, че не бяхме блестящи. В мачове като този просто трябва да си сигурен, че ще вземеш трите точки. Играхме на негостоприемен стадион срещу добър отбор, така че изобщо не приемам победата за даденост", коментира той.<br/><br/>"Борихме се здраво за резултата на терена и така бе от първата до последната минута".<br/><br/>"Дали можем да играем по-добре? Разбира се, че да. Някои от футболистите ми обаче бяха в четвъртък на самолета и се прибираха от Абу Даби, където Бразилия игра. Това не е готино, нали разбирате?".<br/><br/>"Не знам какво точно да кажа на хората, но знам, че 37 точки след 13 мача е изключително постижение и няма как да ги спечелим само с брилянтни мачове. Имахме наистина няколко блестящи мача, но не може винаги да играеш на това ниво".</p>
    </article>
  </body>
</html>