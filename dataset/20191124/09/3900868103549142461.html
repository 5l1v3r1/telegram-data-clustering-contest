<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1563042/dytiki-ellada-roz-skandalo-me-ti-symmetochi-nearoy-apatewna-magoy"/>
    <meta property="og:site_name" content="NOOZ."/>
    <meta property="article:published_time" content="2019-11-24T09:18:00+00:00"/>
    <meta property="og:title" content="Δυτική Ελλάδα: Ροζ σκάνδαλο με τη συμμετοχή νεαρού απατεώνα «μάγου»"/>
    <meta property="og:description" content="Σάλο έχει προκαλέσει σκάνδαλο που ξέσπασε σε περιοχή της δυτικής Ελλάδας και περιέχει μάγια, όργια σε δάση υπό το φως της πανσελήνου, και πολλά χρήματα."/>
  </head>
  <body>
    <article>
      <h1>Δυτική Ελλάδα: Ροζ σκάνδαλο με τη συμμετοχή νεαρού απατεώνα «μάγου»</h1>
      <address>
        <time datetime="2019-11-24T09:18:00+00:00">24 Nov 2019, 09:18</time>
      </address>
      <p>
        <b>Σάλο έχει προκαλέσει σκάνδαλο που ξέσπασε σε περιοχή της δυτικής Ελλάδας και περιέχει μάγια, όργια σε δάση υπό το φως της πανσελήνου, και πολλά χρήματα.</b>
      </p>
      <p>Ανάστατη είναι η τοπική κοινωνία σε περιοχή της δυτικής Ελλάδας από ροζ σκάνδαλο που περιλαμβάνει μάγια,  όργια σε δάση υπό το φως της πανσελήνου, αλλά  και πολλά χρήματα. Σύμφωνα με δημοσίευμα της Espresso πρωταγωνιστής είναι ένας νεαρός Έλληνας ο οποίος παρουσιάζεται ως μάγος που «βοηθά» γυναίκες να ξανακερδίσουν τους συντρόφους τους.</p>
      <p>O μάγος «μαϊμού» με όπλο την πειθώ του ξεγελά κυρίες της περιοχής όπου διαμένει και τις μετατρέπει σε σκλάβες του σεξ, με το πρόσχημα ότι θα τους λύσει τα μάγια για να επιστρέψουν οι σύντροφοί τους, που τις έχουν παρατήσει! Τα θύματά του, που, σύμφωνα πάντα με το δημοσίευμα, είναι στην πλειονότητά τους άνω των 50, θέλουν απεγνωσμένα πίσω στην αγκαλιά τους τους πρώην συντρόφους τους.</p>
      <p>Ο απατεώνας που παριστάνει τον μάγο με τις υπερφυσικές ικανότητες τις πείθει ότι έχει τον τρόπο να κάνει τους άντρες τους να γυρίσουν στην κρεβατοκάμαρα που έχουν εγκαταλείψει. Εκείνες όχι μόνο τον πιστεύουν και τον πληρώνουν αδρά για τις «συνεδρίες», αλλά δέχονται να κάνουν και σεξ μαζί του, αφού τις πείθει  ότι αυτός είναι ο μόνος τρόπος για να πέσουν στην αγκαλιά τους οι αγαπημένοι τους. Μάλιστα, ο «μάγος» δεν διστάζει να βιντεοσκοπεί τις ερωτικές πράξεις του με τις… πελάτισσες, ικανοποιώντας έτσι τα βίτσια του!</p>
      <p>Σύμφωνα με πληροφορίες της εφημερίδας, ο μάγος  πληρώνεται αδρά για τις υπηρεσίες του, αφού σε κάθε «συνεδρία» καρπώνεται από 600 έως 900 ευρώ ικανοποιώντας παράλληλα τις ερωτικές του ορέξεις.</p>
      <p>
        <b>Ο Μάγος από την Ινδία ήταν Πακιστανός φούρναρης </b>
      </p>
      <p>Πριν από λίγες ημέρες εκμεταλλευόμενος την πανσέληνο δεν δίστασε να προβεί σε όργια. Λέγοντας σε ένα από τα θύματα του ότι η περίπτωση της είναι πολύ δύσκολη την έπεισε να συμμετέχει σε ομαδικό σεξ με κάποιον μάγο -γκουρού που ήρθε στην Ελλάδα από την Ινδία. Το «συμβάν» μάλιστα έλαβε χώρα στο δάσος με την συγκεκριμένη κυρία να κάνει σεξ με τον ίδιο αλλά και με έναν δεύτερο «μάγο» ο οποίος όπως αποδείχθηκε ήταν Πακιστανός βοηθός φούρναρη στη μικρή πόλη που κατοικεί ο ίδιος.<br/> </p>
    </article>
  </body>
</html>