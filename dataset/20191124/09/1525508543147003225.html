<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779560/%D8%A7%D9%81%D8%B2%D8%A7%DB%8C%D8%B4-%D8%AA%D8%A7%D8%A8-%D8%A2%D9%88%D8%B1%DB%8C-%D8%A8%D8%B1%D8%A7%DB%8C-%D8%B2%D9%86%D8%AF%DA%AF%DB%8C-%D8%A8%D8%A7-%D8%AA%D9%87%D8%AF%DB%8C%D8%AF-%D8%B2%D9%84%D8%B2%D9%84%D9%87-%D8%AF%D8%B1-%DA%A9%D8%B4%D9%88%D8%B1-%D8%B6%D8%B1%D9%88%D8%B1%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T09:44:29+00:00"/>
    <meta property="og:title" content="دبیر کارگروه ملی زلزله کشور: افزایش تاب آوری برای زندگی با تهدید زلزله در کشور ضروری است"/>
    <meta property="og:description" content="قزوین- دبیرکارگروه زلزله کشور گفت: با افزایش تاب آوری در برابر حوادث ناشی از زلزله باید برای مقابله با تهدیدات حوادث غیر مترقبه آماده باشیم و با زلزله زندگی کنیم."/>
  </head>
  <body>
    <article>
      <h1>دبیر کارگروه ملی زلزله کشور: افزایش تاب آوری برای زندگی با تهدید زلزله در کشور ضروری است</h1>
      <address>
        <time datetime="2019-11-24T09:44:29+00:00">24 Nov 2019, 09:44</time>
      </address>
      <p>به گزارش <a href="https://www.mehrnews.com/">خبرنگار مهر</a>، کارگاه تخصصی الزامات پدافند غیرعامل در راستای تاب آوری شهری در برابر مخاطرات گسل ها و وقوع زلزله با حضور مهندسان دارای پروانه کار، علی بیت اللهی دبیر کارگروه زلزله کشور، مبارک قدم مدیرکل راه و شهرسازی استان، محمد افشار مدیرکل پدافغند غیر عامل استان، مجابی رئیس سازمان نظام مهندسی ساختمان استان در محل سالن اجتماعات اداره راه و شهرسازی استان برگزار شد.</p>
      <p>علی بیت اللهی در این همایش تخصص گفت: خطر زلزله و ضرورت تعیین حریم گسل های زلزله بسیار اهمیت دارد و باید برای آن برنامه ریزی کرد.</p>
      <p>وی افزود: قزوین در قسمت شمالی و مناطق گران قیمت دو گسل کاری دارد و متاسفانه توسعه شهری به آن سمت است و در کشور هم هرجا گسل وجود دارد بدلیل توسعه شهری خانه ها گران تر است.</p>
      <figure>
        <img src="https://media.mehrnews.com/d/2019/11/24/4/3301836.jpg"/>
      </figure>
      <p>بیت اللهی تصریح کرد: این مرغوبیت به این دلیل است که این واحدها در مرز بین دشت و کوه و مناطق خوش آب و هوا قرار دارد و برج سازی و ساخت و ساز بیشتر می شود که باید از توسعه آن جلوگیری کنیم.</p>
      <p>دبیر کارگروه زلزله کشور یادآورشد: تاب آوری از واژگان نوینی است که همه کارها شامل ساخت و ساز و جلوگیری از ساخت روی گسلها موجب تاب آوری می شود.  </p>
      <p>وی اضافه کرد: یک قابلیت این است که سیستم در برابر مخاطرات پایدار بماند و اگر آسیب دید بسرعت به حالت گذشته بازگردد و بازگشت پذیر باشد.</p>
      <p>بیت اللهی اظهارداشت: احتمال خسارت و آثار ناشی از خسارت و کاهش زمان برای جبران خسارت از اهداف تاب آوری است و معیارهای سنجش تاب آوری شامل پایداری، جایگزینی، درایت و چابکی از معیارهاست.  </p>
      <p>وی بیان کرد: تاب آوری دارای ابعاد فنی، سازمانی، اجتماعی و اقتصادی است اما باید با زلزله بتوان زندگی کرد.  </p>
      <p>بیت اللهی تصریح کرد: در قزوین انتظار داریم اقدامات نهادینه داشته باشیم و خطر زلزله و مفهوم آن و شتاب زلزله و برآورد آن مهم است.</p>
      <figure>
        <img src="https://media.mehrnews.com/d/2019/11/24/4/3301837.jpg"/>
      </figure>
      <p>وی اظهارداشت: اگر سرعت بالا باشد شتاب هم بالاست و ‌هر گسل یک ضریب فعالیت دارد و باید مورد توجه باشد. ‌</p>
      <p>دبیر کارگروه زلزله کشور بیان کرد: عمق زلزله هم در مباحث کارشناسی مهم است و هر چقدر زلزله بزرگ و عمقش بیشتر باشد آثار تخریبی آن کمتر است.  </p>
      <p>بیت اللهی اظهارداشت: بررسی ها نشان  می دهد عمق زلزله قزوین کم است و تخریبش بالاست زیرا هر چقدر گسل طولش بیشتر باشد تخریب بیشتری دارد و گسل های قزوین این گونه است.</p>
      <p>وی در خصوص دوره بازگشت زلزله هم گفت:وقتی صحبت از دوره بازگشت ۱۰۰ ساله برای زلزله ۷ ریشتری داریم یعنی در هر قرن باید منتظر یک زلزله ۷ ریشتری بود و دوره بازگشت برای زلزله ۶ ریشتری برای هر ۱۰ سال محاسبه می شود.</p>
      <p> دبیرکارگروه زلزله کشور یادآورشد: دوره بازگشت به قدرت زلزله هم بستگی دارد و ابعاد ناحیه در برآورد دوره بازگشت مهم است.  </p>
    </article>
  </body>
</html>