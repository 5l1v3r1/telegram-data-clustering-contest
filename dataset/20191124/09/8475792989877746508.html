<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/blekinge/socialen-ska-spara-miljoner"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T09:39:40+00:00"/>
    <meta property="og:title" content="Socialen i Ronneby ska spara miljoner"/>
    <meta property="og:description" content="När Ronneby ska klubba nästa års budget berör ett av sparförslagen socialförvaltningen. Det handlar om att minska personalen med 17 tjänster på grupp- och korttidsboenden."/>
  </head>
  <body>
    <article>
      <h1>Socialen i Ronneby ska spara miljoner</h1>
      <address><time datetime="2019-11-24T09:39:40+00:00">24 Nov 2019, 09:39</time> by <a rel="author">Jerker Hagman</a></address>
      <p>
        <b>När Ronneby ska klubba nästa års budget berör ett av sparförslagen socialförvaltningen. Det handlar om att minska personalen med 17 tjänster på grupp- och korttidsboenden.</b>
      </p>
      <p>Förutom besparingar inom skolan ska kommunfullmäktige på torsdag, i beslutet om nästa års budget, även ta ställning till ett sparförslag på sju miljoner kronor inom socialförvaltningen de kommande två åren. Det rapporterar <a href="http://www.blt.se/ronneby/flera-miljoner-ska-sparas-pa-gruppboenden/">BLT</a>.</p>
      <h3>Neddragning av 17 tjänster</h3>
      <p>Sparkravet innebär en indragning av 17 tjänster från kommunens stöd till funktionshindrade.</p>
      <p>– Så som vi hittills förberett så handlar det om 0,6 tjänst per gruppbostad. Vi kommer att få problem med bemanning och schemaläggning. Det är klart att jag är bekymrad över hur vi ska få ihop detta. Det blir konsekvenser, säger socialförvaltningens chef Birgitta Ratcovich till tidningen.</p>
      <h3>”Är på smärtgränsen”</h3>
      <p>Socialnämndens ordförande Therese Åberg (M) ger sin syn på sparförslagen, som kommunfullmäktige i Ronneby alltså ska ta ställning till på torsdag.</p>
      <p>– När budgeten är antagen har vi sedan arbetsutskott i december och det är då vi ska börja diskutera hur vi praktiskt ska lösa detta. Jag har full tillit till medarbetarna och att de gör ett bra arbete. Men ja, vi är på smärtgränsen och det kommer att bli jättetufft att klara ekonomin, säger hon till BLT.</p>
    </article>
  </body>
</html>