<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/bassano/rossano/un-blitz-scopre-laboratorio-tessile-pieno-di-abusivi-1.7796513"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-24T09:00:30+00:00"/>
    <meta property="og:title" content="Un blitz scopre laboratorio tessile pieno di abusivi"/>
    <meta property="og:description" content="."/>
  </head>
  <body>
    <article>
      <h1>Un blitz scopre <br/>laboratorio tessile <br/>pieno di abusivi</h1>
      <address>
        <time datetime="2019-11-24T09:00:30+00:00">24 Nov 2019, 09:00</time>
      </address>
      <p><b>ROSSANO VENETO. </b>Un laboratorio di confezioni con nove dipendenti che cessa l’attività, due denunce per clandestinità, sanzioni amministrative per complessivi quattromila euro per mancate dichiarazioni all’autorità locale di pubblica sicurezza di ospitalità di extracomunitari e di cessione di locali a due locatari di una casa e al titolare del laboratorio stesso rappresentano il consistente risultato di un’operazione condotta nei giorni scorsi dalla polizia locale di Rossano Veneto, unitamente ai carabinieri della stazione di Rosà. Si è scoperto perfino che il titolare dell’attività si era fatto sostituire da un connazionale al momento di sostenere l’esame di italiano per il permesso di soggiorno di lungo periodo, che quindi gli sarà revocato. Questo ha comportato la decadenza dei requisiti per tenere aperto il laboratorio, provvedimento notificato dalla polizia locale. </p>
    </article>
  </body>
</html>