<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/latest-news/touching-these-parts-of-the-body-can-be-dangerous.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-24T09:36:00+00:00"/>
    <meta property="og:title" content="शरीर के इन हिस्सों को छूना हो सकता है खतरनाक, जानें कारण"/>
    <meta property="og:description" content="खाली समय में हम में से कई सारे लोगों को आंखों को छूने या मसलने की आदत होती है। कुछ लोगों का हाथ बार बार उनकी आंखों पर चला जाता है। जैसा आप सब जानते हैं"/>
  </head>
  <body>
    <article>
      <h1>शरीर के इन हिस्सों को छूना हो सकता है खतरनाक, जानें कारण</h1>
      <h2>इन हिस्सों को छूने से हो सकते हैं बीमार</h2>
      <address>
        <time datetime="2019-11-24T09:36:00+00:00">24 Nov 2019, 09:36</time>
      </address>
      <p><b>नई दिल्ली।</b> खाली समय में अपने शरीर के कुछ हिस्सों को खुजलाना (Itching) या छूना कई लोगों की आदत में होता है लेकिन ये आदत कभी-कभी नुकसानदेह हो सकती है। शरीर के कुछ हिस्सों को छूने से कई गंभीर बीमारियां (Disease) हो सकती हैं ऐसे में हम आपको बताने जा रहे हैं कि आपको अपने शरीर के किन हिस्सों को छूने से बचना चाहिए।</p>
      <p><b>आंखें :</b> खाली समय में हम में से कई सारे लोगों को आंखों को छूने या मसलने की आदत होती है। कुछ लोगों का हाथ बार बार उनकी आंखों पर चला जाता है। जैसा आप सब जानते हैं कि आंखे बहुत सेंसेटिव होती हैं, जो बहुत आराम से इंफेक्शन को पकड़ सकती है। आंखों को रगड़ते समय हमारे हाथों और नाखूनों में जो कीटाणु होते हैं वह आसानी से आंखों में चले जाते हैं। इसलिए कभी भी आंखों को बिना बात के टच करने की गलती न करें।</p>
      <p><b>एनल :</b> एनल में बहुत ज्यादा मात्रा में बैक्टीरिया मौजूद होते हैं, जिससे शरीर के दूसरे अंगों में इंफेक्शन फैलने का खतरा बढ़ जाता है। एनल को छूना बीमारियों को न्योता देना है। यह सुपर सेंसेटिव एरिया है। यह आपको बहुत अधिक बीमार कर सकता है।</p>
      <p><b>नाक :</b> बहुत सारे लोग अपनी नाक को उंगली से साफ करते रहते हैं, पर उन्हें ये नहीं मालूम होता कि इस तरह वह अपनी नाक को साफ करने के बजाय उसे और गंदा कर रहे हैं। आपको बता दें कि नाक को उंगली से साफ करते वक्त आपके हाथों के जरिए कीटाणु नाक में प्रवेश कर जाते हैं। ऐसा करने से नेजल इंफेक्शन और फंगल इंफेक्शन का खतरा बढ़ जाता है। अगर नाक साफ करनी है तो उसका सबसे सही तरीका है कि आप सेनेटाइजर टिश्यू का इस्तेमाल करें।</p>
      <p><b>मुंह :</b> अपने आसपास आपने बहुत से लोगों को देखा होगा जिन्हें नाखून खाने और मुंह में हाथ डालने की गंदी आदत होती है। लेकिन अगर आप भी उन में से एक हैं तो सावधान हो जाएं। भले ही आपने हाथ अच्छे से साफ कर रखे हों, पर हाथों में बैक्टीरिया स्किन से चिपके होते हैं, जो आपके मुंह में चले जाते हैं और आपको बीमार कर सकते हैं।</p>
      <related>
        <h4>RELATED NEWS</h4>
        <a href="https://himachalabhiabhi.com/latest-news/vinay-gupta-appointed-as-sirmour-bjp-district-president.html"/>
        <a href="https://himachalabhiabhi.com/latest-news/india-v-bangladesh-2nd-test-day-2-update.html"/>
        <a href="https://himachalabhiabhi.com/latest-news/dr-rajiv-bindal-said-that-work-has-been-started-on-a-new-distribution-network-for-the-sirmaur.html"/>
        <a href="https://himachalabhiabhi.com/latest-news/video-a-car-fell-from-a-flyover-on-the-road-1-dead-6-injured.html"/>
        <a href="https://himachalabhiabhi.com/latest-news/grand-welcome-of-bronze-medal-winner-ekta-in-boxing-competition-on-reach-kullu.html"/>
        <a href="https://himachalabhiabhi.com/latest-news/government-will-form-a-ut-by-joining-daman-and-diu-and-dadra-and-nagar-haveli-will-bring-bill-in-parliament.html"/>
      </related>
    </article>
  </body>
</html>