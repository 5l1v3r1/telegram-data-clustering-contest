<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/vallalatok/kereskedelem/egy-ev-alatt-tobb-ezer-milliard-forintot-koltenek-internetes-vasarlasra-magyarorszagon-1887495/"/>
    <meta property="og:site_name" content="Világgazdaság"/>
    <meta property="article:published_time" content="2019-11-24T09:14:00+00:00"/>
    <meta property="og:title" content="Egy év alatt több ezer milliárd forintot költenek internetes vásárlásra Magyarországon"/>
    <meta property="og:description" content="Az online vásárlás esetén a legnagyobb probléma a külföldi online boltokkal van."/>
  </head>
  <body>
    <article>
      <h1>Egy év alatt több ezer milliárd forintot költenek internetes vásárlásra Magyarországon</h1>
      <address><time datetime="2019-11-24T09:14:00+00:00">24 Nov 2019, 09:14</time> by <a rel="author">MTI</a></address>
      <p>Egyetlen év alatt ötezer milliárd forintot tesz ki az online vásárlások mértéke Magyarországon – mondta Rajnai Zoltán, Magyarország kiberkoordinátora szombat este az M1-en.</p>
      <p>A szakértő elmondta, a biztonságos online vásárlás érdekében érdemes a már jól ismert oldalakat felkeresni. Meg kell győződni arról is, hogy a honlapon megtalálható-e a bolt számlaszáma, elérhetősége és telephelye.</p>
      <figure>
        <img src="https://www.vg.hu/wp-content/uploads/2019/08/shutterstock613986899-e1565943023990.jpg"/>
        <figcaption>Fotó: Shutterstock</figcaption>
      </figure>
      <p>Bizonyos kötelezettségek feltüntetése is a bizalmat erősítheti, ilyenek lehetnek a szállítási határidőre, vagy az esetleges cserére vonatkozó információk – tette hozzá.</p>
      <p>Hangsúlyozta, a legnagyobb probléma a külföldi online boltokkal van. Ezek ugyanis gyakran magyarnak tűnnek, és csak akkor derül ki, hogy külföldiek, amikor valamilyen gond merül fel a megvásárolt termék szállításakor.</p>
      <table bordered="">
        <tr>
          <td>A családok átlagosan 46 760 forintot költenek karácsonyi ajándékokra, ennek felét online – ez derült ki a Vatera friss <a href="https://www.vg.hu/vallalatok/kereskedelem/kozel-50-ezer-forintot-koltenek-a-magyar-csaladok-karacsonykor-1878477/">felméréséből</a>. Egyre tudatosabban választják ki a meglepetéseket, a kutatásban résztvevők kétharmada november végére már mindent beszerez, 36 százalékuk ezt december elejére vagy utolsó pillanatra hagyják.</td>
        </tr>
      </table>
    </article>
  </body>
</html>