<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363411/klaudija-je-silovana-i-ubijena-pre-23-godine-skoro-1000-muskaraca-je-dobilo-poziv-na-testiranje-da-bi-se-nasao-ubica"/>
    <meta property="og:site_name" content="kurir.rs"/>
    <meta property="article:published_time" content="2019-11-24T09:51:00+00:00"/>
    <meta property="og:title" content="KLAUDIJA JE SILOVANA I UBIJENA PRE 23 GODINE: Više od 900 muškaraca je dobilo poziv za testiranje da bi se našao ubica!"/>
    <meta property="og:description" content="Istražitelji u zapadnom nemačkom gradu Grevenbroih započeli su DNK testiranje nad stotinama muškaraca u nadi da će rešiti slučaj ubistva od pre 23 godine, piše BBC."/>
  </head>
  <body>
    <article>
      <h6 class="kicker">ko je ubica?</h6>
      <h1>KLAUDIJA JE SILOVANA I UBIJENA PRE 23 GODINE: Više od 900 muškaraca je dobilo poziv za testiranje da bi se našao ubica!</h1>
      <address>
        <time datetime="2019-11-24T09:51:00+00:00">24 Nov 2019, 09:51</time>
      </address>
      <p>
        <b>Istražitelji u zapadnom nemačkom gradu Grevenbroih započeli su DNK testiranje nad stotinama muškaraca u nadi da će rešiti slučaj ubistva od pre 23 godine, piše BBC.</b>
      </p>
      <p>Klaudija Ruf (11) je silovana i ubijena 70 km južno od grada 1996. godine. Niko nije bio optužen za njeno ubistvo.</p>
      <p>Policija je sada poslala pozive više od 900 muškaraca u pokušaju da se uskladi sa DNK uzorcima prikupljenim sa mesta događaja.</p>
      <figure>
        <iframe src="https://www.youtube.com/embed/02t4BIt0bOM" width="560" height="315" data-service="Youtube" scrolling="no"/>
      </figure>
      <p>Prvi dan testiranja počeo je u 10 sati u subotu. Oni koji su pristali otišli su u lokalnu osnovnu školu, gde su se skupljali uzorci. </p>
      <p>Klaudija je kidnapovana u maju 1996. godine dok je šetala komšijinog psa u Grevenbroihu, koji se nalazi oko 40 km od Kelna.</p>
      <figure>
        <iframe src="https://www.youtube.com/embed/JkTVykP4rYo" width="560" height="315" data-service="Youtube" scrolling="no"/>
      </figure>
      <p>Telo devojčice pronađeno je dva dana kasnije, a ona je bila zadavljena, polivena benzinom i zapaljena.</p>
      <p>
        <b>"Predugo se krije"</b>
      </p>
      <p>Otac devojčice Fritem Ruf je prošle nedelje uputio emotivan poziv u video poruci.</p>
      <figure>
        <iframe src="https://www.youtube.com/embed/5Yal91V1_f8" width="560" height="315" data-service="Youtube" scrolling="no"/>
      </figure>
      <p>"Posle više od 23 godine postoji velika šansa da se reši tužna sudbina moje ćerke. Ubica se predugo krio iza svih nas", rekao je on.</p>
      <p>Portparol policije rekao je za list Bild da postoji veliko interesovanje za njihov napor da reše slučaj.</p>
      <figure>
        <iframe src="https://www.youtube.com/embed/_fTLMEQj2Us" width="560" height="315" data-service="Youtube" scrolling="no"/>
      </figure>
      <p>Muškarci koji su bili stariji od 14 godina u vreme njene smrti pozvani su da učestvuju u DNK testiranju.</p>
      <p>Jedan od muškaraca koji se prijavio u subotu ujutru, 46-godišnji Štefan Oberlis, rekao je za Bild da je "odmah" znao da će prihvatiti poziv.</p>
      <p>"Nadam se da će krivac biti pronađen", citirao ga je taj list.</p>
      <figure>
        <iframe src="https://www.youtube.com/embed/r6gMxrNDq7w" width="560" height="315" data-service="Youtube" scrolling="no"/>
      </figure>
      <p>Rajnhold Jordan, glavni istražitelj ovog slučaja, rekao je nemačkim medijima da će analiza trajati četiri do osam nedelja.</p>
      <p>Policija je 2010. godine testirala 350 lokalnih uzoraka DNK, ali nisu napravili nikakav napredak u istrazi.</p>
      <p>Kurir.rs/BBC</p>
      <p>Foto:  AP/Roland Weihrauch</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3363401/uzas-u-australiji-devojcice-pronadjene-mrtve-u-vrelom-autu-pored-kuce-majka-optuzena-za-ubistvo-video"/>
        <a href="https://www.kurir.rs/planeta/3363033/brutalna-osveta-majke-pedofil-silovao-i-ubio-njenu-cerku-a-onda-mu-je-ona-odsekla-polni-organ-foto"/>
        <a href="https://www.kurir.rs/planeta/3362909/ovo-je-monstrum-koji-je-zadavio-grejs-tokom-grubog-seksa-proglasen-je-krivim-za-ubistvo-a-evo-kako-je-lagao-devojke"/>
        <a href="https://www.kurir.rs/planeta/3361949/jezivi-snimak-ubistva-usred-bela-dana-beskucnica-trazila-novac-od-prolaznika-on-je-hladnokrvno-upucao-uznemirujuce"/>
      </related>
    </article>
  </body>
</html>