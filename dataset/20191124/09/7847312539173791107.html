<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/swiat/474403-to-soros-chce-impeachementu-trumpa-nowy-watek-sprawy"/>
    <meta property="og:site_name" content="wPolityce.pl"/>
    <meta property="article:published_time" content="2019-11-24T09:49:45+00:00"/>
    <meta property="og:title" content="Za próbą poddania Trumpa procedurze impeachementu może stać Soros? Kluczowy świadek pracowała dla jego fundacji"/>
    <meta property="og:description" content="Zeznająca przeciwko Trumpowi Fiona Hill była członkiem Central Eurasia Project Advisory Board z należącego do George’a Sorosa Open Society Institute."/>
  </head>
  <body>
    <article>
      <h1>Za próbą poddania Trumpa procedurze impeachementu może stać Soros? Kluczowy świadek pracowała dla jego fundacji</h1>
      <address><time datetime="2019-11-24T09:49:45+00:00">24 Nov 2019, 09:49</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <p>
        <b>Podczas gdy Demokraci z amerykańskiej Izby Reprezentantów kontynuują przesłuchania odnośnie do impeachementu prezydenta Donalda Trumpa, krytycy objęcia prezydenta wspomnianą procedurą poddający w wątpliwość bezstronność i wiarygodność zeznających przeciwko głowie państwa urzędników dowiedzieli się, że była członek Narodowej Rady Bezpieczeństwa Fiona Hill wcześnie pracowała dla skrajnie lewicowego finansisty George’a Sorosa.</b>
      </p>
      <p>Przesłuchania są obecnie prowadzone w kwestii prośby Trumpa, z którą miał się zwrócić do ukraińskiego rządu, aby pomógł w śledztwie w sprawie mieszania się obcych państw w wybory prezydenckie w 2016 roku i przyjrzał się, czy były wiceprezydent Joe Biden naciskał na ukraiński rząd, aby zwolnił prokuratora, ponieważ prowadził dochodzenie w sprawie jego syna Huntera i jego biznesów w tym kraju. Demokraci twierdzą, że Trump próbował nielegalnie wstrzymywać pomoc militarną w zamian za niszczące potencjalnego politycznego przeciwnika informacje. Obrońcy prezydenta przekonują, że zaangażował się on w rutynowe negocjacje w pościgu za odpowiedziami na uzasadnione pytania.</p>
      <p>Hill, która była doradcą Białego Domu ds. polityki rosyjskiej zeznała w tym tygodniu, iż uważa, że wysiłki Trumpa w celu zaangażowania Ukraińców do śledztwa ws. Bidenów wyrosły na „wewnętrzne polityczne zlecenie” na niekorzyść należytej polityki zagranicznej. Odrzuciła ona również podejrzenia o ukraińskie mieszanie się w wybory w USA jako „fikcyjną narrację”.</p>
      <p>W odpowiedzi Biały Dom scharakteryzował jej zeznanie jako wykazujące brak bezpośredniej wiedzy o jakichkolwiek obciążających rewelacjach (opuściła ona swoje stanowisko jeszcze przed telefoniczną rozmową między Donaldem Trumpem a prezydentem Ukrainy Wołodymirem Zełeńskim), natomiast krytycy zakwestionowali jej wiarygodność, odnotowując, że zmieniła zdanie odnośnie do pomocy wojskowej dla Ukrainy od czasów Baracka Obamy.</p>
      <p>W czwartek konserwatywny ekspert i były prokurator federalny Andy McCarthy odpowiedział na odrzucenie przez Hill narracji o mieszaniu się Ukraińców w wybory w USA:</p>
      <blockquote>Pod koniec 2018 roku ukraiński sąd orzekł, że dwóch ukraińskich urzędników mieszało się w wybory.<br/><br/>A w złożonym w 2018 r. zeznaniu przed Izbą Nellie Ohr – która pracowała dla Fusion GPS, zaangażowanej w kampanii przez konkurentkę [Trumpa – przyp. red.] Hillary Clinton firmy badawczej, która wyprodukowała szokujące i dyskredytujące dossier Steela – przyznała, że informatorem Fusion był optujący za Clinton ukraiński ustawodawca</blockquote>
      <p>— napisał.</p>
      <blockquote>Hill jest za sprytna, aby nie pojmowała skutków swojego zeznania</blockquote>
      <p>— dodał McCarthy, dodając, że „to jest dokładnie ten rodzaj cynizmu, który napędza obawy o nieodpowiedzialne „głębokie państwo””.</p>
      <p>Następnie podniósł pytania o bezstronność Hill w wygłoszonym przez nią podsumowaniu, które ujawnia, że od 2000 do 2006 roku była ona członkiem Central Eurasia Project Advisory Board z należącego do George’a Sorosa Open Society Institute. Hill broniła się przed zarzutami, określając je jako rodem z „antysemickich teorii spiskowych” w rodzaju „Protokołów Mędrców Syjonu”.</p>
      <p>Jednakże – jak podkreśla LifeSiteNews – jest niekwestionowane, że Soros jest zdeklarowanym postępowcem, wrogiem Republikanów w ogóle, a Trumpa w szczególności, a płodny finansista lewicy powoduje w całych Stanach Zjednoczonych i na całym świecie podnoszenie pytań o polityczne skłonności tych, którzy pracują dla jego organizacji.</p>
      <p>aw/LifeSiteNews</p>
    </article>
  </body>
</html>