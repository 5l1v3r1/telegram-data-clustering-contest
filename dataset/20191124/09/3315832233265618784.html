<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/e9674b9e528b9807/video-un-caine-ramas-singur-in-masina-a-pornit-autovehiculul-si-a-mers-in-cerc-timp-de-o-ora.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T09:31:35+00:00"/>
    <meta property="og:title" content="VIDEO: Un câine rămas singur în mașină a pornit autovehiculul și a mers în cerc timp de o oră"/>
    <meta property="og:description" content="Chiar dacă nu sunt la fel de pricepuţi ca oamenii, şi căţeii pot conduce o maşină. Dovada vine din Florida, unde un patruped a profitat de neatenţia stăpânului său."/>
  </head>
  <body>
    <article>
      <h1>VIDEO: Un câine rămas singur în mașină a pornit autovehiculul și a mers în cerc timp de o oră</h1>
      <address><time datetime="2019-11-24T09:31:35+00:00">24 Nov 2019, 09:31</time> by <a rel="author">Jurnal.md</a></address>
      <p>
        <b>Chiar dacă nu sunt la fel de pricepuţi ca oamenii, şi căţeii pot conduce o maşină. Dovada vine din Florida, unde un patruped a profitat de neatenţia stăpânului său.</b>
      </p>
      <p>Stăpânul câinelui ieşise din autoturism fără să oprească motorul, iar patrupedul, Max pe numele lui, a mișcat din greșeală schimbătorul de viteze, scrie Digi24.</p>
      <p>Și fiindcă are cutie automată, mașina a pornit în marșarier, spre surprinderea vecinilor. Uimiți și speriați în egală măsură, aceștia au sunat la poliție, numai că agenții n-au putut interveni aproape o oră.</p>
      <p>Au privit doar de pe margine, timp în care mașina condusă de Max a dărâmat cutii poștale și tomberoane de gunoi.</p>
      <p>S-a oprit într-un final, iar șoferul blănos a fost eliberat fără să fi provocat pagube prea mari.</p>
      <figure>
        <iframe src="https://www.youtube.com/embed/ZmSAv_ttcYM" width="560" height="315" data-service="Youtube" scrolling="no"/>
      </figure>
    </article>
  </body>
</html>