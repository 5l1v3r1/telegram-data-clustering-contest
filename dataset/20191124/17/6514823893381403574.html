<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jastrzabpost.pl/newsy/eurowizja-junior-polska-odniosla-historyczny-sukces-dlaczego_821629.html"/>
    <meta property="og:site_name" content="Jastrząb Post"/>
    <meta property="article:published_time" content="2019-11-24T17:36:22+00:00"/>
    <meta property="og:title" content="Polska dokonała niemożliwego na Eurowizji Junior! Takiej sytuacji nie było nigdy wcześniej!"/>
    <meta property="og:description" content="Dlaczego Polska odniosła historyczny sukces na Eurowizji Junior? Wygrana Viki Gabor zapewniła nam coś, czego nie odnotował żaden inny kraj."/>
  </head>
  <body>
    <article>
      <h1>Polska dokonała niemożliwego na Eurowizji Junior! Takiej sytuacji nie było nigdy wcześniej!</h1>
      <address>
        <time datetime="2019-11-24T17:36:22+00:00">24 Nov 2019, 17:36</time>
      </address>
      <aside>
        <a href="https://jastrzabpost.pl/newsy/eurowizja-junior-polska-odniosla-historyczny-sukces-dlaczego_821629.html#gallery">Zobacz galerię</a>
      </aside>
      <p><a href="https://jastrzabpost.pl/tag/viki-gabor"><b>Viki Gabor</b></a> powtórzyła sukces <b><a href="https://jastrzabpost.pl/tag/roksana-w%C4%99giel">Roksany Węgiel</a></b>! Dwunastolatka z krakowskiej Nowej Huty zaśpiewała w Gliwicach piosenkę <i>Superhero</i>. I dzięki temu zwycięstwu możemy <i>dzielić się radością</i> – to właśnie te słowa była hasłem tegorocznej edycji konkursu, którego finał odbył się w <i>Arenie Gliwice</i>.</p>
      <p>
        <b>Zobacz: <a href="https://jastrzabpost.pl/newsy/polska-wygrala-eurowizje-junior-2019-wystep-i-wyniki_821564.html">POLSKA WYGRAŁA EUROWIZJĘ JUNIOR 2019! Pierwsza u widzów, a jak głosowali jurorzy? Tu niespodzianka</a></b>
      </p>
      <p>Viki Gabor dała z siebie wszystko, a jej <a href="https://jastrzabpost.pl/newsy/viki-gabor-superhero-wystep-polski-na-eurowizji-junior-2019_821539.html">występ był dopracowany z najmniejszymi szczegółami</a>. Na scenie towarzyszyli jej tancerze oraz tłumacze, którzy prezentowali tekst polskiej piosenki <i>Superhero</i> w języku migowym.</p>
      <p>W tle pojawiły się utrzymane w niebieskim kolorze wizualizacje z motywami wody i lodowców, które nawiązują do kwestii ochrony środowiska. Utworem <i>Superhero</i> artystka chciała bowiem zwrócić uwagę widzów <a href="https://jastrzabpost.pl/tag/eurowizja-junior-2019"><b>Eurowizji Junior 2019</b></a> na problemy dotyczące zmiany klimatu i kwestię globalnego ocieplenia. I tak podbiła ich serca, że zwyciężyła z aż 278 punktami na koncie.</p>
      <figure>
        <img src="https://jastrzabpost.pl/wp-content/uploads/2019/11/viki-gabor-1.jpg"/>
        <figcaption>Viki Gabor wygrała Eurowizję Junior 2019</figcaption>
      </figure>
      <p>Radość jest tym większa, że eksperci zgodnie przyznają iż poziom konkursu był w tym roku bardzo wysoki. Niektórzy sądzą wręcz, że dziecięca Eurowizja okazała się lepsza niż Eurowizja dla dorosłych.</p>
      <p>Viki Gabor od początku uznawana była za faworytkę konkursu, w którym rywalizowało 19 wykonawców. Teledysk do jej piosenki w serwisie <i>YouTube</i> ma już przeszło 3,6 mln odsłon. Ale emocje do końca sięgały zenitu. Najpierw zostały zaprezentowane oceny jurorów. Po przedstawieniu not ekspertów, Polska znajdowała się na drugim miejscu tuż za Kazachstanem. Na trzeciej pozycji uplasowała się Hiszpania. Ale gdy z punktami od jurorów zsumowano głosy internautów nie było wątpliwości, że Viki Gabor, i cała Polska z nią, triumfuje.</p>
      <p>
        <b>Zobacz: <a href="https://jastrzabpost.pl/newsy/roksana-wegiel-o-zwyciestwie-viki-gabor-wpadka-z-mikrofonem_821632.html">Nie wyłączyli mikrofonu Roxie! Wszyscy usłyszeli, jak skomentowała zwycięstwo Viki Gabor!</a></b>
      </p>
      <h3>Historyczny sukces Polski na Eurowizji Junior</h3>
      <p>Polska jest pierwszym krajem w historii dziecięcej edycji konkursu, który dwa razy z rzędu zajął pierwsze miejsce. Dotychczas nie udało się to reprezentantom żadnego innego państwa, choć oczywiście niektórzy mają na swoim koncie więcej zwycięstw, niż my (np. Gruzja – aż trzy).</p>
      <p>Wygrana Viki Gabor oznacza, że w przyszłym roku ponownie będziemy u nas organizować tę  imprezę. Trudno będzie przebić tegoroczną, bo prezes TVP Jacek Kurski spełnił swą obietnicę z konferencji, na której obiecał, że koncert będzie na najwyższym światowym poziomie. Ale przecież poprzeczka jest po to, by ją podnosić coraz wyżej. A kto wie, może w przyszłym roku też uda nam się wygrać?</p>
      <figure>
        <embed-post data-src="https://www.instagram.com/p/B5QZ68vA_W5" data-service="Instagram"/>
      </figure>
      <p>Tak wyglądała chwila triumfu Viki Gabor:</p>
      <figure>
        <iframe src="https://www.youtube.com/embed/ZlBrIoY9Hvo" width="500" height="281" data-service="Youtube" scrolling="no"/>
      </figure>
      <anchor name="gallery">
        <figure>
          <img src="https://jastrzabpost.pl/wp-content/uploads/2018/11/roxie3-768x512.jpg"/>
          <figcaption>Roksana Węgiel wygrała JESC 2018</figcaption>
        </figure>
        <figure>
          <img src="https://jastrzabpost.pl/wp-content/uploads/2018/11/EN_01350390_1254-768x593.jpg"/>
          <figcaption>Roksana Węgiel wygrała 16 edycję Eurowizji Junior</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191123_eurowizja17_mp_9311-768x512.jpg"/>
          <figcaption>Viki Gabor – Eurowizja Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191123_17eurowizja_sob_mp_0636-768x512.jpg"/>
          <figcaption>Viki Gabor – Eurowizja Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191123_17eurowizja_sob_mp_0320-768x512.jpg"/>
          <figcaption>Viki Gabor – Eurowizja Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191124_eurowizja_gliwice_jk_2605-768x1154.jpg"/>
          <figcaption>Viki Gabor – Eurowizja Junior 2019</figcaption>
        </figure>
        <figure>
          <img src="https://jastrzabpost.pl/wp-content/uploads/2019/11/akpa20191123_eurowizja17_mp_9661-768x512.jpg"/>
          <figcaption>Roksana Węgiel, Ida Nowakowska, Olek Sikora – Eurowizja Junior 2019</figcaption>
        </figure>
      </anchor>
    </article>
  </body>
</html>