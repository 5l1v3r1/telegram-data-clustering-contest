<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779988/%D9%86%D8%B8%D8%A7%D8%B1%D8%AA-%D8%A8%D8%B1-%D8%A8%D8%A7%D8%B2%D8%A7%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D9%84%D8%A7%D8%B1%D8%B3%D8%AA%D8%A7%D9%86-%D8%A8%D8%A7-%D8%AC%D8%AF%DB%8C%D8%AA-%D8%AF%D9%86%D8%A8%D8%A7%D9%84-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:34:28+00:00"/>
    <meta property="og:title" content="فرماندار لارستان: نظارت بر بازار شهرستان لارستان با جدیت دنبال شود"/>
    <meta property="og:description" content="لارستان- فرماندار ویژه لارستان گفت: در شرایط فعلی از هرگونه افزایش قیمتی جلوگیری شود و دستگاه های متولی در لارستان به طور مستمر بر بازار نظارت کرده و با متخلفان برخورد قانونی کنند."/>
  </head>
  <body>
    <article>
      <h1>فرماندار لارستان: نظارت بر بازار شهرستان لارستان با جدیت دنبال شود</h1>
      <address>
        <time datetime="2019-11-24T17:34:28+00:00">24 Nov 2019, 17:34</time>
      </address>
      <p>به گزارش <a href="https://www.mehrnews.com/">خبرنگار مهر</a>، جلیل حسنی یکشنبه در نشست کارگروه تنظیم بازار شهرستان  با قدردانی از دستگاه‌های مختلف شهرستان در بحث کنترل بازار افزود: گزارش‌های که در این جلسه ارائه شد حکایت از جدیت در بحث کنترل بازار دارد.</p>
      <p>وی اظهار داشت: یکی از موضوعاتی که دولت بعد از طرح مدیریت مصرف سوخت دنبال می کند،  بحث  تنظیم بازار است که جلساتی  هم  در  این  زمینه  به صورت مرتب در شهرستان می بایست برگزار شود.</p>
      <p>فرماندار ویژه لارستان خاطر نشان کرد: همیشه در بحث افزایش قیمت سوخت، اتفاقاتی رخ می دهد که  تاثیرات  روانی فراتر  از میزان  قیمت  سوخت  بر  بازار تحمیل می کند و هرکس به خودش اجازه می دهد به بهانه افزایش سوخت، نرخ کالا و خدمات راافزایش دهد.</p>
      <p>حسنی با اشاره به اینکه انصاف کسبه لارستانی نسبت به جاهای دیگر بهتر است، اما ممکن است افرادی هر چند اندک باشند که سوء استفاده کنند، اضافه کرد: در شرایطی فعلی که همه به نوعی نسبت به آن توجیه هستیم، نباید اجازه افزایش خود سرانه قیمت‌ها در بخش‌های مختلف بدهیم و این تاکید مقاممعظم رهبری و سران سه قوه است که امیدواریم در سطحشهرستان کنترل خوبی بر بازار باشد.</p>
      <p>معاون استاندار فارس حفظ امنیت و آرامش اجتماعی را اولویت مهم دولت برشمرد و افزود: هرچقدر نظارت و بازرسی‌ها در بازار بیشتر شود، حس آرامش در بین مردم بیشتر خواهد شد، لذا باید نظارت در بازار برای مردم قابل ‌لمس باشد.</p>
      <p>حسنی با تاکید بر اینکه پذیرفته نیست که کسی به بهانه گرانی بنزین اقدام به گران فروشی کند، تصریح کرد: مجموعه مدیریت بازرسی اصناف با شدت با تخلفات گران فروشی برخورد خواهد کرد، چراکه بنا بر دستور ستاد تنظیم بازار کشور، هیچ کالایی از جمله اساسی و غیراساسی مجوز افزایش قیمت ندارد مگر اینکه تولیدکننده استدلال هایی به ستاد تنظیم بازار شهرستان ارائه دهد تا در مورد آن تصمیم گیری شود.</p>
    </article>
  </body>
</html>