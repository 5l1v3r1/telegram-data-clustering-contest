<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-1/reportaj-bihoreanul-maghiarii-din-nordul-judetului-nu-voteaza-fiindca-nu-simt-ca-sunt-alegerile-lor-foto-153009.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T17:52:00+00:00"/>
    <meta property="og:title" content="REPORTAJ BIHOREANUL: Maghiarii din nordul judeţului nu votează, fiindcă nu simt că sunt alegerile lor (FOTO)"/>
    <meta property="og:description" content="Prezenţă slabă la vot în comunităţile din nordul judeţului, locuite de maghiari care consideră că, în absenţa unui candidat propriu, alegerile prezidenţiale de duminică nu sunt 'alegerile lor'. BIHOREANUL a făcut un scurt tur prin secţiile de votare din Săcueni, Diosig şi Biharia, unde oamenii, atâţia câţi au votat, au făcut-o „după opţiuni personale”, iar unii cu supărare, căci „de noi, maghiarii, au uitat”..."/>
  </head>
  <body>
    <article>
      <h1>REPORTAJ BIHOREANUL: Maghiarii din nordul judeţului nu votează, fiindcă nu simt că sunt alegerile lor (FOTO)</h1>
      <address><time datetime="2019-11-24T17:52:00+00:00">24 Nov 2019, 17:52</time> by <a rel="author" href="https://www.ebihoreanul.ro/contact/Laura%20Gal#redactia_form" target="_blank">Laura Gal</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_22.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_01.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_02.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_03.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_04.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_05.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_06.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_07.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_08.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/0_sectie.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_09.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_10.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_11.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_12.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_13.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_14.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_15.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_16.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_17.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_18.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_19.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_20.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_21.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_23.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_24.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/0_bacs.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_25.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_26.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_27.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_28.JPG"/>
        </figure>
        <figure>
          <img src="https://cdn.ebihoreanul.ro/static/gallery_big/alegeriinnorduljudetuluituruldoi24112019_29.JPG"/>
        </figure>
      </slideshow>
      <p>
        <b>Prezenţă slabă la vot în comunităţile din nordul judeţului, locuite de maghiari care consideră că, în absenţa unui candidat propriu, alegerile prezidenţiale de duminică nu sunt "alegerile lor". BIHOREANUL a făcut un scurt tur prin secţiile de votare din Săcueni, Diosig şi Biharia, unde oamenii, atâţia câţi au votat, au făcut-o „după opţiuni personale”, iar unii cu supărare, căci „de noi, maghiarii, au uitat”...</b>
      </p>
      <p>
        <b>„Foarte ocupaţi”</b>
      </p>
      <p>În oraşul Săcueni, de pildă, unde populaţia maghiară reprezintă 74,54%, duminică, până la ora 13, au votat doar 7,08% din locuitori, în condiţiile în care la turul I al alegerilor prezidenţiale la aceeaşi oră votaseră 13,99% din alegători.</p>
      <p>„Suntem foarte ocupaţi”, punctează, pe ton de glumă, Pálfi Carol, preşedintele Secţiei de votare 397, amenajată în clădirea Muzeului din centrul oraşului. Deşi sunt orele prânzului, iar oraşul e animat de oameni ieşiţi la plimbare, la biserică ori pe la cumpărături, secţia de votare este de-a dreptul goală. „Mai vin, înainte şi după ce merg la biserică”, zic membrii secţiei.</p>
      <p>Abordaţi în limba maghiară în faţa muzeului, oamenii refuză politicos şi pleacă grăbiţi. „Este o opţiune personală, aş prefera să rămână aşa”, spune o tânără venită la vot împreună cu familia.</p>
      <p>
        <b>„De noi au uitat”</b>
      </p>
      <p>La aproximativ 500 de metri mai încolo e Secţia de votare 197, amenajată în sediul Grădiniţei cu program prelungit. În faţa clădirii, doi pensionari stau şi bârfesc la o ţigară. „Am venit să votez pentru că aşa trebuie”, îi explică Bács János reporterului, recunoscând, însă, că nu prea ştie cu cine, pentru că „niciunul nu e al nostru, nici Dăncilă, nici Iohannis”.</p>
      <figure>
        <img src="https://www.ebihoreanul.ro/user_files/0_bacs.JPG"/>
      </figure>
      <p>De ce ar fi unul mai bun ca celălalt? „Adevărul e că amândoi sunt la fel. Nu ştiu dacă-i mai bun unul decât altul. Ştiţi cum e, la alegeri toţi promit una, alta. De noi, maghiarii, au uitat. Şi Iohannis, şi Dăncilă”, zice supărat bărbatul care, totuşi, a venit la vot şi a ales. Pe cine anume, nu zice. „Să zicem că am ales răul mai mic”, spune, misterios, domnul Bács.</p>
      <p>
        <b>„Nu va fi ca la primul tur”</b>
      </p>
      <p>În Diosig, unde tot maghiarii sunt majoritari, în procent de 48,97%, în timp ce 25,79% din populaţie sunt români iar 22,67% romi, până la prânz votaseră mai puţin de 10% din alegători.</p>
      <p>„Slabă mişcare. Nu va fi la fel ca la primul tur”, spune, convins, Gheorghe Almasi, preşedintele Secţiei 735, unde singurul alegător aflat la prânz în sediul secţiei este un român. „Vezi măi, că apari la ziar!”, îi aruncă, zâmbind, preşedintele secţiei, avertizându-l să-şi împăture buletinul de vot, „să nu vadă lumea cu cine ai votat”.</p>
      <p>Altă secţie, aceeaşi apatie. „Hai că votez eu, să aveţi ce poza”, se oferă una dintre doamnele din biroul electoral (foto), trecută imediat pe lista suplimentară. „Poate că, dacă reveniţi după-amiaza, când se merge la biserică, vor fi mai mulţi”, spune ea.</p>
      <figure>
        <img src="https://www.ebihoreanul.ro/user_files/alegeriinnorduljudetuluituruldoi24112019_09.JPG"/>
      </figure>
      <p>
        <b>„Eu votez cu Kelemen”</b>
      </p>
      <p>În Biharia, comună din Zona metropolitană a Oradiei, în care maghiarii reprezintă 80,26% din populaţie, situaţia e oarecum diferită, prezenţa la vot fiind sensibil apropiată de cea din turul I. „Au fost cam tot ca la primul tur. Vin în valuri. Au fost de dimineaţă şi vor veni spre după-amiază”, explică Bianca Csidre, preşedinta secţiei 251, aflat în „buricul” localităţii, lângă supermarket, Primărie şi Poliţie.  </p>
      <p>Chiar şi aşa, la ora 14, secţia e goală. În faţa clădirii, un singur votant, un domn trecut de prima tinereţe, se pregăteşte să intre. Nu vrea să se prezinte şi e extrem de mirat că-i întrebat de ce s-a prezentat la vot. „Vreau să votez, doar avem noi candidat, pe Kelemen Hunor”, explică omul.</p>
      <p>Dezamăgit să afle că preşedintele UDMR nu mai candidează şi că are de ales între între Viorica Dăncilă şi Klaus Iohannis, bătrânul se stă o clipă pe gânduri şi bombăne hotărât. Apoi decide. „Eu nu votez cu Dăncilă, ci cu Iohannis, că e de-al nostru, minoritar, e neamţ”, zice, pornind spre uşa de intrare a secţiei, ca să-şi aleagă propriul preşedinte...</p>
    </article>
  </body>
</html>