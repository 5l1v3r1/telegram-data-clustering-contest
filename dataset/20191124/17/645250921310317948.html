<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/%ce%b1%cf%84%ce%b1%ce%be%ce%b9%ce%bd%cf%8c%ce%bc%ce%b7%cf%84%ce%b1/pateras-evraios-dechotan-parenochlisi-sto-metro-kai-ton-voithise-mia-moysoylmana/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T17:14:41+00:00"/>
    <meta property="og:title" content="Πατέρας Εβραίος δεχόταν παρενόχληση στο μετρό και τον βοήθησε μια μουσουλμάνα"/>
    <meta property="og:description" content="Τον γύρο του διαδικτυακού κόσμου έχει κάνει τις τελευταίες ώρες βίντεο με την ρατσιστική λεκτική επίθεση που εξαπέλυσε ένας άνδρας στο μετρό του Λονδίνου"/>
  </head>
  <body>
    <article>
      <h1>Πατέρας Εβραίος δεχόταν παρενόχληση στο μετρό και τον βοήθησε μια μουσουλμάνα</h1>
      <address><time datetime="2019-11-24T17:14:41+00:00">24 Nov 2019, 17:14</time> by <a rel="author">stergios</a></address>
      <p>Τον γύρο του διαδικτυακού κόσμου έχει κάνει τις τελευταίες ώρες βίντεο με την ρατσιστική λεκτική επίθεση που εξαπέλυσε ένας άνδρας στο μετρό του Λονδίνου εναντίον ενός Εβραίου πατέρα, ο οποίος συνόδευε μάλιστα τα δύο μικρά παιδιά του. Η σκηνή του αντισημιτικού παραληρήματος του άνδρα, μπροστά σε δύο μικρά παιδιά, καταγράφηκε σε βίντεο, που οδήγησε μάλιστα στη σύλληψη του δράστη, σύμφωνα με βρετανικά ΜΜΕ.</p>
      <p>Στο βίντεο όμως, καταγράφεται και η θαρραλέα στάση μιας μουσουλμάνας, η οποία παρενέβη με αξιοθαύμαστη ψυχραιμία και κατάφερε να αποσπάσει την προσοχή του επιθετικού άνδρα από τον πατέρα και τα δυο του παιδιά.</p>
      <p>Στο βίντεο εμφανίζεται ένας ψηλός μαύρος άνδρας, με εμφανώς επιθετική στάση, να διαβάζει δυνατά στα δυο παιδιά και τον πατέρα τους (που έβλεπε για πρώτη φορά) εδάφια της Βίβλου που αναφέρονταν στους Εβραίους. «Έλεγε ότι η Βίβλος γράφει ότι οι Εβραίοι σκότωσαν τον Χριστό και ότι είναι όλοι δουλέμποροι. Ζω 20 χρόνια στο Λονδίνο και έχω συνηθίσει ανθρώπους να παραληρούν στο μετρό. Όμως σύντομα κατάλαβα ότι επρόκειτο για μια άκρως αντισημιτική λεκτική επίθεση», εξήγησε ο Chris Atkins, ο επιβάτης που τράβηξε το βίντεο και το δημοσιοποίησε στα social media, με την άδεια της οικογένειας. Το περιστατικό έγινε μεσημέρι της Παρασκευής, σε ώρα που ο συρμός του μετρό ήταν γεμάτος κόσμο.</p>
      <figure>
        <iframe src="https://www.youtube.com/embed/7ew0ZCc5hAo" width="560" height="315" data-service="Youtube" scrolling="no"/>
      </figure>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/oikonomia/epidoma-paidioy-katavoli-me-ekplixeis-sta-atm-ti-ginetai-stis-trapezes/"/>
        <a href="https://www.aftodioikisi.gr/ota/rythmisi-ypes-lynetai-to-provlima-elleipsis-michanikon-stoys-ota/"/>
        <a href="https://www.aftodioikisi.gr/ipourgeia/koinoniko-merisma-einai-episimo-poio-poso-tha-dothei-quot-stocheymena-quot/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/pos-mporoyn-na-symmetaschoyn-se-diagonismo-asep-apolymenoi-toy-dimosioy/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
      </related>
    </article>
  </body>
</html>