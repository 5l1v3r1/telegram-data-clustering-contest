<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%ce%bf%ce%b9%ce%b5%cf%82-%ce%bc%ce%ad%cf%81%ce%b5%cf%82-%ce%b1%cf%80%ce%b1%ce%b3%ce%bf%cf%81%ce%b5%cf%8d%ce%b5%cf%84%ce%b1%ce%b9-%ce%b7-%ce%b1%cf%85%cf%83%cf%84%ce%b7%cf%81%ce%ae-%ce%bd%ce%b7.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T17:40:33+00:00"/>
    <meta property="og:title" content="Ποιες μέρες απαγορεύεται η αυστηρή νηστεία – Γιατί η Κυριακή είναι καταλύσιμη"/>
    <meta property="og:description" content="Η Tετάρτη και η Παρασκευή όλου του χρόνου, αλλά και ιδιαίτερα των περιόδων που νηστεύουμε, είναι ημέρες αυστηρής νηστείας, δηλαδή δεν πρέπει να καταναλώνουμε ούτε λάδι."/>
  </head>
  <body>
    <article>
      <h1>Ποιες μέρες απαγορεύεται η αυστηρή νηστεία – Γιατί η Κυριακή είναι καταλύσιμη</h1>
      <address>
        <time datetime="2019-11-24T17:40:33+00:00">24 Nov 2019, 17:40</time>
      </address>
      <p>
        <b>Η Tετάρτη και η Παρασκευή όλου του χρόνου, αλλά και ιδιαίτερα των περιόδων που νηστεύουμε, είναι ημέρες αυστηρής νηστείας, δηλαδή δεν πρέπει να καταναλώνουμε ούτε λάδι.</b>
      </p>
      <p>Οι ημέρες: Δευτέρα, Tρίτη, Πέμπτη, Σάββατο και Κυριακή είναι ημέρες καταλύσιμες, δηλαδή τρώμε απ’ όλα ό,τι θέλουμε, εκτός από τις περιόδους νηστειών.</p>
      <p>Την Tετάρτη νηστεύουμε για να θυμόμαστε ότι ένας φίλος του Τον πρόδωσε ημέρα Τετάρτη, και να το συνειδητοποιούμε ότι κι εμείς, παρ’ ότι είμαστε φίλοι Του, είναι δυνατό, αν δεν προσέχουμε και δεν αγωνιζόμαστε , να Τον προδώσουμε.</p>
      <p>Την Παρασκευή νηστεύουμε επειδή Παρασκευή σταυρώθηκε ο Κύριος, σταυρώvουμε με την νηστεία μας τον κακό εαυτό μας, για να μας ελεήσει τους ανάξιους, όπως ελέησε τον σταυρωμένο ευγνώμονα ληστή.</p>
      <p>Το Σάββατο και την Κυριακή δεν επιτρέπεται ποτέ να γίνει αυστηρή νηστεία, δηλαδή χωρίς λάδι. ‘Όλο το xρόνo ένα μόνο Σάββατο νηστεύουμε το λάδι, το Μεγάλο Σάββατο, επειδή την ημέρα αυτή ο Xριστός είναι σωματικά στον τάφο και η ψυχή Του έχει κατέβει στον Άδη να αναστήσει τον προπάτορα Αδάμ.</p>
    </article>
  </body>
</html>