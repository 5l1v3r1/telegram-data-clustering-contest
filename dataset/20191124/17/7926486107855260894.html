<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013166/%D8%A8%D8%B1%D8%AA%D8%B1%DB%8C-%D9%84%D8%A7%D8%AA%D8%B2%DB%8C%D9%88-%D9%88-%D8%B1%D9%85-%D9%85%D9%82%D8%A7%D8%A8%D9%84-%D8%B1%D9%82%D8%A8%D8%A7"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T17:46:53+00:00"/>
    <meta property="og:title" content="برتری لاتزیو و رم مقابل رقبا"/>
    <meta property="og:description" content="دو تیم بزرگ شهر رم، سیزدهمین بازی خود در فصل جاری سری A ایتالیا را با برد به پایان بردند."/>
  </head>
  <body>
    <article>
      <h1>برتری لاتزیو و رم مقابل رقبا</h1>
      <address>
        <time datetime="2019-11-24T17:46:53+00:00">24 Nov 2019, 17:46</time>
      </address>
      <p>
        <i>دو تیم بزرگ شهر رم، سیزدهمین بازی خود در فصل جاری سری A ایتالیا را با برد به پایان بردند.</i>
      </p>
      <p>به گزارش مشرق، هفته سیزدهم مسابقات فوتبال <b>سری A </b>باشگاه‌های ایتالیا از ساعت 17:30 امروز (یکشنبه) با برگزاری سه دیدار همزمان پیگیری شد که در یکی از این دیدارها، تیم فوتبال <b>رم</b> در ورزشگاه المپیکو به مصاف <b>برشا </b>رفت و موفق شد میهمانش را با نتیجه 3 بر صفر از پیش رو برداد. در این دیدار کریس اسمالینگ (49)، جان‌لوکا مانچینی (57) و ادین ژکو (66) برای جالوروسی گلزنی  کردند. شاگردان پائولو فونسکا با این برد 25 امتیازی شدند و خود را تا رده چهارم جدول بالا کشیدند.</p>
      <blockquote>بیشتر بخوانید:<br/><a href="https://www.mashreghnews.ir/news/1012978/%D8%A8%D8%AF%D8%B4%D8%A7%D9%86%D8%B3%DB%8C-%D9%87%D8%A7%DB%8C-%DA%A9%D9%88%D9%86%D8%AA%D9%87-%D8%AA%D9%85%D8%A7%D9%85%DB%8C-%D9%86%D8%AF%D8%A7%D8%B1%D8%AF-%D8%B9%DA%A9%D8%B3">بدشانسی‌های کونته تمامی ندارد +عکس</a></blockquote>
      <p><b>لاتزیو </b>هم در خانه <b>ساسولو </b>به برتری 2 بر یک دست یافت. چیرو ایموبیله (34) و فیلیپه کایسدو (1+90) برای آبی‌های شهر رم گلزنی کردند و دروازه‌شان هم توسط فرانچسکو کاپوتو در دقیقه 45 باز شد. شاگردان سیمونه اینزاگی با این برد 27 امتیازی شدند و در رده سوم جدول ایستادند.</p>
      <p>فیورنتینا نیز امروز در دیداری خارج از خانه با نتیجه یک بر صفر مغلوب هلاس ورونا شد.</p>
      <p>در همین چارچوب امشب دو دیدار به شرح زیر برگزار می‌شود:</p>
      <p><b>سامپدوریا - اودینزه، </b>ساعت 20:30</p>
      <p><b>لچه - کالیاری، </b>ساعت 23:15</p>
      <p>منبع: تسنیم</p>
    </article>
  </body>
</html>