<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159337_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-24T17:30:00+00:00"/>
    <meta property="og:title" content="Левски Лукойл излъга Рилски спортист в дербито на НБЛ"/>
    <meta property="og:description" content="Страхотен за &quot;сините&quot; бе Венци Петков с 25 точки"/>
  </head>
  <body>
    <article>
      <h1>Левски Лукойл излъга Рилски спортист в дербито на НБЛ</h1>
      <address><time datetime="2019-11-24T17:30:00+00:00">24 Nov 2019, 17:30</time> by <a rel="author">Пламен Димитров</a></address>
      <p>Левски Лукойл спечели с 95:89 дербито срещу Рилски спортист в абсолютно равностоен сблъсък, решен в последната минута.</p>
      <p> <br/>Двата отбора започнаха настървено от първата минута. Зрителите в "Арена Самоков" видяха и много атракция, а дебют с екипа на Левски направи и Борислав Младенов, син на легендата на "сините" Георги Младенов.<br/> <br/>Драмата се запази до финалните минути. Пет преди края резутатът беше 79:79.<br/> <br/>Гостите поведоха с тройка на Куан Чийтъм, а секунди след това той отбеляза още една и така разликата стана 5 точки - 91:86 - и 59 секунди на таблото.<br/> <br/>Златин Георгиев върна надеждите на домакините с тройка, но лошата защита на самоковци след това позволи на Брандън Йънг бързо да отбележи кош, а крайният резултат бе оформен от наказателната линия до 95:89 за Левски Лукойл.<br/> <br/>Страхотен за "сините" бе Венци Петков с 25 точки и 5/7 от тройката. Куан Чийтъм добави 19 точки, 10 борби и 5 асистенции, Йордан Минчев също имаше дабъл-дабъл - 14 точки и 10 борби. 20 точки и 8 асистенции регистрира Йънг.<br/> <br/>За Рилски шестима играчи вкараха почти целия актив, като по 19 реализираха Брандън Браун и Зейвиър Джонсън, първият и с 12 асистенции. По 13 добавиха Златин Георгиев и Тихомир Желев, а целият тим направи 28 асистенции.<br/> </p>
    </article>
  </body>
</html>