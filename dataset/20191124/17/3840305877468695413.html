<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/victor-ponta-vot-prezidentiale-diaspora-307161.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T17:09:21+00:00"/>
    <meta property="og:title" content="Ponta, după ce a votat: E foarte bine că oamenilor, chiar dacă plecaţi din ţară, le pasă / Eu cred că e bine să participăm"/>
    <meta property="og:description" content="Victor Ponta a declarat că s-a gândit până în ultima secundă dacă să voteze sau nu, dar a ajuns la concluzia că este cel mai bine să participe. Liderul Pro România și-a exprimat speranța că la următoarele..."/>
  </head>
  <body>
    <article>
      <h1>Ponta, după ce a votat: E foarte bine că oamenilor, chiar dacă plecaţi din ţară, le pasă / Eu cred că e bine să participăm</h1>
      <address><time datetime="2019-11-24T17:09:21+00:00">24 Nov 2019, 17:09</time> by <a rel="author">Redacția B1.ro</a></address>
      <p>Victor Ponta a declarat că s-a gândit până în ultima secundă dacă să voteze sau nu, dar a ajuns la concluzia că este cel mai bine să participe. Liderul Pro România și-a exprimat speranța că la următoarele alegeri, în 2024, oferta de candidați va fi ceva mai bună.</p>
      <p>„Cu siguranţă sunt mai puţini oameni prezenţi decât în 2014. Probabil, ca şi mine, mulţi s-au întrebat până în ultima secundă dacă să vină sau nu. Eu cred că e bine să participăm, chiar dacă nu suntem mulţumiţi de niciunul dintre candidaţi. Data viitoare, în 2024 să avem oferta mai bună din care să alegem”, a declarat Victor Ponta, citat de <a href="https://www.news.ro/politic-intern/alegeri-prezidentiale-2019-victor-ponta-eu-cred-ca-e-bine-sa-participam-chiar-daca-nu-suntem-multumiti-de-niciunul-dintre-candidati-data-viitoare-in-2024-sa-avem-oferta-mai-buna-1922401524032019111819179330">news.ro.</a></p>
      <p>Cât despre prezența masivă a Diasporei la vot, fostul premier a susținut că e „un lucru excelent”, pentru că „e foarte bine că oamenilor, chiar dacă plecaţi din ţară, le pasă de cine va fi preşedinte”. El și-a manifestat speranța că politicienii vor fi interesați tot timpul de soarta românilor din străinătate, nu doar când sunt alegeri.<br/> </p>
    </article>
  </body>
</html>