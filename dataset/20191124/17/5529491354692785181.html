<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/verona-fiorentina-ribery-montella-3121039/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T17:55:14+00:00"/>
    <meta property="og:title" content="Verona-Fiorentina, Ribery non basta: scelte Montella fanno discutere"/>
    <meta property="og:description" content="VERONA – La Fiorentina cade a Verona nonostante il rientro in campo di Franck Ribery dopo la squalifica rimediata nell’incandescente finale di Fiorentina-Lazio. Il francese ha giocato bene per un’ora, poi è calato alla distanza. Anche perché ha predicato nel deserto visto che i compagni di squadra non sono riusciti ad assisterlo al meglio. Vincenzo Montella ha puntato forte su Vlahovic dopo la sua doppietta al Cagliari ma l’attaccante ha deluso e nonostante questo ha terminato la partita senza essere sostituito.  L’assenza di Federico Chiesa, che è rimasto seduto in panchina per tutto l’arco del match, ha pesato come un macigno sulla viola ma è anche vero che Montella disponeva di una carta importante come Kevin Prince Boateng. L’ex attaccante di Barcellona e Milan avrebbe potuto aiutare la Fiorentina a giungere al pareggio e invece Montella ha deciso di non inserirlo in campo tenendo sul terreno di gioco il deludente Vlahovic. Fiorentina. Federico Chiesa ormai è un caso. Montella non lo fa giocare: “Faccia quello…"/>
  </head>
  <body>
    <article>
      <h1>Verona-Fiorentina, Ribery non basta: scelte Montella fanno discutere</h1>
      <address>
        <time datetime="2019-11-24T17:55:14+00:00">24 Nov 2019, 17:55</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/montella-ansa.jpg"/>
        <figcaption>Verona-Fiorentina, Montella nella foto Ansa</figcaption>
      </figure>
      <p>VERONA – La Fiorentina cade a Verona nonostante il rientro in campo di Franck Ribery dopo la squalifica rimediata nell’incandescente finale di Fiorentina-Lazio. Il francese ha giocato bene per un’ora, poi è calato alla distanza. Anche perché ha predicato nel deserto visto che i compagni di squadra non sono riusciti ad assisterlo al meglio. <a href="https://www.blitzquotidiano.it/sport/vincenzo-montella-il-mio-miglior-momento-galliani-mi-ha-detto-che-2612477/">Vincenzo Montella</a> ha puntato forte su Vlahovic dopo la sua doppietta al Cagliari ma l’attaccante ha deluso e nonostante questo ha terminato la partita senza essere sostituito. </p>
      <p>L’assenza di Federico Chiesa, che è rimasto seduto in panchina per tutto l’arco del match, ha pesato come un macigno sulla viola ma è anche vero che Montella disponeva di una carta importante come Kevin Prince Boateng. L’ex attaccante di Barcellona e Milan avrebbe potuto aiutare la Fiorentina a giungere al pareggio e invece Montella ha deciso di non inserirlo in campo tenendo sul terreno di gioco il deludente Vlahovic. </p>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <figure>
        <a href="https://www.blitzquotidiano.it/sport/gasperini-consigli-antonio-conte-3121164/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/gasperini-consigli-antonio-conte-3121164/">
          <img src="https://static.blitzquotidiano.it/wp/wp-content/uploads/2019/11/gasperini-conte-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/gasperini-consigli-antonio-conte-3121164/">Gasperini e i consigli di Antonio Conte sull’amore: “Sono i calciatori che dovrebbero dirlo a me”</a>
      </h3>
      <p>Le scelte di Montella non hanno convinto visto che sia Lirola che Ghezzal non sono riusciti ad incidere nel match. Il Verona ha vinto con merito grazie alla rete realizzata da Di Carmine che, ironia della sorte, è  ex calciatore della Fiorentina. Di Carmine è nato a Firenze, è cresciuto calcisticamente nella Fiorentina dove è rimasto dal 2004 al 2008. </p>
    </article>
  </body>
</html>