<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-magyar-turistat-mentettek-az-alacsonytatraban.html"/>
    <meta property="og:site_name" content="Origo"/>
    <meta property="article:published_time" content="2019-11-24T17:02:00+00:00"/>
    <meta property="og:title" content="Magyar turistát mentettek az Alacsony-Tátrában"/>
    <meta property="og:description" content="A nőt térdsérülés miatt hordágyon vitték le a szlovák hegyimentők."/>
  </head>
  <body>
    <article>
      <h1>Magyar turistát mentettek az Alacsony-Tátrában</h1>
      <address><time datetime="2019-11-24T17:02:00+00:00">24 Nov 2019, 17:02</time> by <a rel="author">Kassai József</a></address>
      <p><b>Egy sérült magyar nőhöz riasztották a szlovák hegyimentőket szombaton késő délután az Alacsony-Tátrában - számolt be a Szlovák Távirati Irodára( TASR) hivatkozva a<a href="https://parameter.sk/"> Paraméter.sk</a> .<br/></b>Magyar turisták egy csoportja haladt a zöld útvonalon Kis-Szalatin környékén, amikor</p>
      <aside>az 51 éves nő megcsúszott és megsérült a térde. Innentől már nem tudta önállóan folytatni a túrát.</aside>
      <figure>
        <img src="https://cdn.nwmgroups.hu/s/img/i/1911/20191124magyar-not-mentettek-az-alacsony.jpg?w=644&amp;h=362"/>
        <figcaption>A magyar nőt térdsérülés miatt hordágyon vitték le a szlovák hegyimentők.<cite>Forrás: Szlovák Hegyimentő Szolgálat (HZS)</cite></figcaption>
      </figure>
      <p>A szlovák hegyimentők a weboldalukon közölték, hogy</p>
      <p>
        <mark>heten indultak a nő segítségére, ellátták a sérülését, majd rögzítették a lábát.</mark>
      </p>
      <figure>
        <img src="https://cdn.nwmgroups.hu/s/img/i/1911/20191124magyar-not-mentettek-az-alacsonytatraban.jpg?w=644&amp;h=859"/>
        <figcaption>Hét szlovák mentős sietett a magyar nő segítségére<cite>Forrás: Szlovák Hegyimentő Szolgálat (HZS)</cite></figcaption>
      </figure>
      <p>A sérőlt magyar turistát a hegyoldalon hordágyon vitték kilométereken át a terepjárójukig, majd Háromszlécs községbe szállították, ahonnan már a sajátjaival ment tovább a kórházba.</p>
    </article>
  </body>
</html>