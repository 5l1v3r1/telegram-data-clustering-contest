<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/aggredisce-e-minaccia-lanziano-che-dovrebbe-accudire-badante-arrestata.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T17:05:52+00:00"/>
    <meta property="og:title" content="Aggredisce e minaccia l’anziano che dovrebbe accudire. Badante arrestata"/>
    <meta property="og:description" content="Fin quando l'uomo ha detto tutto alla figlia, che ha chiamato i carabinieri. E la badante non si è fermata neanche davanti ai militari"/>
  </head>
  <body>
    <article>
      <h1>Aggredisce e minaccia l’anziano che dovrebbe accudire. Badante arrestata</h1>
      <address><time datetime="2019-11-24T17:05:52+00:00">24 Nov 2019, 17:05</time> by <a rel="author" href="https://www.tempostretto.it/author/marco-ipsale" target="_blank">Marco Ipsale</a></address>
      <p>
        <i>Fin quando l'uomo ha detto tutto alla figlia, che ha chiamato i carabinieri. E la badante non si è fermata neanche davanti ai militari</i>
      </p>
      <p>ALI’ TERME – Lavorava da dieci mesi in quella casa, ad Alì Terme, e avrebbe dovuto accudire un anziano malato. Quando lui ha detto di essere stato aggredito, la figlia ha chiamato i carabinieri.</p>
      <p>I militari hanno trovato la casa in totale disordine, con medicine e vestiti sparsi ovunque, anche per terra, mentre l’uomo, sottomesso e provato, in precarie condizioni igieniche, ha confermato di aver subìto continui maltrattamenti, minacce e vessazioni, soffrendo in silenzio per paura.</p>
      <p>Quando lui le chiedeva la normale assistenza, la donna, una badante romena 55enne, lo denigrava, scagliandogli contro di tutto. Scene ripetute anche davanti ai carabinieri, che hanno percepito un’importante alitosi alcolica della badante.</p>
      <p>La donna è stata così arrestata in flagranza di reato con l’accusa di maltrattamenti contro conviventi.</p>
    </article>
  </body>
</html>