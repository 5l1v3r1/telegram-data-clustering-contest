<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/wetenschap-planeet/dieren/is-het-einde-nabij-voor-de-koala-s-expert-meent-dat-dieren-functioneel-zijn-uitgestorven-na-bosbranden~a18a7680/"/>
    <meta property="og:site_name" content="HLN"/>
    <meta property="article:published_time" content="2019-11-24T17:36:00+00:00"/>
    <meta property="og:title" content="Is het einde nabij voor de koala’s? Expert meent dat dieren “functioneel zijn uitgestorven” na bosbranden"/>
    <meta property="og:description" content="Mogelijk is het al te laat om de geliefde koala nog van de uitroeiing te redden nadat bosbranden maar liefst tachtig procent van de natuurlijke habitat van het dier in Australië hebben verwoest. Vo..."/>
  </head>
  <body>
    <article>
      <h1>Is het einde nabij voor de koala’s? Expert meent dat dieren “functioneel zijn uitgestorven” na bosbranden</h1>
      <address><time datetime="2019-11-24T17:36:00+00:00">24 Nov 2019, 17:36</time> by <a rel="author">KVE</a></address>
      <p>
        <b>Mogelijk is het al te laat om de geliefde koala nog van de uitroeiing te redden nadat bosbranden maar liefst tachtig procent van de natuurlijke habitat van het dier in Australië hebben verwoest. Volgens Deborah Tabart van de ‘Australian Koala Foundation’ is de diersoort “functioneel uitgestorven”.</b>
      </p>
      <p>De organisatie schat dat de afgelopen twee maanden meer dan 1.000 koala’s de dood vonden tijdens de bosbranden in New South Wales en Queensland. En zelfs wanneer de dieren de natuurramp heelhuids zijn doorgekomen, worden ze in hun bestaan bedreigd. Hun habitat is door de bosbranden enorm klein geworden en het duurt maanden vooraleer de eucalyptus weer aangroeit. Bovendien wordt er amper regen voorspeld waardoor de leefomstandigheden nog moeilijker worden.</p>
      <related>
        <h4>Lees ook</h4>
        <a href="https://www.hln.be/nieuws/buitenland/online-inzamelingsactie-voor-australische-koala-s-gigantisch-succes-reddende-engel-bezoekt-zwaar-verbrande-lewis~a227f6c9/"/>
      </related>
      <p>Er zouden hooguit 80.000 koala’s in de vrije natuur overblijven waardoor de diersoort als “functioneel uitgestorven” kan worden beschouwd. ‘Functioneel uitgestorven’ verwijst naar een diersoort waarvan de populatie is gedaald tot het punt waarop ze niet langer een belangrijke rol kan spelen in het ecosysteem en voldoende jongen kan voortbrengen.</p>
      <p>Deborah Tabart roept de Australische regering op om dringend actie te ondernemen en de koala’s afdoende te beschermen. “Deze dieren zijn even belangrijk als het Groot Barrièrerif - het grootste koraalrif ter wereld. Dus dan zou je toch denken dat de regering er alles wil aan doen om ze te redden”, besloot ze.</p>
      <p>
        <b>Bekijk ook: Mama koala beschermt haar baby tegen oprukkende bosbranden</b>
      </p>
      <figure>
        <img src="https://images2.persgroep.net/rcs/n3QOVKOX4loFk8odxvQ3yOv_jt0/diocontent/159703254/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Een koala die de bosbranden overleefde<cite>© AP</cite></figcaption>
      </figure>
      <figure>
        <img src="https://images1.persgroep.net/rcs/4Gu1aARLE4Ge_AZyRdJRKa4M5WQ/diocontent/159981648/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Een gered dier in het Port Macquarie Koala hospital<cite>© Photo News</cite></figcaption>
      </figure>
      <figure>
        <img src="https://images1.persgroep.net/rcs/CX9SxhyqlTdP12NfbEr7EL8ZK2U/diocontent/159981750/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>Vrijwilligers redden een dier ten zuiden van Port Macquarie<cite>© Photo News</cite></figcaption>
      </figure>
    </article>
  </body>
</html>