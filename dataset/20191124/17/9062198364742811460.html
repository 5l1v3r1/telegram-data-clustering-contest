<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387228/futbol-macinda-gorulmemis-manzara-oyuncak-yagdirdilar"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T17:05:00+00:00"/>
    <meta property="og:title" content="Futbol maçında görülmemiş manzara! Oyuncak yağdırdılar"/>
    <meta property="og:description" content="TFF 2. Lig Beyaz Grup ekiplerinden Samsunspor'un sahasında Şanlıurfaspor karşılaştığı maça davet edilen kimsesiz çocuklar, oyuncak sürprizi ile karşılaştı."/>
  </head>
  <body>
    <article>
      <h1>Futbol maçında görülmemiş manzara! Oyuncak yağdırdılar</h1>
      <h2>TFF 2. Lig Beyaz Grup ekiplerinden Samsunspor'un sahasında Şanlıurfaspor karşılaştığı maça davet edilen kimsesiz çocuklar, oyuncak sürprizi ile karşılaştı.</h2>
      <address>
        <time datetime="2019-11-24T17:05:00+00:00">24 Nov 2019, 17:05</time>
      </address>
      <p>Samsunspor Kulübü, sosyal sorumluluk projesi kapsamında Aile, Çalışma ve Sosyal Hizmetler İl Müdürlüğünün evlerinde kalan 100 çocuğu, Şanlıurfaspor ile oynadığı maça davet etti.</p>
      <p>Çocuklar için önceden peluş bebek toplayan Ondokuz Mayıs Üniversitesinin Tiyatro Topluluğu'nda yer alan öğrenciler, beraberlerinde getirdikleri oyuncakları, ev sahibi takımın 2-0 üstünlüğü ile devam eden karşılaşmanın 55'inci dakikasında, çocukların bulunduğu yöne atmaya başladı.</p>
      <p>Öğrencilerin çocukları oyuncak yağmuruna tutmasını diğer taraftarlar da alkışladı. Oyuncak yağmuruna tutulan çocuklar, şaşkınlık ve sevinci bir arada yaşadı.</p>
      <p>Öte yandan, geçtiğimiz günlerde Yılport Samsunspor ile 5 yıllık resmi sözleşme imzalayan tecrübeli teknik direktör Ertuğrul Sağlam, geçen yıl Süper Lig'de İstiklal Mobilya Kayserispor-Trabzonspor maçında aldığı 1 maçlık cezası nedeniyle ilk resmi müsabakasını tribünden takip etmek zorunda kaldı.</p>
      <p>Karşılaşmayı Yılport Samsunspor 5-0 kazandı.</p>
    </article>
  </body>
</html>