<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/un-altro-pari-per-la-sangiustese-a-fiuggi-finisce-1-a-1/1328803/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T17:03:07+00:00"/>
    <meta property="og:title" content="Un altro pari per la Sangiustese, a Fiuggi finisce 1 a 1"/>
    <meta property="og:description" content="SERIE D - A Pezzotti risponde Macrì e gli uomini di Senigagliesi ottengono il quarto pareggio di fila, settimo risultato utile consecutivo"/>
  </head>
  <body>
    <article>
      <h1>Un altro pari per la Sangiustese, a Fiuggi finisce 1 a 1</h1>
      <h2>SERIE D - A Pezzotti risponde Macrì e gli uomini di Senigagliesi ottengono il quarto pareggio di fila, settimo risultato utile consecutivo</h2>
      <address><time datetime="2019-11-24T17:03:07+00:00">24 Nov 2019, 17:03</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Fun-altro-pari-per-la-sangiustese-a-fiuggi-finisce-1-a-1%2F1328803%2F">Condividi3</a><a href="https://twitter.com/intent/tweet?text=Un+altro+pari+per+la+Sangiustese%2C++a+Fiuggi+finisce+1+a+1&amp;url=https%3A%2F%2Fwww.cronachemaceratesi.it%2F2019%2F11%2F24%2Fun-altro-pari-per-la-sangiustese-a-fiuggi-finisce-1-a-1%2F1328803%2F">Tweet</a>Email3 Condivisioni</p>
      <p> </p>
      <p> </p>
      <p><b>Arriva in casa dell’Atletico Terme Fiuggi il quarto pareggio consecutivo per la Sangiustese. Al vantaggio firmato Pezzotti risponde Macrì e cosi gli uomini di Senigagliesi sono costretti a rimandare l’appuntamento con la vittoria, anche se ottengono il settimo risultato utile consecutivo restando appaiati in classifica all’avversario odierno.</b> La pioggia copiosa delle ultime 24 ore allenta il terreno del Capo I Prati dove, con qualche minuto di ritardo visto il rifacimento delle righe regolamentari, scendono in campo le due squadre Schieramenti simili per le due formazioni che si affrontano a viso aperto. Mister Incocciati (ancora squalificato e sostituito in panchina da Russo), dopo il 4-4 di sette giorni fa contro il Campobasso, piazza in avanti il tridente composto da Macrì, Manfrellotti e Basilico per cercare di fare subito male agli avversari.</p>
      <figure>
        <img src="https://cdn.cronachemaceratesi.it/wp-content/uploads/2019/11/calcio-sangiustese-mister-stefano-senigagliesi-FDM-3-325x217.jpg"/>
        <figcaption>Mister Senigagliesi</figcaption>
      </figure>
      <p>Risponde Senigagliesi con la mossa di Scognamiglio che, assente Mengoni, torna a dare manforte in difesa a Patrizi con Bambozzi a fare compagnia in mediana a Palladini e Proesmans. Brillanti i primi 45’ con diverse occasioni da entrambe le parti. I locali, giunti più volte al tiro, specie con Papaserio, non riescono mai ad essere cinici sottoporta. <b>Chirurgico invece un Pezzotti oggi in forma super che, dopo diversi palloni scodellati in area senza fortuna, guidava una ripartenza (il Fiuggi nell’occasione ha protestato per un sospetto atterramento in area) incaricandosi del tiro in prima persona e trafiggendo La Gorga dalla sinistra per il meritato vantaggio calzaturiero. La risposta locale passa per i piedi di Macrì che, dal limite, sul finire del primo tempo, risolve una mischia in area spedendo la sfera alle spalle di Chiodini per l’1-1.</b> Nella ripresa, complice anche il ritorno in campo di Perfetti, la Sangiustese tornava a prendere il pallino del gioco, nonostante i ritmi comprensibilmente rallentati. Pochissime le emozioni e tante le imprecisioni nei secondi 45’ dove il terreno pesante e la stanchezza condizionano non poco le formazioni in campo, nonostante la gara rimanesse sempre viva. L’occasione più ghiotta per spostare l’ago della bilancia dal pari capita da una parte sui piedi di Macrì all’82esimo (il numero dieci laziale calcia addosso a Chiodini) e dall’altra proprio a pochi istanti dal termine a Scognamiglio sugli sviluppi di un calcio di punizione di Manari. In entrambe le circostanze la mira non è delle migliori. Nella giornata del segno rosso sul viso per combattere contro la violenza sulle donne, le due squadre rossoblù si spartiscono la posta in palio.</p>
      <p>
        <b>Il tabellino:</b>
      </p>
      <p><b>A.T. FIUGGI (4-3-3):</b> La Gorga, Tassone (35’ st Buongarzoni), Zaccone, Filipponi, Locci, Scalon, Papaserio, Forgione, Manfrellotti (27’ st Moriconi), Macrì, Basilico (42’ st Franchini). A disposizione: Ludovici, Nocerino, Mazzarani, Sevieri, Felea, Rizzitelli. Allenatore: Russo (Incocciati squalificato).</p>
      <p><b>SANGIUSTESE (4-3-3):</b> Chiodini, Zannini, Orazzo, Bambozzi (14’ st Perfetti), Patrizi, Scognamiglio, Pezzotti (47’ st Cerbone), Palladini Alessio, Mingiano (39’ st Manari), Proesmans (43’ st Amabile), Romano (30’ st Palladini Mattia). A disposizione: Raccio, Basconi, Doci, Niane. Allenatore: Stefano Senigagliesi.</p>
      <p><b>TERNA ARBITRALE:</b> Lorenzo Vacca di Saronno (Gentile di Teramo e Chiavaroli di Pescara)</p>
      <p><b>RETI:</b> 21’ p.t. Pezzotti, 38’ p.t. Macrì</p>
      <p><b>NOTE</b>: Ammoniti: Macrì, Filipponi, Palladini Mattia, Perfetti, Bambozzi e Manfrellotti. Recupero: 0’+ 4’. Corner 4-6.</p>
    </article>
  </body>
</html>