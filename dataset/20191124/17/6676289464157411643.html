<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/fals-sofer-tir-furat-ciocolata-50000-euro-327324.html"/>
    <meta property="og:site_name" content="Observator"/>
    <meta property="article:published_time" content="2019-11-24T17:43:00+00:00"/>
    <meta property="og:title" content="Un fals şofer de TIR a furat ciocolată de 50.000€ de la o fabrică din Austria"/>
    <meta property="og:description" content="Un bărbat care s-a dat drept şofer de TIR a furat 20 de tone de ciocolată în valoare de 50.000 de euro de la o fabrică din Austria."/>
  </head>
  <body>
    <article>
      <h1>Un fals şofer de TIR a furat ciocolată de 50.000€ de la o fabrică din Austria</h1>
      <address><time datetime="2019-11-24T17:43:00+00:00">24 Nov 2019, 17:43</time> by <a rel="author">Alin Tarnovschi</a></address>
      <p>
        <b>
          <b>Un bărbat care s-a dat drept şofer de TIR a furat 20 de tone de ciocolată în valoare de 50.000 de euro de la o fabrică din Austria.</b>
        </b>
      </p>
      <p>Totul s-a întâmplat pe 15 noiembrie, la fabrica Milka din Bludenz, în vestul Austriei.</p>
      <p>Marfa urma să ajungă din Austria în Belgia, iar pentru acest lucru compania de transport din Tirol a ales o companie din Ungaria care, la rândul ei, a subcontractat o firmă din Cehia.</p>
      <p>Un bărbat necunoscut s-a prezentat la compania din Ungaria şi a explicat că el este şoferul ceh acreditat să preia comanda şi astfel a putut ridica ciocolata de la fabrica din Austria.</p>
      <p>Poliţiştii aveau să afle mai târziu că TIR-ul folosit avea plăcuţe false de înmatriculare. Astfel, bărbatul s-a prezentat la fabrica Milka, a prezentat mai multe documente false şi astfel a încărcat 20 de tone de ciocolată.</p>
      <p>Marfa nu a mai ajuns niciodată la destinaţie, în Belgia, iar şoferul nu a fost identificat până în prezent.</p>
    </article>
  </body>
</html>