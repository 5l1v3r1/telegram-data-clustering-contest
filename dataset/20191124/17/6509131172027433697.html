<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321867/Pover-FC-Twente-onderuit-bij-geplaagd-VVV-Venlo"/>
    <meta property="og:site_name" content="RTV Oost"/>
    <meta property="article:published_time" content="2019-11-24T17:45:44+00:00"/>
    <meta property="og:title" content="Pover FC Twente onderuit bij geplaagd VVV-Venlo"/>
    <meta property="og:description" content="Een lelijke start bij de hervatting van de Eredivisie voor FC Twente. Op bezoek bij nummer zeventien VVV-Venlo gingen de Enschede&amp;euml;rs met 2-1 onderuit."/>
  </head>
  <body>
    <article>
      <h1>Pover FC Twente onderuit bij geplaagd VVV-Venlo</h1>
      <address>
        <time datetime="2019-11-24T17:45:44+00:00">24 Nov 2019, 17:45</time>
      </address>
      <slideshow>
        <figure>
          <img src="https://imgo.rgcdn.nl/39590383c33f4846b6c6ac7ebcd51f20/opener/Xandro-Schenk-na-afloop-van-VVV-Venlo-FC-Twente.jpg?v=aJqTmLmrNgMHFav65izKyA2"/>
        </figure>
        <figure>
          <img src="https://imgo.rgcdn.nl/4feef83aa8ba4af6a959acc65d396a08/opener/Gonzalo-Garcia-na-afloop-van-VVV-Venlo-FC-Twente.jpg?v=Zh37AvodzfPafrBZovBtnQ2"/>
        </figure>
        <figure>
          <img src="https://imgo.rgcdn.nl/d692910ac47c457e94b608d5c8886cbf/opener/FC-Twente-trainer-Gonzalo-Garcia-Foto-Pro-Shots.jpg?v=XB3W7-phjJIjqCFL7SBwCw2"/>
        </figure>
        <figure>
          <img src="https://imgo.rgcdn.nl/d692910ac47c457e94b608d5c8886cbf/opener/FC-Twente-trainer-Gonzalo-Garcia-Foto-Pro-Shots.jpg?v=XB3W7-phjJIjqCFL7SBwCw2"/>
        </figure>
        <figcaption>FC Twente-trainer Gonzalo Garcia (Foto: Pro Shots)</figcaption>
      </slideshow>
      <p>Een lelijke start bij de hervatting van de Eredivisie voor FC Twente. Op bezoek bij nummer zeventien VVV-Venlo gingen de Enschedeërs met 2-1 onderuit. </p>
      <p>Het was een wonder dat FC Twente na de eerste helft tegen een 2-1 achterstand aankeek tegen het geplaagde VVV, dat in een flinke dip zit. Het verloor zeven competitieduels op rij en werd door de amateurs van Groene Ster uit de beker geknikkerd. Trainer Robert Maaskant werd ontslagen en Jay Driessen benoemd tot interim.</p>
      <p>FC Twente had het betere van spel en creëerde enkele goede kansen. De lat stond een fraaie treffer van Keito Nakamura echter in de weg. Maar de eeuwenoude voetbalwet kwam ook in Venlo om de hoek kijken. Peter van Ooijen rondde bekwaam af na een goede actie en dito voorzet van Evert Linthorst: 1-0.  </p>
      <p>
        <b>Aansluitingstreffer</b>
      </p>
      <p>Direct daarna werd het zelfs 2-0 voor de thuisploeg. Xandro Schenk stond te slapen en daar maakte Elia Soriano dankbaar gebruik van. De spits van VVV knikte binnen bij de eerste paal. De aansluitingstreffer liet niet lang op zich wachten. Haris Vuckic werd de diepte ingestuurd door Aitor Cantalapiedra. De Sloveens international legde Steffen Schäfer vakkundig in de luren en schoot de bal achter VVV-goalie Thorsten Kirschbaum. Voor Vuckic was het zijn achtste goal van het seizoen en daar had hij slechts acht schoten op doel voor nodig. </p>
      <p>
        <b>Ondergrens</b>
      </p>
      <p>Net als twee weken terug tegen PEC Zwolle, zakte FC Twente ook in de tweede helft flink door de ondergrens. De Tukkers hadden de grootst nodige moeite met VVV en werden op de been gehouden door doelman Joël Drommel, die wederom een sterke wedstrijd keepte. VVV kreeg een legio aan goede mogelijkheden, maar verzuimde het duel al vroegtijdig in het slot te gooien.</p>
      <p>
        <b>Verkeerde wissel</b>
      </p>
      <p>Typerend voor het foutenfestival in De Koel was de wissel van Joel Latibeaudiere. De vierde official stak het verkeerde nummer de lucht in, waardoor stormram Emil Berggreen niet voor middenvelder Lindon Selahi, maar voor rechtsback Latibeaudiere in het veld kwam. Vuckic had FC Twente in de slotminuten nog een punt kunnen schenken, ditmaal mikte hij echter te hoog en schoot over. </p>
      <p>
        <b>VVV-Venlo - FC Twente 2-1</b>
      </p>
      <p>1-0 Van Ooijen (34)</p>
      <p>2-0 Soriano (37)</p>
      <p>2-1 Vuckic (42)</p>
      <p><b>Arbiter: </b>Mulder</p>
      <p><b>Geel: </b>Janssen, Post, Van Ooijen; Cantalapiedra, Verdonk</p>
      <p><b>VVV-Venlo: </b>Kirschbaum; Pachonik (Dekker/74), Schäfer, Kum, Janssen; Opoku (Sinclair/85), Post, Linthorst; Wright, Soriano (Yeboah/88), Van Ooijen<br/><br/><b>FC Twente: </b>Drommel; Latibeaudiere (Berggreen/81), Busquets, Schenk, Verdonk; Selahi, Roemeratoe, Espinosa (Aburjania/58); Cantalapiedra, Vuckic, Nakamura (Menig/64)</p>
      <h3>FC Twente</h3>
      <p><a href="https://www.rtvoost.nl/sport/uitslagen-en-standen#!/klasse/2677">Bekijk hier de uitslagen, stand en het programma in de eredivisie</a> <a href="https://www.rtvoost.nl/sport/statistieken#!/team/25/19/all/FC%20Twente">En hier de statistieken van de spelers</a></p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Pover+FC+Twente+onderuit+bij+geplaagd+VVV-Venlo">06 - 57 03 33 33</a>.</aside>
    </article>
  </body>
</html>