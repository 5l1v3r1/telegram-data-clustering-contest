<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/sad-putem-vojnog-budzeta-pokusava-da-blokira-severni-tok-2/"/>
    <meta property="og:site_name" content="Krstarica"/>
    <meta property="article:published_time" content="2019-11-24T17:13:00+00:00"/>
    <meta property="og:title" content="SAD putem vojnog budžeta pokušava da blokira „Severni tok 2“"/>
    <meta property="og:description" content="VAŠINGTON - Predstojeći vojni budžet SAD biće sredstvo za zaustavljanje projekta ruskog predsednika Vladimira Putina od 11 milijardi dolara za isporuku"/>
  </head>
  <body>
    <article>
      <h1>SAD putem vojnog budžeta pokušava da blokira „Severni tok 2“</h1>
      <address><time datetime="2019-11-24T17:13:00+00:00">24 Nov 2019, 17:13</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521260-750x430.jpg"/>
        <figcaption>Foto: Tanjug/flickr</figcaption>
      </figure>
      <p>VAŠINGTON – Predstojeći vojni budžet SAD biće sredstvo za zaustavljanje projekta ruskog predsednika Vladimira Putina od 11 milijardi dolara za isporuku prirodnog gasa u Evropu novim gasovodom od Rusije do Nemačke, otkrio je predsedavajući Odbora za spoljne poslove aermičkog Senata Džim Riš.</p>
      <p>On je ovo izjavio za Defens njuz na marginama Međunarodnog bezbednosnog foruma u Halifaksu, u Kanadi.</p>
      <p>Plan za transport prirodnog gasa kroz gasovod dug 1.200 kilometara kroz Baltičko more od Rusije do Evrope, našao se na udaru administracije predsednika Donalda Trampa i nekoliko evropskih zemalja, koje tvrde da će to povećati evropsku zavisnost od Rusije, piše Defens njuz.</p>
      <p>U slučaju da sankcije budu uključene u američki vojni budžet, kompanije koje se bave izgradnjom „Severnog toka 2“ biće „zatvorene“, zbog čega će Rusija, navodno, morati da traži nove izvođače, tvrdi Riš.</p>
      <p>Prema njegovim rečima, sankcije protiv kompanija koje učestvuju u izgradnji cevovoda bile su uključene u projekat zakona „O nacionalnoj odbrani za 2020. godinu“.</p>
      <p>„Razlog za ovaj korak jeste da se ta opcija zatvori. Veliki deo ’Severnog toka‘ je već izgrađen“, rekao je senator.</p>
      <p>Pri tome, on je izrazio mišljenje da će sankcije „ubediti“ građevinske firme da prekinu rad na projektu, pošto će ih američka ograničenja „skupo koštati“.</p>
      <p>On je naglasio da Predstavnički dom i Senat Kongresa SAD još nisu postigli konačni sporazum o zakonu u celini.</p>
      <p>Tekst odredbe o sankcijama nije objavljen, ali Riš je rekao da je sličan „Zaštiti evropskog zakona o energetskoj sigurnosti“, koji je sponzorisao senator Ted Kruz iz Tekasa, a koji je Komitet Odbor Senata za spoljne poslove izglasao izglasao u julu. Tim predlogom zakona sankcionisaće se kompanije koje upravljaju plovnim objektima koji polažu cevi za Severni tok 2 i Turski tok.</p>
      <p>Da bi zakon stupio na snagu, treba da ga odobre i Predstavnički dom i Senat, kao i predsednik SAD Donald Tramp.</p>
      <p>(Tanjug)</p>
    </article>
  </body>
</html>