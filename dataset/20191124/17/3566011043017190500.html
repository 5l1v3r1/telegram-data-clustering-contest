<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549774.html/%D8%AA%DA%A9%D8%B0%DB%8C%D8%A8-%D8%A7%D8%AF%D8%B9%D8%A7%DB%8C-%D9%85%D8%AD%D9%85%D9%88%D8%AF-%D8%B5%D8%A7%D8%AF%D9%82%DB%8C-%D9%85%D8%A8%D9%86%DB%8C-%D8%A8%D8%B1--%D9%86%D9%87%DB%8C-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A7%D8%B2-%D8%B3%D9%88%DB%8C-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D8%AF%D8%B1%D8%A8%D8%A7%D8%B1%D9%87-%D9%85%D8%AE%D8%A7%D9%84%D9%81%D8%AA-%D8%A8%D8%A7-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86---%D9%BE%DA%98%D9%85%D8%A7%D9%86%D9%81%D8%B1--%D8%A7%D8%AF%D8%B9%D8%A7%DB%8C-%D9%85%D8%AD%D9%85%D9%88%D8%AF-%D8%B5%D8%A7%D8%AF%D9%82%DB%8C-%DA%A9%D8%B0%D8%A8-%D9%85%D8%AD%D8%B6-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T17:12:00+00:00"/>
    <meta property="og:title" content="تکذیب ادعای محمود صادقی مبنی بر &quot;نهی نمایندگان از سوی رهبر انقلاب درباره مخالفت با گرانی بنزین&quot;/ پژمانفر: ادعای محمود صادقی کذب محض است"/>
    <meta property="og:description" content="نماینده مردم مشهد تاکید کرد: ما حتما نسبت به این موضوع ورود میکنیم چرا که اینها پیشتر هم تلاش داشته اند تا شرایط کشور را بهم بزنند."/>
  </head>
  <body>
    <article>
      <h1>تکذیب ادعای محمود صادقی مبنی بر "نهی نمایندگان از سوی رهبر انقلاب درباره مخالفت با گرانی بنزین"/ پژمانفر: ادعای محمود صادقی کذب محض است</h1>
      <h2>در گفتگو با دانا عنوان شد؛</h2>
      <address>
        <time datetime="2019-11-24T17:12:00+00:00">24 Nov 2019, 17:12</time>
      </address>
      <p>نماینده مردم مشهد تاکید کرد: ما حتما نسبت به این موضوع ورود میکنیم چرا که اینها پیشتر هم تلاش داشته اند تا شرایط کشور را بهم بزنند.</p>
      <p> نصرالله پژمانفر نماینده مردم مشهد در گفت و گو با <a href="http://www.dana.ir/">شبکه اطلاع رسانی راه دانا</a>؛ ادعای جدید محمود صادقی، نماینده تهران مبنی بر «ارسال یادداشت از سوی رهبر انقلاب خطاب به رئیس مجلس و برحذر داشتن نمایندگان از مخالفت با گرانی بنزین» را قویا تکذیب کرد.</p>
      <p>پژمانفر در این رابطه گفت: این ادعای آقای صادقی دروغ و شیطنت است و لازم است با این نوع اظهارات و برداشت ها که موجب ذهنیت برای مردم میشود برخورد شده و پاسخ داده شود.</p>
      <p>نماینده مردم مشهد درباره اصل نامه ارائه شده گفت: در متن نامه مذکور اشاره شده با توجه اینکه مصوبه سهمیه بندی بنزین مورد تایید در جلسه سران سه قوه بوده لذا رهبر انقلاب هم این مصوبه را تایید می کنند و اصلا هیچ اشاره ای درباره اینکه نمایندگان با این موضوع موافقت یا مخالفت کنند نیست.</p>
      <p>پژمانفر تاکید کرد: ما حتما نسبت به این موضوع ورود میکنیم چرا که اینها پیشتر هم تلاش داشته اند تا شرایط کشور را بهم بزنند.</p>
    </article>
  </body>
</html>