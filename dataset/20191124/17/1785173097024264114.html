<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/alegeri-prezidentiale-2019-tulcea-viceprimarul-din-babadag-si-a-fotografiat-buletinul-de-vot-si-a-postat-imaginea-pe-o-retea-de-socializare-1922401424002019111719179292"/>
    <meta property="og:site_name" content="News.ro"/>
    <meta property="article:published_time" content="2019-11-24T17:14:00+00:00"/>
    <meta property="og:title" content="Alegeri prezidenţiale 2019 - Tulcea: Viceprimarul din Babadag şi-a fotografiat buletinul de vot şi a postat imaginea pe o reţea de socializare"/>
    <meta property="og:description" content="Viceprimarul din Babadag, Iordan Năstase, şi-a fotografiat buletinul de vot şi a postat imaginea pe o reţea de socializare, iar poliţiştii fac cercetări în acest caz."/>
  </head>
  <body>
    <article>
      <h1>Alegeri prezidenţiale 2019 - Tulcea: Viceprimarul din Babadag şi-a fotografiat buletinul de vot şi a postat imaginea pe o reţea de socializare</h1>
      <address><time datetime="2019-11-24T17:14:00+00:00">24 Nov 2019, 17:14</time> by <a rel="author">Cosmin Vaideanu</a></address>
      <p>
        <b>Viceprimarul din Babadag, Iordan Năstase, şi-a fotografiat buletinul de vot şi a postat imaginea pe o reţea de socializare, iar poliţiştii fac cercetări în acest caz.</b>
      </p>
      <p>Potrivit reprezentanţilor Inspectoratului de Poliţie al Judeţului Tulcea, poliţiştii s-au sesizat cu privire la faptul că o persoană din localitatea Babadag, prin intremediul unei reţele de socializare, a postat o fotografie reprezentând un specimen al unui buletin de vot, pe care este aplicată ştampila"VOTAT" pe unul dintre candidaţi.</p>
      <p>De asemenea, bărbatul ar fi postat şi menţiuni prin care se recomandă votarea unuia dintre candidaţi.</p>
      <p>Poliţiştii fac cercetări în acest caz.</p>
      <p>Conform unor surse locale, bărbatul care a făcut acest gest este Iordan Năstase, viceprimar al oraşului Babadag.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>