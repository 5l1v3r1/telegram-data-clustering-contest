<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013161/%D9%85%D9%86%D8%B5%D9%88%D8%B1%DB%8C%D8%A7%D9%86-%D8%A8%D8%B1%D8%A7%DB%8C-%D8%AC%D9%88%D8%A7%D8%AF-%D8%B3%D9%88%D8%A1-%D8%AA%D8%B9%D8%A8%DB%8C%D8%B1-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T17:27:52+00:00"/>
    <meta property="og:title" content="منصوریان: برای جواد سوء تعبیر شد"/>
    <meta property="og:description" content="سرمربی تیم فوتبال ذوب آهن اصفهان گفت: ما باید یاد بگیریم یک بر صفر پیروز شویم دلیلی ندارد 2 بر صفر یا 3 بر صفر برنده شویم و عیبی ندارد که ما دفاعی بازی کنیم."/>
  </head>
  <body>
    <article>
      <h1>منصوریان: برای جواد سوء تعبیر شد</h1>
      <address>
        <time datetime="2019-11-24T17:27:52+00:00">24 Nov 2019, 17:27</time>
      </address>
      <p>
        <i>سرمربی تیم فوتبال ذوب آهن اصفهان گفت: ما باید یاد بگیریم یک بر صفر پیروز شویم دلیلی ندارد 2 بر صفر یا 3 بر صفر برنده شویم و عیبی ندارد که ما دفاعی بازی کنیم.</i>
      </p>
      <p>به گزارش مشرق، <b>علیرضا</b><b>منصوریان </b>بعد از پیروزی یک بر صفر <b>ذوب آهن </b>مقابل <b>فولاد خوزستان </b>در نشست خبری گفت: به هواداران تیم فوتبال و مجموعه باشگاه مان تبریک می گویم همه افرادی که برای این باشگاه زحمت می کشند. به حاج اصغر فروتن قول داده بودم اگر پیروز شویم این برد را به او هدیه می کنیم تا بتواند در مبارزه با بیماریش مبارزه کند. بازیکنان ما برای این برد خیلی زحمت کشیدند. ما با توجه به اینکه فقط زیبا بازی می کردیم و جایگاه ما اینجا نبود و در کنار زیبا بازی کردن به بخش حرفه ای فوتبال هم خوب بودیم فولاد هم برای رسیدن به رتبه های بالاتر تلاش می کرد. من ویترین مجموعه باشگاه هستم و تمام مجموعه ما زحمت کشیدند تا این سه امتیاز را بگیریم. برخی مواقع خجالت می کشم که در نشست های خبری به دنبال دلایل باخت می گردم. به همه تبریک می گویم.</p>
      <blockquote>بیشتر بخوانید:<br/><a href="https://www.mashreghnews.ir/news/1013152/%D9%86%DA%A9%D9%88%D9%86%D8%A7%D9%85-%D8%AF%D8%A7%D9%88%D8%B1-%D9%BE%D9%86%D8%A7%D9%84%D8%AA%DB%8C-%DB%B2%DB%B0%DB%B0-%D8%AF%D8%B1%D8%B5%D8%AF%DB%8C-%D9%85%D8%A7-%D8%B1%D8%A7-%D9%86%DA%AF%D8%B1%D9%81%D8%AA">نکونام: داور پنالتی ۲۰۰ درصدی ما را نگرفت</a></blockquote>
      <p>وی در مورد اینکه این بازی دو نیمه متفاوت داشت، گفت: بله در نیمه اول ما به گل رسیدیم و فولاد از لاک دفاعی بیرون آمد باید حرف شما را تأیید کنم ما نمی‌خواستیم دقایق 85 تا 95 با ماشین‌سازی تکرار شود. می‌خواستم دفاع چپ و راست آنها را بالا بیاوریم. بخشی از تاکتیک ما عقب‌نشینی بود زیرا از بازی با ماشین‌سازی درس تلخی گرفته بودیم. در این مسابقه به مراتب حرفه‌ای‌تر از بازی با ماشین‌سازی بازی کردیم در آن مسابقه ما برتر بودیم اما در این بازی سه امتیاز را گرفتیم.</p>
      <p>سرمربی تیم ذوب‌آهن در مورد ترکیب دفاعی تیمش در این بازی گفت:‌کلاً ترکیب را عوض کردیم برای گل نخوردن با سه دفاع مرکزی بازی کردیم. در اکثر دقایق هم شانس برای گلزنی داشتیم. از سه دفاع وسط و کل بازیکنان تیم راضی هستم ما باید یاد بگیریم یک بر صفر پیروز شویم دلیلی ندارد 2 بر صفر یا 3 بر صفر برنده شویم مخصوصاً در بازی‌های فیزیکی سنگینی مثل بازی با فولاد، عیبی ندارد که ما دفاعی بازی کنیم و مثل تیم‌های ایتالیایی دفاعی کار کنیم و خودمان هم به حریف تحمیل کنیم. وحید (محمدزاده)‌ با درد بازی کرد. هنوز هم معایب خاص خودمان را داریم. وقتی تیمی عقب می‌افتد به بازی مستقیم روی می‌آورد که به حریف شانس ضد حمله می‌دهد. </p>
      <p>منصوریان در مورد اعتراض نکونام به وقت‌کشی بازیکنان ذوب‌آهن اظهار داشت:‌ در جریان بازی هم با جواد یک کوچولو اختلاف‌نظر داشتیم من از بازیکنانم می‌خواستم مالکیت توپ را بردارند و آن را حفظ کنند و این برای جواد سوتعبیر شد. خود من از اتلاف وقت بدم می‌آید. یادم هست در بازی با تراکتورسازی وقتی بهترین بازیکن حریف مصدوم شد از قاسم حدادی‌فر خواستم که توپ را به بیرون بزند و نگه دارد تا آنها تعویض خود را انجام بدهند. من خودم از منتقدان ائتلاف وقت هستم برای جواد سوتعبیر شده است هر وقت بازیکنی به زمین می‌افتد ما توپ را به بیرون می‌زنیم باید بازی جوانمردانه رعایت شود برد این مسابقه برای ما مهم بود و ترس در ساق‌های بازیکنان ما دیده می‌شد. جواد نکونام هم تیم خوبی درست کرده و به او هم می‌گویم من این کاره نیستم البته بعضی از مربیان را دیده‌ام که در کنار زمین داد می‌زنند تا دروازه‌بان خود را به زمین بزنند تا بازی نگه داشته شود. شاید برای نکونام سوتعبیر شده است. هر رقابتی در مستطیل سبز بود تمام شد و بیرون از آن ما با هم رفیق هستیم. زمانی هم که بازی می‌کردم همین گونه بودم. بازی تمام شود چه ببریم چه مساوی کنیم و چه ببازیم همه چیز تمام می‌شود و این دوستی‌ها است که می‌ماند. تیم نکونام هم خیلی خوب و منسجم بازی کرد و حتی شانس داشتند که گل مساوی را هم بزنند. </p>
      <p>سرمربی تیم ذوب‌آهن در مورد بازی آینده این تیم گفت: برد امشب را به فروتن سرپرست سابق ذوب‌آهن تقدیم می‌کنم. این بازی هر چه که بود تمام شد و بازیکنان تا فردا قبل از تمرین فرصت دارند خوشحالی کنند.ما سه امتیاز از فولاد گرفتیم برای من و کادرم بازی با فولاد امشب تمام می‌شود و باید تمرکزمان را روی بازی با نفت مسجدسلیمان بگذاریم و این تیم را آنالیز کنیم تیمی که پرسپولیس را شکست داده و بازی بسیار سختی در مسجدسلیمان داریم مسابقه‌ای سخت‌تر از فولاد. نفت مسجدسلیمان بضاعت مالی‌اش کمتر از تیم‌های دیگر است اما با پلن B توانسته نهایت لذت را برای هواداران فوتبال مسجدسلیمان فراهم کند. ما دو بازی با نفت مسجدسلیمان و پرسپولیس زخم خورده داریم. نفت مسجدسلیمان هنوز در برد بازی با پرسپولیس است. </p>
      <p>منصوریان در مورد وضعیت خلعتبری گفت: خلعتبری هنوز 2-3 ماه است که از فضای رباط صلیبی خارج شده و به ما اضافه شده است او بازیکن بسیار باهوشی است. در بازی هم در یک صحنه ضربه‌ای به توپ زد که برایم عجیب بود اما داور دستور ادامه بازی داد. خلعتبری بازیکن باهوشی است پسر پهلوان و دوست‌داشتنی است. او حتی اگر 20 دقیقه هم در میدان باشد تأثیرگذار است. در بازی با شاهین بوشهر و بازی با استقلال برای ما ورق را برگرداند هر چه زمان بگذرد شرایط او بهتر می‌شود. او دیروز ضربه‌ای به پایش خورد و دچار مصدومیت شد اما به او گفتم دوام بیاور زیرا او را برای دقایق آخر بازی نیاز داریم. </p>
      <p>وی در مورد منظمی بازیکن جوان تیمش که گلزنی کرد، گفت:  این بازیکن حاصل دسترنج سفر ما به خوزستان بود. برخی از دوستان بازیکنان خوب خوزستانی را به ما معرفی می‌کنند که منظمی یکی از آنها بود. ما با منظمی در هواپیما روی هوا قرارداد امضا کردیم از هیأت مدیره خواستم که او قراردادی پنج‌ساله امضا کند. اینجور استعدادها آینده ارزانی برای باشگاه ترسیم می‌کنند البته من نگران وضعیت او هستم زیرا اصفهان شهر بزرگی است و همه باید از او مواظبت کنیم همانقدر که نگران پسرم است که بدانم کجا است و چکار می‌کند نگران منظمی، معراج و دیگر بازیکنان جوان تیم هستم. آنها باید شبانه‌روزشان را برای فوتبال بگذارند. بازیکنان زیر 23 سال تیم باید زبان انگلیسی یاد بگیرند.یکی از بهترین معلمان زبان آسیا را برای آنها گرفته‌ایم. به غیر از منظمی 4-5 بازیکن رده جوانان هم بازیکنان مستعدی مثل منظمی هستند. معراج امروز فشار را از روی دفاع برداشت از او راضی هستیم. بازیکنان جوان ما آینده درخشانی دارند.</p>
      <p>منبع: فارس</p>
    </article>
  </body>
</html>