<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://parameter.sk/zenes-lirai-estet-tartottak-medven"/>
    <meta property="og:site_name" content="Paraméter"/>
    <meta property="article:published_time" content="2019-11-24T17:35:00+00:00"/>
    <meta property="og:title" content="Zenés-lírai estet tartottak Medvén"/>
    <meta property="og:description" content="November 23-án újabb kulturális rendezvény került megrendezésre Medve községben a Csemadok helyi szervezetének közreműködésével. Ezúttal is nagy érdeklődés övezte az eseményt."/>
  </head>
  <body>
    <article>
      <h1>Zenés-lírai estet tartottak Medvén</h1>
      <h2>November 23-án újabb kulturális rendezvény került megrendezésre Medve községben a Csemadok helyi szervezetének közreműködésével. Ezúttal is nagy érdeklődés övezte az eseményt.</h2>
      <address>
        <time datetime="2019-11-24T17:35:00+00:00">24 Nov 2019, 17:35</time>
      </address>
      <p>A műsort a Csemadok Alistáli Alapszervezete és az Aszita- Alistáli Színpadi Társulat mutatta be. Az előadás egy zenés-lírai szerkesztett játék volt, ami 16 csodálatos magyar dalt foglalt magába, köztük olyan klasszikusokkal, mint például A Pál utcai fiúk: Mi vagyunk a Grund című dala. A fiatal színészek és énekesek énekelve, hangszer kíséretében mesélték el 1848-tól egészen napjainkig a magyar nép, valamint a felvidéki magyarság életének legmeghatározóbb eseményeit, többek között 1848. március 15-e eseményeit vagy a kudarcba fulladt 2004. december 5-i népszavazást, ami nagy hatással volt a határon túli magyarságra. Az előadás fő küldetése volt annak a  közvetítése, hogy őseinknek milyen megpróbáltatásokat kellett kiállniuk, annak érdekében, hogy megőrizzék magyarságukat. Az ifjú énekesek, színjátszók közel 2 órás előadása végén megérdemelten járt a vastaps.</p>
      <figure>
        <img src="https://parameter.sk/sites/default/files/photos/lelek5.jpg"/>
      </figure>
      <p>A belépés díjtalan volt, ételről és italról pedig a helyi Csemadok szervezetének tagjai gondoskodtak.</p>
      <p>Az előadás szünetében tagtoborzás zajlott, ahol 30 tettre kész taggal gyarapodott a medvei alapszervezet. Minden tag egy országos szervezet értékes tagjává válik, tagsági igazolványt kap, részese lesz a tevékeny csapatnak, részt vehet a közös programokon és azok szervezésében, kinyilváníthatja véleményét, javaslatokat tehet és szavazhat.</p>
      <figure>
        <img src="https://parameter.sk/sites/default/files/photos/lelek7.jpg"/>
      </figure>
      <p>Látva a nagy érdeklődést, a szervezők újabb rendezvényeket terveznek a közeljövőben.          </p>
      <p>Mátis Rudolf                                                                                            </p>
      <p>                                                                                                                                                              </p>
      <slideshow>
        <figure>
          <img src="https://parameter.sk/sites/default/files/photos/lelek11.jpg"/>
        </figure>
        <figure>
          <img src="https://parameter.sk/sites/default/files/photos/lelek10.jpg"/>
        </figure>
        <figure>
          <img src="https://parameter.sk/sites/default/files/photos/lelek9.jpg"/>
        </figure>
        <figure>
          <img src="https://parameter.sk/sites/default/files/photos/lelek8_0.jpg"/>
        </figure>
        <figure>
          <img src="https://parameter.sk/sites/default/files/photos/lelek7_0.jpg"/>
        </figure>
        <figure>
          <img src="https://parameter.sk/sites/default/files/photos/lelek6.jpg"/>
        </figure>
        <figure>
          <img src="https://parameter.sk/sites/default/files/photos/lelek5_0.jpg"/>
        </figure>
        <figure>
          <img src="https://parameter.sk/sites/default/files/photos/lelek4.jpg"/>
        </figure>
        <figure>
          <img src="https://parameter.sk/sites/default/files/photos/lelek2.jpg"/>
        </figure>
        <figure>
          <img src="https://parameter.sk/sites/default/files/photos/lelek1.jpg"/>
        </figure>
        <figure>
          <img src="https://parameter.sk/sites/default/files/photos/lelek_3.jpg"/>
        </figure>
      </slideshow>
    </article>
  </body>
</html>