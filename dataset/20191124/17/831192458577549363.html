<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/katerina-plakida-ego-poy-imoyn-stin-katagrafi-gnorizo-posoi-einai-prosfyges-kai-posoi-lathroeisvoleis-i-entyposiaki-limenikos-poy-apotachthike-apo-to-soma-gia-ratsistikes-anartiseis-kai-pige-sto-my-st/"/>
    <meta property="og:site_name" content="europost.gr"/>
    <meta property="article:published_time" content="2019-11-24T17:15:20+00:00"/>
    <meta property="og:title" content="Κατερίνα Πλακίδα: «Εγώ που ήμουν στην καταγραφή γνωρίζω πόσοι είναι πρόσφυγες και πόσοι λαθροεισβολείς!…» – Η εντυπωσιακή λιμενικός που αποτάχθηκε από το Σώμα για «ρατσιστικές» αναρτήσεις και πήγε στο «My Style Rocks» (Βίντεο)"/>
    <meta property="og:description" content="Ύστερα από απόφαση του Δευτεροβάθμιου Πειθαρχικού Συμβουλίου του Λιμενικού, η Κατερίνα Πλακίδα αποτάχθηκε από το Λιμενικό Σώμα για τις ρατσιστικές - όπως κρίθηκαν- αναρτήσεις της στα social media, για θέματα όπως οι ομοφυλόφιλοι και οι"/>
  </head>
  <body>
    <article>
      <h1>Κατερίνα Πλακίδα: «Εγώ που ήμουν στην καταγραφή γνωρίζω πόσοι είναι πρόσφυγες και πόσοι λαθροεισβολείς!…» – Η εντυπωσιακή λιμενικός που αποτάχθηκε από το Σώμα για «ρατσιστικές» αναρτήσεις και πήγε στο «My Style Rocks» (Βίντεο)</h1>
      <address>
        <time datetime="2019-11-24T17:15:20+00:00">24 Nov 2019, 17:15</time>
      </address>
      <p>Ύστερα από απόφαση του Δευτεροβάθμιου Πειθαρχικού Συμβουλίου του Λιμενικού, η Κατερίνα Πλακίδα αποτάχθηκε από το Λιμενικό Σώμα για τις ρατσιστικές – όπως κρίθηκαν- αναρτήσεις της στα social media, για θέματα όπως οι ομοφυλόφιλοι και οι πρόσφυγες.</p>
      <p>Η ίδια, έχει προσφύγει κατά της απόφασης και αναμένει τη δικαστική εξέλιξη. Ωστόσο, όπως είπε στη εκπομπή “Μαζί σου Σαββατοκύριακο” της Τατιάνας Στεφανίδου στον ΣΚΑΪ: “Δεν θέλω να ξαναγυρίσω ποτέ. Νιώθω ότι αυτή η δουλειά με καταπίεζε…”.<br/>Όπως σχολιάζει: “Για τις αναρτήσεις που έκανα πολιτικού περιεχομένου, που θεωρήθηκαν ρατσιστικές. Δηλαδή το να λες την άποψη σου ή να μην συμφωνείς με κάτι είναι ρατσιστικό; Ή να μην συμφωνείς με την εκάστοτε κυβέρνηση είναι ρατσιστικό; Δεν έχουμε δημοκρατία;”.<br/>Αναφερόμενη στο ζήτημα του προσφυγικού, η Κατερίνα Πλακίδα υποστήριξε πως “εγώ που ήμουν στην καταγραφή γνωρίζω πόσοι είναι πρόσφυγες και πόσοι είναι λαθροεισβολείς. Εγώ λέω αυτό που λέω βάσει της δικιάς μου εμπειρίας”.<br/>Ξεκαθαρίζει πως δεν έχει μετανιώσει για τις αναρτήσεις της, διότι “αισθανόμουν ότι εκπροσωπούσα μεγάλο μέρος πολιτών, ενστόλων και μη” και… αποκάλυψε ότι δήλωσε συμμετοχή στο φετινό “My Style Rocks”.</p>
      <p>Ακούστε όσα είπε στην εκπομπή “Μαζί σου Σαββατοκύριακο”</p>
      <figure>
        <iframe src="https://www.youtube.com/embed/hfQdAh-reQ4" width="696" height="392" data-service="Youtube" scrolling="no"/>
      </figure>
    </article>
  </body>
</html>