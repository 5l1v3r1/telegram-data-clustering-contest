<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/global-malayali/gulf/2019/11/24/malayali-student-missing-in-sharjah.html"/>
    <meta property="og:site_name" content="ManoramaOnline"/>
    <meta property="article:published_time" content="2019-11-24T17:14:00+00:00"/>
    <meta property="og:title" content="ഷാർജയിൽ നിന്ന് കാണാതായ മലയാളി വിദ്യാർഥിയെ ദുബായിൽ കണ്ടെത്തി"/>
    <meta property="og:description" content="ഷാർജ∙ ഷാർജയിൽനിന്ന് കാണാതായ മലയാളി വിദ്യാർഥി അമേയ സന്തോഷിനെ (15) ദുബായിൽ കണ്ടെത്തി. ഞായറാഴ്ച ഉച്ചയ്ക്കുശേഷം ജുമൈറ ലാ മിറ ബീച്ചില്‍ നിന്നാണ് പൊലീസ്.Man Missing"/>
  </head>
  <body>
    <article>
      <h1>ഷാർജയിൽ നിന്ന് കാണാതായ മലയാളി വിദ്യാർഥിയെ ദുബായിൽ കണ്ടെത്തി</h1>
      <address><time datetime="2019-11-24T17:14:00+00:00">24 Nov 2019, 17:14</time> by <a rel="author">മനോരമ ലേഖകൻ</a></address>
      <p>ഷാർജ∙ ഷാർജയിൽനിന്ന് കാണാതായ മലയാളി വിദ്യാർഥി അമേയ സന്തോഷിനെ (15) ദുബായിൽ കണ്ടെത്തി. ഞായറാഴ്ച ഉച്ചയ്ക്കുശേഷം ജുമൈറ ലാ മിറ ബീച്ചില്‍ നിന്നാണ് പൊലീസ് കുട്ടിയെ കണ്ടെത്തിയത്. സംശയസാഹചര്യത്തിൽ കണ്ടെത്തിയ അമേയയെ ചില വിദ്യാർഥികളാണ് തിരിച്ചറിഞ്ഞതെന്ന് പറയുന്നു.</p>
      <p>വെള്ളിയാഴ്ച മുതലാണ് അമേയയെ കാണാതായത്. പിതാവ് സന്തോഷ് രാജൻ മകനെ ട്യൂഷൻ സെന്ററിൽ ഇറക്കിവിട്ടശേഷം കുട്ടി അപ്രത്യക്ഷനാവുകയായിരുന്നു. പിന്നീട് രക്ഷിതാക്കൾ പൊലീസിൽ പരാതി നൽകി. കുടുംബാംഗങ്ങളും സുഹൃത്തുക്കളുമെല്ലാം പൊലീസിനോടൊപ്പം അമേയയെ അന്വേഷിച്ചുവരികയായിരുന്നു.</p>
      <p>കുട്ടിയെ ദുബായിൽനിന്ന് കണ്ടെത്തിയതായും കൂടുതൽ വിവരം അറിയില്ലെന്നും ബന്ധു സങ്കൽപ മനോരമ ഒാൺലൈനിനോട് പറഞ്ഞു. കുട്ടിയെ പിന്നീട് പൊലീസ് സ്റ്റേഷനിൽ ഹാജരാക്കി. അടുത്തുവരുന്ന സിബിഎസ്‌ഇ പൊതുപരീക്ഷാ കാര്യത്തിൽ ഭയം കാരണം കുട്ടി സമ്മര്‍ദത്തിലായിരുന്നു. </p>
      <p>
        <b>English summary: malayali student missing in sharjah</b>
      </p>
    </article>
  </body>
</html>