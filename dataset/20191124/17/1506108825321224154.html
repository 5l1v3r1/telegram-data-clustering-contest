<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.fotospor.com/haber-genclerbirligi-kasimpasa--genclerbirligi-mac-sonucu-1-2-353265"/>
    <meta property="og:site_name" content="Fotospor"/>
    <meta property="article:published_time" content="2019-11-24T17:13:00+00:00"/>
    <meta property="og:title" content="Kasımpaşa - Gençlerbirliği maç sonucu: 1-2"/>
    <meta property="og:description" content="Haberin detayları için tıklayınız"/>
  </head>
  <body>
    <article>
      <h1>Kasımpaşa - Gençlerbirliği maç sonucu: 1-2</h1>
      <address>
        <time datetime="2019-11-24T17:13:00+00:00">24 Nov 2019, 17:13</time>
      </address>
      <p>Süper Lig'de 12. hafta mücadelesinde <b>Gençlerbirliği</b> deplasmanda <b>Kasımpaşa</b>'nın konuğu oldu.</p>
      <p>24 Kasım Pazar günü Recep Tayyip Erdoğan Stadyumu'nda oynanan <b>Kasımpaşa - Gençlerbirliği </b>maçında kazanan 2-1'lik skorla konuk ekip oldu.</p>
      <p><b>Gençlerbirliği</b>'nin gollerini 82. ve 88. dakikalarda Rumen golcü <b>Bogdan Stancu</b> kaydetti. Kasımpaşa'nın golünü ise 54. dakikada Aytaç Kara attı.</p>
      <p>Bu sonucun ardından Gençlerbirliği puanını 13 yaparken, Kasımpaşa ise 12 puanda kaldı.</p>
      <p>
        <b>Hamza Hamzaoğlu ile yükselişe devam</b>
      </p>
      <p>Sezona iyi başlamayan ancak daha sonra Hamza Hamzaoğlu ile anlaşan Gençlerbirliği son 3 haftada 7 puan toplayarak alt sıralardan üst sıralara doğru yükselişe geçti.</p>
      <p>
        <b>Maçtan dakikalar </b>
      </p>
      <p>1. dakikada sağ kanattan gelişen Kasımpaşa atağında Quaresma’nın ortasına iyi yükselen Khalili’nin kafa vuruşunu kaleci Ertaç, kornere çeldi.</p>
      <p>22. dakikada Quaresma’nın ceza sahası dışından yaptığı trivela vuruşunu kaleci Ertaç güçlükle kornere tokatladı.</p>
      <p>29. dakikada sol kanattan gelişen Gençlerbirliği atağında Halil İbrahim’in açtığı ortaya Stancu penaltı noktası üzerinde kafayla vurdu. Top kaleci Fatih’te kaldı.</p>
      <p>54. dakikada sağ kanatta topla buluşan Hajradinovic, pasını ceza alanı içinde bulunan Aytaç’a çıkardı. Penaltı noktası üzerinde Aytaç’ın vuruşunda kaleci Ertaç’ın müdahalesi yetersiz kaldı ve top filelerle buluştu. 1-0</p>
      <p>65. dakikada gelişen Gençlerbirliği Halil İbrahim’in ortasına ön direkte yükselen Ayite’nin kafa vuruşu yandan auta çıktı.</p>
      <p>82. dakika Erdem’in sağ köşeden kullandığı korner vuruşunda ceza alanı içinde topla buluşan Stancu, önce topu kontrol etti, sonra dönerek yaptığı vuruşla topu filelerle buluşturdu. 1-1</p>
      <p>87. dakikada Stancu’nun vuruşunda Popov’un eline çarpan top sonucunda hakem Alper Ulusoy, penaltı kararı verdi.</p>
      <p>88. dakikada beyaz noktaya gelen Stancu, topu kaleci Fatih’in solundan filelerle buluşturdu. 1-2</p>
      <p><b>Stat: </b>Recep Tayyip Erdoğan<br/><b>Hakemler:</b> Alper Ulusoy xx, Volkan Ahmet Nariç xx, İbrahim Bozbey xx<br/><b>Kasımpaşa: </b>Fatih xx, Popov xx, Fernandes xx, Sadiku xx, Veigneau xx, Khalili xx (Tobias Heintz dk. 90 ?), Aytaç xxx, Quaresma xxx, Mustafa Pektemek xx (İlhan Depe dk. 81 ?), Hajradinovic xx, Koita xx<br/><b>Yedekler:</b> Ramazan, Murat Can, Uğurcan, Çağatay, Furkan, Özgür, Adad Toptik<br/><b>Teknik Direktör:</b> Kemal Özdeş<br/><b>Gençlerbirliği:</b> Ertaç xx, Erdem xx, Flavio Ramos xxx, Toure xxx, Halil İbrahim xxx, Baiano xx, Berat xx (Seuntjens dk. 80 ?), Nadir x (Mino Ayite dk. 58 xx), Polomat xx (Diallo dk. 67 xx), Sessegnon xx, Stancu xxx<br/><b>Yedekler: </b>Übeyd Adıyaman, Mattias Bjarsmyr, Yasin, Sefa, Rahmetullah, Arda, İlker<br/><b>Teknik Direktör:</b> Hamza Hamzaoğlu<br/><b>Goller: </b>Aytaç (dk. 54) (Kasımpaşa), Stancu (dk. 82 ve 88 pen.) (Gençlerbirliği)<br/><b>Sarı Kartlar: </b>Popov (Kasımpaşa), Stancu (Gençlerbirliği)</p>
      <p>Kaynak: Fotospor</p>
    </article>
  </body>
</html>