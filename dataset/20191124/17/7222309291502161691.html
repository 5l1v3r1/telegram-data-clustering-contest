<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/bloomberg-staller-upp-i-det-amerikanska-presidentvalet/"/>
    <meta property="og:site_name" content="HBL"/>
    <meta property="article:published_time" content="2019-11-24T17:24:00+00:00"/>
    <meta property="og:title" content="Bloomberg ställer upp i det amerikanska presidentvalet"/>
    <meta property="og:description" content="En omfattande reklamkampanj börjar rulla på amerikansk tv för den tidigare New York-borgmästaren."/>
  </head>
  <body>
    <article>
      <h1>Bloomberg ställer upp i det amerikanska presidentvalet</h1>
      <h2>En omfattande reklamkampanj börjar rulla på amerikansk tv för den tidigare New York-borgmästaren.</h2>
      <address><time datetime="2019-11-24T17:24:00+00:00">24 Nov 2019, 17:24</time> by <a rel="author">TT</a></address>
      <p><b>Michael Bloomberg</b> vill blir demokraternas kandidat i det amerikanska presidentvalet. De många uppgifterna om att miljardören varit på väg att kandidera bekräftas när en omfattande reklamkampanj nu börjar rulla i amerikansk tv, rapporterar amerikanska medier.</p>
      <p>I reklamen lyfts Bloombergs meriter som borgmästare i New York fram och han lovar att "återuppbygga landet och återställa tilltron till den dröm som förenar oss", rapporterar CNBC.</p>
      <p>Även vid tidigare presidentval har det spekulerats i om Bloomberg övervägt en kandidatur. De senaste veckorna har det framkommit att han formellt registrerat sig för att ha möjligheten att delta i Demokraternas primärval och häromdagen rapporterades det att han köpt annonstid i amerikansk tv för en rekordsumma.</p>
      <p>President <b>Donald Trump</b> kommenterade nyligen spekulationerna om Bloombergs vara eller icke vara i valrörelsen och sade då att det "inte finns någon han hellre ställer upp mot än lille Michael".</p>
      <p>Bland Bloombergs medtävlande inom Demokraterna har <b>Joe Biden </b>sagt att han välkomnar konkurrensen. <b>Elizabeth Warren</b> har skickat en passning där hon tipsar Bloomberg om skattepolitik som viktas mer mot miljardärer och <b>Bernie Sanders</b> har kritiserat honom för att inte börja med att bygga upp en gräsrotsrörelse kring sin politik.</p>
    </article>
  </body>
</html>