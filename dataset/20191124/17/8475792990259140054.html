<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/dalarna/larmade-om-hjartstopp-ambulans-akte-till-fel-stalle"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T17:35:35+00:00"/>
    <meta property="og:title" content="Larmade om hjärtstopp – ambulans åkte till fel ställe"/>
    <meta property="og:description" content="Vid två tillfällen åkte ambulansen till fel kommun när de larmades till patient som hade hjärtstopp, allt inom loppet av två veckor. Nu lex Maria-anmäler SOS Alarm båda fallen."/>
  </head>
  <body>
    <article>
      <h1>Larmade om hjärtstopp – ambulans åkte till fel ställe</h1>
      <address><time datetime="2019-11-24T17:35:35+00:00">24 Nov 2019, 17:35</time> by <a rel="author">Mathias Andersson</a></address>
      <p>
        <b>Vid två tillfällen åkte ambulansen till fel kommun när de larmades till patient som hade hjärtstopp, allt inom loppet av två veckor. Nu lex Maria-anmäler SOS Alarm båda fallen.</b>
      </p>
      <p>Vid det första tillfället hade inringaren ringt 112 och berättat om en patient som hade hjärtstopp, men adressen blev inte rätt förrän det lämnades över till Region Dalarna för vidare hantering, enligt anmälaren.</p>
      <p>Ambulansen larmades till helt fel kommun och patienten fick vänta ännu längre på att en ny ambulans skulle skickas ut. Anmälaren anser att det hade kunnat medföra allvarlig vårdskada.</p>
      <p>Likaså vid det andra tillfället körde ambulansen till helt fel kommun innan Region Dalarna tog över för vidare hantering. Då uppgav inringaren att patienten hade andningsbesvär. När ambulans senare kom fram hade denne fått hjärtstopp.</p>
    </article>
  </body>
</html>