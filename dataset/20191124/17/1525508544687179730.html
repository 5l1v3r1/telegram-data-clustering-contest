<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779991/%D8%AA%D8%B1%D8%A8%DB%8C%D8%AA-%D8%A8%DB%8C%D8%B4-%D8%A7%D8%B2-%DB%B2%DB%B0%DB%B0%DB%B0-%D9%85%D8%AF%D8%B1%D8%B3-%D9%88-%D9%85%D8%A8%D9%84%D8%BA-%D8%AA%D8%AE%D8%B5%D8%B5%DB%8C-%D9%86%D9%85%D8%A7%D8%B2-%D8%AF%D8%B1-%DA%A9%D8%B4%D9%88%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:36:19+00:00"/>
    <meta property="og:title" content="قائم مقام ستاد اقامه نماز کشور خبر داد: تربیت بیش از ۲۰۰۰ مدرس و مبلغ تخصصی نماز در کشور"/>
    <meta property="og:description" content="اراک- قائم مقام ستاد اقامه نماز کشور گفت: بیش از دو هزار مدرس و مبلغ تخصصی نماز در قم تربیت شده است تا شیوه های اثرگذار دعوت به نماز را اجرایی کنند."/>
  </head>
  <body>
    <article>
      <h1>قائم مقام ستاد اقامه نماز کشور خبر داد: تربیت بیش از ۲۰۰۰ مدرس و مبلغ تخصصی نماز در کشور</h1>
      <address>
        <time datetime="2019-11-24T17:36:19+00:00">24 Nov 2019, 17:36</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمد مظفر روز یکشنبه در چهارمین اجلاس استانی نماز با عنوان نماز و مدرسه در اراک، اظهار داشت: بیشترین انگیزه برای خواندن نماز رسیدن به قرب الهی است و آرامش و کمترین انگیزه ترس از عذاب الهی می‌باشد و والدین و معلمین دارای بیشترین تاثیر بر نماز خواندن فرزندان هستند.</p>
      <p>قائم مقام ستاد اقامه نماز کشور گفت: تضعیف نماز بیش از ترک نماز شیوع و فراوانی دارد و متاسفانه نماز جز اولویت زندگی افراد قلمداد نمی شود. </p>
      <p>مظفر خاطر نشان کرد: باید توجه داشت اگر نماز زایل شود شهوات و منکرات در جامعه رشد پیدا می کند.</p>
      <p>ویبا بیان این که نماز صبح قضا و تضییع می شود، اظهار کرد: باید در مساجد به اقامه نماز صبح توجه شود و دانش آموزان را نیز به خواندن آن تشویق کرد.</p>
      <p>قائم مقام ستاد اقامه نماز کشور عنوان کرد: چند درصد افراد به قرائت نماز توجه نمی کنند چرا همین الفاظ و معانی بکار رفته در نماز ما را به مسیر و مقصد اصلی هدایت می کند.</p>
      <p>مظفر اظهار کرد: تاثیر پذیری دختران در آموزش نماز بیشتر از پسران است چرا که در مدارس دخترانه کارهای ویژه تر ی در این حوزه انجام می شود.</p>
      <p>وی افزود: نماز دانش آموزان نمره بالاتری نسبت به نماز دانشجویان دارد و این موضوع توجه مسئولین دانشگاه ها را نسبت به این امر دو چندان می سازد.</p>
      <p>مظفر بیان کرد: با اشاره به پرسش اکثر والدین در خصوص چگونگی روش های دعوت فرزندان به امر نماز گفت: در این خصوص یک مرکز تخصصی نماز در قم تاسیس شده است که بیش از دو هزار مدرس و مبلغ تخصصی نماز تربیت شده است تا شیوه های دعوت به نماز را بیان کنند.</p>
      <p>وی تاکید کرد: تشویق به نماز و آموزش از سنین پایین، الگو بودن از بهترین راه های دعوت به نماز به شمار می رود.</p>
      <p>قائم مقام ستاد اقامه نماز کشور اظهار کرد: از جمله علل نماز نخواندن می توان به نداشتن آگاهی نسبت به برکات نماز، کاهلی و تنبلی و رفتار نامطلوب نمازگزاران اشاره کرد.</p>
    </article>
  </body>
</html>