<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/24/novyna/suspilstvo/pomer-vidomyj-ukrayinskyj-aktor-davyd-babayev"/>
    <meta property="og:site_name" content="Слово і Діло"/>
    <meta property="article:published_time" content="2019-11-24T17:48:02+00:00"/>
    <meta property="og:title" content="Помер відомий український актор Давид Бабаєв"/>
    <meta property="og:description" content="Пішов з життя життя народний артист України, зірка Національного академічного театру імені Лесі Українки Давид Бабаєв."/>
  </head>
  <body>
    <article>
      <h1>Помер відомий український актор Давид Бабаєв</h1>
      <address>
        <time datetime="2019-11-24T17:48:02+00:00">24 Nov 2019, 17:48</time>
      </address>
      <p>
        <b>Пішов із життя життя народний артист України, зірка Національного академічного театру імені Лесі Українки Давид Бабаєв. Трагедія сталася в ніч із 23 на 24 листопада.</b>
      </p>
      <p>Про це йдеться на сторінці театру в Facebook.</p>
      <p>За своє життя Давид Бабаєв зіграв у понад 50 виставах, серед яких легендарні «Школа скандалу», «Пані міністр», «Наполеон і корсиканка», «Остання любов», «Уявний хворий», тощо.</p>
      <p>«<i>Особливою для Давида Володимировича була роль Гаррі в «Останній любові». За сюжетом літній чоловік зустрічає пізню любов і оживає на очах. Прониклива історія, зігріта природною чуйністю і вразливістю Давида Володимировича, стала улюбленою для глядачів. Саме вистава «Остання любов» стала останньою для видатного актора. Ніхто й подумати не міг, що в той вечір актор востаннє вийде на сцену і щирі оплески почує теж в останній раз...</i>», - йдеться в повідомленні.</p>
      <p>У театрі додали, що час і дату прощання із акторам повідомлять окремо.</p>
      <p>Давид Володимирович Бабаєв народився 14 липня 1943 року в Махачкалі. У 1969 році закінчив Київську муніципальну академію естрадного та циркового мистецтв, в якій пізніше викладав на кафедрі розмовного жанру. З 23 грудня 1972 року до останніх днів життя працював у театрі імені Лесі Українки, був провідним актором трупи.</p>
      <p>Раніше <a href="https://www.slovoidilo.ua/2018/10/26/novyna/suspilstvo/pomer-znamenytyj-aktor-mykola-karachenczov">помер знаменитий актор Микола Караченцов</a>.</p>
      <p>Також нагадаємо, <a href="https://www.slovoidilo.ua/2018/10/02/novyna/svit/pishov-zhyttya-vidomyj-radyanskyj-aktor-roman-karcev">пішов з життя відомий радянський актор Роман Карцев</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/07/27/novyna/suspilstvo/pomer-vidomyj-sportsmen-roman-virastyuk"/>
        <a href="https://www.slovoidilo.ua/2019/07/22/novyna/suspilstvo/pomer-odyn-avtoriv-konstytucziyi-viktor-musiyaka"/>
        <a href="https://www.slovoidilo.ua/2019/06/18/novyna/svit/eks-prezydent-yehyptu-pomer-zali-sudu"/>
        <a href="https://www.slovoidilo.ua/2019/09/26/novyna/svit/pomer-kolyshnij-prezydent-francziyi-zhak-shyrak"/>
      </related>
    </article>
  </body>
</html>