<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/kosmos/125903/tzonson-tha-feroyme-eis-peras-brexit-kai-tha-erthoyn-oi-ependyseis"/>
    <meta property="og:site_name" content="Insider"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="«Τσουνάμι» επενδύσεων «υπόσχεται» ο Μπόρις Τζόνσον"/>
    <meta property="og:description" content="Ο πρωθυπουργός Μπόρις Τζόνσον υπόσχεται ότι θα εφαρμόσει το Brexit και θα απελευθερώσει ένα «τσουνάμι» επενδύσεων."/>
  </head>
  <body>
    <article>
      <h1>«Τσουνάμι» επενδύσεων «υπόσχεται» ο Μπόρις Τζόνσον</h1>
      <h2>Ο πρωθυπουργός Μπόρις Τζόνσον υπόσχεται ότι θα εφαρμόσει το Brexit και θα απελευθερώσει ένα «τσουνάμι» επενδύσεων.</h2>
      <address>
        <time datetime="2019-11-24T17:00:00+00:00">24 Nov 2019, 17:00</time>
      </address>
      <p>Να αποκαταστήσει την επιχειρηματική εμπιστοσύνη και να απελευθερώσει ένα τσουνάμι επενδύσεων, «υποσχέθηκε» σήμερα ο πρωθυπουργός της Βρετανίας <b>Μπόρις Τζόνσον.</b></p>
      <p>«Θα φέρουμε εις πέρας το Brexit» διαβεβαίωσε ο Τζόνσον, παρουσιάζοντας το εκλογικό μανιφέστο του Συντηρητικού Κόμματός του,<b> ενόψει των εκλογών της 12ης Δεκεμβρίου. </b>Όπως υπογράμμισε, η αποχώρηση από την ΕΕ θα αποκαταστήσει την εμπιστοσύνη των επιχειρήσεων και των ψηφοφόρων.</p>
      <p>«Ας εφαρμόσουμε το Brexit και θα δούμε ένα συσσωρευμένο παλιρροϊκό κύμα επενδύσεων σε αυτήν τη χώρα. Ας εφαρμόσουμε το Brexit και μπορούμε να επικεντρώσουμε την καρδιά και το μυαλό μας στις προτεραιότητες του βρετανικού λαού».</p>
      <p>Επιπλέον, ο Βρετανός πρωθυπουργός υποσχέθηκε περικοπές φόρων και δημόσιες δαπάνες ύψους 23,5 δισεκατομμυρίων λιρών το διάστημα 2020-2024.</p>
      <p>Σύμφωνα, εξάλλου, με τον ίδιο, το εκλογικό μανιφέστο του είναι ένα ριζοσπαστικό πρόγραμμα για τη Βρετανία.</p>
      <p>«Εάν κοιτάξετε αυτό το πρόγραμμα, είναι ένα ριζοσπαστικό πρόγραμμα» διαβεβαίωσε αναφερόμενος στο σχέδιό του για τη Βρετανία.</p>
      <h3>Δεν θα υπάρξει άλλη παράταση</h3>
      <p>Λίγο νωρίτερα, το κυβερνών Συντηρητικό Κόμμα επιβεβαίωνε στο μανιφέστο του ότι δεν θα παρατείνει την εφαρμογή του Brexit πέραν του Δεκεμβρίου του 2020.</p>
      <p>«Θα διαπραγματευτούμε μια εμπορική συμφωνία του χρόνου, μία συμφωνία που θα ενισχύσει την Ένωσή μας, και δεν θα παρατείνουμε την περίοδο εφαρμογής πέραν του Δεκεμβρίου του 2020» τονίζεται στο μανιφέστο του κόμματος.</p>
      <p>«Ο μοναδικός τρόπος να εφαρμοστεί το Brexit είναι με το να εξασφαλιστεί η αυτοδυναμία των Συντηρητικών στο κοινοβούλιο» αναφέρεται στο μανιφέστο, όπου προστίθεται ότι εφόσον επικρατήσουν οι Συντηρητικοί, οι πολίτες που θα έρχονται στη Βρετανία από την ΕΕ θα έχουν πρόσβαση σε επιδόματα ανεργίας, στέγασης και παιδιών έπεται από πέντε χρόνια.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/kosmos/125888/probadisma-50-edron-gia-toys-syntiritikoys-enopsei-ton-eklogon-sti-bretania"/>
        <a href="https://www.insider.gr/eidiseis/kosmos/125656/sfodri-sygkroysi-tzeremi-kormpin-kai-mporis-tzonson-gia-brexit"/>
        <a href="https://www.insider.gr/eidiseis/kosmos/125474/xekinise-i-proeklogiki-ekstrateia-sti-bretania"/>
      </related>
    </article>
  </body>
</html>