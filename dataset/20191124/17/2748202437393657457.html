<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/con-miui-11-sara-possibile-anche-la-condivisione-dei-propri-appunti.html"/>
    <meta property="og:site_name" content="XIAOMI today"/>
    <meta property="article:published_time" content="2019-11-24T17:05:33+00:00"/>
    <meta property="og:title" content="Con MIUI 11 sarà possibile anche la condivisione dei propri appunti"/>
    <meta property="og:description" content="Con MIUI 11 sarà possibile anche la condivisione dei propri appunti. Una feature che si prospetta davvero molto utile. Bene così Xiaomi!"/>
  </head>
  <body>
    <article>
      <h1>Con MIUI 11 sarà possibile anche la condivisione dei propri appunti</h1>
      <address><time datetime="2019-11-24T17:05:33+00:00">24 Nov 2019, 17:05</time> by <a rel="author" href="https://www.xiaomitoday.it/author/gianluca-cobucci" target="_blank">Gianluca Cobucci</a></address>
      <p>Quante volte ci è capitato di dover condividere un qualcosa che abbiamo scritto sulle note, come un’importante promemoria, e poi dimenticarlo perché magari non lo abbiamo condiviso con il PC che utilizziamo per lavorare? Oppure buttare giù qualche idea e doverla inviare per mail a noi stessi per trovarla sul computer? Dopo alcune features molto interessanti e fondamentali per l’uso quotidiano di un utente medio (<b><a href="https://www.xiaomitoday.it/in-test-la-modalita-sunlight-per-gli-smartphone-aggiornati-a-miui-11.html">modalita sunlight</a></b>, <b><a href="https://www.xiaomitoday.it/ora-i-suoni-delle-notifiche-della-miui-11-cambiano-col-passare-del-tempo.html">suoni delle notifiche che cambiano col tempo</a></b>, <b><a href="https://www.xiaomitoday.it/tre-nuove-funzioni-per-miui-11-focus-mode-vientiane-screen-custom-image-e-class-schedule.html">focus mode</a></b>)<b> Liu Ming, MIUI Product Manager</b>, ci ha annunciato tramite un post sul social Weibo che sarà possibile grazie ai prossimi aggiornamenti della<b> MIUI 11</b> <b>la condivisione dei propri appunti</b> tramite un <b>servizio client</b> da installare sul proprio PC.</p>
      <h3>Con MIUI 11 sarà possibile anche la condivisione dei propri appunti</h3>
      <p>Il project manager dell’azienda ha affermato, tramite il post qui in basso:</p>
      <blockquote>
        <i>“Ho visto che ci sono utenti che condividono i propri appunti. In effetti, già abbiamo previsto il supporto di questa feature. Abbiamo solo bisogno del computer per installare il client del servizio cloud Xiaomi”</i>
      </blockquote>
      <figure>
        <img src="https://www.xiaomitoday.it/wp-content/uploads/2019/11/miui-11-condivisione-appunti.png"/>
      </figure>
      <p>In maniera analoga al servizio <a href="https://www.xiaomitoday.it/cosa-e-mi-mutual-transfer-del-nuovo-mi-notebook-15-6-e-come-funziona.html"><b>Mi Mutual Transfer</b></a> progettato per i PC del colosso cinese, questa feature ci permetterà di <b>condividere la nostra clipboard</b> tramite il servizio cloud Xiaomi. Per farlo, una volta buttato giù un testo, sarà necessario fare click sull’<b>iconcina in basso a destra</b> (vedi foto) e procedere al trasferimento. Come affermato da Liu Ming, per utilizzare questo comodo metodo di condivisione sarà necessario che l’utente <b>scarichi e installi sul PC il client apposito</b>.</p>
      <p>Abbiamo detto che funzionerà su PC ma non è escluso che il servizio possa essere <b>fruibile anche su altre piattaforme come tablet o affini</b>. Senza dubbio bisognerà fare il <b>log-in con le stesse credenziali del proprio account Mi</b>, al fine di procedere con la condivisione. Insomma, pare che questa<b> MIUI si stia maturando molto nel corso del tempo</b> e che l’undicesima release abbia raggiunto quasi il livello della perfezione. Ovvio, alcune lacune ci sono ancora, ma noi confidiamo nel team di sviluppo che lavora alla <b>MIUI 11</b> e crediamo che nel giro di poco tempo riuscirà ad apportare tutte le modifiche che permetteranno un uso fluido del nostro dispositivo. Ovviamente questa interessante feature arriverà <b>prima per i clienti con ROM cinese</b> e solamente dopo potrà essere utilizzata da noi poveri utenti europei con ROM global. In qualsiasi caso restate sintonizzati poiché, non appena avremo maggiori notizie riguardo il servizio di condivisione, vi faremo sapere.</p>
      <p>
        <a href="https://news.mydrivers.com/1/658/658730.htm">Fonte</a>
      </p>
    </article>
  </body>
</html>