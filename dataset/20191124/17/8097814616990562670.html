<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/mirallas-verlaat-het-veld-na-conflict-met-blni-antwerp-trainer-reageert"/>
    <meta property="og:site_name" content="Voetbal24"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Mirallas verlaat het veld na conflict met Bölöni, Antwerp-trainer reageert"/>
    <meta property="og:description" content="Opmerkelijk beeld tijdens de topper tussen AA Gent en Royal Antwerp FC: in de tweede helft verliet Kevin Mirallas, uitgedost in wedstrijdtenue, het veld en trok hij naar binnen. Na een conflict met trainer Laszlo Bölöni zou de spits zelf beslist hebben om naar binnen te gaan."/>
  </head>
  <body>
    <article>
      <h1>Mirallas verlaat het veld na conflict met Bölöni, Antwerp-trainer reageert</h1>
      <address><time datetime="2019-11-24T17:00:00+00:00">24 Nov 2019, 17:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>Opmerkelijk beeld tijdens de topper tussen AA Gent en Royal Antwerp FC: in de tweede helft verliet Kevin Mirallas, uitgedost in wedstrijdtenue, het veld en trok hij naar binnen. Na een conflict met trainer Laszlo Bölöni zou de spits zelf beslist hebben om naar binnen te gaan.</b>
      </p>
      <p>"Ja, er was een klein conflict", bekende Bölöni voor de camera van <i>Play Sports</i>. "Wellicht was Kevin een beetje gefrustreerd omdat hij de jongste wedstrijden niet mocht starten. Maar dat is het lot van iedere speler in onze kern. Het kan Refaelov, Lamkel Zé, jou en mij overkomen."</p>
      <p>"Het is aan mij om dit te managen. Als dat me niet meer lukt, dan moet ik een andere job zoeken, hé", ging Bölöni verder. "Meer kan en wil ik er niet over zeggen. De rest zullen we intern bespreken", besloot de Roemeen.</p>
      <h3>Discussie over invalbeurt?</h3>
      <p>Dat Mirallas zijn trainingspak al had uitgetrokken en in wedstrijdtenue naar binnen trok, zou er kunnen op wijzen dat hij zich aanvankelijk moest klaarmaken om in te vallen. Mogelijk veranderde Bölöni daarna van gedacht, wat tot een conflict kan geleid hebben.</p>
    </article>
  </body>
</html>