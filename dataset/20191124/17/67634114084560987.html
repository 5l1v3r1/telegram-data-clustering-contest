<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151847/"/>
    <meta property="og:site_name" content="AgroNews"/>
    <meta property="article:published_time" content="2019-11-24T17:01:00+00:00"/>
    <meta property="og:title" content="Інвестори з Китаю побудують три заводи на Тернопільщині"/>
    <meta property="og:description" content="Інвестори з Китаю зголосилися побудувати у Чорткові Тернопільської області завод з переробки кукурудзи. Про це на своїй сторінці у Facebook повідомляє міський голова Чорткова Володимир Шматько. «Китайські інвестори мають намір побудувати у межах індустріального парку «Chortkiv-West»..."/>
  </head>
  <body>
    <article>
      <h1>Інвестори з Китаю побудують три заводи на Тернопільщині</h1>
      <address><time datetime="2019-11-24T17:01:00+00:00">24 Nov 2019, 17:01</time> by <a rel="author">agronews.uaode/author</a></address>
      <p>
        <b>Інвестори з Китаю зголосилися побудувати у Чорткові Тернопільської області завод з переробки кукурудзи. Про це на своїй сторінці у <a href="https://www.facebook.com/shmatko.volodymyr/posts/1826333680825068?__tn__=-R">Facebook </a>повідомляє міський голова Чорткова Володимир Шматько.</b>
      </p>
      <p>«Китайські інвестори мають намір побудувати у межах індустріального парку «Chortkiv-West» завод з переробки кукурудзи. У подальших планах – ще два. На першому заводі виготовлятимуть фруктозу (орієнтовні розміри земельної ділянки, яка необхідна для цього, – 15 га), на другому – лізин (натуральна харчова добавка, здебільшого для тварин), на третьому – глютамінову кислоту (теж харчова добавка, використовують як підсилювач смаку). Для будівництва трьох заводів максимально може знадобитись 75 га землі», – заявив Шматько, коментуючи наслідки перемовин із китайською стороною.</p>
      <figure>
        <img src="https://agronews.ua/wp-content/uploads/2019/11/1574511500-977.jpg"/>
      </figure>
      <p>За його словами, згідно з розрахунками, будівництво трьох заводів повинно створити орієнтовно 1500-1800 робочих місць. На заводі, що будуватиметься у першу чергу, працюватиме близько 350 осіб. Вартість будівництва одного заводу – 200 млн доларів.</p>
    </article>
  </body>
</html>