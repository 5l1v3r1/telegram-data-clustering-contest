<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807182/%D8%AA%D8%AD%D9%88%DB%8C%D9%84-%DB%B1%DB%B0-%D8%B2%D9%86%D8%AF%D8%A7%D9%86%DB%8C-%D8%A7%DB%8C%D8%B1%D8%A7%D9%86%DB%8C-%D8%A7%D8%B2-%D8%AC%D9%85%D9%87%D9%88%D8%B1%DB%8C-%D8%A2%D8%B0%D8%B1%D8%A8%D8%A7%DB%8C%D8%AC%D8%A7%D9%86-%D8%A8%D9%87-%D9%85%D9%82%D8%A7%D9%85%D8%A7%D8%AA-%DA%A9%D8%B4%D9%88%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T17:39:00+00:00"/>
    <meta property="og:title" content="تحویل ۱۰ زندانی ایرانی از جمهوری آذربایجان به مقامات کشور"/>
    <meta property="og:description" content="معاون حقوق بشر و امور بین‌الملل وزیر دادگستری از تحویل ۱۰ نفر از محکومان زندانی ایرانی از جمهوری آذربایجان به مقامات کشورمان خبر داد."/>
  </head>
  <body>
    <article>
      <h1>تحویل ۱۰ زندانی ایرانی از جمهوری آذربایجان به مقامات کشور</h1>
      <h2>معاون حقوق بشر و امور بین‌الملل وزیر دادگستری از تحویل ۱۰ نفر از محکومان زندانی ایرانی از جمهوری آذربایجان به مقامات کشورمان خبر داد.</h2>
      <address>
        <time datetime="2019-11-24T17:39:00+00:00">24 Nov 2019, 17:39</time>
      </address>
      <p>به گزارش گروه اجتماعی خبرگزاری دانشجو، محمود عباسی معاون حقوق بشر و امور بین الملل وزیر دادگستری و رییس کمیته انتقال محکومان وزارت دادگستری در این باره اظهار کرد: در چارچوب موافقت نامه انتقال محکومان بین جمهوری اسلامی ایران و جمهوری آذربایجان، ۱۰ تن از محکومان ایرانی که به اتهام قاچاق مواد مخدر و ورود غیر مجاز دوران محکومیت خود را در زندان‌های باکو می‌گذرانیدند در مرز مشترک دو کشور تحویل مقامات کشورمان شدند. این افراد باید باقیمانده محکومیت خود را در زندان‌های کشورمان بگذرانند.</p>
      <p>معاون وزیر دادگستری به هموطنانی که قصد عزیمت به جمهوری آذربایجان و سایر کشور‌ها دارند هشدار داد احترام به قوانین و مقررات کشور‌ها نشانه شخصیت و نزاکت اتباع یک کشور است و هموطنان باید توجه داشته باشند که قوانین جمهوری آذربایجان و دیگر کشور‌های آسیای میانه در زمینه قاچاق مواد مخدر بسیارسخت گیرانه و سرکوبگرانه است.</p>
    </article>
  </body>
</html>