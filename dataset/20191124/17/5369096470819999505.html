<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/chantbol/778674/olybiakos-melsoungken-19-20/"/>
    <meta property="og:site_name" content="to10.gr"/>
    <meta property="article:published_time" content="2019-11-24T17:49:59+00:00"/>
    <meta property="og:title" content="Ολυμπιακός-Μέλσουνγκεν 19-20"/>
    <meta property="og:description" content="O Oλυμπιακός δεν τα κατάφερε κόντρα στην πανίσχυρη Μέλσουνγκεν γνωρίζοντας την ήττα στον Ρέντη με 20-19 και συνδυασμό με το 32-28 της Γερμανίας οι «ερυθρόλευκοι» μένουν εκτός ομίλων EHF Cup. Επτά δοκάρια είχε η ελληνική ομάδα!"/>
  </head>
  <body>
    <article>
      <h1>Ολυμπιακός-Μέλσουνγκεν 19-20</h1>
      <h2>O Oλυμπιακός δεν τα κατάφερε κόντρα στην πανίσχυρη Μέλσουνγκεν γνωρίζοντας την ήττα στον Ρέντη με 20-19 και συνδυασμό με το 32-28 της Γερμανίας οι «ερυθρόλευκοι» μένουν εκτός ομίλων EHF Cup. Επτά δοκάρια είχε η ελληνική ομάδα!</h2>
      <address><time datetime="2019-11-24T17:49:59+00:00">24 Nov 2019, 17:49</time> by <a rel="author">to10.gr</a></address>
      <p>Εξαρχής το έργο του ήταν δύσκολο και ο Ολυμπιακός, παρά το γεγονός ότι το πάλεψε όσο δεν πήγαινε, αποκλείστηκε από τους ομίλους του EHF Cup καθώς ηττήθηκε με 20-19 στον Ρέντη από τη Μέλσουνγκεν.</p>
      <p>Στο πρώτο ματς στη Γερμανία οι «ερυθρόλευκοι» είχαν ηττηθεί με 32-28 και σήμερα, παρά την καλή εμφάνιση και τα επτά δοκάρια που είχε, η ομάδα του Γιώργου Ζαραβίνα δεν μπορούσε να κάνει κάτι καλύτερο και γνώρισε δεύτερη ήττα.</p>
      <p>
        <a href="https://www.to10.gr/podosfero/superleague/778629/penalti-pou-zitai-ael-sto-cheri-tou-ingkason-vid/">
          <i>Το πέναλτι που ζητάει η ΑΕΛ στο χέρι του Ινγκασον (vid)</i>
        </a>
      </p>
      <p>Στο ξεκίνημα του αγώνα οι άμυνες κυριαρχούσαν και οι δύο ομάδες έπαιζαν αρκετά συντηρητικά. Οι φιλοξενούμενοι προηγούνταν σταθερά με 4-5 και 9-11 στις αρχές, αλλά οι Μάλλιος και Λέμος ισοφάρισαν γρήγορα σε 11-11. Οι Γερμανοί ξαναπήραν το προβάδισμα με 16-14, ενώ μέχρι το τέλος ο αγώνας πήγαινε γκολ-γκολ.</p>
      <p>Το να νικήσει ο Ολυμπιακός με 4+ γκολ ήταν εξαρχής δύσκολο, αλλά οι «ερυθρόλευκοι» δεν κατάφεραν να πάρουν κάτι ούτε από αυτό το ματς, καθώς ηττήθηκαν με 20-19. Σίγουρα η ατυχία έπαιξε το δικό της ρόλο, καθώς ο Ολυμπιακός συνολικά είχε επτά δοκάρια και αν είχαν μπει κάποια από αυτά, το ματς θα είχε πάρει διαφορετική τροπή.</p>
      <p>
        <b>
          <a href="https://www.to10.gr/sport/chantbol/778674/olybiakos-melsoungken-19-20/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>