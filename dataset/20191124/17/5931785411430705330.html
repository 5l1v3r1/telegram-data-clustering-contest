<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/najdoski-bajern-opet-moze-da-padne-jer-nije-sve-u-novcu/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T17:22:01+00:00"/>
    <meta property="og:title" content="Najdoski: Bajern opet može da padne, jer nije sve u novcu"/>
    <meta property="og:description" content="Legendarni defanzivac Crvene zvezde, Ilija Najdoski, ubeđen je da aktuelna generacija crveno-belih može da sruši minhenski Bajern. Novi duel srpskog i nemačkog šampiona na programu je u utorak, a Najdoski je podsetio da je ova generacija Zvezde sve zvezdaše učinila ponosnim. – Ova generacija je nas sve zvezdaše učinila ponosnim, vratila je klub u sam […]"/>
  </head>
  <body>
    <article>
      <h1>Najdoski: Bajern opet može da padne, jer nije sve u novcu</h1>
      <address><time datetime="2019-11-24T17:22:01+00:00">24 Nov 2019, 17:22</time> by <a rel="author">Zile</a></address>
      <p>Legendarni defanzivac Crvene zvezde, Ilija Najdoski, ubeđen je da aktuelna generacija crveno-belih može da sruši minhenski Bajern.</p>
      <p>Novi duel srpskog i nemačkog šampiona na programu je u utorak, a Najdoski je podsetio da je ova generacija Zvezde sve zvezdaše učinila ponosnim.</p>
      <p>– <b>Ova generacija je nas sve zvezdaše učinila ponosnim, vratila je klub u sam krem evropskog fudbala što Liga šampiona svakako jeste. Taj kontinuitet, pa i iskustvo koje se stiče od neprocenjivog je značaja za klub, igrače, a nama navijačima donosi nezaboravne momente. Bajern je oduvek bio institucija, jedan od najboljih klubova na planeti i svaki pozitivan rezultat biće pravo bogatstvo za onaj cilj, kome se svi tako nadamo, a to je proleće u Evropi. Zvezda je ulaskom u Ligu šampiona sezonu već učinila uspešnom, sve više od toga biće bonus ali i znak da klub iz dana u dan raste</b>, rekao je Najdoski.</p>
      <p>Bajern ponovo može da padne, jer nije sve u novcu.</p>
      <p>– <b>Zvezda može opet da sruši Bajern, ja verujem u to. Bez obzira što se fudbal u poslednje vreme podelio na one bogate i sve ostale, nije sve u novcu. Moraće naši igrači da budu i hrabi i mudri, da ubede sebe da to mogu jer oni nose dres kluba koji se nikad nikoga nije plašio, nikome uzmicao i unapred priznavao da je bolji. Imaće i tu najveću snagu sa tribina, najbolje navijače na svetu. Kad je mogao da padne <a href="https://www.sportskacentrala.com/tag/fk-liverpul/">Liverpul</a>, a većina igrača iz sadašnjeg tima je igrala i prošle godine, može i Bajern koji će sigurno igrati punom snagom jer oni u svojoj genetici ne umeju drugačije. Ako daju maksimum a ne uspeju da pobede Bajern ne treba da se pokolebaju jer ja sam prilično uveren da smo bolji od Olimpijakosa i da ćemo u Atini doći do cilja</b>, zaključio je član šampionske generacije iz Barija.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/24/milojevic-zvezda-je-masina-koja-mora-da-ide-napred-igracemo-ponovo-ligu-sampiona/"/>
        <a href="https://www.sportskacentrala.com/2019/11/24/jedan-od-najboljih-deli-pravdu-zvezdi-i-bajernu/"/>
        <a href="https://www.sportskacentrala.com/2019/11/24/degenek-nadam-se-krcatim-tribinama-protiv-bajerna/"/>
        <a href="https://www.sportskacentrala.com/2019/11/23/kosanovic-nije-moglo-danas-nikako-milojevic-ima-prostora-za-napredak-o-bajernu-ne-mislimo/"/>
        <a href="https://www.sportskacentrala.com/2019/11/23/ben-doneo-prednost-zvezdi-na-cairu-video/"/>
        <a href="https://www.sportskacentrala.com/2019/11/23/live-radnicki-nis-crvena-zvezda/"/>
        <a href="https://www.sportskacentrala.com/2019/11/23/spremni-su-sastavi-za-derbi-u-nisu/"/>
        <a href="https://www.sportskacentrala.com/2019/11/22/milojevic-u-nisu-nikada-nije-lako/"/>
        <a href="https://www.sportskacentrala.com/2019/11/21/pizon-se-podsetio-legendarnih-duela-sa-bajernom-pred-novi-spektakl/"/>
      </related>
    </article>
  </body>
</html>