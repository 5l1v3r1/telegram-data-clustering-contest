<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1560759/kazania-on-air/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T17:58:40+00:00"/>
    <meta property="og:title" content="Έφτιαξαν ρακί... στον «αέρα»!"/>
    <meta property="og:description" content="Ένα ρακοκάζανο σε... απευθείας σύνδεση"/>
  </head>
  <body>
    <article>
      <h1>Έφτιαξαν ρακί... στον «αέρα»!</h1>
      <address><time datetime="2019-11-24T17:58:40+00:00">24 Nov 2019, 17:58</time> by <a rel="author">Δασκαλάκης Μάνος</a></address>
      <p>
        <b>Ένα ρακοκάζανο σε... απευθείας σύνδεση</b>
      </p>
      <p>Τα καζανέματα της Κρήτης αποτελούν μια συνήθεια ή αλλιώς ένα έθιμο που έχει τις ρίζες του πολλά χρόνια πίσω.</p>
      <p>Στην διάρκεια της εκπομπής «<a href="http://www.cretetv.gr/show/prime-time/">Ώρα Αιχμής</a>» της «<a href="http://www.cretetv.gr/">ΚΡΗΤΗ TV</a>» με τον Μάνο Δασκαλάκη μια εξαιρετική τηλεοπτική έκπληξη έκλεψε το ενδιαφέρον των τηλεθεατών μιας και καζανάριδες από την Κρήτη συγκεντρώθηκαν σε ρακοκάζανο στις Αρχάνες και με τους ήχους της κρητικής λύρας, στήνοντας ένα μοναδικό γλέντι σε απευθείας σύνδεση, μετέφεραν την διαδικασία της απόσταξης μιλώντας παράλληλα και για τα ανοικτά ζητήματα που απασχολούν τους αποσταγμνατοποιούς.</p>
      <p>Η τηλεοπτική εκπομπή «Ώρα Αιχμής» επέλεξε ένα πολύ πρωτότυπο τρόπο μιας έβαλε στα σπίτια των τηλεθεατών σε απευθείας σύνδεση τις εικόνες από τα καζανέματα μιας και στην Κρήτη όλοι γνωρίζουν πολύ καλά πως τα ρακοκάζανα αποτελούν σημείο αναφοράς κρητικού γλεντιού που φέρνει στο προσκήνιο ξανά την έννοια της παρέας κάτι που τήνει να χαθεί στο πέρασμα των ετών.</p>
      <p>Η δημοσιογράφος Γωγώ Αποστολάκη μετέφερε στην διάρκεια της εκπομπής «Ώρα Αιχμής» τον παλμό και την καλή διάθεση που επικρατεί στα ρακοκάζανα, ενώ ο πρόεδρος των Αποσταγματοποιών, Τάσο Βρέτζος, που είναι και λυράρης τα ''εψαλε'' στην επίσημη πολιτεία υπό τους ήχους της κρητικής λύρας.</p>
      <p>Στο Ρακοκάζανο στις παρυφές του Γιούχτα μια ανάσα από τις Αρχάνες μαζί με τον Τάσο Βρέτζο, μέλη του ΔΣ των αποσταγματοποιών αλλά και κρητικοί παλιάς κοπής μίλησαν για την δυναμική του πρωτογενή τομέα αλλά και για την ρακί που πάντα γίνεται η αφορμή για τα μοναδικά κρητικά γλέντια που στήνονται στα ρακοκάζανα.'Ενα τέτοιο γλέντι ακριβώς οι τηλεθεατές παρακολούθησαν σε απευθείας σύνδεση για πρώτη φορά στην διάρκεια τηλεοπτικού «αέρα».</p>
      <figure>
        <iframe src="https://www.youtube.com/embed/W0xcykAvlIY" width="640" height="360" data-service="Youtube" scrolling="no"/>
      </figure>
    </article>
  </body>
</html>