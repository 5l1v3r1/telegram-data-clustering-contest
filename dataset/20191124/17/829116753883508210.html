<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191124-szijjarto-peter-jean-asselborn.html"/>
    <meta property="og:site_name" content="Origo"/>
    <meta property="article:published_time" content="2019-11-24T17:24:00+00:00"/>
    <meta property="og:title" content="Szijjártó Péter: Folytatódnak a bevándorláspárti erők támadásai"/>
    <meta property="og:description" content="A luxemburgi külügyminiszter Soros, Timmermans és Juncker szövetségese."/>
  </head>
  <body>
    <article>
      <h1>Szijjártó Péter: Folytatódnak a bevándorláspárti erők támadásai</h1>
      <address><time datetime="2019-11-24T17:24:00+00:00">24 Nov 2019, 17:24</time> by <a rel="author">Bordács Bálint</a></address>
      <p>
        <b>Szijjártó Péter Jean Asselborn Magyarországot bíráló nyilatkozatára reagálva azt mondta az MTI-nek, hogy folytatódnak a bevándorláspárti erők támadásai.</b>
      </p>
      <p>A luxemburgi külügyminiszter a Der Tagesspiegel című német napilap vasárnapi számában ismét Magyarországot támadta, elsősorban amiatt, hogy nem fogad be illegális bevándorlókat, másodsorban azért, mert "a jogállamiság Magyarországon nincs megfelelő állapotban."</p>
      <p>Szijjártó válaszában azt írta, a luxemburgi külügyminiszter</p>
      <ul>
        <li>Soros György üzletembere,</li>
        <li>Frans Timmermans, az Európai Bizottság leköszönő és egyúttal leendő alelnöke és</li>
        <li>Jean-Claude Juncker, a bizottság leköszönő elnöke szövetségese.</li>
      </ul>
      <blockquote>Ők meg akarják szervezni a bevándorlást. Orbán Viktor miniszterelnök viszont a magyar emberek szövetségese a bevándorlás elleni harcban</blockquote>
      <p> - mutatott rá a külügyminiszter.</p>
      <figure>
        <img src="https://cdn.nwmgroups.hu/s/img/i/1911/20191121szijjarto-peter.jpg?w=644&amp;h=429"/>
        <figcaption>Szijjártó Péter külgazdasági és külügyminiszter a Külügyek Tanácsa kereskedelmi munkaülésén Brüsszelben 2019. november 21-én<cite>Forrás: MTI/KKM/Kkm/Borsos Mátyás</cite></figcaption>
      </figure>
      <p>Magyarország olyan jogállam, ahol a magyar emberek biztonsága és jogai a legfontosabbak.</p>
      <blockquote>És Magyarország egy olyan uniós tagállam, amely betartja az európai szabályokat, amikor megvédi a saját határát, amely az Európai Unió külső határa is egyben. </blockquote>
      <p>- egészítette ki a korábbiakat. </p>
    </article>
  </body>
</html>