<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilcorrieredellacitta.com/news/piazza-bologna-blatte-nella-cucina-scarichi-ostruiti-dalla-sporcizia-e-cibi-conservati-nei-lavandini-chiuso-ristorante.html"/>
    <meta property="og:site_name" content="Il Corriere della Città"/>
    <meta property="article:published_time" content="2019-11-24T17:29:55+00:00"/>
    <meta property="og:title" content="Piazza Bologna. Blatte nella cucina, scarichi ostruiti dalla sporcizia e cibi conservati nei lavandini: chiuso ristorante"/>
    <meta property="og:description" content="Oltre 2000 controlli sono stati svolti dalla Polizia Locale di Roma Capitale nelle notti di questo fine settimane. Nonostante il maltempo, le pattuglie hanno proseguito nell’opera di vigilanza con verifiche particolari nelle zone della movida e che hanno riguardato i fenomeni legati all’abusivismo commerciale, il rispetto delle norme anti-alcol e la sicurezza stradale.    Durante […]"/>
  </head>
  <body>
    <article>
      <h1>Piazza Bologna. Blatte nella cucina, scarichi ostruiti dalla sporcizia e cibi conservati nei lavandini: chiuso ristorante</h1>
      <address><time datetime="2019-11-24T17:29:55+00:00">24 Nov 2019, 17:29</time> by <a rel="author" href="https://www.ilcorrieredellacitta.com/author/redazione" target="_blank">Redazione</a></address>
      <figure>
        <img src="https://www.ilcorrieredellacitta.com/wp-content/uploads/2019/11/2019-11-24_00002.jpg"/>
      </figure>
      <figure>
        <img src="https://track.adform.net/adfserve/?bn=32853436;srctype=4;ord=[timestamp]"/>
      </figure>
      <p>Oltre 2000 controlli sono stati svolti dalla Polizia Locale di Roma Capitale nelle notti di questo fine settimane. Nonostante il maltempo, le pattuglie hanno proseguito nell’opera di vigilanza con verifiche particolari nelle zone della movida e che hanno riguardato i fenomeni legati all’abusivismo commerciale, il rispetto delle norme anti-alcol e la sicurezza stradale. <br/> <br/>Durante gli accertamenti eseguiti nell’area di <b>piazza Bologna e piazzale delle Province</b>, gli agenti sono intervenuti, unitamente a personale della ASL, in un ristorante della zona dove sono state riscontrate gravi carenze igienico sanitarie tali da pregiudicare la salute dei clienti: decine di <b>blatte nella cucina, scarichi ostruiti dalla sporcizia, cibo conservato nei lavandini </b>e all’interno di alcuni secchi. Disposto il sequestro di 3 frigoriferi e di 160 kg di alimenti, privi dell’indicazione sulla tracciabilità e provenienza. Per il locale è <b>scattata immediatamente la chiusura ed elevate sanzioni per oltre 5.000 euro<br/></b><br/>Decine le <b>irregolarità amministrative nei pubblici esercizi, accertate specialmente nella zona di San Lorenzo</b>, con difformità riguardanti le licenze, le maggiori occupazioni di suolo pubblico, insegne e faretti non a norma, mancanza di etichette sui prodotti e dei prezzi esposti. Venti invece le violazioni riguardanti la somministrazione ed il consumo di alcolici secondo quanto disposto dal regolamento di polizia urbana. Più di 1200 sono stati i veicoli sanzionati, 100 veicoli rimossi per sosta irregolare e con intralcio alla circolazione, 80 persone sorprese alla guida a una velocità superiore ai limiti.</p>
      <slideshow>
        <figure>
          <img src="https://www.ilcorrieredellacitta.com/wp-content/uploads/2019/11/2019-11-24_00002.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/2019-11-24_00001.jpg"/>
        </figure>
        <figure>
          <img src="https://www.ilcorrieredellacitta.com/wp-content/uploads/2019/11/2019-11-24_00003.jpg"/>
        </figure>
      </slideshow>
      <related>
        <h4>Articoli correlati</h4>
        <a href="https://www.ilcorrieredellacitta.com/news/piazza-bologna-blatte-nella-cucina-scarichi-ostruiti-dalla-sporcizia-e-cibi-conservati-nei-lavandini-chiuso-ristorante.html"/>
        <a href="https://www.ilcorrieredellacitta.com/news/cronaca/crolla-un-altro-viadotto-in-liguria-forse-una-frana-la-causa-video.html"/>
        <a href="https://www.ilcorrieredellacitta.com/ultime-notizie/il-premio-anpoe-la-furrina-arriva-a-pomezia.html"/>
        <a href="https://www.ilcorrieredellacitta.com/gaeta-e-terracina/gaeta-esplode-la-caldaia-di-unattivita-commerciale.html"/>
        <a href="https://www.ilcorrieredellacitta.com/news/gigliola-cinquetti-chi-e-eta-instagram-vita-privata-della-cantante-ospite-a-domenica-in.html"/>
        <a href="https://www.ilcorrieredellacitta.com/news/margherita-toffa-chi-e-eta-nadia-toffa-margherita-rebuffoni-oggi-ospite-a-domenica-in.html"/>
      </related>
    </article>
  </body>
</html>