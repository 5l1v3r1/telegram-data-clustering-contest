<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301875/%D8%AC%D9%86%D8%AA%DB%8C-%D8%AF%D8%B1%DA%AF%D8%B0%D8%B4%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B1%D8%A7-%D8%AA%D8%B3%D9%84%DB%8C%D8%AA-%DA%AF%D9%81%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T17:13:21+00:00"/>
    <meta property="og:title" content="جنتی درگذشت آیت‌الله میرمحمدی را تسلیت گفت"/>
    <meta property="og:description" content="در پی ارتحال آیت الله میرمحمدی نماینده فقید مردم تهران در مجلس خبرگان رهبری، رئیس این مجلس، پیام تسلیتی صادر کرد."/>
  </head>
  <body>
    <article>
      <h1>جنتی درگذشت آیت‌الله میرمحمدی را تسلیت گفت</h1>
      <address>
        <time datetime="2019-11-24T17:13:21+00:00">24 Nov 2019, 17:13</time>
      </address>
      <p>در پی ارتحال آیت الله میرمحمدی نماینده فقید مردم تهران در مجلس خبرگان رهبری، رئیس این مجلس، پیام تسلیتی صادر کرد.</p>
      <p>به گزارش ایسنا، متن پیام آیت‌الله احمد جنتی بدین شرح است:</p>
      <p>«بسم الله الرحمن الرحیم</p>
      <p>اذا مات المؤمن الفقیه ثلم فی الإسلام ثلمة لایسدّها شئ</p>
      <p>ارتحال عالم فرزانه و محقق گرانمایه حضرت آیت الله آقای حاج سیدابوالفضل میرمحمدی «رضوان الله علیه»، موجب تأثر و تألم گردید.</p>
      <p>آن مرحوم از جمله پیشگامان انقلاب اسلامی به رهبری امام خمینی(ره) بود که به‌ همراه‌ سایر فضلا و روحانیون‌ در مبارزات علیه رژیم ستمشاهی نقش‌ بسزایی داشت و پس از پیروزی انقلاب اسلامی نیز در عرصه های مختلف از جمله چندین دوره نمایندگی مجلس خبرگان رهبری همواره از پشتیبانان امام راحل(ره)، انقلاب و مقام معظم رهبری«مدظله العالی» بوده است.</p>
      <p>این عالم مجاهد در عرصه های علمی و تحقیقاتی به ویژه علوم قرآنی و تفسیر قرآن کریم و حضور مؤثر حوزوی و دانشگاهی نیز از چهره های ماندگار این دوران بود و هم اکنون برخی از آثار و تألیفات ایشان در زمره کتب درسی در حوزه و دانشگاه تدریس می شود.</p>
      <p>اینجانب ضمن عرض تسلیت محضر شریف رهبر معظم انقلاب «مدظله العالی»، مراجع عظام، علمای اعلام، نمایندگان محترم خبرگان رهبری، حوزه های علمیه، خاندان و فرزندان گرامی ایشان، مردم شریف استانهای مرکزی و تهران و همه‌ ارادتمندان و شاگردان آن مرحوم صمیمانه تسلیت می گویم و علوّ درجات ایشان را از خداوند متعال مسألت می نمایم.</p>
      <p>احمد جنتی</p>
      <p>رئیس مجلس خبرگان رهبری»</p>
      <p>انتهای پیام</p>
    </article>
  </body>
</html>