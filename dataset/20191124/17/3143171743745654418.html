<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/reggio-calabria-continua-a-piovere-dopo-i-tanti-danni-registrati-in-citta.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T17:20:45+00:00"/>
    <meta property="og:title" content="Reggio Calabria, la pioggia ha causato molti danni"/>
    <meta property="og:description" content="Reggio Calabria non accenna a finire la pioggia, dopo i danni registrati nella giornata e dopo lo stop di precipitazioni, ora ha ripreso a piovere"/>
  </head>
  <body>
    <article>
      <h1>Reggio Calabria, la pioggia ha causato molti danni</h1>
      <address><time datetime="2019-11-24T17:20:45+00:00">24 Nov 2019, 17:20</time> by <a rel="author" href="https://www.tempostretto.it/author/simone-pizzi" target="_blank">Simone Pizzi</a></address>
      <p>
        <i>Reggio Calabria non accenna a finire la pioggia, dopo i danni registrati nella giornata e dopo lo stop di precipitazioni, ora ha ripreso a piovere</i>
      </p>
      <p>Reggio Calabria, 24 nov – Per il momento la pioggia ha cessato di cadere in città, che in questa domenica 24 novembre è stata messa a dura prova dal maltempo. <b><a href="https://www.tempostretto.it/news/reggio-calabria-citta-allagata-attivata-lunita-di-crisi-in-prefettura-foto-e-video.html">Sono decine gli interventi messi in campo</a></b> dai tecnici dell’Amministrazione comunale su tutto il territorio della Città di Reggio Calabria per far fronte alle criticità emerse in seguito all’ondata eccezionale di precipitazioni registrate a partire dalla mezzanotte di oggi, domenica 24 novembre 2019, che hanno determinato un messaggio di allerta meteo codice rosso diramato dalla Sala Operativa Regionale della Protezione Civile Regionale.</p>
      <figure>
        <img src="https://www.tempostretto.it/wp-content/uploads/2019/11/FB_IMG_1574617027655.jpg"/>
      </figure>
      <p>Già da questa notte i tecnici del Comune hanno monitorato costantemente la situazione, individuando le criticità più urgenti successivamente affrontate nell’ambito del tavolo per l’unità di crisi istituita presso la Prefettura di Reggio Calabria, al quale ha preso parte il sindaco Giuseppe Falcomatà, insieme ai responsabilità della Protezione Civile e ai funzionari del Settore Lavori Pubblici e dell’Ufficio Circolazione e Traffico del Comune di Reggio Calabria.</p>
      <p>In particolare, durante la mattinata, sono stati registrati allagamenti via Reggio Campi, piazza della Pace, Viale Aldo Moro, zona San Cristoforo, via Casa Savoia a Gallico, zona San Leo, Pellaro, via Ravagnese, più una serie di eventi franosi in via San Filippo a Pellaro, a Vinco, a San Salvatore e nell’area del torrente Colella.</p>
      <p>Quasi tutte le criticità registrate sono state messe in sicurezza nel giro di poche ore, già nel corso della mattinata di oggi. I tecnici della società in house del Comune Castore e della società Avr sono a lavoro ancora in queste ore, in coordinamento con le segnalazioni pervenute presso il Centro Operativo Comunale a supporto del Sindaco per la direzione ed il coordinamento dei servizi di soccorso e di assistenza alla popolazione in caso di calamità.</p>
      <slideshow>
        <figure>
          <img src="https://www.tempostretto.it/wp-content/uploads/2019/11/Maltempo-1.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/Maltempo-3.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/Maltempo-2.jpg"/>
        </figure>
      </slideshow>
      <slideshow>
        <figure>
          <img src="https://www.tempostretto.it/wp-content/uploads/2019/11/IMG_20191124_181106-1024x768.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG_20191124_181100-1024x768.jpg"/>
        </figure>
        <figure>
          <img src="https://www.tempostretto.it/wp-content/uploads/2019/11/IMG_20191124_181119-1024x768.jpg"/>
        </figure>
      </slideshow>
      <h3>Articoli correlati</h3>
    </article>
  </body>
</html>