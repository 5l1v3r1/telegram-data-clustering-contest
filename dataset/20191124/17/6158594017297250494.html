<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/hospoda-serial-jan-kanyza-jiri-menzel-ladislav-potmesil-petr-narozny-bronislav-poloczek.A191119_152728_dx-celebrity_sal"/>
    <meta property="og:site_name" content="Expres"/>
    <meta property="article:published_time" content="2019-11-24T17:50:00+00:00"/>
    <meta property="og:title" content="Seriál Hospoda se pořád vysílá. Kdo měl hrát doktora Práška a proč neměl pokračování?"/>
    <meta property="og:description" content="I když se seriál Hospoda vysílal už v letech 1996–97, těší se dodnes velké oblibě. Česko jako velký národ pivařů si rádo pustí komické scény z typické české knajpy, kde se řešily nejen vztahy, ale i rasové věci, psychické problémy, konflikty mezi obyvateli. A jak je u nás oblíbeno, tak vše se probíralo u piva. Co se ale přesně během natáčení dělo? Kolik litrů zlatavého moku se vytočilo?"/>
  </head>
  <body>
    <article>
      <h1>Seriál Hospoda se pořád vysílá. Kdo měl hrát doktora Práška a proč neměl pokračování?</h1>
      <address><time datetime="2019-11-24T17:50:00+00:00">24 Nov 2019, 17:50</time> by <a rel="author" href="https://www.expres.cz/novinari/lucie-saleova.N4208" target="_blank">Lucie Šaléová</a></address>
      <p>
        <b>I když se seriál Hospoda vysílal už v letech 1996–97, těší se dodnes velké oblibě. Česko jako velký národ pivařů si rádo pustí komické scény z typické české knajpy, kde se řešily nejen vztahy, ale i rasové věci, psychické problémy, konflikty mezi obyvateli. A jak je u nás oblíbeno, tak vše se probíralo u piva. Co se ale přesně během natáčení dělo? Kolik litrů zlatavého moku se vytočilo?</b>
      </p>
      <p>Snad nejoblíbenější seriál z dob devadesátých, kdy nebylo nic tabu. Hezky u piva nebo u jiného druhu alkoholu se řešily banální věci, se kterými by ale dnešní hyperkorektní společnost mohla mít problém, třeba rasismus, alkoholismus či sexismus.</p>
      <p>Mysleli jste si, že jste o seriálu věděli všechno, viděli všechny scény a měli vše nakoukané? Ještě jsou stále věci, o kterých se moc nemluvilo.</p>
      <h3>1.Titulní píseň</h3>
      <p>V titulní písni seriálu Hospoda se zpívá: <i><b>„Do naší hospůdky, vedou jen tři schůdky.“</b></i> Ve skutečnosti jich tam ale vedlo šest.</p>
      <figure>
        <img src="https://1gr.cz/fotky/bulvar/19/112/cl6/SAL7f7a54_a10.png"/>
        <figcaption>Kdo by si nepamatoval pana domácího, profesora tělocviku.</figcaption>
      </figure>
      <h3>2.Doktor Prášek</h3>
      <p>Pamatujete si, jak se postava Jiřího Menzela jmenovala celým jménem? Pořád ho tam oslovovali doktore Prášku, ale jeho křestní jméno tam zaznělo jen jednou. A to z úst jeho manželky (Uršuly Klukové), která mu řekla Jindřichu.</p>
      <figure>
        <img src="https://1gr.cz/fotky/bulvar/19/112/cl6/SAL7f7a5c_a9.jpg"/>
        <figcaption>Jiří Menzel jako psychiatr Prášek</figcaption>
      </figure>
      <h3>3.Pivo</h3>
      <p>Jestli si myslíte, že herci dostávali místo piva jen náhražku, která jako zlatavý mok vypadala, mýlili byste se. Hlavní představitelé pili opravdové alkoholické pivo. Během jednoho natáčení, které trvalo dva dny, vypili až tři piva. </p>
      <h3>4.Předělaný scénář</h3>
      <p>Jelikož hlavním mokem při natáčení bylo hlavně pivo, nejdříve ho musel pít i Jiří Menzel, který „tekutý chléb“ nemá vůbec rád. Po každém napití ho vyplivával, proto radši předělali scénář, a doktor Prášek začal pít červené víno, ve skutečnosti rybízový džus. </p>
      <h3>5.Tajemství seriálu</h3>
      <p>Seriál je plný různých tajemství. Třeba se nikdy nedozvíme, jak se opravdu jmenoval kuchař s přezdívkou Kachna, kterého hrál Jiří Dvořák. Nebo víte, jak se jmenovala hospoda, kde se scházeli? Nikde o jejím názvu nepadne ani zmínka. Ani nikdo neví, jaké pivo štamgasti vlastně pili. </p>
      <figure>
        <img src="https://1gr.cz/fotky/bulvar/19/112/cl6/SAL7f7a5a_a7.png"/>
        <figcaption>Hospodu si oblíbili lidé napříč generacemi.</figcaption>
      </figure>
      <h3>6.Kdo měl hrát doktora Práška?</h3>
      <p>Jiří Menzel původně neměl být v seriálu. Jeho roli měl hrát legendární herec Miloš Kopecký. Ten ale bohužel v roce 1996 zemřel, tak byla postava doktora Práška nabídnuta oscarovému režisérovi. </p>
      <h3>7.Proč se netočilo pokračování?</h3>
      <p>Lidé byli zklamaní, když se netočila třetí série, ale nakonec se zůstalo jen u dvou. Bohužel z natáčení sešlo kvůli smrti režiséra Dudka. V další řadě se měl dokonce pan domácí stát poslancem, ale k tomu už nedošlo. </p>
      <h3>
        <a href="https://www.expres.cz/celebrity/hospoda-serial-jan-kanyza-jiri-menzel-ladislav-potmesil-petr-narozny-bronislav-poloczek.A191119_152728_dx-celebrity_sal/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/112/org/SAL7f7a51_6.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a53_a.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a54_a1.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a54_a10.png"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a56_a12.png"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a55_a11.png"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a57_a2.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a58_a3.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a59_a4.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a59_a5.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a5c_a9.jpg"/>
        </figure>
        <figure>
          <img src="https://1gr.cz/fotky/bulvar/19/112/org/SAL7f7a5a_a7.png"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/marek-ztraceny-skoda-octavia-premiera-o2-arena-vyprodana.A191118_131051_dx-celebrity_vlt"/>
        <a href="https://www.expres.cz/zpravy/univerzita-karlova-stavka-studenti-petice-zima.A191119_141134_dx-zpravy_peve"/>
        <a href="https://www.expres.cz/zpravy/vaclav-laska-vaclav-klaus-ml-kritika-reakce.A191119_113453_dx-zpravy_vlt"/>
        <a href="https://www.expres.cz/jiri-bartoska-jan-kanyza-vladimir-kratina-juraj-kukura-petr-stepanek-120-/celebrity.aspx?c=A161003_132106_dx-celebrity_terka"/>
        <a href="https://www.example.com/"/>
        <a href="https://www.expres.cz/zpravy/oleg-sokolov-napoleon-vrazda.A191119_125934_dx-zpravy_peve"/>
        <a href="https://www.expres.cz/sport/tenis-strycova-kotyza-wimbledon.A191119_120302_dx-sport_peve"/>
      </related>
    </article>
  </body>
</html>