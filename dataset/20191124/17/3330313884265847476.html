<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905045/van-bommel-over-regeltje-in-huurcontract-lato-mag-niet-bij-jong-van-valencia-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T17:20:00+00:00"/>
    <meta property="og:title" content="Van Bommel over 'regeltje' in huurcontract Lato: 'Mag niet bij Jong van Valencia'"/>
    <meta property="og:description" content="PSV-trainer Mark van Bommel deed een opmerkelijke onthulling na afloop van het gewonnen thuisduel met sc Heerenveen. Valencia-huurling Toni Lato komt niet aan spelen toe in Eindhoven, omdat zijn broodheer dat niet toestaat. Lato is tot dusver niet verder gekomen dan een late invalbeurt tijdens het Europa League-duel met Apollon Limassol en zat tegen sc Heerenveen niet eens bij de wedstrijdselectie. &quot;Ik ben blij dat je ernaar vraagt&quot;, aldus Van Bommel in gesprek met FOX Sports-interviewer Jan Joost van Gangelen. Lato werd aan het begin van het seizoen gewogen en te licht bevonden voor PSV 1. &quot;Hij is een goede voetballer, maar op dat moment niet goed genoeg. Jonge gozer, voor het eerst in het buitenland... We wilden hem wedstrijdminuten op laten doen bij Jong PSV, maar hij krijgt geen toestemming van Valencia.&quot; Management bevestigt: 'Vertrek in winter logisch als Lato niet speelt bij PSV' Bericht uit Spanje: PSV kan boete van Valencia verwachten"/>
  </head>
  <body>
    <article>
      <h1>Van Bommel over 'regeltje' in huurcontract Lato: 'Mag niet bij Jong van Valencia'</h1>
      <address>
        <time datetime="2019-11-24T17:20:00+00:00">24 Nov 2019, 17:20</time>
      </address>
      <p>
        <b>PSV-trainer Mark van Bommel deed een opmerkelijke onthulling na afloop van het gewonnen thuisduel met sc Heerenveen. Valencia-huurling Toni Lato komt niet aan spelen toe in Eindhoven, omdat zijn broodheer dat niet toestaat.</b>
      </p>
      <p>Lato is tot dusver niet verder gekomen dan een late invalbeurt tijdens het Europa League-duel met Apollon Limassol en zat tegen sc Heerenveen niet eens bij de wedstrijdselectie. "Ik ben blij dat je ernaar vraagt", aldus Van Bommel in gesprek met <a href="https://www.foxsports.nl/video/3150071/van-bommel-natuurlijk-kneep-hem/">FOX Sports</a>-interviewer Jan Joost van Gangelen. Lato werd aan het begin van het seizoen gewogen en te licht bevonden voor PSV 1. "Hij is een goede voetballer, maar op dat moment niet goed genoeg. Jonge gozer, voor het eerst in het buitenland... We wilden hem wedstrijdminuten op laten doen bij Jong PSV, maar hij krijgt geen toestemming van Valencia."</p>
      <p>Tijdens het opstellen van de huurdeal met <i>Los Che</i> werd dit namelijk contractueel vastgelegd, aldus Van Bommel. "Er staat in het huurcontract een regeltje: hij mag niet bij Jong PSV spelen. Alleen als hij bij het eerste niet speelt, dan houdt het op." Doordat hij geen wedstrijdritme kan opdoen, wil en kan Van Bommel hem ook niet voor de leeuwen gooien in het eerste elftal. "Hij kan ook moeilijk invallen als hij geen wedstrijdminuten heeft. Ik moet ook andere posities invullen, zoals nu met Steven Bergwijn. Dan gaan je wissels op."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904249/management-bevestigt-dan-is-het-logisch-dat-hij-in-de-winter-weggaat-bij-psv-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904399/bericht-uit-spanje-psv-kan-boete-krijgen-van-valencia-als-lato-niet-speelt.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>