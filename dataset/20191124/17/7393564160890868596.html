<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2583024/u-domivci-vratovanih-tvarin-zbiraut-kosti-na-poratunok-poni-foto"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-24T17:14:00+00:00"/>
    <meta property="og:title" content="У Домівці врятованих тварин збирають кошти на порятунок поні, - ФОТО"/>
    <meta property="og:description" content="Потрібно 7000 гривень, щоб врятувати поні."/>
  </head>
  <body>
    <article>
      <h1>У Домівці врятованих тварин збирають кошти на порятунок поні, - ФОТО</h1>
      <address><time datetime="2019-11-24T17:14:00+00:00">24 Nov 2019, 17:14</time> by <a rel="author">Євгенія Пласконь</a></address>
      <p>
        <i>У Львові працівники Домівки врятованих тварин збирають кошти на порятунок поні, якого довгий час експлуатували.</i>
      </p>
      <p>Як розповів 032.ua співзасновник Домівки, зоозахисник Орест Залипський, життя тварини коштує 7000 гривень. Станом на зараз, на порятунок Поніка зібрали 2860 гривень, потібно зібрати ще 4140 гривень.</p>
      <figure>
        <img src="https://s.032.ua/section/newsInText/upload/images/news/intext/000/051/479/7877956124929198609961557253950440092467200n_5ddab2daba616.jpg"/>
      </figure>
      <p>Поні живе у Львівській області. За словами активіста, його довгий час експлуатували, а зараз він став непотрібний. Про тваринку він дізнався за підказкою знайомих та поставив собі завдання врятувати його з неволі, спільними зусиллями із небайдужими мешканцями Львова. Із власником поні активісти вже поспілкувались, тож тепер питання лише в грошах.</p>
      <p>"Так, можливо і всіх не врятуєш, але його - можна, і можна змінити його життя на краще", - зауважив Орест Залипський.</p>
      <p>Зазначимо, що допомогти з порятунком поні можна фінансово, переказавши кошти на банківську карту: 5168 7554 3891 1279 (Настя Мунтянова).</p>
      <p>Раніше сайт 032.ua показував, хто живе у <a href="https://www.032.ua/news/2433252/hto-zive-v-domivci-vratovanih-tvarin-u-lvovi-foto-video">Домівці врятованих тварин</a> та як місцевих котів <a href="https://www.032.ua/news/2559559/kotiv-iz-lvivskoi-domivki-pereselili-u-zimovij-budinok-foto">переселили</a> у зимовий будинок.</p>
    </article>
  </body>
</html>