<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905043/rosario-nuanceert-van-gangelen-uiteindelijk-is-t-maar-een-band-tussen-haakjes-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T17:33:00+00:00"/>
    <meta property="og:title" content="Rosario nuanceert Van Gangelen: 'Uiteindelijk is 't maar een band, tussen haakjes'"/>
    <meta property="og:description" content="Pablo Rosario moest zondag zijn aanvoerdersband bij PSV inleveren aan Denzel Dumfries. De 22-jarige controleur had daar niet veel moeite mee, bezweerde hij na afloop van het thuisduel met sc Heerenveen in gesprek met FOX Sports. Trainer Mark van Bommel had uitgebreid met zijn spelers gesproken, liet Rosario weten. &quot;We hebben de afgelopen weken gesproken over de situatie, hoe de wedstrijden waren gegaan. De trainer heeft met iedereen gesproken, hij wil iedereen top hebben: nu hebben we in overleg besloten dat het beter is om Dumfries aanvoerder te maken&quot;, aldus de enkelvoudig Oranje-international. Interviewer Jan Joost van Gangelen vroeg vervolgens of Rosario zich kon vinden in die beslissing. &quot;Mooi dat Denzel de band nu draagt. Ik sta er volledig achter, anders had ik hem nog wel om, denk ik.&quot; Dumfries verrast door gesprek met Van Bommel: &quot;Ik zag het niet aankomen&quot; PSV overleeft slotoffensief Heerenveen en boekt eerste zege in 49 dagen Van Bommel over 'regeltje' in huurcontract Lato: 'Mag niet bij Jong van Valencia'"/>
  </head>
  <body>
    <article>
      <h1>Rosario nuanceert Van Gangelen: 'Uiteindelijk is 't maar een band, tussen haakjes'</h1>
      <address>
        <time datetime="2019-11-24T17:33:00+00:00">24 Nov 2019, 17:33</time>
      </address>
      <p>
        <b>Pablo Rosario moest zondag zijn aanvoerdersband bij PSV inleveren aan Denzel Dumfries. De 22-jarige controleur had daar niet veel moeite mee, bezweerde hij na afloop van het thuisduel met sc Heerenveen in gesprek met FOX Sports.</b>
      </p>
      <p>Trainer Mark van Bommel had uitgebreid met zijn spelers gesproken, liet Rosario weten. "We hebben de afgelopen weken gesproken over de situatie, hoe de wedstrijden waren gegaan. De trainer heeft met iedereen gesproken, hij wil iedereen top hebben: nu hebben we in overleg besloten dat het beter is om Dumfries aanvoerder te maken", <a href="https://www.foxsports.nl/video/rosario-goed-overleg-band-aan-dumfries-gegeven/">aldus de enkelvoudig Oranje-international</a>. Interviewer Jan Joost van Gangelen vroeg vervolgens of Rosario zich kon vinden in die beslissing. "Mooi dat Denzel de band nu draagt. Ik sta er volledig achter, anders had ik hem nog wel om, denk ik."</p>
      <p>Rosario stelt dat hij niet leed onder de extra verantwoordelijkheden die het dragen van de band met zich meebracht. "Die interviews zijn een extra dingetje dat je erbij krijgt. Maar de media waren er meer mee bezig dan ik. Daarvoor heb ik ook geen goede reeks gehad, dus ik weet niet of het daarmee te maken had." Van Gangelen sprak vervolgens van een 'erekwestie', maar Rosario nuanceerde. "Uiteindelijk is het maar een band, tussen haakjes. Het is in goed overleg gegaan en Dumfries is nu de trotse aanvoerder."</p>
      <p>Zowel Rosario als Dumfries speelde zondag de volle negentig minuten tegen sc Heerenveen. PSV boekte tegen de Friezen zijn eerste officiÃ«le overwinning sinds 6 oktober.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905041/dumfries-trots-wat-rosario-en-van-bommel-hebben-besproken-is-iets-tussen-hen-.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905038/psv-overleeft-fries-slotoffensief-en-boekt-eerste-overwinning-in-49-dagen.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905045/van-bommel-over-regeltje-in-huurcontract-lato-mag-niet-bij-jong-van-valencia-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>