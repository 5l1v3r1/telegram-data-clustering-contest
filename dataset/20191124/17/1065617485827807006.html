<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/fonseca-nel-primo-tempo-poco-aggressivi-eravamo-lenti-live/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T17:14:29+00:00"/>
    <meta property="og:title" content="Fonseca: “Felice dei tre punti, vittoria meritata. Ora pensiamo alla gara di Istanbul”"/>
    <meta property="og:description" content="Le parole dell'allenatore giallorosso dopo la vittoria con il Brescia:"/>
  </head>
  <body>
    <article>
      <h1>Fonseca: “Felice dei tre punti, vittoria meritata. Ora pensiamo alla gara di Istanbul”</h1>
      <h2>Le parole dell’allenatore giallorosso dopo la vittoria con il Brescia: “Con Alessandro ho parlato sempre della situazione con grande equilibrio”. Sui social ringrazia i tifosi presenti all’Olimpico: “Grazie per il vostro supporto”</h2>
      <address><time datetime="2019-11-24T17:14:29+00:00">24 Nov 2019, 17:14</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>La <b>Roma</b> torna a vincere e convincere dopo lo stop di Parma. Paulo <b>Fonseca</b> festeggia tre punti importanti e il quarto posto momentaneo. Ecco le sue impressioni a fine match:</p>
      <p>
        <b>FONSECA A SKY</b>
      </p>
      <p><b>Cosa ha fatto nell’intervallo? Ha gridato?</b><br/>A volte è necessario. Nel primo tempo non abbiamo giocato con intensità e aggressività, avevamo spazio ma la squadra era lenta. Meglio nel secondo tempo.</p>
      <p><b>Qual è il suo linguaggio? È severo o è dolce?</b><br/>Dipende dalla situazione, a volte mi arrabbio un po’ e altre con calma spiego ai giocatori a livello collettivo e individuale.</p>
      <p><b>Bisogna migliorare il gioco palla a terra?</b><br/>Abbiamo sempre bisogno di migliorare in tutti i momenti della partita. E’ vero che oggi abbiamo fatto gol da palla ferma, ma abbiamo avuto altre situazioni in cui potevamo fare gol.</p>
      <p><b>Pellegrini era il migliore all’inizio, ora è Zaniolo. Ci può essere problema tattico a metterli insieme o posso stare tranquillo?</b><br/>Puoi stare tranquillo. Possono giocare in diverse posizioni, era la prima partita di Pellegrini dopo l’infortunio. Ha fatto bene, ma è solo la prima partita.</p>
      <blockquote>
        <a href="https://www.forzaroma.info/news-as-roma/zampa-torna-a-raccontare-la-roma-su-nsl-radio-le-radiocronache-dei-giallorossi/">
          <b>Tutte le radiocronache dalla Roma in esclusiva sono su Nsl Radio Tv, 90.0 FM. Il commento è affidato alla voce leggendaria di Carlo Zampa. Impossibile mancare – Contenuto sponsorizzato</b>
        </a>
      </blockquote>
      <p><b>Come avete ritrovato equilibrio? Anche grazie a Veretout?</b><br/>Il miglior periodo in cui abbiamo trovato questo equilibrio è stato prima con Mancini, un periodo di sicurezza difensiva. Ora con l’importanza anche di Diawara, ma Veretout è importantissimo per noi in questo momento.</p>
      <p><b>Su Florenzi e il ruolo.</b><br/>Ha fatto una buona partita, può migliorare offensivamente ma ha fatto una buona partita. Può giocare in diverse posizioni, come ala o come terzino, dipende dal momento della squadra.</p>
      <p><b>La Roma è la squadra che fa più gol da calcio d’angolo.</b><br/>Lavoriamo sempre su queste situazioni, prima della partita, sempre con attenzione. Abbiamo uomini molto forti in questo momento.</p>
      <p><b>Che stile ha usato per spiegare a Florenzi che doveva partire dalla panchina? Che sensibilità ha adoperato?</b><br/>Devo essere sincero, io non ho bisogno di spiegare la questione ai giocatori, loro capiscono che lo faccio per la squadra. A volte posso farlo, ma non ho bisogno di parlare con i giocatori. Con Florenzi ho parlato sempre della situazione con grande equilibrio. Con lui come con altri.</p>
      <p>
        <b>FONSECA IN CONFERENZA STAMPA</b>
      </p>
      <p><b>Cambierà la squadra per Mkhitaryan nella prossima partita?</b><br/>“Mkhitaryan ha iniziato ad allenarsi con noi questa settimana. Siamo all’ottava settimana ed è in linea con i tempi di recupero. Sarà con noi nella prossima partita, ma deve ancora migliorare”.</p>
      <p><b>Come mai la Roma sbaglia l’approccio?</b><br/>“Nel primo tempo non avevamo intensità e sbagliavamo l’ultima decisione. Avevamo spazio ma commettevamo molti errori. Nella ripresa abbiamo cambiato. La squadra non ha fatto una grande partita ma ha giocato con un’altra intensità”</p>
      <p><b>Lavorate molto sui calci piazzati?</b><br/>“Lavoriamo sempre prima della partita le palle ferme. E’ vero che abbiamo giocatori molto forti in queste situazioni. Dobbiamo lavorare perché è importante in una partita”.</p>
      <p><b>Sul giallo di Zaniolo.</b><br/>“Non ho visto il cartellino giallo. Non è vero che abbiamo parlato per avere il giallo e rientrare con l’Inter. Per noi è sempre importante la prossima partita”.</p>
      <p><b>La coppia Diawara-Veretout è la migliore a centrocampo?</b><br/>In questo momento si perché non abbiamo altri centrocampisti. Diawara è ritornato oggi e ha giocato bene. Veretout è in un grande momento. Kluivert invece sta lavorando molto per la squadra. E’ migliorato molto difensivamente. E’ un giocatore giovane che deve migliorare nell’ultima decisione e ci stiamo lavorando”</p>
      <p><b>Da cosa è dipeso l’equilibrio della Roma?</b><br/>“E’ vero che abbiamo fatto un buon gioco difensivamente. Ci sono altre partite dove abbiamo fatto bene o meglio. Offensivamente abbiamo giocato contro una squadra con una linea più bassa. E’ sempre importante non permettere di far segnare.”</p>
      <p><b>Kolarov provava ad arrivare sul fondo per crossare in area, ma c’era una sbagliata occupazione degli spazi?</b><br/>“Nel momento di cross dobbiamo avere più giocatori. In questi giorni ci abbiamo lavorato”.</p>
      <p><b>Quanto è preoccupato di queste prestazioni di Smalling in ottica rinnovo?</b><br/>“Non sono preoccupato. Smalling sta bene qui. E’ un grande giocatore e vuole restare con noi”.</p>
      <p>
        <b>FONSECA A ROMA TV</b>
      </p>
      <p><b>La sosta si può dire che è arrivata al momento giusto.</b><br/>Sì, devo dire che non abbiamo fatto un bel primo tempo. Poca velocità e aggressività. Nel secondo tempo abbiamo parlato e la squadra ha giocato meglio.</p>
      <p><b>La squadra non ha avuto frenesia.</b><br/>E’ normale che succeda così. Nel primo tempo non è stata una questione di spazio ma di ultima decisione. Dopo con l’inizio del secondo tempo, grazie al gol abbiamo avuto maggiore equilibrio e fiducia senza fare comunque una grandissima prestazione.</p>
      <p><b>Kolarov e Florenzi molto coinvolti nel gioco.</b><br/>La verità è che non abbiamo avuto spazio centralmente e quindi ci siamo appoggiati sugli esterni. L’unica soluzione era il cross, non è così che deve essere. Dobbiamo migliorare.</p>
      <p><b>Giovedì bisogna andare senza paura perché siamo più forti.</b><br/>Dobbiamo dimostrare in campo che siamo superiori all’avversario. E’ una partita molto importante ma anche difficile, i ragazzi devono capire che solo con grande coraggio, fiducia e spirito di squadra possiamo vincere.</p>
      <p><b>In Italia molte squadre sono chiuse tatticamente, la soluzione sono le palle inattive.</b><br/>Lavoriamo sempre su questo, anche prima della partite. Quando giochiamo con squadre più basse può essere la soluzione e dobbiamo continuare così.</p>
      <p>I giocatori della <b>Roma</b> nel match contro il Brescia hanno approcciato il secondo tempo con <b>maggior dinamismo</b> e ritmo più elevato. <b>Merito di Fonseca</b>, che nell’intervallo ha cambiato il volto della prova giallorossa. Il tecnico portoghese ha commentato la vittoria sul suo profilo Instagram: “Molto felice per la conquista dei tre punti. È stata una vittoria meritata. Grazie per il vostro supporto. Ora pensiamo alla gara di Istanbul”.</p>
      <figure>
        <embed-post data-src="https://www.instagram.com/p/B5Q0q5sIJID" data-service="Instagram"/>
      </figure>
    </article>
  </body>
</html>