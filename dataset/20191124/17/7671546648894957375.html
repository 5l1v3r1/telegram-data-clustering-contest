<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914946"/>
    <meta property="og:site_name" content="Dnevnik"/>
    <meta property="article:published_time" content="2019-11-24T17:15:00+00:00"/>
    <meta property="og:title" content="Mladi voznik v kritičnem stanju"/>
    <meta property="og:description" content="Triindvajsetletni voznik audija A3 se je danes ob približno pol dveh zjutraj na dolenjski avtocesti v smeri proti Ljubljani zaletel v tovornjak, v silovitem trčenju in prevračanju pa se je tako hudo poškodoval, da je bil danes popoldne še v kritičnem stanju in smrtni nevarnosti."/>
  </head>
  <body>
    <article>
      <h1>Mladi voznik v kritičnem stanju</h1>
      <address><time datetime="2019-11-24T17:15:00+00:00">24 Nov 2019, 17:15</time> by <a rel="author">lp</a></address>
      <p>
        <b>Triindvajsetletni voznik audija A3 se je danes ob približno pol dveh zjutraj na dolenjski avtocesti v smeri proti Ljubljani zaletel v tovornjak, v silovitem trčenju in prevračanju pa se je tako hudo poškodoval, da je bil danes popoldne še v kritičnem stanju in smrtni nevarnosti.</b>
      </p>
      <slideshow>
        <figure>
          <img src="https://www.dnevnik.si/i/ag/2019/11/24/1223787.jpg"/>
          <figcaption>Po silovitem trčenju je audi odbilo še v varovalno ograjo, avtomobil pa se je nato več deset metrov prevračal po cesti in končal na strehi.<cite>Foto: PGD Grosuplje</cite></figcaption>
        </figure>
        <figure>
          <img src="https://www.dnevnik.si/i/ag/2019/11/24/1213036.jpg"/>
          <figcaption>Fotografija je simbolična.<cite>Foto: Pixabay</cite></figcaption>
        </figure>
      </slideshow>
      <p>Kot so pojasnili na ljubljanski policijski upravi, je do nesreče prišlo na odseku dolenjske avtoceste v okolici Višnje Gore, kjer so Darsovi delavci postavili delovno zaporo in promet preusmerili na pas za počasna vozila. Po prvih podatkih naj bi 23-letnik pripeljal prehitro (prav tako ni vozil po sredini prometnega pasu) ter trčil v stoječ tovornjak v delovni zapori. Po silovitem trčenju je audi odbilo še v varovalno ograjo, avtomobil pa se je nato več deset metrov prevračal po cesti in končal na strehi.</p>
      <p>Poklicni ljubljanski gasilci ter prostovoljci iz Stične in Grosupljega so hudo poškodovanega 23-letnika izrezali iz izmaličene pločevine. Predali so ga reševalcem, ki so ga odpeljali v ljubljanski klinični center. Danes je bil še vedno kritičnem stanju. <b>lp</b></p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914948/kronika/neurje-na-jugu-francije-terjalo-smrtni-zrtvi-"/>
        <a href="https://www.dnevnik.si/1042914940/kronika/v-nesreci-manjsega-letala-v-dr-kongo-vec-mrtvih-"/>
        <a href="https://www.dnevnik.si/1042914788/kronika/divje-v-pesca-nato-v-beg"/>
      </related>
    </article>
  </body>
</html>