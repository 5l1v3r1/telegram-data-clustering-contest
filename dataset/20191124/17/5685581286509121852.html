<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/konya-da-tedirgin-eden-manzara-1286829-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T17:27:00+00:00"/>
    <meta property="og:title" content="Konya'da tedirgin eden manzara"/>
    <meta property="og:description" content="Konya'da, 8 metre derinliğinde ve 2 metre çapında obruk oluştu. Konuyla ilgili bir çiftçi, Bundan 5 gün öncesine kadar hiçbir şey yoktu. ifadelerini kullandı."/>
  </head>
  <body>
    <article>
      <h1>Konya'da tedirgin eden manzara</h1>
      <h2>Konya'da, 8 metre derinliğinde ve 2 metre çapında obruk oluştu. Konuyla ilgili bir çiftçi, "Bundan 5 gün öncesine kadar hiçbir şey yoktu." ifadelerini kullandı.</h2>
      <address>
        <time datetime="2019-11-24T17:27:00+00:00">24 Nov 2019, 17:27</time>
      </address>
      <p>Konya'nın Karapınar ilçesinde yaklaşık 8 metre derinliğinde ve 2 metre çapında yeni obruk oluştu. Sürekli obruk oluşumlarının yaşandığı ilçede, Gaziosman Paşa Mahallesi Kamışağlı mevkisindeki tarlada oluşan obruk, bölgedeki çiftçiler tarafından farkedildi.</p>
      <p>
        <b>"ÇATLAKLAR MEYDANA GELDİ"</b>
      </p>
      <p>Yaklaşık 8 metre derinliğinde ve 2 metre çapındaki obruk, çevrede yaşayanlar ve arazisi olanlar arasında tedirginliğe neden oldu. Obruk çevresinde çatlaklar da meydana geldi. Çiftçilik yapan Ali Ocakçı, gazetecilere yaptığı açıklamada, bölgede sürekli obruk oluştuğunu söyledi.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/24/--4303283.Jpeg"/>
      </figure>
      <p>
        <b>"HİÇBİR ŞEY YOKTU"</b>
      </p>
      <p>Obruğu <a href="http://www.gazetevatan.com/arama/?Keyword=Sabah">sabah</a> saatlerinde fark ettiklerini dile getiren Ocakçı, "Bundan 5 gün öncesine kadar hiçbir şey yoktu. Tahminime göre birkaç gün önce oluşmuş olabilir. Tarla sahibi arkadaşımız traktörle çalışırken obruğu görmüş. Fark etmese içine düşebilirdi." diye konuştu.</p>
    </article>
  </body>
</html>