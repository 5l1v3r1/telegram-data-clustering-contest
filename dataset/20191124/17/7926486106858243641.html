<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013165/%D8%AA%D8%B1%D8%A7%D9%85%D9%BE-%D8%A7%D8%B5%D9%88%D9%84%D8%A7-%D9%85%D8%AE%D8%A7%D9%84%D9%81%D8%A7%D9%86-%D9%85%D9%86-%D8%A8%D8%B3%DB%8C%D8%A7%D8%B1-%D8%A7%D8%AD%D9%85%D9%82%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T17:47:26+00:00"/>
    <meta property="og:title" content="ترامپ: اصولا مخالفان من بسیار احمقند!"/>
    <meta property="og:description" content="رئیس جمهوری آمریکا مخالفان میزبانی وی از رهبران گروه -۷ را «بسیار احمق» خواند."/>
  </head>
  <body>
    <article>
      <h1>ترامپ: اصولا مخالفان من بسیار احمقند!</h1>
      <address>
        <time datetime="2019-11-24T17:47:26+00:00">24 Nov 2019, 17:47</time>
      </address>
      <p>
        <i>رئیس جمهوری آمریکا مخالفان میزبانی وی از رهبران گروه -۷ را «بسیار احمق» خواند.</i>
      </p>
      <p>به گزارش مشرق، دونالد ترامپ <b>رئیس جمهوری آمریکا</b> امروز یکشنبه در پیامی توئیتری به مخالفان میزبانی وی از رهبران گروه -۷ در ملک شخصی‌ خود طعنه زد.</p>
      <blockquote>بیشتر بخوانید:<br/><a href="https://www.mashreghnews.ir/news/1012938/%DA%AF%D8%B1%DB%8C%D8%B2-%D8%A7%D8%B2-%D9%85%D8%B1%DA%A9%D8%B2-%D9%81%D8%B3%D8%A7%D8%AF">گریز از مرکز فساد</a></blockquote>
      <p>رئیس جمهوری آمریکا در این خصوص نوشت: خیلی بد شد که (اجلاس) گروه ۷ را در اینجا برگزار نمی کنیم. من پیشنهاد کردم  تا کل هزینه آن را بپردازم که دست‌کم ۳۵ میلیون دلار برای آمریکا صرفه جویی داشت.</p>
      <p>وی در این باره ادامه داد: افراد بسیار احمق تصور کردند چیزی عاید من می شود؛ این تصور اشتباه است!</p>
      <p>این در حالیست که پیشتر کاخ سفید اعلام کرده بود به پیشنهاد ترامپ، ملک شخصی او در میامی به عنوان محل برگزاری نشست گروه بیست در سال ۲۰۲۰ انتخاب شود.</p>
      <p>این پیشنهاد واکنش تند دموکرات‌ها و رسانه‌های جمعی را به دنبال داشت.</p>
      <p>آن‌ها اعلام کردند این پیشنهاد به معنای سوء استفاده ترامپ از موقعیت ریاست جمهوری است و نقض قانون ممنوعیت کسب درآمد است.</p>
      <p>در پی اعلام پیشنهاد ترامپ، دموکرات‌های کنگره به دلیل نقض قانون ممنوعیت کسب درآمد مقامات دولت آمریکا از دولت‌های خارجی شکایتی را علیه ترامپ تنظیم کردند. به عقیده آنها، استفاده از ملک شخصی رئیس جمهور آمریکا برای این نشست نمونه‌ای بارز از فساد اوست؛ تصوری که باعث شد وی از این تصمیم منصرف شود.</p>
      <p>گفتنی است، رئیس جمهور آمریکا بارها به سوءاستفاده از قدرت خود برای منافع شخصی متهم شده است.</p>
      <p>چهل و ششمین نشست سران کشورهای عضو گروه هفت قرار است ژوئن سال آینده در آمریکا برگزار شود.</p>
      <p>منبع: فارس</p>
    </article>
  </body>
</html>