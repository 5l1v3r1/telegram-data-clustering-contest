<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/news/le-pagelle-di-bonaventura-si-rimbocca-le-maniche-il-migliore-in-campo-353013"/>
    <meta property="og:site_name" content="MilanNews.it"/>
    <meta property="article:published_time" content="2019-11-24T17:45:00+00:00"/>
    <meta property="og:title" content="Le pagelle di Bonaventura - Si rimbocca le maniche, il migliore in campo"/>
    <meta property="og:description" content="Al Milan manca ancora l'asso, visto che chi dovrebbe esserlo (leggi Piatek, Suso o Paquetà) sta stentando. Intanto però ritrova il suo Jack di cuori, Giacomo Bonaventura. Contro il Napoli torna titolare ed è subito il migliore in campo. Al di là del gol, è grazie a lui se si vede un Milan più veloce del solito. Può essere il valore aggiunto da qui in avanti, come scritto da Tuttomercatoweb.com: premiato con un 7,5 in pagella, l'ex Atalanta è lo scaccia-fantasmi. Mezzo voto in meno da Milannews.it che sottolinea il digiuno spezzato 412 giorni dopo a chiudere uno dei periodi più brutti della sua carriera."/>
  </head>
  <body>
    <article>
      <h1>Le pagelle di Bonaventura - Si rimbocca le maniche, il migliore in campo</h1>
      <address><time datetime="2019-11-24T17:45:00+00:00">24 Nov 2019, 17:45</time> by <a rel="author">Antonio Vitiello</a></address>
      <p>Al Milan manca ancora l'asso, visto che chi dovrebbe esserlo (leggi Piatek, Suso o Paquetà) sta stentando. Intanto però ritrova il suo <i>Jack di cuori</i>, <b>Giacomo Bonaventura</b>. Contro il Napoli torna titolare ed è subito il migliore in campo. Al di là del gol, è grazie a lui se si vede un Milan più veloce del solito. Può essere il valore aggiunto da qui in avanti, come scritto da <i>Tuttomercatoweb.com</i>: premiato con un 7,5 in pagella, l'ex Atalanta è lo scaccia-fantasmi. Mezzo voto in meno da <i>Milannews.it</i> che sottolinea il digiuno spezzato 412 giorni dopo a chiudere uno dei periodi più brutti della sua carriera.</p>
      <p>Anche per i quotidiani è Bonaventura il migliore in campo. <i>La Gazzetta dello Sport</i> gli attribuisce un 7, per il gran gol, le imbucate in fascia e il servizio per i compagni. Gli applausi a scena aperta del <i>Meazza</i> sono stra-meritati. Il <i>Corriere dello Sport</i> parla di una partita eccellente, con molti spunti, e stesso voto arriva anche da <i>Tuttosport</i> e <i>Corriere della Sera</i>, che apprezza il suo rimboccarsi le maniche, oltre al gioiellino che vale il pareggio del Milan.</p>
      <p><b>PAGELLE</b>:<br/><i>Tuttomercatoweb.com</i>: 7,5<br/><i>La Gazzetta dello Sport</i>: 7<br/><i>Corriere dello Sport</i>: 7<br/><i>Tuttosport</i>: 7<br/><i>Corriere della Sera</i>: 7<br/><i>Milannews.it</i>: 7</p>
    </article>
  </body>
</html>