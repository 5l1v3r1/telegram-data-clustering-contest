<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/reszegen-macsetevel-felfegyverkezve-gyujtotta-ra-a-hazat-volt-szerelmere-a-miskolci-ferfi-megis-o-fazott-ra/187245"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Részegen, macsétével felfegyverkezve gyújtotta rá a házat volt szerelmére a miskolci férfi, mégis ő fázott rá"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Részegen, macsétével felfegyverkezve gyújtotta rá a házat volt szerelmére a miskolci férfi, mégis ő fázott rá</mark>
      </h1>
      <address><time datetime="2019-11-24T17:00:00+00:00">24 Nov 2019, 17:00</time> by <a rel="author">Bors</a></address>
      <p>
        <b>Egy ötgyerekes borsodi családot akart felgyújtani egy féltékeny exbarát, de nem jött be a terve: a nő menekülő gyerekei legyűrték az ittas támadót.  </b>
        <b>Egy ötgyerekes borsodi családot akart felgyújtani egy féltékeny exbarát, de nem jött be a terve: a nő menekülő gyerekei legyűrték az ittas támadót. </b>
      </p>
      <p>A támadó és a nő között korábban alakult ki viszony, az asszony azonban hamarosan meggondolta magát, és úgy döntött, inkább visszaköltözik gyermekei apjához, és öt gyerekéhez. Szerelme azonban képtelen volt belenyugodni a szakításba, folyamatosan fenyegette a nőt, a férjét és a gyerekeket, köztük két kiskorút is. Már ekkor elmondta: egyszer felgyújtja őket.</p>
      <p>Egy nap végleg elborult az agya, a sárga földig leitta magát, majd hulla részegen benzineskannát fogott, amivel éjjel a családi házhoz lopakodott, és bedobta az ablakon. A bútorok azonnal lángolni kezdtek a hálószobában, azonban szerencsére a család már korábban felkészült arra, hogy az őrült férfi egyszer valóra váltja fenyegetéseit, így már korábban beszereztek egy oltókészüléket, amivel sikerült elfojtaniuk a lángokat. A rémálomnak azonban még ekkor sem volt vége, ugyanis a házból menekülőket a férfi az ajtóban, kezében machetével várta.</p>
      <figure>
        <img src="http://media.borsonline.hu/cikk/20/192859/big-lead/650x360/2032856_fire-burn-hell-warm-57461.jpg"/>
        <figcaption>Képünk illusztráció © Pexels</figcaption>
      </figure>
      <p>Rá is támadt az asszony egyik felnőtt fiára, de a férfi, és segítségére rohanó testvére legyűrték az őrjöngő, karddal hadonászó férfit, és ütni kezdték. A gyújtogató ezután megpróbált elszaladni, de olyan részeg volt, hogy nem messze összeesett.</p>
      <p>A férfi hosszú börtönévekre számíthat, ugyanis nem csak előre kitervelten, különös kegyetlenséggel elkövetett gyilkossági kísérlettel vádolják, de súlyosbítja a helyzetét, hogy jól tudta: a házban kisgyerekek is élnek. Ügyében csütörtökön tartanak tárgyalást.</p>
    </article>
  </body>
</html>