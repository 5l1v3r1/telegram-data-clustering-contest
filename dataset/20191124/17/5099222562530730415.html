<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23511236-bloc-din-sectorul-3-capitalei-evacuat-dupa-barbat-gasit-apartamentul-bunicii-obuz.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T17:27:00+00:00"/>
    <meta property="og:title" content="UPDATE Obuzul găsit în apartamentul unei femei din Sectorul 3 al Capitalei a fost ridicat, după ce toți locatarii au fost evacuați"/>
    <meta property="og:description" content="Un bloc din Sectorul 3 al Capitalei a fost evacuat, duminică, după ce un bărbat a sunat la 112 și a spus că a găsit în apartamentul bunicii sale un obuz. Obuzul a fost ridicat la scurt timp."/>
  </head>
  <body>
    <article>
      <h1>UPDATE Obuzul găsit în apartamentul unei femei din Sectorul 3 al Capitalei a fost ridicat, după ce toți locatarii au fost evacuați</h1>
      <address><time datetime="2019-11-24T17:27:00+00:00">24 Nov 2019, 17:27</time> by <a rel="author">N.O.</a></address>
      <p><b>Un bloc din Sectorul 3 al Capitalei a fost evacuat, duminică, după ce un bărbat a sunat la 112 și a spus că a găsit în apartamentul bunicii sale un obuz. Obuzul a fost ridicat la scurt timp. <br/></b><br/><b>UPDATE 17.50: </b>Poliția Capitalei a transmis că obuzul găsit în apartament, în Sectorul 3 al Capitalei, a fost ridicat în condiții de siguranță.<br/><br/>Potrivit Poliției Capitalei, prin apel 112, un bărbat a sesizat că a găsit în apartamentul bunicii un obuz.<br/><br/>La fața locului au mers polițiștii din cadrul Secției 23 Poliție și a fost informat și ISUBIF.<br/><br/>Pentru intervenție, a fost dispusă evacuarea locatarilor din imobil, astfel încât elementul de muniție să fie extras în siguranță.<br/><br/>La fața locului au fost chemați și specialiștii Serviciului Pirotehnic din cadrul IGPR.<br/><br/>Urmează ca polițiștii Serviciului Arme, Explozivi și Substanțe Periculoase să facă cercetări pentru a se stabili modul în care proiectilul a ajuns în posesia bunicii bărbatului.</p>
    </article>
  </body>
</html>