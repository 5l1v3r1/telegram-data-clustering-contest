<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/kosarka/170963/sakota-spreman-debi-odbrana-kljuc-izuzetno-respektujem-ekipu-mornara"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Šakota spreman za debi: Odbrana je ključ, izuzetno respektujem ekipu Mornara!"/>
    <meta property="og:description" content="Novi trener košarkaša Crvene zvezde Dragan Šakota, pred meč 8. kola ABA lige protiv Mornara, rekao je da izuzetno ceni rivala."/>
  </head>
  <body>
    <article>
      <h1>Šakota spreman za debi: Odbrana je ključ, izuzetno respektujem ekipu Mornara!</h1>
      <h2>Novi trener košarkaša Crvene zvezde Dragan Šakota, pred meč 8. kola ABA lige protiv Mornara, rekao je da izuzetno ceni rivala.</h2>
      <address><time datetime="2019-11-24T17:00:00+00:00">24 Nov 2019, 17:00</time> by <a rel="author">Republika</a></address>
      <p>Šakota je u subotu imenovan za prvog trenera kluba sa Malog Kalemegdana, a u ponedeljak u 18 sati u dvorani "Aleksandar Nikolić" imaće debi.</p>
      <p>- Ulazim odmah u takmičarski ritam i to nije lako. Zato očekujem pomoć stručnog štaba kako bi mi sve bilo mnogo jasnije i kako bi se vrzo uklopio jer vremena nema. U ovakvim situacijama trudite se da utičete samo dobrim odlukama i da na prvom mestu vidite šta se igralo, šta treba da se implementira ili eventualno menja. Svi zajedno radićemo kao tim na klupi- rekao je Šakota.</p>
      <p>Trener crveno-belih rekao je da će podrška navijača biti neophodna na meču sa ekipom iz Bara, za koju smatra da imam kvalitetne igrače.</p>
      <p>- Braća Pavićevići su izgradili klub Mornar koji je izašao svojim kvalitetom iz regiona, uradili su mnogo toga i napravili uspeh. Zbog toga ih izuzetno cenim. Uz to napravili su tim sa vrlo respektabilnim i dobrim igračima. Kada se uzme u obzir da timovi koji igraju Evroligu, po nepisanom pravili imaju pad u igri kada igraju ligaške utakmice, a već sam rekao koliko nam je ABA liga važna, onda nam je podrška navijača preko potrebna. Bio sam nekoliko godina u drugom ambijentu van Beograda, ali znam da svi u Evropi zavide Crvenoj zvezdi na podršci koju ima i koju daju navijači kao pomoć svom timu. Imamo zajednički cilj, a to su pobede Crvene zvezde- zaključio je Šakota.</p>
      <figure>
        <img src="https://www.republika.rs/data/images/2019-10-25/120879_zvezda-barselona-22636_f.jpg?1574611421"/>
        <figcaption>Košarkaši Zvezde<cite>Starsport</cite></figcaption>
      </figure>
      <p>Košarkaš Zvezde Ognjen Dobrić naveo je da je igra u odbrani ključna protiv Mornara, koja igra brzu košarku, sa dosta šuteva.</p>
      <p>- Njihov stil se zna i neće biti nikakvog opuštanja, jer je ovaj tim po kvalitetu u vrhu regionalne košarke. Zato moramo da odigramo na prvom mestu dobru odbranu, jer smo videli i u Kaunasu da je to recept da se stvore dobri uslovi da stižete i do lakših poena i do pobeda. Imali smo vremena nako izuzetno teškog perioda od 6 dana i četiri utakmice da se malo odmorimo i osvežimo i spremni dočeujemo ovaj mec- rekao je Dobrić.</p>
      <related>
        <h4>Pročitajte još:</h4>
        <a href="http://republika.rs/sport/kosarka/170820/Nismo-situaciji-pretimo-bilo-kome-kamoli-Crvenoj-zvezdi"/>
        <a href="http://republika.rs/sport/kosarka/170944/SOK-Dzenkins-Partizanu"/>
        <a href="http://republika.rs/sport/kosarka/170938/Megin-crni-niz-nastavio-Cibona-okrenula-veliku-prednost-domacina-slavila-Beogradu"/>
        <a href="http://republika.rs/sport/kosarka/170835/Stratos-Perperoglu-operisan"/>
        <a href="http://republika.rs/sport/kosarka/170770/Podgorici-padaju-apsolutni-favoriti"/>
      </related>
    </article>
  </body>
</html>