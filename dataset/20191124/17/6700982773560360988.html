<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/non-solo-genoa/domani-al-palazzo-ducale-di-genova-la-mostra-sportability/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-24T17:57:40+00:00"/>
    <meta property="og:title" content="Domani al Palazzo Ducale di Genova la mostra “SportAbility”"/>
    <meta property="og:description" content="La rassegna che si terrà a Palazzo Ducale a Genoa è curata da Cristina Corti e promossa da Stelle nello Sport"/>
  </head>
  <body>
    <article>
      <h1>Domani al Palazzo Ducale di Genova la mostra “SportAbility”</h1>
      <h2>La rassegna è curata da Cristina Corti e promossa da Stelle nello Sport</h2>
      <address><time datetime="2019-11-24T17:57:40+00:00">24 Nov 2019, 17:57</time> by <a rel="author" href="https://www.pianetagenoa1893.net/" target="_blank">Redazione Pianetagenoa</a></address>
      <table bordered="">
        <tr>
          <td>Presentata in anteprima in occasione del 20° Galà delle Stelle nello Sport al Porto Antico, la Mostra “<b>SportAbility</b>“, ideata e curata dalla fotografa Cristina Corti, approda a <b>Palazzo Ducale</b>, con allestimento nel Porticato al piano terra.<br/>Momento speciale sarà quello di domani (<b>ore 17</b>) con la presenza di tutte le Associazioni sportive coinvolte, delle massime autorità istituzionali e sportive, numerosi campioni paralimpici e tanti appassionati di Sport che, in questo evento, è più che mai strumento di cultura e promozione di valori.<br/>“Non vedo; non sento; non cammino; non parlo; ho la sindrome di down; sono autistico; ho un disturbo cognitivo; ho un sistema nervoso alterato. Però mi alleno, m’impegno, fatico, gareggio, mi diverto, soffro, esulto, abbraccio il mio mister e rido con compagne e compagni. <b>È la magia dello sport che leva il ‘dis’ e divento abile</b>”.<br/>E’ questa l’essenza di SportAbility, un <b>progetto fotografico</b> che vuole mostrare come lo sport, nelle sue svariate discipline, possa migliorare la vita di persone con disabilità fisiche, psichiche, sociali e delle loro famiglie.<br/>SporAbility è un <b>work-in-progress</b> che continuerà con il coinvolgimento di tante altre realtà che nella nostra regione si adoperano affinché i disabili possano intraprendere uno sport con abilità. La mostra si compone di una parte di fotografie a colori che colgono gli atti sportivi, mentre le conseguenti emozioni sono rese dal bianco&amp;nero.<br/>SportAbility è soprattutto un progetto che Stelle nello Sport porterà avanti in tutte le sue attività nelle scuole e tra le associazioni sportive per <b>avvicinare sempre più giovani con disabilità allo sport</b>, con un appuntamento ormai fisso alla Festa dello Sport, momento di massima promozione dello sport e dei suoi valori alle famiglie.<br/>Un’anteprima della Mostra “SportAbility” in questo video su Stelle nello Sport <a href="http://losprint.musvc5.net/e/t?q=A%3d1VJa2Y%261%3dZ%26n%3dTN%26M%3d3bOg6%26N%3dw9a4pRtI8_PQve_aa_Kf1P_Uu_PQve_ZfR4StN.qC_rthx_29XOV1Qzkiz7U%267%3d2SsOrc.n89%26Gs%3dTOf">https://youtu.be/IqVXBRkFkYU<br/></a>Ulteriori info su<br/><a href="http://losprint.musvc5.net/e/t?q=5%3d4Z0U5c%26q%3dT%26q%3dXD%26G%3d6fEa9%26R%3dm3d8fLwMx_JTzU_Ud_OVuS_Yk_JTzU_TiT2O.vQjDoBs7oItKsLwL.fLr_JTzU_Ti%26A%3drMvShW.qBy%26Av%3dXEZ">www.stellenellosport.com</a></td>
        </tr>
      </table>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/non-solo-genoa/la-scuola-genova-e-regina-del-taekwondo-al-new-star-fight-2019/"/>
        <a href="https://www.pianetagenoa1893.net/primo-piano/agudelo-genova-il-gol-sotto-la-nord-e-da-brividi/"/>
        <a href="https://www.pianetagenoa1893.net/primo-piano/gigi-riva-compie-75-anni-quando-incontro-de-andre-a-genova/"/>
        <a href="https://www.pianetagenoa1893.net/notizie/la-leggenda-del-rex-in-scena-domenica-al-palazzo-ducale-di-genova/"/>
        <a href="https://www.pianetagenoa1893.net/primo-piano/schone-genoa-unemozione-certo-miglioreremo/"/>
        <a href="https://www.pianetagenoa1893.net/notizie/genova-capitale-europea-dello-sport-2024-ariotti-fondazione-genoa-grande-traguardo-obiettivo-che-consentira-di-ottenere-fondi-europei-per-la-nostra-citta/"/>
      </related>
    </article>
  </body>
</html>