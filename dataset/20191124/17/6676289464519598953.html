<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/mos-stefan-hunedoara-102-ani-mesaj-alegeri-prezidentiale-327319.html"/>
    <meta property="og:site_name" content="Observator"/>
    <meta property="article:published_time" content="2019-11-24T17:16:00+00:00"/>
    <meta property="og:title" content="Cu toiagul în mână, Moș Ștefan a votat din nou, la 102 ani"/>
    <meta property="og:description" content="Ștefan Gros, veteranul de război din Hunedoara, în vârstă de 102 ani, s-a ținut de cuvânt și a intrat din nou în cabina de vot, cu ocazia alegerilor prezidențiale."/>
  </head>
  <body>
    <article>
      <h1>Cu toiagul în mână, Moș Ștefan a votat din nou, la 102 ani</h1>
      <address><time datetime="2019-11-24T17:16:00+00:00">24 Nov 2019, 17:16</time> by <a rel="author">Daniel Murărescu</a></address>
      <p>
        <b>
          <b>Ștefan Gros, veteranul de război din Hunedoara, în vârstă de 102 ani, s-a ținut de cuvânt și a intrat din nou în cabina de vot, cu ocazia alegerilor prezidențiale.</b>
        </b>
      </p>
      <p>Moș Ștefan, așa cum este cunoscut în satul Vâlcele, spune că datoria față de țară este sfântă și trebuie onorată de fiecare dată. Cu toiagul în mână și îmbrăcat în costum popular, bunicul este de un optimism debordant.</p>
      <p>Atât de multă încredere și pasiune pune în țara lui, încât nu putea rata ocazia de a ne cânta un vechi cântec de cătănie, ale cărui versuri au fost de mult uitate.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FObservatorAntena1%2Fvideos%2F2392313664416028%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p><i>"Noi n-am uitat, ca am jurat pe steag / Și glia-n veci o apărăm cu drag"</i>, ne-a transmis Moș Ștefan, în fața secției de votare din sat.</p>
      <p>Ștefan Gros s-a născut în octombrie 1917, în vârful muntelui, la stâna familiei din Masivul Şureanu. Bătrânul a uimit întreaga ţară atunci când s-a angajat la 90 de ani, cu carte de muncă, ca să-şi facă şi el o pensie.</p>
      <p>Moș Ștefan are mai bine de 20 de nepoţi şi strănepoţi şi este iubit de toată comunitatea.</p>
    </article>
  </body>
</html>