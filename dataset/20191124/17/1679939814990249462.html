<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/o-cantareata-a-fost-gasita-moarta-in-locuinta-sa-din-seul_3059949.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T17:13:17+00:00"/>
    <meta property="og:title" content="O cântăreață a fost găsită moartă în locuinţa sa din Seul"/>
    <meta property="og:description" content="Vedeta muzicii K-pop Goo Hara din Coreea de Sud a fost găsită moartă duminică, în casa ei din Seul, a anunţat poliţia, conform France Presse.A fost deschisă o anchetă pentru a se stabili cauzele decesului cântăreţei, care avea doar 28 de ani, potrivit pol"/>
  </head>
  <body>
    <article>
      <h1>O cântăreață a fost găsită moartă în locuinţa sa din Seul</h1>
      <address><time datetime="2019-11-24T17:13:17+00:00">24 Nov 2019, 17:13</time> by <a rel="author">PUBLIKA.MD</a></address>
      <p>Vedeta muzicii K-pop Goo Hara din Coreea de Sud a fost găsită moartă duminică, în casa ei din Seul, a anunţat poliţia, conform France Presse.<br/><br/>A fost deschisă o anchetă pentru a se stabili cauzele decesului cântăreţei, care avea doar 28 de ani, potrivit poliţiei.<br/><br/><b>Goo Hara, fostă membră a grupului Kara (un "grup de fete" al cărui nume înseamnă "melodie dulce" în limba greacă), a fost găsită fără viaţă în locuinţa sa duminică la începutul serii.</b><br/><br/>Anunţul morţii lui Goo Hara vine la o lună după cea a lui Sulli, o altă vedetă a stilului K-pop de care era apropiată. Sulli s-a sinucis după o lungă luptă împotriva hărţuirii online, căreia Goo Hara i-a fost şi ea victimă, scrie <a href="https://www.agerpres.ro/zig-zag/2019/11/24/cantareata-sud-coreeana-de-k-pop-goo-hara-a-fost-gasita-decedata-in-locuinta-sa-din-seul--408572">agerpres.ro</a>.<br/><br/>Aceasta din urmă a postat un mesaj sfâşietor pe contul ei de Instagram la scurt timp după moartea lui Sulli, plângând dispariţia prietenei ei.<br/><br/>Rata de sinucidere în Coreea de Sud este una dintre cele mai mari din lume. Potrivit guvernului, sinuciderea este una dintre principalele cauze de deces înainte de 40 de ani.<br/><br/>Goo Hara a cântat alături de trupa Kara din 2008 până în 2015. La despărţirea trupei, ea a început o carieră solo şi tocmai terminase un turneu în Japonia pentru lansarea ultimului său album.</p>
    </article>
  </body>
</html>