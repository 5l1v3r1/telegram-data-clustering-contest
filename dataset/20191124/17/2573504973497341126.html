<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230883/filippo-bisciglia-de-filippi-gli-ho-affidato-temptation-island-perche/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T17:00:46+00:00"/>
    <meta property="og:title" content="Filippo Bisciglia, De Filippi: “Gli ho affidato Temptation Island perché…”"/>
    <meta property="og:description" content="Maria De Filippi spiega perché ha scelto proprio Filippo Bisciglia per condurre Temptation Island Nella vita di una persona passano treni in grado di cambiare la vita. L’importante è salirci sopra perché da lì in avanti niente sarà più come prima. E per Filippo Bisciglia, almeno da un punto di vista televisivo, quel treno si […]"/>
  </head>
  <body>
    <article>
      <h1>Filippo Bisciglia, De Filippi: “Gli ho affidato Temptation Island perché…”</h1>
      <address><time datetime="2019-11-24T17:00:46+00:00">24 Nov 2019, 17:00</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Maria De Filippi spiega perché ha scelto proprio Filippo Bisciglia per condurre Temptation Island</h3>
      <p>Nella vita di una persona passano treni in grado di cambiare la vita. L’importante è salirci sopra perché da lì in avanti niente sarà più come prima. E per <b>Filippo Bisciglia</b>, almeno da un punto di vista televisivo, quel treno si chiama <b>Temptation Island</b>. Gustato i primi assaggi di popolarità con il Grande Fratello (dove arrivò secondo, dietro ad Augusto De Megni), il romano ha spiccato il volo nella carriera di conduttore nel docu-reality targato Mediaset.</p>
      <p>Quando nessuno intendeva dargli fiducia, Maria De Filippi ha visto nel romano chiaro potenziale per lanciarlo. E così, chiamato per presentare la prima edizione, ancora oggi <b>Filippo Bisciglia è il volto del popolare format</b>, almeno nell’originale <b>edizione Nip</b>. La capacità di prestare ascolto ai partecipanti gli sono valsi il benvolere del pubblico.</p>
      <p>Piace talmente tanto che da tempo una frangia piuttosto nutrita reclama a gran voce la presenza del compagno di Pamela Camassa pure nella<b> versione Vip di Temptation Island</b>, finora solamente condotto da Simona Ventura (prima del riapprodo in Rai) e Alessia Marcuzzi. In un’intervista rilasciata a <i>Il Fatto Quotidiano</i>, <b>Maria De Filippi spiega perché abbia scelto proprio Filippo</b> per seguire il progetto.</p>
      <h3>Ecco perché l’ex gieffino venne preso</h3>
      <p>Lo show in onda sulla rete ammiraglia del Biscione è, per chi non lo sapesse, realizzato dalla <b>Fascino</b>, ovvero la società di produzione facente capo a Maria. L’amatissima presentatrice ha puntato sin dal primo giorno su <b>Filippo Bisciglia</b>, senza mai rimpiangere l’importante opportunità concessagli.</p>
      <p>Nelle ultime dichiarazioni rilasciate, <i>Queen Mary</i> illustra la situazione di allora: <b>come mai non se n’è occupata lei in prima persona</b>, lasciando a qualcun altro il compito di prenderne il posto?</p>
      <h3>Filippo Bisciglia: la persona giusta</h3>
      <p>All’epoca Maria fece Vero Amore con lei in studio. Dunque, temeva che il pubblico respingesse la nuova idea, <b>restio ad accettare un altro linguaggio</b>. La versione originale durava appena 45 minuti, falò compresi. Quando l’ha riproposto con <b>Filippo Bisciglia</b> tutti la guardavano come se avesse preso una <b>scelta folle.</b> Una scelta fatta perché voleva un volto e un percorso simile a quello del concorrente: era stato protagonista al Grande Fratello e in una puntata di La Talpa era <b>andato a riprendersi la fidanzata</b>.</p>
      <aside>“Mi sembrava la persona giusta”</aside>
      <p><b>Filippo</b>, dopo aver partecipato nelle scorse settimane alla prima edizione di Amici Celebrities, è stato <b>confermato a Temptation Island </b>anche per la prossima estate, dopo gli ascolti record.</p>
    </article>
  </body>
</html>