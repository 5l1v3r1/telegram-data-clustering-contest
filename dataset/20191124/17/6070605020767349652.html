<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Polonia-revalida-Eurovisio-Junior-Melani_0_2349965106.html"/>
    <meta property="og:site_name" content="Ara.cat"/>
    <meta property="article:published_time" content="2019-11-24T17:41:25+00:00"/>
    <meta property="og:title" content="Polònia revalida la victòria a Eurovisió Júnior i Melani acaba tercera"/>
    <meta property="og:description" content="Viki Gabor s'ha imposat al representant kazakh gràcies al vot popular"/>
  </head>
  <body>
    <article>
      <h1>Polònia revalida la victòria a Eurovisió Júnior i Melani acaba tercera</h1>
      <h2>Viki Gabor s'ha imposat al representant kazakh gràcies al vot popular</h2>
      <address>
        <time datetime="2019-11-24T17:41:25+00:00">24 Nov 2019, 17:41</time>
      </address>
      <p>La representant polonesa, Viki Gabor, s'ha proclamat aquest diumenge a la tarda guanyadora de <a href="https://junioreurovision.tv/">la 17a edició d’Eurovisió Júnior</a>, gràcies al tema <i>Superhero</i>, que barreja fragments en anglès i en polonès. Nascuda fa 12 anys a Alemanya però resident a Polònia, Gabor ha permès al seu país d’acollida revalidar el triomf que ja havia aconseguit l’any passat gràcies a Roksana Wegiel, un fet inèdit en aquest certamen. Ho ha aconseguit gràcies al vot popular, que li ha atorgat 166 punts, més que a cap altre candidat, i li ha permès superar el kazakh Yerzhan Maxim, que ocupava la primera plaça després que s’anunciés la puntuació dels jurats dels diferents països participants.</p>
      <p>Finalment, Polònia ha obtingut un total de 278 punts, el Kazakhstan ha acabat segon amb 227, i la tercera plaça ha sigut per a <a href="https://www.ara.cat/media/Espanya-Eurovisio-Junior-Melani-Marte_0_2349965049.html">la representant espanyola</a>, la valenciana Melani García, que amb <i>Marte</i> ha sumat 212 punts, 104 dels quals procedents del televot, on només ha sigut superada per la guanyadora.</p>
    </article>
  </body>
</html>