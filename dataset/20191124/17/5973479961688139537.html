<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.samsunhaber.com/ekonomi/taseronlara-kidem-tazminati-ve-yillik-izinde-iyi-haber-h51868.html"/>
    <meta property="og:site_name" content="Samsun Haber | Samsun Son Dakika Haberleri | Samsunspor"/>
    <meta property="article:published_time" content="2019-11-24T17:22:52+00:00"/>
    <meta property="og:title" content="Taşeronlara kıdem tazminatı ve yıllık izinde iyi haber!"/>
    <meta property="og:description" content="Aile , Çalışma ve Sosyal Hizmetler Bakanlığı'nın yayımladığı görüş yazısında kadroya geçen taşeron işçilerin yıllık izinleri ve kıdem tazminatları konusuna değinildi."/>
  </head>
  <body>
    <article>
      <h1>Taşeronlara kıdem tazminatı ve yıllık izinde iyi haber!</h1>
      <h2>Aile , Çalışma ve Sosyal Hizmetler Bakanlığı'nın yayımladığı görüş yazısında kadroya geçen taşeron işçilerin yıllık izinleri ve kıdem tazminatları konusuna değinildi.</h2>
      <address><time datetime="2019-11-24T17:22:52+00:00">24 Nov 2019, 17:22</time> by <a rel="author" href="https://www.samsunhaber.com/profil/87/dilek-alabulut" target="_blank">Dilek Alabulut</a></address>
      <p>Kadroya geçen <b>taşeron</b> işçileri ilgilendiren son dakika açıklaması geldi. Aile , Çalışma ve Sosyal Hizmetler Bakanlığı bir görüş yazısı yayımladı ve kamu kurum ile kuruluşları bünyesinde taşeron işçi iken kadroya geçen işçilerin kıdem tazminatı ve yıllık izin meselesine değindi.</p>
      <h3>Bakanlık görüş yazısı yayımladı</h3>
      <p>OHAL kapsamında yayımlanan 696 sayılı Kanun Hükmünde Kararname ile 800 bin civarında işçi kamu kurumlaur bünyesine sürekli işçi olarak alındı. Kadroya geçişlerin başlaması sonrası art arda sorunlar da ortaya çıkmaya başladı. Maaş, özlük hakları, sosyal haklar ve daha birçok alanda sürekli işçilerden ayrı tutulan taşeron işçiler, çözüm bekliyordu. Bu sorunlardan ikisi hakkında Bakanlık görüş yazısı yayımladı.</p>
      <h3>Taşeronken çalışılan süre kadroya dahil</h3>
      <p>Kadroya geçen işçilerin yıllık izinleri ile ilgili bir görüş yazısı yayımlayan Aile, Çalışma ve Sosyal Hizmetler Bakanlığı ,  “İşçinin alt işvereni değişse bile çalışmaya devam ettiği aynı işyerindeki hizmet süresi, işçinin kadroya geçtiği kurumda taşeronken çalıştığı sürelere dahil edilir” ifadelerini kullandı. Buna göre yıllık izin süresi hesaplamalarında işçilerin ilk işe girdiği tarih dikkate alınacak.</p>
      <h3>Kamu tarafından verilecek</h3>
      <p>Kadroya geçişin ardından çıkan sorunlardan biri de kıdem tazminatı meselesi oldu. Bakanlık tarafından yayımlanan görüş yazısının devamında, kıdem tazminatı hesabının , işçilerin  çalışılan sürenin tamamının dikkate alınarak yapılacağı ve tazminatın kamu tarafından verileceği bildirildi.  Söz konusu görüş yazısında, "kıdem tazminatına esas sürenin ilgili kamu kurumu tarafından tespit edilebileceğini" denildi.</p>
    </article>
  </body>
</html>