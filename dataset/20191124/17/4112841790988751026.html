<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77682-Nepredali-mu-energeticky-napoj-tak-sa-opil-a-isiel-podpalit-cely-klub-Na-incident-si-nespomina-tvrdil-jeho-advokat"/>
    <meta property="og:site_name" content="REFRESHER"/>
    <meta property="article:published_time" content="2019-11-24T17:59:00+00:00"/>
    <meta property="og:title" content="Nepredali mu energetický nápoj, tak sa opil a išiel podpáliť celý klub. Na incident si nespomína, tvrdil jeho advokát"/>
    <meta property="og:description" content="Pred klub sa dostavil s 20-litrovou kanistrou čiastočne naplnenou benzínom."/>
  </head>
  <body>
    <article>
      <h1>Nepredali mu energetický nápoj, tak sa opil a išiel podpáliť celý klub. Na incident si nespomína, tvrdil jeho advokát</h1>
      <address><time datetime="2019-11-24T17:59:00+00:00">24 Nov 2019, 17:59</time> by <a rel="author">Jakub Paulík</a></address>
      <p>
        <b>Pred klub sa dostavil s 20-litrovou kanistrou čiastočne naplnenou benzínom.</b>
      </p>
      <p>38-ročný Michael Day si pri svojom poslednom alkoholickom excese poriadne zavaril. Keďže mu v klube nepredali Red Bull, rozhodol sa, že ho <b>so všetkými hosťami jednoducho podpáli</b>, informuje <a href="https://metro.co.uk/2019/11/23/man-threatened-burn-nightclub-didnt-sell-red-bull-11206056/"><b>Metro News</b></a>. Incident sa odohral v anglickom mestečku Wantage.</p>
      <p>Michael sa jedného večera vybral do klubu, kde však nepredávali Red Bull, a tak svojmu zákazníkovi ponúkli iný energetický drink. Keďže<b> začal byť následne agresívny</b>, z miesta ho vyhodili. Po príchode domov sa však opojený alkoholom rozhodol, že sa vráti naspäť s kanistrom benzínu a klub podpáli.</p>
      <related>
        <a href="https://refresher.sk/70100-Vodca-kultu-sexualne-zneuzival-zeny-Po-bombovom-atentate-na-jeho-osobu-zostali-iba-kusky-ludskych-tiel"/>
      </related>
      <p>Benzín mal vyliať na vchodové dvere, na podlahu v klube a taktiež na zamestnancov.<b>„<i>Všetkých vás zapálim,</i>“ kričal opitý muž na hostí.</b> Ešte predtým, než ale stihol škrtnúť zápalkou, 38-ročného Daya zastavili. Priestory klubu však výrazne napáchli benzínom, a tak muselo byť všetkých 177 hostí evakuovaných.</p>
      <p>Obvinený muž tvrdil policajtom, že pred príchodom s kanistrom<b> vypil sedem pív</b>, pričom <b>chcel svojím činom ľudí iba vystrašiť</b>, a teda podľa vlastných slov nebolo jeho úmyslom klub naozaj podpáliť.</p>
      <p>Počas tohto bláznivého počinu mal však v ústach cigaretu, a tak nechýbalo veľa, aby celá udalosť skončila veľkou tragédiou. Dayov obhajca tvrdil, že si<b> klient na incident nespomína</b>, no to mu nakoniec nepomohlo. Sudkyňa Michaela Daya odsúdila na trest odňatia slobody v trvaní <b>5 rokov a 2 mesiace</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77663-Cinska-policia-ziskala-6-klonovanych-psov-Ich-DNA-sa-zhoduje-na-viac-ako-99"/>
        <a href="https://refresher.sk/68760-Krajina-ktoru-rocne-navstivi-vyse-30-milionov-ludi-no-nikdy-si-o-nej-nepocul"/>
        <a href="https://refresher.sk/69607-KVIZ-Spoznas-bratislavske-MHD-zastavky-podla-fotiek"/>
        <a href="https://refresher.sk/77630-Otrasny-pohlad-na-vychode-Slovenska-Priehrada-Ruzin-je-plna-plastoveho-odpadu-zasahuje-az-do-metrovej-hbky"/>
        <a href="https://refresher.sk/76688-Bratislava-alebo-Kosice-Vieme-kde-najdes-lepsie-Airbnb-ubytovanie-do-70"/>
        <a href="https://refresher.sk/77629-Najlepsie-miesta-pre-zivot-Bratislava-sa-umiestnila-pred-Los-Angeles-Parizom-Tokiom-ci-New-Yorkom"/>
        <a href="https://refresher.sk/76082-Odhalovali-sme-zahady-tajomstva-a-postupy-piatich-ludovych-liecitelov-a-bylinkarok-z-vychodneho-Slovenska"/>
        <a href="https://refresher.sk/77582-Ryanair-uz-v-Spanielsku-nemoze-vyberat-poplatky-navyse-za-prirucnu-batozinu-Obmedzuje-totiz-prava-cestujucich"/>
      </related>
    </article>
  </body>
</html>