<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/scuole-chiuse-domani-allerta-meteo-maltempo-25-novembre-elenco-savona-e-crotone/1952959/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T17:48:39+00:00"/>
    <meta property="og:title" content="Scuole chiuse domani, allerta meteo/ Maltempo 25 novembre, elenco: Savona e Crotone"/>
    <meta property="og:description" content="Allerta meteo, domani scuole chiuse a Savona, Crotone, Catanzaro: elenco aggiornato 25 novembre, caos maltempo anche a Napoli"/>
  </head>
  <body>
    <article>
      <h1>Scuole chiuse domani, allerta meteo/ Maltempo 25 novembre, elenco: Savona e Crotone</h1>
      <h2>Allerta meteo, domani scuole chiuse a Savona, Crotone, Catanzaro: elenco aggiornato 25 novembre, caos maltempo anche a Napoli</h2>
      <address><time datetime="2019-11-24T17:48:39+00:00">24 Nov 2019, 17:48</time> by <a rel="author" href="https://www.ilsussidiario.net/autori/niccolo-magnani/" target="_blank">Niccolò Magnani</a></address>
      <p>Il <a href="https://www.ilsussidiario.net/news/maltempo-liguria-allerta-rossa-centro-e-ponente-previsioni-meteo-rischio-alluvioni/1952385/"><b>maltempo non abbandona l’Italia</b></a> e dopo l’ultima <a href="https://www.ilsussidiario.net/news/allerta-meteo-scuole-chiuse-domani-18-novembre-maltempo-a-venezia-pisa-e-caserta/1950384/"><b>allerta meteo rilanciata dalla Protezione Civile</b></a> per la giornata di domani, sono scattati diverse ordinanze dei Comuni per le <a href="https://www.ilsussidiario.net/news/scuole-chiuse-oggi-allerta-meteo-lelenco-maltempo-pordenone-liguria-e-veneto/1950765/"><b>scuole chiuse</b></a> imposte in alcune provincie per le lezioni del <b>25 novembre 2019</b>. <a href="https://www.ilsussidiario.net/news/scuole-chiuse-oggi-allerta-meteo-lelenco-maltempo-pordenone-liguria-e-veneto/1950765/"><b>Allerta rossa in Emilia Romagna</b></a>, arancione in <b>Abruzzo, Calabria, Marche, Piemonte, Puglia, Veneto, Lombardia</b>; da ultimo, meteo domani con allerta gialla in <b>Basilicata, Marche, Molise, Sicilia, Campania, Sarrgna, Trentino Alto Adige e Valle d’Aost</b>a. In sostanza, l’intero Paese ancora bloccato e dominato ad inizio settimana dall’ondata di maltempo che tantissimi danni ha provocato nella sola giornata di ieri: la situazione in <a href="https://www.ilsussidiario.net/news/genova-maltempo-liguria-e-allerta-rossa-a10-interrotta-frane-e-allagamenti/1952803/"><b>Liguria verso la Val Bormida</b></a> (Savona) con il <a href="https://www.ilsussidiario.net/news/a6-crollo-viadotto-autostrada-savona-frana-su-madonna-del-bosco-come-morandi/1952907/"><b>crollo del viadotto sull’A6</b></a>, i<a href="https://www.ilsussidiario.net/news/maltempo-reggio-calabria-allerta-meteo-rossa-video-acqua-alta-oltre-1-metro/1952827/"><b> disagi in Calabria</b></a>, l’esondazione in alcuni punti del <a href="https://www.ilsussidiario.net/news/maltempo-piemonte-allerta-rossa-torino-preoccupa-il-po-evacuazioni-ad-alessandria/1952801/"><b>Po anche ai Murazzi di Torino</b></a> e poi tanti altri guai lungo le strade e i campi agricoli di mezzo paese. L’emergenza cresce e alcuni sindaci hanno deciso di tenere le scuole chiuse anche per la giornata di domani onde evitate disagi peggiori: in particolare, le zone più colpite restano la <b>provincia di Savona e Genova in Liguria,</b> l’area attorno al Po nella bassa <b>Torinese</b> e larga parte di Calabria e Campania. A <b>Napoli il sindaco de Magistris</b> entro la sera di oggi dovrà chiarire se tenere chiuse o meno le scuole nella giornata di domani: al momento non è nella lista ufficiale, ma potrebbero esserci aggiornamenti nelle prossime ore stante l’allerta meteo gialla-arancione su buona parte della provincia partenopea.</p>
      <h4>SCUOLE CHIUSE DOMANI 25 NOVEMBRE: L’ELENCO AGGIORNATO</h4>
      <p>Raccogliendo le diverse indicazioni diramate dai sindaci di mezzo Paese, in merito all’<a href="https://www.ilsussidiario.net/news/allerta-meteo-genova-maltempo-in-liguria-pioggia-intensa-e-nevicate-sopra-gli-800-m/1950843/"><b>allerta meteo</b></a> lanciata su domani dalla Protezione Civile e dalle singole autorità regionali di controllo capillare sui possibili danni del maltempo, ecco<a href="https://www.ilsussidiario.net/news/allerta-meteo-rossa-sud-maltempo-centro-nord-scuole-chiuse-napoli-lecce-e-venezia/1948221/"><b> l’elenco ufficiale delle scuole chiuse</b></a> che nella giornata del 25 novembre renderanno ancora una volta complessa la gestione per le famiglie di alcune città d’Italia. <b>Crotone e Catanzaro</b> con scuole chiuse, ma in Calabria lezioni ko anche a <b>Cropani, Soverato, Isola Capo Rizzuto, Petilia Policastro.</b> Passando alla Liguria, sono tutte chiuse per disposizioni di Regione e Comuni gli istituti della provincia di <b>Savona</b> e in generale di tutta l’area della <b>Val Bormida</b>; passando in Piemonte, il maltempo rende complessa la situazione nelle città di <b>Alba, Cortemilia, Savigliano, Saluzzo, Revello, Barge, Bagnolo, Cardé, Moretta</b>, tutte in provincia di <b>Cuneo</b>. Chiuse le scuole anche a Pinerolo (Torino) mentre l’allerta meteo si conferma “allargata” anche alla provincia di Alessandria, con istituti chiusi anche ad Acqui Terme. Da ultimo, <b>Osasio, Candiolo e Piobesi</b> hanno deciso di chiudere le scuole almeno per la giornata di domani 25 novembre.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/hotel-rigopiano-allarme-ignorato-e-depistaggio-le-iene-parlano-i-sopravvissuti/1952759/"/>
        <a href="https://www.ilsussidiario.net/news/giuseppe-gulotta-ergastolano-innocente-video-le-iene-nessun-risarcimento/1952819/"/>
        <a href="https://www.ilsussidiario.net/news/stefano-cucchi-processo-un-giorno-in-pretura-carabinieri-in-aula-i-depistaggi/1952325/"/>
        <a href="https://www.ilsussidiario.net/news/camilla-auciello-uccisa-da-claudio-bertazzoli-a-colpi-di-forbice-amore-criminale/1952418/"/>
        <a href="https://www.ilsussidiario.net/news/andreea-mihaela-gheorghe-fidanzata-raffaele-sollecito-somiglio-ad-amanda-knox/1952984/"/>
        <a href="https://www.ilsussidiario.net/news/ilva-di-taranto-bimbi-e-cancro-video-le-iene-tumori-infantili-in-aumento-del-54/1952977/"/>
      </related>
    </article>
  </body>
</html>