<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/escursionista-soccorso-sullalpe-succiso-anche-un-trattore-utilizzato-superare-fango-neve/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-24T17:39:28+00:00"/>
    <meta property="og:title" content="Escursionista modenese soccorso sull’Alpe di Succiso"/>
    <meta property="og:description" content="SUCCISO NUOVO (Ventasso, Reggio Emilia) – Soccorsi mobilitati nel primo pomeriggio per raggiungere un escursionista di 28 anni, residente in provincia di Modena. Ha trascorso la notte con alcuni amici, in rifugio nel gruppo montuoso dell’Alpe di Succiso. Questa mattina è stato colto da un forte attacco influenzale mentre percorreva il sentiero Cai 657 che […]"/>
  </head>
  <body>
    <article>
      <h1>Escursionista modenese soccorso sull’Alpe di Succiso</h1>
      <address>
        <time datetime="2019-11-24T17:39:28+00:00">24 Nov 2019, 17:39</time>
      </address>
      <p>
        <b>Ha passato la notte in rifugio e si è fermato durante la discesa. In ospedale per accertamenti un 28enne. Per raggiungerlo e superare fango e neve è stato utilizzato anche un trattore</b>
      </p>
      <p><b>SUCCISO NUOVO (Ventasso, Reggio Emilia)</b> – Soccorsi mobilitati nel primo pomeriggio per raggiungere un escursionista di 28 anni, residente in provincia di Modena. Ha trascorso la notte con alcuni amici, in rifugio nel gruppo montuoso dell’Alpe di Succiso. Questa mattina è stato colto da un forte attacco influenzale mentre percorreva il sentiero Cai 657 che collega il rifugio di Riopascolo all’abitato di Succiso Nuovo. Si è fermato a metà tragitto. I tecnici lo hanno raggiunto anche grazie all’aiuto di un trattore, per superare ampie zone insidiose di neve mista a fango. L’escursionista è stato portato a valle in barella, e una volta in paese è stato affidato ai sanitari di una ambulanza. </p>
    </article>
  </body>
</html>