<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/world-ski-awards-austria-sinaia-cea-mai-buna-statiune-de-schi-din-romania-bansko-castigatoare-in-bulgaria.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T17:05:34+00:00"/>
    <meta property="og:title" content="World Ski Awards (Austria): Sinaia, cea mai bună stațiune de schi din România/ Bansko, câștigătoare în Bulgaria"/>
    <meta property="og:description" content="Sinaia a primit premiul pentru cea mai bună staţiune de schi din România, în cadrul World Ski Awards, ceremonie care a avut loc, sâmbătă seară, la"/>
  </head>
  <body>
    <article>
      <h1> World Ski Awards (Austria): Sinaia, cea mai bună stațiune de schi din România/ Bansko, câștigătoare în Bulgaria </h1>
      <address><time datetime="2019-11-24T17:05:34+00:00">24 Nov 2019, 17:05</time> by <a rel="author">Redacția</a></address>
      <p>Sinaia a primit premiul pentru cea mai bună staţiune de schi din România, în cadrul World Ski Awards, ceremonie care a avut loc, sâmbătă seară, la Kitzbuhel, în Austria. În cadrul evenimentului sunt premiate cele mai bune resorturi de schi din lume, transmite <a href="https://www.news.ro/entertainment/sinaia-a-primit-premiul-pentru-cea-mai-buna-statiune-de-schi-din-romania-in-cadrul-world-ski-awards-1922401824002019111119179001">News.ro.</a></p>
      <p>”Sinaia a câştigat trofeul pentru cea mai bună staţiune de schi din România pentru al treilea an consecutiv. World Ski Awards, eveniment aflat la cea de-a şaptea ediţie, a fost creat pentru a celebra excelenţa în industria sporturilor de iarnă”, a declarat Maria Floricică, manager Transport Urban Sinaia, firma Consiliului Local care administrează, printre altele, domeniul schiabil al staţiunii.</p>
      <p>Sinaia este singura staţiune din România premiată în cadrul ceremoniei care a avut loc în Austria.</p>
      <p>Premiul pentru cea mai bună staţiune de schi din lume a revenit staţiunii Val Thorens din Franţa, cea mai bună staţiune pentru sporturile de iarnă freestyle a fost declarată Laax din Elveţia în timp ce premiul pentru cel mai bun hotel de schi pentru anul 2019 a revenit Stein Eriksen Lodge Deer Valley din Statele Unite ale Americii.</p>
      <p>Cea mai bună staţiune de schi din Bulgaria a fost declarată staţiunea Bansko.</p>
      <p>
        <i>sursa foto: News.ro</i>
      </p>
    </article>
  </body>
</html>