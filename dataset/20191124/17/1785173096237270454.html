<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-mae-cea-de-a-treia-zi-a-votului-in-strainatate-pentru-turul-doi-al-alegerilor-prezidentiale-continua-in-816-sectii-de-votare-din-asia-europa-africa-si-america-1922405024572019111719179309"/>
    <meta property="og:site_name" content="News.ro"/>
    <meta property="article:published_time" content="2019-11-24T17:50:57+00:00"/>
    <meta property="og:title" content="Alegeri prezidenţiale 2019 - MAE: Cea de-a treia zi a votului în străinătate pentru turul doi al alegerilor prezidenţiale continuă în 816 secţii de votare din Asia, Europa, Africa şi America"/>
    <meta property="og:description" content="Ministerul Afacerilor Externe (MAE) transmite că a treia zi a votului în străinătate pentru turul doi al alegerilor prezidenţiale continuă în 816 secţii de votare din Asia, Europa, Africa şi America. Până la ora 17.00, peste 734.000 de cetăţeni români au votat la secţiile de votare din străinătate."/>
  </head>
  <body>
    <article>
      <h1>Alegeri prezidenţiale 2019 - MAE: Cea de-a treia zi a votului în străinătate pentru turul doi al alegerilor prezidenţiale continuă în 816 secţii de votare din Asia, Europa, Africa şi America</h1>
      <address><time datetime="2019-11-24T17:50:57+00:00">24 Nov 2019, 17:50</time> by <a rel="author">News.ro</a></address>
      <p>
        <b>Ministerul Afacerilor Externe (MAE) transmite că a treia zi a votului în străinătate pentru turul doi al alegerilor prezidenţiale continuă în 816 secţii de votare din Asia, Europa, Africa şi America. Până la ora 17.00, peste 734.000 de cetăţeni români au votat la secţiile de votare din străinătate.</b>
      </p>
      <p>Potrivit MAE, cea de-a treia zi a votului în străinătate pentru turul doi al alegerilor prezidenţiale continuă în 816 secţii de votare din Asia, Europa, Africa şi America. La ora 17.00 (ora României) 734.749 de cetăţeni români îşi exercitaseră dreptul de vot la secţiile de votare, depăşind cu 84.590 numărul total al alegătorilor din primul tur.</p>
      <p>Alegerile pentru preşedintele României s-au încheiat în: Australia, China, Filipine, India, Japonia, Kazahstan, Malaysia, Noua Zeelandă, Republica Indonezia, Republica Coreea, Republica Populară Democrată Coreeană, Regatul Thailandei, Republica Singapore, Sri Lanka şi Vietnam, arată MAE.</p>
      <p>Ministerul Afacerilor Externe recomandă cetăţenilor români aflaţi în străinătate pe durata alegerilor prezidenţiale să acceseze harta interactivă a secţiilor de votare pe site-ul oficial al MAE pentru identificarea unor secţii de votare alternative, în cazul în care cea mai apropiată secţie de votare înregistrează un flux ridicat de alegători: http://www.mae.ro/maps/4083.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>