<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/business/news/594469/%E0%A6%AA%E0%A7%87%E0%A6%81%E0%A6%AF%E0%A6%BC%E0%A6%BE%E0%A6%9C%E0%A7%87%E0%A6%B0-%E0%A6%A6%E0%A6%BE%E0%A6%AE-%E0%A6%B6%E0%A6%BF%E0%A6%97%E0%A6%97%E0%A6%BF%E0%A6%B0%E0%A6%87-%E0%A6%86%E0%A6%97%E0%A7%87%E0%A6%B0-%E0%A6%85%E0%A6%AC%E0%A6%B8%E0%A7%8D%E0%A6%A5%E0%A6%BE%E0%A6%AF%E0%A6%BC-%E0%A6%AB%E0%A6%BF%E0%A6%B0%E0%A7%87-%E0%A6%86%E0%A6%B8%E0%A6%AC%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T17:11:00+00:00"/>
    <meta property="og:title" content="পেঁয়াজের দাম শিগগিরই আগের অবস্থায় ফিরে আসবে: বাণিজ্যমন্ত্রী"/>
    <meta property="og:description" content="বাণিজ্যমন্ত্রী টিপু মুনশি বলেছেন, পেঁয়াজের দাম এরই মধ্যে কমে গেছে এবং খুব তাড়াতাড়ি আগের অবস্থায় ফিরে আসবে। রবিবার (২৪ নভেম্বর) রাজধানীর মতিঝিলে এফবিসিসিআই সম্মেলন কক্ষে আয়োজিত এক আলোচনা সভায় তিনি এই দাবি করেন।টিপু মুনশি বলেন, বছরে পেঁয়াজের চাহিদা ২৪ থেকে ২৬ লাখ মেট্রিক টন। এর..."/>
  </head>
  <body>
    <article>
      <h1>পেঁয়াজের দাম শিগগিরই আগের অবস্থায় ফিরে আসবে: বাণিজ্যমন্ত্রী</h1>
      <address><time datetime="2019-11-24T17:11:00+00:00">24 Nov 2019, 17:11</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/24/c609ae29da654520e0fd69d4e032bb54-5ddabaa6e20f0.JPG"/>
      </figure>
      <p>বাণিজ্যমন্ত্রী টিপু মুনশি বলেছেন, পেঁয়াজের দাম এরই মধ্যে কমে গেছে এবং খুব তাড়াতাড়ি আগের অবস্থায় ফিরে আসবে। রবিবার (২৪ নভেম্বর) রাজধানীর মতিঝিলে এফবিসিসিআই সম্মেলন কক্ষে আয়োজিত এক আলোচনা সভায় তিনি এই দাবি করেন।<br/><br/><br/><br/>টিপু মুনশি বলেন, বছরে পেঁয়াজের চাহিদা ২৪ থেকে ২৬ লাখ মেট্রিক টন। এর মধ্যে আমদানি করা হয় ৯ থেকে ১১ লাখ মেট্রিক টন, আর এর মধ্যে এক ভারত থেকেই আমদানি করা হয় ৯৭ থেকে ৯৮ ভাগ। <br/>তিনি বলেন, ‘যেদিন ভারত পেঁয়াজ রফতানি বন্ধ করার ঘোষণা দেয়, তার পরদিনই পেঁয়াজের দাম বেড়ে যায়। কিন্তু যে পরিমাণ পেঁয়াজ দেশে ছিল, তা দিয়ে ব্যবসায়ীরা আগের দামেই আরও কয়েকদিন বিক্রি করতে পারতেন। যদি তা করতেন, তাহলে বুঝতাম তারা নীতি-নৈতিকতা সঙ্গে ব্যবসা করছেন।’<br/>বাণিজ্যমন্ত্রী জানান, মিসর ও তুরস্ক থেকে পেঁয়াজ আনা হচ্ছে বিমানে করে। পাশের দেশ মিয়ানমার থেকেও পেঁয়াজ আনা হচ্ছে। জাহাজে করে আনা পেঁয়াজও শিগগিরই চলে আসবে। পাশাপাশি ডিসেম্বরের প্রথম সপ্তাহে দেশি পেঁয়াজ বাজারে আসতে শুরু করবে।<br/>অনুষ্ঠানে খাদ্যমন্ত্রী সাধন চন্দ্র মজুমদার, জাতীয় রাজস্ব বোর্ডের (এনবিআর) চেয়ারম্যান মোশারফ হোসেন ভূঁইয়া, এফবিসিসিআই সভাপতি শেখ ফজলে ফাহিম, খাদ্য সচিব, বাণিজ্য সচিব, শিল্প সচিব, প্রতিযোগিতা কমিশনের চেয়ারম্যান এবং এফবিসিসিআই ও ব্যবসায়ী নেতারা উপস্থিত ছিলেন।</p>
      <footer>/জিএম/এইচআই/</footer>
    </article>
  </body>
</html>