<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/ninja-protagonista-graphic-novel/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T17:04:00+00:00"/>
    <meta property="og:title" content="Ninja è il protagonista di The Most Dangerous Game | Game Division"/>
    <meta property="og:description" content="Ninja: The Most Dangerous Game è la graphic novel in uscita il 5 dicembre prossimo che vedrà come protagonista il famoso giocatore.-"/>
  </head>
  <body>
    <article>
      <h1>Ninja è il protagonista di The Most Dangerous Game | Game Division</h1>
      <address>
        <time datetime="2019-11-24T17:04:00+00:00">24 Nov 2019, 17:04</time>
      </address>
      <p>Il giocatore professionista e streamer Tyler “Ninja” Blevins è il protagonista di <b>Ninja: The Most Dangerous Game – A Graphic Novel </b>a breve in uscita per Ebury Press.</p>
      <p>La serie vedrà il celebre <b>streamer</b> passato l’estate scorsa <b>da Twitch a Mixer</b> protagonista di una storia che lo porterà direttamente <b>all’interno del mondo dei videogiochi</b>. La storia inizia con Ninja che, alla fine di un incontro decisamente importante, riceve un pacco con all’interno <b>un dispositivo</b> simile a un gamepad che lo teletrasporterà nella dimensione di un gioco <b>battle royale</b> (ma all’apparenza più vicino a un MMORPG) in cui lo scopo non è soltanto sopravvivere e vincere ma anche <b>salvare il mondo</b>. Nel corso dell’avventura Ninja incontrerà anche amici e altri personaggi con i quali dovrà condividere lo stesso destino.</p>
      <slideshow>
        <figure>
          <img src="https://www.tomshw.it/images/images/2019/11/ninja-the-most-dangerous-game-a-graphic-novel-64769.768x432.jpg"/>
        </figure>
        <figure>
          <img src="https://www.tomshw.it/images/images/2019/11/ninja-the-most-dangerous-game-a-graphic-novel-64770.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/dr-disrespect-streamer-twitch-follower/">Dr Disrespect è lo streamer di Twitch con più follower</a></p>
      <p>La storia della graphic novel che sembra molto vicina a titoli come <b>.hack</b> e <b>Sword Art Online</b> è scritta da <b>Justin Jordan</b> che ha già lavorato con Marvel e DC Comics oltre che alla graphic novel <i>Call of Duty: Zombies</i>. Il character design è a cura di <b>Felipe Magaña</b>, attivo non solo nel settore dei fumetti ma anche in quello dei videogiochi e che ha lavorato con Team Ninja su numerosi progetti di cui ha anche curato il concept art.</p>
      <p>Tyler Blevins non è nuovo a esperienze editoriali dato che già nell’agosto scorso era stato pubblicato Get Good: My Ultimate Guide to Gaming. <b>Ninja: The Most Dangerous Game – A Graphic Novel </b>sarà disponibile anche in Italia al lancio ma al momento non è prevista una versione adattata per il nostro mercato. Il volume è composto in tutto da 144 pagine e in Europa viene pubblicato da Ebury Press. L’uscita è prevista per il <b>5 dicembre</b> prossimo.</p>
      <blockquote>Se siete interessati a Ninja: The Most Dangerous Game potete prenotare la graphic novel su Amazon <a href="https://toms.it/045YB">a questo indirizzo</a>.</blockquote>
    </article>
  </body>
</html>