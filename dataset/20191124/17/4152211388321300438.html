<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594485/%E0%A6%AC%E0%A6%BE%E0%A6%B2%E0%A6%BF%E0%A6%B0-%E0%A6%A8%E0%A6%BF%E0%A6%9A%E0%A7%87-%E0%A6%AE%E0%A6%BF%E0%A6%B2%E0%A6%B2%E0%A7%8B-%E0%A6%B2%E0%A6%BE%E0%A6%B6"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T17:32:00+00:00"/>
    <meta property="og:title" content="বালির নিচে মিললো লাশ"/>
    <meta property="og:description" content="ঢাকার কেরানীগঞ্জে নিখোঁজের তিন দিন পর বালির নিচ থেকে এক শিশুর লাশ উদ্ধার করা হয়েছে। তার নাম রবিউল ইসলাম মাহিন (৮)। রবিবার (২৪ নভেম্বর) রাত ৯টায় দক্ষিণ কেরানীগঞ্জের মীরেরবাগ এলাকা থেকে লাশটি উদ্ধার করা হয়। দক্ষিণ কেরানীগঞ্জ থানার ওসি মোহাম্মদ শাহজামান জানান, বৃহস্পতিবার (২১ নভেম্বর)..."/>
  </head>
  <body>
    <article>
      <h1>বালির নিচে মিললো লাশ</h1>
      <address><time datetime="2019-11-24T17:32:00+00:00">24 Nov 2019, 17:32</time> by <a rel="author">কেরানীগঞ্জ (ঢাকা) প্রতিনিধি</a></address>
      <figure>
        <img src="http://cdn.banglatribune.com/contents/cache/images/1000x0x1/uploads/media/2016/02/19/469c4d25557093f3f951387c398c915e-.jpg"/>
        <figcaption>ঢাকা</figcaption>
      </figure>
      <p>ঢাকার কেরানীগঞ্জে নিখোঁজের তিন দিন পর বালির নিচ থেকে এক শিশুর লাশ উদ্ধার করা হয়েছে। তার নাম রবিউল ইসলাম মাহিন (৮)। রবিবার (২৪ নভেম্বর) রাত ৯টায় দক্ষিণ কেরানীগঞ্জের মীরেরবাগ এলাকা থেকে লাশটি উদ্ধার করা হয়।</p>
      <p>দক্ষিণ কেরানীগঞ্জ থানার ওসি মোহাম্মদ শাহজামান জানান, বৃহস্পতিবার (২১ নভেম্বর) সন্ধ্যার সময় মাহিন তাদের বাসার কাছ থেকে নিখোঁজ হয়। তার বাবা ইসমাইল মিয়া থানায় একটি জিডি করেন। পুলিশের পক্ষ থেকে জিডিটি গুরুত্ব দিয়ে তদন্ত করা হয়। রবিবার সন্ধ্যায় ওই এলাকায় দুর্গন্ধ ছড়িয়ে পড়লে এলাকাবাসী থানায় খবর দেয়। মীরেরবাগ এলাকায় এসে বালুর মাঠের একটি ঝোপের ভেতর বালিমাটি চাপা দিয়ে রাখা লাশটি উদ্ধার করা হয়। পরে ময়নাতদন্তের জন্য স্যার সলিমুল্লাহ মেডিক্যাল কলেজ হাসপাতালের মর্গে পাঠানো হয়েছে।</p>
      <p>এদিকে কেরানীগঞ্জ সার্কেলের অতিরিক্ত পুলিশ সুপার রামানন্দ সরকার রাত সাড়ে ৮টার সময় মাহিনদের বাসা ও ঘটনাস্থল পরিদর্শন করেছেন।</p>
      <p>মাহিনের বাবা ইসমাইল মিয়া রাজধানীর ধোলাই খাল এলাকায় একটি দোকানে সিট কাটিংয়ের কাজ করেন। তাদের বাড়ি ভোলা জেলায়। তারা শুভাঢ্যা ইউনিয়নের মীরেরবাগ এলাকায় ভাড়ায় বাসায় থাকেন।</p>
      <footer>/এনআই/</footer>
    </article>
  </body>
</html>