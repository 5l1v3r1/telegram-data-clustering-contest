<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392781-%d7%97%d7%99%d7%9c%d7%95%d7%9c-%d7%94%d7%a9%d7%91%d7%aa-%d7%91%d7%aa%d7%90-%d7%99%d7%aa%d7%95%d7%95%d7%a1%d7%a4%d7%95-%d7%a2%d7%95%d7%93-%d7%a7%d7%95%d7%95%d7%99%d7%9d-%d7%9c%d7%aa%d7%97%d7%91"/>
    <meta property="og:site_name" content="סרוגים"/>
    <meta property="article:published_time" content="2019-11-24T17:09:36+00:00"/>
    <meta property="og:title" content="חילול השבת בת&quot;א : יתווספו עוד קווים לתחב&quot;צ בשבת"/>
    <meta property="og:description" content="לאחר שבשבת האחרונה החלה פועלת תחבורה ציבורית, בעיריית תל אביב מתכננים להוסיף עוד קווים ולצאת ברשת חדשה לקראת 2020 ולהוסיף על חילול השבת..."/>
  </head>
  <body>
    <article>
      <h1>חילול השבת בת"א : יתווספו עוד קווים לתחב"צ בשבת</h1>
      <h2>לאחר שבשבת האחרונה החלה פועלת תחבורה ציבורית, בעיריית תל אביב מתכננים להוסיף עוד קווים ולצאת ברשת חדשה לקראת 2020 ולהוסיף על חילול השבת: "מצרך נדרש לכל התושבים"</h2>
      <address><time datetime="2019-11-24T17:09:36+00:00">24 Nov 2019, 17:09</time> by <a rel="author">חדשות סרוגים</a></address>
      <p>לאחר שעיריית תל אביב החליטה על החלת תחבורה ציבורית בשבת בעיר, אומר היום (ראשון) מרכז הפרויקט בעירייה כי יתווספו אפילו עוד קווים בשבת.</p>
      <p>כזכור, לפני שבוע וחצי החליטה מועצת העיר תל אביב ברוב קולות מערך היסעים חינם בשבת, וזאת למרות מאות מפגינים שמחו על חילול השבת.</p>
      <figure>
        <img src="https://www.srugim.co.il/i/wp-content/uploads/2019/11/F190507TNFF03__w1980.jpg"/>
      </figure>
      <h4>עוד באותו נושא</h4>
      <h4>תל אביב אישרה תחב"צ בשבת, מאות הפגינו נגד</h4>
      <p>לכתבה המלאה בסרוגים &gt;<br/>21</p>
      <p>ההחטלה שהתקבלה ברוב של 19 אל מול 6 מתנגדים, החלה בסוף השבוע האחרון.</p>
      <p>על דיווח של חדשות 13, בסוף השבוע האחרון נסעו יותר מעשרת אלפים נוסעים בקווים בתחבורה ציבורית בשבת באזור תל אביב, גבעתיים, רמת השרון וקרית אונו.</p>
      <p>אופיר כהן, מרכז הפרוייקט נוסעים בשבת" מטעם עיריית תל אביב, סיפר בראיון ליעקב אילון כי מדיניות העירייה למתן שירותי הסעה בשבת היא במטרה לצמצום בשימוש ברכבים פרטיים.</p>
      <p>לדבריו, בעקבות 'ההצלחה' ישנה התכוונת להרחיב את מערך ההיסעים: "קיבלנו פניות מכמה רשויות באזור גוש דן שמעוניינות להצטרף, אנחנו מתכננים מחדש את הרשת ונצא לדרך עם רשת חדשה בתחילת 2020".</p>
      <p>עוד הוסיף שיתווספו קווים בין הרשויות השונות סביב תל אביב וגם בעיר עצמה.</p>
      <p>לשאלת המראיין כיצד עברה התכנית בסופ"ש האחרון בשקט, אמר כהן: "המדינה מבינה שתחב"צ בשבת הוא מצרך נדרש לכל התושבים ובגלל זה היא מפעילה תחבורה בשבת, וגם ברמת הפקידות הממשלתית יש הסכמה שזה מהלך נכון".</p>
      <p>עוד הוסיף שהשתדלו שלא להיכנס לשכונות דתית ושומרות מסורת בעיר.</p>
      <h3>תל אביב אישרה תחב"צ בשבת, מאות הפגינו נגד</h3>
      <p>בזמן הצבעת מועצת העיר תל אביב, הפגינו שלוש מאות נגד חילול השבת מתחת לבניין עיריית תל אביב, כחלק מערב "משמרת אהבת השבת".</p>
      <p>מאות המפגינים נשאו שלטים גדולים בהם ציטוטים של ראשי הציונות החילונים בעד ערך שמירת השבת וכי פגיעה בה תהווה פגיעה באומה כולה: מביאליק, אחד העם, וברל כצנלסון ועד ראש עיריית תל אביב הראשון מאיר דיזינגוף שקרא לשמירת השבת במרחב הציבור.</p>
      <p>מארגני המחאה סיפרו כי הופתעו מההיענות הרחבה של הציבור להפגנה: "הכל תוכנן תוך קצת יותר 24 שעות משום שהרגשנו שאי אפשר לשתוק ביום כזה", אמר אסף, דור רביעי בתל אביב וממארגני המפגן. "הקמנו קבוצת ווטצאפ והתחלנו להפיץ הודעות אבל בנינו על כמה עשרות אנשים. ממש נדהמנו לראות את המאות, אנו מתכוונים להמשיך לפעול כדי להשמיע את קולו של ערך השבת – שהוא ערך של עם ישראל כולו".</p>
      <figure>
        <video src="https://media.srugim.co.il/wp-content/uploads/2019/07/%D7%A4%D7%AA%D7%99%D7%97-%D7%A1%D7%A8%D7%95%D7%92%D7%99%D7%9D-1_x264.mp4"/>
      </figure>
      <p>באדיבות המצלם</p>
    </article>
  </body>
</html>