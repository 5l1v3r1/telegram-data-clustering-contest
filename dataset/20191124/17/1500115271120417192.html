<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/lifestyle/fashion/artikel/4932591/modeontwerper-raf-simons-wilde-kleding-maken-voor-vrienden"/>
    <meta property="og:site_name" content="RTL Boulevard"/>
    <meta property="article:published_time" content="2019-11-24T17:31:44+00:00"/>
    <meta property="og:title" content="Modeontwerper Raf Simons wilde kleding maken voor vrienden"/>
    <meta property="og:description" content="Nicole Kidman, Julianne Moore, Rosie Huntington-Whiteley en Emily Blunt; allemaal zijn ze fan van de creaties van de Belgische modeontwerper Raf Simons (51). Toch onthulde hij afgelopen week tijdens de vierde editie van Fashion Talks, dat het oorspronkelijk nooit zijn bedoeling was om voor grote modehuizen zoals Dior en Clavin Klein te gaan werken."/>
  </head>
  <body>
    <article>
      <h1>Modeontwerper Raf Simons wilde kleding maken voor vrienden</h1>
      <address>
        <time datetime="2019-11-24T17:31:44+00:00">24 Nov 2019, 17:31</time>
      </address>
      <p>Nicole Kidman, Julianne Moore, Rosie Huntington-Whiteley en Emily Blunt; allemaal zijn ze fan van de creaties van de Belgische modeontwerper Raf Simons (51). Toch onthulde hij afgelopen week tijdens de vierde editie van Fashion Talks, dat het oorspronkelijk nooit zijn bedoeling was om voor grote modehuizen zoals Dior en Clavin Klein te gaan werken.</p>
      <blockquote>"Het was iets waar ik me niet van bewust was toen ik begon bij Jil Sander"</blockquote>
      <p>De Belgische ontwerper was afgelopen donderdag te gast bij een modeseminaar in Antwerpen, zijn eerste grote publiekelijke vertoning sinds zijn ontslag bij Calvin Klein vorig jaar december. Tegenover de ongeveer 800 aanwezigen liet hij liet doorschemeren dat hij helemaal geen plannen had om voor bekende labels aan de slag te gaan. “Ik wilde eigenlijk gewoon kleding maken voor enkele vrienden hier", vertelde hij eerlijk.</p>
      <figure>
        <embed-post data-src="https://www.instagram.com/p/B5KtWQfANps" data-service="Instagram"/>
      </figure>
      <p>Hoewel hij niet rechtstreeks sprak over zijn vertrek bij Calvin Klein, benoemde hij het wel tijdens zijn 35 minuten durende praatje. "Grote merken die samenwerken met creatieve regisseurs zijn constant in beweging”, zei hij. “We zien een fenomeen dat tijdsperioden korter en korter worden. Het was iets waar ik me niet van bewust was toen ik begon bij Jil Sander.”</p>
      <p>Raf Simons is al jaren een begrip. Na meerdere succes te hebben gehad met zijn eigen creaties, ging hij in 2005 aan de slag als creatief directeur voor Duitse merk Jil Sander. Enkele jaren later liet het het modehuis alweer achter zich om bij Dior ontwerper John Galliano op te volgen, die werd ontslagen vanwege  antisemitische uitspraken. </p>
      <p>Bij het Franse label gooide hij ogen ogen door terug te keren naar de iconisch looks van het modehuis: een pallet van donkerblauw, grijs, zwart en zachtroze zonder hoeden of extravagante accessoires. In 2016 ging de 51-jarige aan de slag voor Clavin Klein, maar na twee jaar werd de samenwerking verbroken wegens 'tegenvallende resultaten'.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/entertainment/artikel/4705476/shawn-mendes-opnieuw-uit-de-kleren-voor-calvin-klein"/>
        <a href="https://www.rtlboulevard.nl/entertainment/artikel/1299606/kendall-jenner-gezicht-calvin-klein"/>
        <a href="https://www.rtlboulevard.nl/lifestyle/fashion/artikel/4931171/een-feestoutfit-met-ballen-voetbalclubs-komen-kerstkleding"/>
        <a href="https://www.rtlboulevard.nl/lifestyle/fashion/artikel/4930306/victorias-secret-stopt-met-lingerieshow"/>
        <a href="https://www.rtlboulevard.nl/video/tv-fragmenten/video/4930121/de-hipslit-de-nieuwste-bijzondere-trend"/>
        <a href="https://www.rtlboulevard.nl/lifestyle/fashion/artikel/4927781/joan-collins-haat-spijkerbroeken"/>
      </related>
      <related>
        <a href="https://www.rtlboulevard.nl/lifestyle/fashion/artikel/4862641/bizar-model-viral-door-hysterisch-loopje-tijdens-parijs-fashion"/>
      </related>
      <related>
        <a href="https://www.rtlboulevard.nl/lifestyle/fashion/artikel/4919921/dit-wil-je-dior-en-nike-komen-met-exclusieve-sneaker"/>
      </related>
    </article>
  </body>
</html>