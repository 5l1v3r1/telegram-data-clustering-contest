<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport24.gr/Basket/Euroleague/eb-news/eb_zalgiris_kaunas/zalgkiris-erikse-52-pontoys-sth-ntzoukigia-me-21-triponta-kai-5-7-toy-rivers.5645559.html"/>
    <meta property="og:site_name" content="www.sport24.gr"/>
    <meta property="article:published_time" content="2019-11-24T17:46:00+00:00"/>
    <meta property="og:title" content="Ζάλγκιρις: Έριξε 52 πόντους στη Ντζούκιγια με 21 τρίποντα και 5/7 του Ρίβερς"/>
    <meta property="og:description" content="Μετά τις δύο ήττες της διαβολοβδομάδας , η Ζάλγκιρις ξέσπασε στη Ντζούκιγια (102-50) για το λιθουανικό Πρωτάθλημα, με τον Κέι Σι Ρίβερς να φτάνει... αρματωμένος στο Κάουνας πετυχαίνοντας 5/7 τρίποντα απο τα 21 των πρασίνων ."/>
  </head>
  <body>
    <article>
      <h1>Ζάλγκιρις: Έριξε 52 πόντους στη Ντζούκιγια με 21 τρίποντα και 5/7 του Ρίβερς</h1>
      <h2>Μετά τις δύο ήττες της "διαβολοβδομάδας", η Ζάλγκιρις ξέσπασε στη Ντζούκιγια (102-50) για το λιθουανικό Πρωτάθλημα, με τον Κέι Σι Ρίβερς να φτάνει... αρματωμένος στο Κάουνας πετυχαίνοντας 5/7 τρίποντα απο τα 21 των "πρασίνων".</h2>
      <address><time datetime="2019-11-24T17:46:00+00:00">24 Nov 2019, 17:46</time> by <a rel="author">Χρήστος Μπαρούνης</a></address>
      <p>Μετά τις δύο εντός έδρας ήττες της περασμενης "διαβολοβδομάδας" από Παναθηναϊκό και Ερυθρό Αστέρα στη EuroLeague, η <a href="https://www.sport24.gr/Basket/Euroleague/eb-news/eb_zalgiris_kaunas/">Ζάλγκιρις</a> ξέσπασε πάνω στη Ντζούκιγια, την οποία κέρδισε με διαφορά 52 πόντων!</p>
      <p>Οι Λιθουανοί ευστόχησαν σε 21 τρίποντα, με τα 5 εξ αυτών να καταλήγουν στο καλάθι δια χειρός Κέι Σι Ρίβερς! Ο Αμερικανός απέδειξε απο το πρώτο του κιόλας παιχνίδι γιατί αποκτήθηκε από τον Σαρούνας Γιασικεβίτσιους, πετυχαίνοντας 15 πόντους, όλους από την περίμετρο (σε 7 προσπάθειες) και μάλιστα από το πρώτο ημίχρονο! Άλλους 18 πόντους προσέθεσε ο Γκέμπεν, ενώ 11 είχε ο Λεντέι. Έτσι, η Ζάλγκιρις έμεινε αήττητη στο λιθουανικό Πρωτάθλημα, ελπίζοντας ότι με την απόκτηση του πρώην περιφερειακού του Παναθηναϊκού θα λύσει το πρόβλημα που έχει στο μακρινό σουτ στη EuroLeague (τέταρτη από το τέλος σε ποσοστά τριπόντου). Να σημειωθεί πάντως, ότι στο ματς με τη Ντζούκιγια ευστόχησαν σε τρίποντο οι 10 από τους 12 παίκτες της Ζάλγκιρις η οποία τελείωσε το ματς με 32 !</p>
      <p><b>ΖΑΛΓΚΙΡΙΣ </b>(Γιασικεβίτσιους): Γουποκαπ 6 (2), Ρίβερς 15 (5/7), Λεκαβίτσιους 6 (1/2), Χέις 5 (1), Γιανκούνας 4, Λουκοσιούνας 6 (2), Μιλάκνις 9 (3), Γκέμπεν 18 (1), Γιοκουμπάιτις 8 (2), Λεντέι 11 (2), Λαντέιλ 6, Ουλανόβας 8 (2).</p>
      <p><b>Τα ομαδικά στατιστικά της Ζάλγκιρις:</b> 14/18 δίποντα, 21/41 τρίποντα, 11/14 βολές, 42 ριμπάουντ, 32 ασίστ, 6 κλεψίματα, 19 λάθη, 7 μπλοκ.</p>
      <p>
        <b>Photo Credits: BC Zalgiris Kaunas Twitter</b>
      </p>
    </article>
  </body>
</html>