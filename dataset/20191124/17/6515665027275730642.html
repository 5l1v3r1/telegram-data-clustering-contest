<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363685/dragan-sakota-pred-mornar-aba-liga-nam-je-mnogo-vazna-potrebna-nam-je-podrska-navijaca"/>
    <meta property="og:site_name" content="kurir.rs"/>
    <meta property="article:published_time" content="2019-11-24T17:18:00+00:00"/>
    <meta property="og:title" content="DRAGAN ŠAKOTA PRED MORNAR: ABA liga nam je mnogo važna, potrebna nam je podrška navijača"/>
    <meta property="og:description" content="Novi trener košarkaša Crvene zvezde Dragan Šakota, pred meč 8. kola ABA lige protiv Mornara, rekao je da izuzetno ceni rivala."/>
  </head>
  <body>
    <article>
      <h6 class="kicker">novi početak</h6>
      <h1>DRAGAN ŠAKOTA PRED MORNAR: ABA liga nam je mnogo važna, potrebna nam je podrška navijača</h1>
      <address>
        <time datetime="2019-11-24T17:18:00+00:00">24 Nov 2019, 17:18</time>
      </address>
      <p>
        <b>Novi trener košarkaša Crvene zvezde Dragan Šakota, pred meč 8. kola ABA lige protiv Mornara, rekao je da izuzetno ceni rivala.</b>
      </p>
      <p>Šakota je u subotu imenovan za prvog trenera kluba sa Malog Kalemegdana, a sutra u 18 sati u dvorani "Aleksandar Nikolić" imaće debi.</p>
      <p>"Ulazim odmah u takmičarski ritam i to nije lako. Zato očekujem pomoć stručnog taba kako bi mi sve bilo mnogo jasnije i kako bi se brzo uklopio jer vremena nema. U ovakvim situacijama trudite se da utičete samo dobrim odlukama i da na prvom mestu vidite šta se igralo, šta treba da se implementira ili eventualno menja. Svi zajedno radićemo kao tim na klupi", rekao je Šakota za klupski sajt.</p>
      <p>Trener crveno-belih rekao je da će podrška navijača biti neophodna na meču sa ekipom iz Bara, za koju smatra da imam kvalitetne igrače.</p>
      <p>"Braća Pavićevići su izgradili klub Mornar koji je izašao svojim kvalitetom izvan regiona, uradili su mnogo toga i napravili uspeh. Zbog toga ih izuzetno cenim. Uz to napravili su tim sa vrlo respektabilnim i dobrim igračima. Kada se uzme u obzir da timovi koji igraju Evroligu, po nepisanom pravilu imaju pad u igri kada igraju ligačke utakmice, a već sam rekao koliko nam je ABA liga važna, onda nam je podrška navijača preko potrebna. Bio sam nekoliko godina u drugom ambijentu van Beograda, ali znam da svi u Evropi zavide Crvenoj zvezdi na podršci koju ima i koju daju navijači kao pomoć svom timu. Imamo zajednički cilj, a to su pobede Crvene zvezde", zaključio je Šakota.</p>
      <p>Košarkaš Zvezde Ognjen Dobrić naveo je da je igra u odbrani ključna protiv Mornara, koja igra brzu košarku, sa dosta šuteva.</p>
      <p>"Njihov stil se zna i neće biti nikakvog opuštanja, jer je ovaj tim po kvalitetu u vrhu regionalne košarke. Zato moramo da odigramo na prvom mestu dobru odbranu, jer smo videli i u Kaunasu da je to recept da se stvore dobri uslovi da stižete i do lakših poena i do pobeda. Imali smo vremena nako izuzetno teškog perioda od 6 dana i četiri utakmice da se malo odmorimo i osvežimo i spremni dočeujemo ovaj mecč, rekao je Dobrić.</p>
      <p>Tanjug</p>
      <related>
        <h4>NE PROPUSTITE</h4>
        <a href="https://www.kurir.rs/sport/tenis/3363675/obavljen-zreb-kvalifikacija-zicer-za-hrvate-i-amerie-kirjos-ceka-brazilce"/>
        <a href="https://www.kurir.rs/sport/ostali-sportovi/3363667/dupla-kruna-za-crno-bele-ragbisti-partizana-pobedom-nad-crvenom-zvezdom-osvojili-kup-srbije"/>
        <a href="https://www.kurir.rs/sport/fudbal/3363669/minut-tapsanja-u-borbi-protiv-rasizma-pogledajte-sjajan-gest-fudbalera-tadicevog-ajaksa-video"/>
        <a href="https://www.kurir.rs/sport/ostali-sportovi/3363665/prva-pobeda-norvezanina-u-slalomu-posle-22-meseca-henrik-kristofersen-trijumfovao-u-leviju"/>
      </related>
    </article>
  </body>
</html>