<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125904/komma-me-onoma-lysisola-idryei-i-theodora-megalooikonomoy"/>
    <meta property="og:site_name" content="Insider"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Κόμμα με το όνομα «ΛΥΣ.ΙΣΟ.ΛΑ.» ιδρύει η Θεοδώρα Μεγαλοοικονόμου"/>
    <meta property="og:description" content="Το όνομα του κόμματος θα είναι «ΛΥΣ.ΙΣΟ.ΛΑ.» και προέρχεται από τις λέξεις: Λυσιστράτη, Ισότητα, Λαμπιτώ."/>
  </head>
  <body>
    <article>
      <h1>Κόμμα με το όνομα «ΛΥΣ.ΙΣΟ.ΛΑ.» ιδρύει η Θεοδώρα Μεγαλοοικονόμου</h1>
      <h2>Το όνομα του κόμματος θα είναι «ΛΥΣ.ΙΣΟ.ΛΑ.» και προέρχεται από τις λέξεις: Λυσιστράτη, Ισότητα, Λαμπιτώ.</h2>
      <address>
        <time datetime="2019-11-24T17:00:00+00:00">24 Nov 2019, 17:00</time>
      </address>
      <p>Μιλώντας στον ΣΚΑΙ, η κυρία Μεγαλοοικονόμου αποκάλυψε πως ιδρύει</p>
      <p>Ένα νέο κόμμα ιδρύει η Θεοδώρα Μεγαλοοικονόμου και όπως <a href="https://www.skai.gr/news/politics/lysisola-to-neo-komma-tis-theodoras-megalooikonomou">αποκάλυψε η ίδια σε δηλώσεις της στο ΣΚΑΙ</a>, το όνομα αυτού θα είναι «ΛΥΣ.ΙΣΟ.ΛΑ.» και προέρχεται από τις λέξεις: Λυσιστράτη, Ισότητα, Λαμπιτώ.</p>
      <p>«Λυσιστράτη, η Αθηναϊκή δημοκρατική, Ισότητα μεταξύ ανδρών και γυναικών, ίσα δικαιώματα και ίσες υποχρεώσεις και η Λαμπιτώ που είναι η Σπαρτιάτισσα ολιγαρχική», εξήγησε η κ. Μεγαλοοικονόμου.</p>
      <h3>Θα απευθύνεται σε γυναίκες και ευάλωτες ομάδες</h3>
      <p>Σε ερώτηση για το σε ποιον πολιτικό χώρο θα ανήκει το κόμμα της είπε πως θα είναι στο κέντρο και δεν θα έχει χρώμα, ενώ απευθύνεται σε γυναίκες και ευάλωτες ομάδες.</p>
      <p>«Λέει το Σύνταγμα, θα έχουμε μια ποσόστωση και δεν κάνουμε τίποτε άλλο από το να έχουμε 60% άνδρες και 40% γυναίκες. Εγώ θα το αντιστρέψω. Θα βάλω στο κόμμα 60% γυναίκες και 40% άνδρες. Και άνδρες που θα έχουν την ευαισθησία να υποστηρίξουν τις γυναίκες», είπε η κ. Μεγαλοοικονόμου.</p>
      <p>Η κυρία Μεγαλοοικονόμου είπε πως σέβεται τον Κυριάκο Μητσοτάκη ενώ για τον Αλέξη Τσίπρα είπε πως προσπάθησε «αλλά εσωκομματικά είχε λάθος συνεργάτες». Τέλος, πρότεινε για επόμενη Πρόεδρο της Δημοκρατίας, την Λούκα Κατσέλη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125909/baroyfakis-i-ee-den-mporei-na-metarrythmistei-horis-rixi"/>
        <a href="https://www.insider.gr/eidiseis/politiki/125908/geroylanos-i-igesia-thabei-pasok-prepei-na-allaxei"/>
        <a href="https://www.insider.gr/eidiseis/politiki/125907/tsakalotos-gia-ligoys-o-proypologismos-tis-neas-dimokratias"/>
      </related>
    </article>
  </body>
</html>