<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/zahranici/ruske-letadlo-muselo-nouzove-pristat-kopilot-dostal-infarkt/r~5a36c8fe0edf11eab259ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-24T17:38:20+00:00"/>
    <meta property="og:title" content="Ruské letadlo muselo nouzově přistát v Rostově na Donu. Pilot zkolaboval a zemřel"/>
    <meta property="og:description" content="Letadlo společnosti Aeroflot letělo z Moskvy do Anapy na pobřeží Černého moře. Kvůli kolapsu druhého pilota nouzově přistálo v Rostově na Donu."/>
  </head>
  <body>
    <article>
      <h1>Ruské letadlo muselo nouzově přistát v Rostově na Donu. Pilot zkolaboval a zemřel</h1>
      <address>
        <time datetime="2019-11-24T17:38:20+00:00">24 Nov 2019, 17:38</time>
      </address>
      <p>Letadlo směřovalo z Moskvy do Anapy na pobřeží Černého moře. Druhému pilotovi se náhle udělalo špatně, proto kapitán Airbusu 320 požádal o nouzové přistání v Rostově na Donu. Tam jeho kolegu převzali záchranáři, ale téměř padesátiletému muži už nedokázali pomoci. Pilot zemřel v sanitce.</p>
      <p>Společnost Aeroflot k případu uvedla, že druhý pilot ještě v sobotu absolvoval povinnou lékařskou prohlídkou, při níž u něj doktoři neshledali žádné zdravotní problémy. Pravidelně se také každého půl roku podroboval požadovaným lékařským testům, informoval TASS. "Jsou-li jakékoliv pochybnosti ohledně zdravotního stavu, pilot nesmí letět," uvedla společnost Aeroflot.</p>
      <p>Podle ruského serveru 161.ru je celá událost překvapením i pro blízké přátele pilota. "Na své zdraví si nikdy nestěžoval," uvedl jeden z nich, Nikolaj. "Je ale pravda, že nebylo v jeho povaze si někomu stěžovat a chodit k doktorům," dodal.</p>
      <figure>
        <iframe data-src="https://twitter.com/161ru/status/1198607529649020929?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>