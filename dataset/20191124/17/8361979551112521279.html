<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/papa-rimskiy-francisk-zaklikav-krajini-svitu-znishchiti-yadernu-zbroyu-novini-svitu-50055394.html"/>
    <meta property="og:site_name" content="НВ"/>
    <meta property="article:published_time" content="2019-11-24T17:00:00+00:00"/>
    <meta property="og:title" content="Папа Римський закликав країни світу знищити ядерну зброю"/>
    <meta property="og:description" content="Папа Римський Франциск під час візиту до японського міста Хіросіма засудив використання ядерної зброї та назвав це явище «злочином», повідомляє Радіо Свобода."/>
  </head>
  <body>
    <article>
      <h1>Папа Римський закликав країни світу знищити ядерну зброю</h1>
      <h2>Папа Римський Франциск під час візиту до японського міста Хіросіма засудив використання ядерної зброї та назвав це явище «злочином», повідомляє Радіо Свобода.</h2>
      <address>
        <time datetime="2019-11-24T17:00:00+00:00">24 Nov 2019, 17:00</time>
      </address>
      <p>«Використання атомної енергії для цілей війни сьогодні, більше, ніж завжди, є злочином не тільки проти гідності людини, а й проти будь-якого можливого майбутнього для нашого спільного світу», — сказав понтифік у Меморіалі миру.</p>
      <p>Перед цим Папа Римський відвідав Нагасакі. Там він закликав країни світу знищити ядерну зброю.</p>
      <p>6 серпня 1945 року Сполучені Штати Америки скинули ядерну бомбу на Хіросіму, унаслідок чого загинули близько 140 тисяч людей. Через три дні після цього атомна бомба вбила 74 тисячі людей у Нагасакі. Потім Японія капітулювала, що стало завершенням Другої світової війни.</p>
      <p>Читайте також:<br/><a href="https://nv.ua/ukr/world/geopolitics/svitovij-jadernij-arsenal-infografika-1685268.html">&amp;nbspЗагроза війни. Яким ядерним потенціалом володіють США, КНДР та інші країни. Інфографіка</a></p>
    </article>
  </body>
</html>