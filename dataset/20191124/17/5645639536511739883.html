<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dotekomanie.cz/2019/11/facebook-nabidne-funkci-chatu-pro-prispevky/"/>
    <meta property="og:site_name" content="Dotekomanie.cz"/>
    <meta property="article:published_time" content="2019-11-24T17:30:00+00:00"/>
    <meta property="og:title" content="Facebook nabídne funkci chatu pro příspěvky"/>
    <meta property="og:description" content="Pokud jde o formy komunikace na Facebooku, nabízí se poměrně velké množství. Zpravidla se největší diskuze odehrávají pod příspěvky, ale pro osobnější komunikaci se hodí zejména Messenger. Facebook pracuje na funkci, která by mohla ještě více přiblížit sociální síť a komunikační službu. Chat pro příspěvky Jane Manchun Wong (@wongmjane) prozkoumávala aplikaci Facebook pro Android a […]"/>
  </head>
  <body>
    <article>
      <h1>Facebook nabídne funkci chatu pro příspěvky</h1>
      <address><time datetime="2019-11-24T17:30:00+00:00">24 Nov 2019, 17:30</time> by <a rel="author" href="https://dotekomanie.cz/author/premyslvaculik/" target="_blank">Přemysl Vaculík</a></address>
      <p>Pokud jde o formy komunikace na Facebooku, nabízí se poměrně velké množství. Zpravidla se největší diskuze odehrávají pod příspěvky, ale pro osobnější komunikaci se hodí zejména Messenger. Facebook pracuje na funkci, která by mohla ještě více přiblížit sociální síť a komunikační službu.</p>
      <h3>Chat pro příspěvky</h3>
      <p>Jane Manchun Wong (@wongmjane) prozkoumávala aplikaci Facebook pro Android a opět objevila novou funkci, na které se aktuálně pracuje. V tuto chvíli můžete k příspěvku na svém osobním profilu připojit nálady, multimediální obsah a další prvky. V podstatě jde jen o doplnění příspěvku. V dohledné době se ale dočkáme integrace Messengeru.</p>
      <p>
        <a href="https://dotekomanie.cz/2019/11/facebook-messenger-spusti-sifrovane-hovory/">Facebook Messenger spustí šifrované hovory</a>
      </p>
      <p>K příspěvku budete moci připojit funkci Chat, která doplní tlačítko pro zahájení komunikace přes tuto platformu. V podstatě se tak nabídne přímější forma a navíc se celá diskuze přesune. Samotný Facebook příspěvek pak bude sloužit jako navrhované téma.</p>
      <figure>
        <img src="https://dotekomanie.cz/wp-content/uploads/2019/11/EJpmiiJU4AEKDtO-2160x2218x.jpg"/>
      </figure>
      <p>Co se týče možnosti komunikace, tak do konverzace na dané téma v Messengeru se nebude moci připojit kdokoliv. Jedině autor může povolit, kdo bude moci komunikovat. Sice nemáme detailnější informace, ale zřejmě připojením k chatu se vytvoří nová skupina.</p>
      <p>
        <a href="https://dotekomanie.cz/2019/08/facebook-messenger-zrejme-ziska-sdileni-obrazovky/">Facebook Messenger zřejmě získá sdílení obrazovky</a>
      </p>
      <p>Sice se může jednat o jednoduchou funkci, ale Facebook bude muset myslet na nejrůznější možnosti, jako je třeba odstranění příspěvku, případně možnost blokování, nějaké omezení a další. Zatím nevíme, kdy bude novinka dostupná, ale může to trvat i několik týdnů.</p>
      <footer>Zdroj: <a href="https://twitter.com/wongmjane/status/1196381406932324352#c4ca4/">twitter.com</a></footer>
    </article>
  </body>
</html>