<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779984/%D8%AF%D9%81%D8%AA%D8%B1-%D8%B9%D9%84%D8%A7%D9%85%D9%87-%D8%B2%DA%A9%D8%B2%D8%A7%DA%A9%DB%8C-%D9%87%D8%B1%DA%AF%D8%B2-%D9%86%D9%85%DB%8C-%D8%AA%D9%88%D8%A7%D9%86-%D9%85%D8%A7-%D8%B1%D8%A7-%D8%A8%D8%A7-%D8%AA%D9%87%D8%AF%DB%8C%D8%AF-%D8%B3%D8%A7%DA%A9%D8%AA-%DA%A9%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:45:27+00:00"/>
    <meta property="og:title" content="خطاب به دولت مستبد نیجریه؛ دفتر علامه زکزاکی: هرگز نمی‌توان ما را با تهدید ساکت کرد"/>
    <meta property="og:description" content="دفتر علامه شیخ زکزاکی رهبر جنبش اسلامی نیجریه خطاب به دولت مستبد این کشور اعلام کرد: هرگز نمی‌توان ما را با تهدید ساکت کرد."/>
  </head>
  <body>
    <article>
      <h1>خطاب به دولت مستبد نیجریه؛ دفتر علامه زکزاکی: هرگز نمی‌توان ما را با تهدید ساکت کرد</h1>
      <address>
        <time datetime="2019-11-24T17:45:27+00:00">24 Nov 2019, 17:45</time>
      </address>
      <p>به گزارش <a href="https://www.mehrnews.com/">خبرگزاری مهر</a>، دفتر علامه شیخ زکزاکی رهبر جنبش اسلامی نیجریه امروز یکشنبه خطاب به دولت مستبد این کشور در پیامی توئیتری اعلام کرد: هرگز نمی توان ما را با تهدید ساکت کرد.</p>
      <p>در متن این پیام آمده است: هرگز قدرت بر اساس چگونگی استفاده شما از اسلحه در برابر مردم ارزیابی نمی شود بلکه براساس شیوه خدمت تان به آنها و میزان دلسوزی شما برای مردم اندازه گیری می شود.</p>
      <p>پیام مذکور در ادامه می افزاید: آنها تصور می کنند می توانند هر کاری (ظلم و جور) بکنند و انتظار دارند همه سکوت کنند. هرگز نمی توان ما را با تهدید ساکت کرد.</p>
      <p>لازم به ذکر است در سال ۲۰۱۵، ارتش نیجریه با یورش وحشیانه به عزاداران حسینی در حسینیه صاحب الزمان حدود ۲ هزار نفر از سوگواران حسینی را به خاک و خون کشید و پس از زخمی کردن شیخ زکزاکی و همسر وی، شیخ را به مکان نامعلومی انتقال داد.</p>
      <p>متعاقب حمله ارتش نیجریه به حسینیه بقیه الله (عج)، شیخ ابراهیم زکزاکی به شدت مجروح شد و بر اثر شدت جراحت های وارده یکی از چشمان خود را به طور کامل از دست داد و چشم دیگر وی نیز در آستانه نابینایی قرار گرفت.</p>
    </article>
  </body>
</html>