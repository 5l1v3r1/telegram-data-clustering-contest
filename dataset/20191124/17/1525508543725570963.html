<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779952/%D8%B3%D8%A7%DB%8C%D9%BE%D8%A7-%D8%B1%D8%A7-%D8%A8%D9%87-%D8%AE%D9%88%D8%A8%DB%8C-%D8%A2%D9%86%D8%A7%D9%84%DB%8C%D8%B2-%DA%A9%D8%B1%D8%AF%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:03:50+00:00"/>
    <meta property="og:title" content="ترکاشوند: سایپا را به خوبی آنالیز کردیم"/>
    <meta property="og:description" content="سرمربی تیم والیبال پیکان پس از پیروزی مقابل سایپا گفت: بازیکنانم به مرز خودباوری رسیده اند و موفق شدیم تیم سایپا را شکست دهیم."/>
  </head>
  <body>
    <article>
      <h1>ترکاشوند: سایپا را به خوبی آنالیز کردیم</h1>
      <address><time datetime="2019-11-24T17:03:50+00:00">24 Nov 2019, 17:03</time> by <a rel="author" href="https://www.mehrnews.com/archive?jr=720" target="_blank">ساناز سلیمان آبادی</a></address>
      <p>به گزارش <a href="https://www.mehrnews.com/">خبرنگار مهر</a>، تیم والیبال پیکان تهران امروز موفق شد با نتیجه ۳ بر ۲ سایپا را شکست دهد.</p>
      <p>محمد ترکاشوند سرمربی تیم والیبال پیکان پس از پیروزی مقابل سایپا در جمع خبرنگاران گفت: همانطور که تماشا کردید بازی قشنگ و تماشاگر پسندی بود. جا دارد که به تیم سایپا و بازیکنان خودم تبریک بگویم. در بخش هایی از بازی بازیکنان تمرکز خود را از دست دادند که این به دلیل جوانی آنهاست. در ادامه به مرز خودباوری رسیدند و توانستیم تیم سایپا را شکست دهیم.</p>
      <p>وی افزود: این تیم را به خوبی آنالیز کرده بودیم، سعی کردیم بازی سرعتی این تیم را از کار بیاندازیم. در نهایت نیز موفق شدیم و پیروز رقابت شویم.</p>
      <p>سرمربی تیم والیبال پیکاندرباره تعطیلی لیگ پیش از موعد مقرر ادامه داد: سال سختی برای والیبال ایران در پیش است. از ابتدا نیز شرایط لیگ مشخص نبود. فکر می کنم ورود به المپیک برای ورزش و مردم ایران مهم است. همه باید دست در دست هم دهیم تا تیم ملی به المپیک صعود کند. قطعا این شرایط را برای رقابت های لیگ سخت تر می کند و احتمالا رقابت ها به سال آینده کشیده شود اما المپیک برای ما مهم است و والیبال ما می تواند جزو ۶ تیم المپیک شود. چاره ای جز تعطیلی وجود ندارد. برای تیم ملی آرزوی موفقیت دارم.</p>
    </article>
  </body>
</html>