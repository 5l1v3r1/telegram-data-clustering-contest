<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170966/vozac-autobusa-doziveo-infarkt-otac-sin-isutirali-nestali"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T17:14:00+00:00"/>
    <meta property="og:title" content="VOZAČ AUTOBUSA DOŽIVEO INFARKT: Otac i sin ga išutirali, pa nestali!"/>
    <meta property="og:description" content="Na Autobuskoj stanici u Požarevcu oko 13 časova došlo je do incidenta posle koga je vozač autobusa na liniji Beograd-Požarevac-Petrovac na Mlavi, doživeo infarkt."/>
  </head>
  <body>
    <article>
      <h1>VOZAČ AUTOBUSA DOŽIVEO INFARKT: Otac i sin ga išutirali, pa nestali!</h1>
      <h2>Na Autobuskoj stanici u Požarevcu oko 13 časova došlo je do incidenta posle koga je vozač autobusa na liniji Beograd-Požarevac-Petrovac na Mlavi, doživeo infarkt.</h2>
      <address><time datetime="2019-11-24T17:14:00+00:00">24 Nov 2019, 17:14</time> by <a rel="author">RTS</a></address>
      <p>Vozač (55) je reanimiran i trenutno se nalazi na Koronarnom odeljenju požarevačke Opšte bolnice. Njegovo stanje je stabilno, potvrdio je direktor Bolnice Danko Nikolić.</p>
      <p>U incidentu su učestvovala dva muškarca, otac i sin, od kojih je ovaj drugi bio putnik u autobusu. Oni su optužili vozača da im je nestao kofer, koji je pronađen u autobusu.</p>
      <p>U Policijskoj upravi u Požarevcu je potvrđeno da se za počiniocem incidenta, ocem putnika, sa područja Velikog Gradišta, koji je najverovatnije šutnuo vozača, još uvek traga, jer je napustio lice mesta.</p>
      <p>Protiv njega će biti podneta prijava za nasilničko ponašanje.</p>
      <p>Kako nezvanično saznajemo, vozač autobusa je srčani bolesnik.</p>
      <related>
        <h4>Pročitajte još:</h4>
        <a href="http://republika.rs/hronika/hronika/167438/POKUSAJ-UBISTVA-SUBOTICI-Izbo-nozem-ispred-prodavnice-pobegao"/>
        <a href="http://republika.rs/hronika/hronika/170953/NISU-HTELI-KAZU-VOZIO-Osumnjiceni-saobracajku-kojoj-povredjena-maloletnica-nudio-novac-preuzimanje-krivice"/>
        <a href="http://republika.rs/hronika/hronika/170080/Majka-nije-stala-stranu-cerke-ali-dva-detalja-navode-istrazitelje-sumnjaju-otac-brat-zlostavljali-devojcicu"/>
        <a href="http://republika.rs/hronika/hronika/170038/CRNI-UTORAK-Otkriven-jos-jedan-les-Beogradu"/>
      </related>
    </article>
  </body>
</html>