<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/society/demena-ta-ploia-se-kefalonia-zakyntho-logo-ton-thyellodon-anemon/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T17:08:46+00:00"/>
    <meta property="og:title" content="Δεμένα τα πλοία σε Κεφαλονιά – Ζάκυνθο λόγω των θυελλωδών ανέμων"/>
    <meta property="og:description" content="Αυτή τη στιγμή οι ριπές των ανέμων φθάνουν έως και τα 9 μποφόρ, γεγονός που απαγορεύει τον απόπλου των πλοίων."/>
  </head>
  <body>
    <article>
      <h1>Δεμένα τα πλοία σε Κεφαλονιά – Ζάκυνθο λόγω των θυελλωδών ανέμων</h1>
      <h2>Αυτή τη στιγμή οι ριπές των ανέμων φθάνουν έως και τα 9 μποφόρ, γεγονός που απαγορεύει τον απόπλου των πλοίων.</h2>
      <address><time datetime="2019-11-24T17:08:46+00:00">24 Nov 2019, 17:08</time> by <a rel="author">ΤοΒΗΜΑ Team</a></address>
      <p>Δεμένα στα λιμάνια της Κεφαλονιάς, είναι τα πλοία που εκτελούν τα δρομολόγια Πόρος – Κυλλήνη και Σάμη – Πάτρα, λόγω των θυελλωδών ανέμων που πνέουν στο Ιόνιο.</p>
      <p>Αυτή τη στιγμή οι ριπές των ανέμων φθάνουν έως και τα 9 μποφόρ, γεγονός που απαγορεύει τον απόπλου των πλοίων.</p>
      <p>
        <a href="https://www.in.gr/2019/11/24/world/vretania-efarmogi-tou-brexit-kai-ependyseis-yposxetai-o-tzonson/">Βρετανία: Εφαρμογή του Brexit και επενδύσεις υπόσχεται ο Τζόνσον</a>
      </p>
      <p>Στη Ζάκυνθο πραγματοποιήθηκε το δρομολόγιο των 17:00 από Κυλλήνη, αλλά στη συνέχεια αναμένεται να κλείσει η γραμμή έως και τις πρωινές ώρες της Δευτέρας.</p>
      <h3>Πού θα χτυπήσει η κακοκαιρία</h3>
      <p>Το νέο κύμα κακοκαιρίας αναμένται να φέρει μεγάλης έντασης φαινόμενα και σημαντικές ποσότητες βροχής.</p>
      <p>«Από την Κυριακή το βράδυ αναμένεται το χαμηλό βαρομετρικό, το οποίο θα δώσει πολύ ισχυρές καταιγίδες στις περιοχές των Επτανήσων και της υπόλοιπης Δυτικής Ηπειρωτικής χώρας και μέχρι τα ξημερώματα της Δευτέρας τα φαινόμενα θα επεκταθούν και στις υπόλοιπες περιοχές της Ηπειρωτικής Ελλάδας» αναφέρει χαρακτηριστικά ο μετεωρολόγος του One Channel Γιάννης Καλλιάνος.</p>
      <p>«Το μεσημέρι της Δευτέρας μέχρι το βράδυ τα φαινόμενα θα επεκταθούν και στις νησιωτικές περιοχές του Αιγαίου. Περίπου 24 με 36 ώρες θα διαρκέσουν πολύ έντονες βροχοπτώσεις και θα επηρεαστεί και ο νομός Αττικής. Αυξημένη είναι η πιθανότητα υπερχείλισης χειμάρρων, πτώσης δέντρων όπως και πλημμύρες» συμπληρώνει.</p>
      <p>
        <a href="https://www.tovima.gr/2019/11/24/politics/syriza-ena-yugo-me-mixani-3-000-cc/">ΣΥΡΙΖΑ… Ενα Yugo με μηχανή 3.000 cc</a>
      </p>
    </article>
  </body>
</html>