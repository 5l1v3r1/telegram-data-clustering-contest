<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zak-kor.net/58573-cni-na-dizpalivo-znizhuyutsya-trety-tizhden-pospl.html"/>
    <meta property="og:site_name" content="Закарпатський Кореспондент"/>
    <meta property="article:published_time" content="2019-11-24T17:50:00+00:00"/>
    <meta property="og:title" content="Ціни на дизпаливо знижуються третій тиждень поспіль"/>
    <meta property="og:description" content="Середня ціна дизельного палива в дрібнооптовому сегменті за минулий тиждень знизилася на 2,5% або на 50 копійок за літр до 20,65 гривень за літр, в крупному опті - ціни опустилися на 2% до 23,8 тисяч гривень за тонну.Про це свідчать дані щоденного цінового моніторингу &quot;Консалтингової групи А-95&quot;, передає Економічна правда.Ціна залізничних партій на ст. Коростень (Житомирська обл.) 22 листопада знизилася до 23 600-23 700 грн/т, в порівнянні з 24 100-24 400 грн/т в кінці минулого тижня. На ст. Сновськ (Чернігівська обл.) ціни за тиждень знизилися з 24 000 до 23 500 грн/т.У великооптовому сегменті продовжує превалювати пропозиція російського ресурсу, що постачається через трубопровідний термінал в Гомелі (Білорусь).Наприклад, в п'ятницю, 22 листопада, залізничні партії &quot;гомельського&quot; ДТ пропонували ОККО, &quot;Паралель&quot;, &quot;Мартін Трейд&quot; і &quot;Нафтаукртранс&quot;, в той час як з білоруським ДТ в ринок виходила тільки &quot;Альянс Ойл Україна&quot; з ст. Сарни.В останні два тижні суттєво зменшилася різниця між цінами ДТ з нафтобаз в Коростені…"/>
  </head>
  <body>
    <article>
      <h1>Ціни на дизпаливо знижуються третій тиждень поспіль</h1>
      <address>
        <time datetime="2019-11-24T17:50:00+00:00">24 Nov 2019, 17:50</time>
      </address>
      <p><b>Середня ціна дизельного палива в дрібнооптовому сегменті за минулий тиждень знизилася на 2,5% або на 50 копійок за літр до 20,65 гривень за літр, в крупному опті - ціни опустилися на 2% до 23,8 тисяч гривень за тонну.<br/></b><br/>Про це свідчать дані щоденного цінового моніторингу "Консалтингової групи А-95", <a href="https://www.epravda.com.ua/news/2019/11/24/654060/">передає </a>Економічна правда.<br/><br/>Ціна залізничних партій на ст. Коростень (Житомирська обл.) 22 листопада знизилася до 23 600-23 700 грн/т, в порівнянні з 24 100-24 400 грн/т в кінці минулого тижня. На ст. Сновськ (Чернігівська обл.) ціни за тиждень знизилися з 24 000 до 23 500 грн/т.<br/><br/>У великооптовому сегменті продовжує превалювати пропозиція російського ресурсу, що постачається через трубопровідний термінал в Гомелі (Білорусь).<br/><br/>Наприклад, в п'ятницю, 22 листопада, залізничні партії "гомельського" ДТ пропонували ОККО, "Паралель", "Мартін Трейд" і "Нафтаукртранс", в той час як з білоруським ДТ в ринок виходила тільки "Альянс Ойл Україна" з ст. Сарни.<br/><br/>В останні два тижні суттєво зменшилася різниця між цінами ДТ з нафтобаз в Коростені і в портах. Нагадаємо, вона виникла в розпал кризи в середині вересня.<br/><br/>22 листопада UPG і "Фактор" пропонували ДТ з Коростеня по 20,00 грн/л, "Альянс Енерго Трейд" з Новоград-Волинського заявляла ціну 20,30 грн/л. У столичному регіоні паливо відпускалося по 20,20-20,50 грн/л.<br/><br/>"Термінал Ойл" (Wexler Group) з нафтобази в Калинівці озвучувала ціну на рівні 20,30 грн/л, на такому ж рівні з Василькова паливо пропонували ЗНГК і "Алпен Трейд".<br/><br/>У порту Одеса "Укртатнафта" озвучувала ціну на рівні 19,80 грн/л, в "Південному" Orange Oil і Glusco по 20,20-20,40 грн/л. <br/><b><a href="https://t.me/zak_kor">Приєднуйтесь до нашого каналу в Telegram: https://t.me/zak_kor</a></b></p>
    </article>
  </body>
</html>