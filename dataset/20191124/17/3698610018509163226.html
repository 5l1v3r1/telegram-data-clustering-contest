<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/SPORT/tayson-i-marlos-ne-dopomozhut-shahtaryu-v-matchi-z-manchester-siti-330736_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T17:16:00+00:00"/>
    <meta property="og:title" content="Тайсон і Марлос не допоможуть &quot;Шахтарю&quot; в матчі з &quot;Манчестер Сіті&quot;"/>
    <meta property="og:description" content="Донеччанам не допоможуть лідери."/>
  </head>
  <body>
    <article>
      <h1>Тайсон і Марлос не допоможуть "Шахтарю" в матчі з "Манчестер Сіті"</h1>
      <h2>Донеччанам не допоможуть лідери.</h2>
      <address>
        <time datetime="2019-11-24T17:16:00+00:00">24 Nov 2019, 17:16</time>
      </address>
      <p>Півзахисники Тайсон і Марлос не допоможуть <b><a href="https://dt.ua/SPORT/vbolivalniki-shahtarya-proveli-akciyu-v-pidtrimku-taysona-pislya-rasistskogo-skandalu-330660_.html">донецькому "Шахтарю"</a></b> в матчі п'ятого туру групового етапу Ліги чемпіонів проти "Манчестер Сіті", передає прес-служба "гірників".</p>
      <p>Марлос відсутній у заявці донеччан через дискваліфікацію, а щодо Тайсона ніякої інформації немає.</p>
      <p><b>Воротарі:</b> Андрій Пятов, Олексій Шевченко, Анатолій Трубін</p>
      <p><b>Захисники:</b> Додо, Сергій Кривцов, Микола Матвієнко, Давід Хочолава, Ісмаїлі</p>
      <p><b>Півзахисники:</b> Тарас Степаненко, Алан Патрік, Віктор Коваленко, Маркос Антоніо, Євген Коноплянка, Тете, Манор Соломон, Сергій Болбат, Маркіньос Сіпріано</p>
      <p><b>Нападники:</b> Жуніор Мораєс, Данило Сікан, Андрій Борячук</p>
      <p>Матч між "Шахтарем" і "Манчестер Сіті" відбудеться на стадіоні "Етіхад" в Манчестері у вівторок, 26 листопада.</p>
      <p>Після чотирьох турів "Манчестер Сіті" йде на першому місці, маючи у своєму активі 10 очок. "Шахтар" розташувався на другій сходинці з п'ятьма очками, "Динамо" Загреб також має п'ять очок, у "Аталанти" - одне.</p>
      <p>Раніше повідомлялося про те, що <b><a href="https://dt.ua/SPORT/bukmekeri-zrobili-prognoz-na-match-shahtarya-proti-man-siti-u-lizi-chempioniv-330671_.html">букмекери зробили прогноз на матч "Шахтаря" проти "Ман Сіті" у Лізі чемпіонів</a></b>.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a> / <a href="https://dt.ua/go/aHR0cDovL3NoYWtodGFyLmNvbQ==">ФК Шахтер</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>