<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Pucnjava-u-Sesvetama-uhapsen-sin-hrvatskog-generala/570290?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T17:58:34+00:00"/>
    <meta property="og:title" content="Pucnjava u Sesvetama, uhapšen sin hrvatskog generala"/>
    <meta property="og:description" content="ZAGREB - Mario Korade, sin hrvatskog generala Ivana Korade, uhapšen je večeras zbog pucnjave u Sesvetama, javili su hrvatski mediji."/>
  </head>
  <body>
    <article>
      <h1>Pucnjava u Sesvetama, uhapšen sin hrvatskog generala</h1>
      <address><time datetime="2019-11-24T17:58:34+00:00">24 Nov 2019, 17:58</time> by <a rel="author">Srna</a></address>
      <p>ZAGREB - Mario Korade, sin hrvatskog generala Ivana Korade, uhapšen je večeras zbog pucnjave u Sesvetama, javili su hrvatski mediji.</p>
      <p>Za sada nema informacija o eventualnim žrtvama.</p>
      <p>U policiji su naveli da se pucnjava dogodila u Ulici Ljudevita Posavskog i da je veoma brzo uhapšen tridesetogodišnji muškarac, te da se trenutno utvrđuju sve okolnosti događaja.</p>
      <p>Mario Korade, sin je hrvatskog generala koji je 2008. godine ubio petoro ljudi, a potom izvršio samoubistvo.</p>
      <p>Mario je već osuđivan i to na kaznu zatvora od tri godine i tri mjeseca zbog različitih krivičnih djela na osnovu dvije objedinjene optužnice. Na teret mu je stavljeno protivpravno oduzimanje slobode i nanošenje teških povreda u prvom, te iznuda u drugom slučaju.</p>
      <p>Prema prvoj optužnici, Korade je u januaru 2015. napao i lišio slobode dvojicu braće i njihovog komšiju, koji su u blizini njegovog imanja u Velikoj Veternički sjekli drva. Korade ih je, navodno, tukao i prijetio pištoljem.</p>
      <p>Optužba za ilegalno posjedovanje oružja je odbačena, jer policija nikad nije našla pištolj.</p>
      <p>Iako je prilikom pretresa kuće pronađena municija, sud je prihvatio Koradeovu obranu da je ono pripadalo njegovom pokojnom ocu.</p>
    </article>
  </body>
</html>