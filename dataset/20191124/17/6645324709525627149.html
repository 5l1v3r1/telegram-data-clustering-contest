<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/europe/boris-djonsyn-obeshta-brexit-do-kraja-na-januari-news_1409270.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T17:45:00+00:00"/>
    <meta property="og:title" content="Борис Джонсън обеща: Brexit до края на януари"/>
    <meta property="og:description" content="Предвижда се символично напускане на 31 януари, след това"/>
  </head>
  <body>
    <article>
      <h1>Борис Джонсън обеща: Brexit до края на януари</h1>
      <address><time datetime="2019-11-24T17:45:00+00:00">24 Nov 2019, 17:45</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Британският премиер Борис Джонсън обяви предизборния манифест на торите, обещавайки да осъществи Brexit до края на януари и да „отприщи“ потенциала на Великобритания, съобщава Би Би Си. На митинг в град Телфорд, графство Шропшир, той обеща да не вдига ДДС-то, данъка въху доходите и осигуровките. Сред другите му обещания са допълнителни 250 паунда бонус на година за детски надбавки и намаляване на таксите за паркинг на служителите в болниците, съобщава БГНЕС. <br/><br/><br/>Манифестът от 59 страници на Консервативната партия беше обявен 18 дни преди предсрочните парламентарни избори на 12 декември. Премиерът обеща да осъществи Brexit и да свика дебат и друг вот преди Коледа по споразумението с Европейския съюз, за да позволи на Великобритания „да обърне нова страница след колебанията, забавянето и разделението през последните години“.</p>
      <related>
        <a href="https://www.actualno.com/europe/da-byde-brexit-london-umishleno-izpusna-sroka-da-predloji-evrokomisar-news_1409114.html"/>
      </related>
      <p>Консерваторите искат депутатите от камарата на общините да ратифицират сделката за развода между Лондон и Брюксел на премиера преди Великобритания да напусне ЕС на 31 януари. След това ще настъпи "преходен период" - по време на който Обединеното кралство ще продължи да следва правилата на ЕС, докато двете страни се опитват да изработят постоянна търговска сделка. </p>
    </article>
  </body>
</html>