<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-seven-of-top-10-company-lose-rs-76164-crore-in-market-capitalization-tcs-worst-hit-2866414.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T17:40:43+00:00"/>
    <meta property="og:title" content="टॉप 10 में 7 कंपनियों का मार्केट कैप 76,164 करोड़ रुपए कम हुआ; TCS को सबसे ज्यादा नुकसान"/>
    <meta property="og:description" content="सेंसेक्स की शीर्ष 10 कंपनियों में से सात का बाजार पूंजीकरण पिछले सप्ताह संयुक्त रूप से 76,164.3 करोड़ रुपये कम हो गया। टीसीएस को सर्वाधिक नुकसान उठाना पड़ा। शीर्ष 10 कंपनियों में से सिर्फ रिलायंस..."/>
  </head>
  <body>
    <article>
      <h1>टॉप 10 में 7 कंपनियों का मार्केट कैप 76,164 करोड़ रुपए कम हुआ; TCS को सबसे ज्यादा नुकसान</h1>
      <address><time datetime="2019-11-24T17:40:43+00:00">24 Nov 2019, 17:40</time> by <a rel="author">भाषा,नई दिल्ली</a></address>
      <p>सेंसेक्स की शीर्ष 10 कंपनियों में से सात का बाजार पूंजीकरण पिछले सप्ताह संयुक्त रूप से 76,164.3 करोड़ रुपये कम हो गया। टीसीएस को सर्वाधिक नुकसान उठाना पड़ा। शीर्ष 10 कंपनियों में से सिर्फ रिलायंस इंडस्ट्रीज, एचडीएफसी और भारतीय स्टेट बैंक के बाजार पूंजीकरण में ही इस दौरान तेजी रही।</p>
      <p>टीसीएस का बाजार पूंजीकरण 39,118.6 करोड़ रुपये कम होकर 7,76,950.02 करोड़ रुपये पर आ गया। इसके अलावा कोटक महिंद्रा बैंक का बाजार पूंजीकरण 10,410.2 करोड़ रुपये गिरकर 2,99,602.51 करोड़ रुपये और इंफोसिस का बाजार पूंजीकरण 7,174.59 करोड़ रुपये कम होकर 2,95,174.92 करोड़ रुपये पर आ गया।</p>
      <p>इसी तरह, हिंदुस्तान यूनिलीवर का बाजार पूंजीकरण 7,154.7 करोड़ रुपये कम होकर 4,38,201.26 करोड़ रुपये, एचडीएफसी बैंक का बाजार पूंजीकरण 7,033.72 करोड़ रुपये लुढ़ककर 6,92,671.21 करोड़ रुपये, आईटीसी का बाजार पूंजीकरण 3,686.3 करोड़ रुपये कम होकर 3,04,304.16 करोड़ रुपये और आईसीआईसीआई बैंक का बाजार पूंजीकरण 1,586.19 करोड़ रुपये कम होकर 3,21,139.67 करोड़ रुपये रह गया।</p>
      <p>इसके उलट रिलायंस इंडस्ट्रीज का बाजार पूंजीकरण 48,874.91 करोड़ रुपये मजबूत होकर 9,80,287.54 करोड़ रुपये पहुंच गया। वहीं भारतीय स्टेट बैंक का बाजार पूंजीकरण 6,381.1 करोड़ रुपये चढ़कर 2,93,753.59 करोड़ रुपये और एचडीएफसी का बाजार पूंजीकरण 2,098.74 करोड़ रुपये बढ़कर 3,86,298.69 करोड़ रुपये पर पहुंच गया।</p>
      <p>बाजार पूंजीकरण के लिहाज से रिलायंस इंडस्ट्रीज शीर्ष पर बनी रही। इसके बाद टीसीएस, एचडीएफसी बैक, हिंदुस्तान यूनिलीवर, एचडीएफसी, आईसीआईसीआई बैंक, आईटीसी, कोटक महिंद्रा बैंक, इंफोसिस और भारतीय स्टेट बैक का स्थान रहा। पिछले सप्ताह सेंसेक्स 2.72 अंक मजबूत हुआ।</p>
    </article>
  </body>
</html>