<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152873-epifanij-ne-proty-perenesennia-rizdva"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T17:45:00+00:00"/>
    <meta property="og:title" content="Епіфаній не проти «перенесення» Різдва"/>
    <meta property="og:description" content="Предстоятель Православної Церкви України митрополит Епіфаній повідомив, що можна святкувати Різдво за григоріанським календарем"/>
  </head>
  <body>
    <article>
      <h1>Епіфаній не проти «перенесення» Різдва</h1>
      <address>
        <time datetime="2019-11-24T17:45:00+00:00">24 Nov 2019, 17:45</time>
      </address>
      <p>Предстоятель Православної Церкви України митрополит Епіфаній повідомив, що можна святкувати Різдво за григоріанським календарем<br/><br/>Українці можуть святкувати Різдво за григоріанським календарем 25 грудня, якщо вони цього хочуть. Про це очільник ПЦУ сказав у інтерв`ю телеканалу Zik, - пише Главком.<br/><br/>За його словами, зараз важко уявити, скільки часу потрібно, щоб змінити святкування цього великого свята з звичного українцям дня 7 січня.<br/><br/>«Більшість помісних православних церков святкують Різдво за новим, григоріанським календарем. І ми це можемо робити в майбутньому, якщо це буде сприймати український народ «, - сказав Епіфаній.<br/><br/>Якщо більшість християн в Україні почнуть відзначати Різдво 25 грудня, незабаром можна буде говорити про зміни в церкві.<br/><br/>«Якщо церква побачить, що більшість православних християн в Україні готові сприйняти це, хочуть святкувати саме за новим стилем, тоді не виникне жодних проблем«, - сказав голова ПЦУ.<br/><br/>Епіфаній попросив українців не забувати молитися про воїнів, які захищають Донбас, а також тих людей, хто проживає на окупованих територіях.</p>
    </article>
  </body>
</html>