<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/technology/realme-to-open-its-exclusive-stores-in-india-very-soon-1-1-10610523.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T17:54:00+00:00"/>
    <meta property="og:title" content="త్వరలో ప్రారంభం కానున్న రియల్‌మి ఎక్స్‌క్లూజివ్ స్టోర్లు"/>
    <meta property="og:description" content="మొబైల్స్ తయారీదారు రియల్‌మి త్వరలో దేశవ్యాప్తంగా ఎక్స్‌క్లూజివ్ రియల్‌మి స్టోర్స్‌ను ఓపెన్ చేయనున్నట్లు తెలిపింది. ఈ మేరకు ఆ కంపెనీ సీఈవో మాధవ్ సేథ్ మీడియాతో మాట్లాడుతూ.."/>
  </head>
  <body>
    <article>
      <h1>త్వరలో ప్రారంభం కానున్న రియల్‌మి ఎక్స్‌క్లూజివ్ స్టోర్లు</h1>
      <address>
        <time datetime="2019-11-24T17:54:00+00:00">24 Nov 2019, 17:54</time>
      </address>
      <p>మొబైల్స్ తయారీదారు రియల్‌మి త్వరలో దేశవ్యాప్తంగా ఎక్స్‌క్లూజివ్ రియల్‌మి స్టోర్స్‌ను ఓపెన్ చేయనున్నట్లు తెలిపింది. ఈ మేరకు ఆ కంపెనీ సీఈవో మాధవ్ సేథ్ మీడియాతో మాట్లాడుతూ.. త్వరలోనే దేశవ్యాప్తంగా రియల్‌మి ఎక్స్‌పీరియెన్స్ స్టోర్స్‌ను ప్రారంభిస్తున్నామని తెలిపారు. వాటిల్లో రియల్‌మి వినియోగదారులు ఆ కంపెనీ ప్రొడక్ట్స్‌ను ఎక్స్‌పీరియెన్స్ చెందవచ్చని తెలిపారు. అలాగే కొనుగోలుదారుల కోసం ప్రత్యేకంగా స్టోర్స్‌ను తీర్చిదిద్దనున్నట్లు తెలిపారు. ఈ క్రమంలోనే రియల్‌మి ఎక్స్‌పీరియెన్స్ స్టోర్స్‌ను ప్రారంభించేందుకు పలు నగరాల్లో ఇప్పటికే లొకేషన్లను చూస్తున్నామని అన్నారు. ఇక ఇప్పటికే రియల్‌మి కంపెనీకి దేశవ్యాప్తంగా 345 సర్వీస్ సెంటర్లు ఉన్నాయని, రానున్న రోజుల్లో వీటి సంఖ్యను మరింతగా పెంచుతామని, కొత్తగా మరో 100 సర్వీస్ సెంటర్లను త్వరలోనే ప్రారంభిస్తామని తెలిపారు.</p>
    </article>
  </body>
</html>