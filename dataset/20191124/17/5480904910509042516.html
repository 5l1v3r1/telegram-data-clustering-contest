<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/augsburg-s-koubkem-a-moravkem-prehral-daridovu-herthu-berlin-4-0/1824750?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-24T17:43:00+00:00"/>
    <meta property="og:title" content="Augsburg s Koubkem a Morávkem přehrál Daridovu Herthu Berlín 4:0"/>
    <meta property="og:description" content="Berlín - Utkání 12. kola německé ligy mezi Augsburgem a Herthou Berlín proti sobě svedlo tři české fotbalisty a úspěšnější byl domácí celek s brankářem Tomášem Koubkem a střídajícím Janem Morávkem. Augsburg zvítězil nad Herthou, za kterou od začátku nastoupil Vladimír Darida, vysoko 4:0. Průběh zápasu ovlivnila červená karta pro brankáře hostů Runeho Jarsteina."/>
  </head>
  <body>
    <article>
      <h1>Augsburg s Koubkem a Morávkem přehrál Daridovu Herthu Berlín 4:0</h1>
      <address><time datetime="2019-11-24T17:43:00+00:00">24 Nov 2019, 17:43</time> by <a rel="author" href="http://www.ctk.cz/" target="_blank">ČTK</a></address>
      <p>Berlín - Utkání 12. kola německé ligy mezi Augsburgem a Herthou Berlín proti sobě svedlo tři české fotbalisty a úspěšnější byl domácí celek s brankářem Tomášem Koubkem a střídajícím Janem Morávkem. Augsburg zvítězil nad Herthou, za kterou od začátku nastoupil Vladimír Darida, vysoko 4:0. Průběh zápasu ovlivnila červená karta pro brankáře hostů Runeho Jarsteina.</p>
      <p>Augsburg šel do vedení v 17. minutě, kdy se prosadil Philipp Max. O devět minut později navýšil náskok domácího týmu Sergio Córdova, chvíli poté podrazil brankář Herthy Jarstein soupeře a dostal červenou kartu. Po přestávce Augsburg přidal ještě dvě branky, trefili se Andre Hahn a Florian Niederlechner.</p>
      <p>Na poslední pětiminutovku se na hřiště dostal i Morávek. Jeho a Koubkův spoluhráč Marek Suchý chyběl v nominaci kvůli dlouhodobému zranění.</p>
      <p>Hoffenheim prohrál doma s oslabenou Mohučí 1:5. Za hosty otevřel skóre v 33. minutě Levin Öztunali, pak ale šel jeho tým do deseti po šlapáku Boteho Bakua. Domácí nedokázali početní výhody využít a naopak dostali další gól, když mohučský centr srazil za záda vlastního brankáře Pavel Kadeřábek. Český reprezentant pak měl v průběhu druhé půle dvě střelecké příležitosti, které neproměnil.</p>
      <p>Třígólový náskok zařídil Mohuči Pierre Kunde Malong, a přestože Andrej Kramarič v 83. minutě zkorigoval, hosté dvěma slepenými góly těsně před koncem debakl zase zvýraznili. Vítěznou ligovou premiéru si tak na lavičce Mohuče připsal trenér Achim Beierlorzer, který před reprezentační pauzou nahradil odvolaného Sandra Schwarze.</p>
      <h3>Výsledky 12. kola německé fotbalové ligy:</h3>
      <p>Augsburg - Hertha Berlín 4:0 (17. Max, 26. Córdova, 52. Hahn, 79. Niederlechner), Hoffenheim - Mohuč 1:5 (83. Kramarič - 62. a 90.+3 Kunde Malong, 33. Öztunali, 52. vlastní Kadeřábek, 90. Boetius).</p>
      <p>
        <b>Tabulka:</b>
      </p>
      <ul>
        <li>1. | Mönchengladbach | 12 | 8 | 1 | 3 | 24:13 | 25</li>
        <li>2. | Lipsko | 12 | 7 | 3 | 2 | 33:13 | 24</li>
        <li>3. | Bayern Mnichov | 12 | 7 | 3 | 2 | 33:16 | 24</li>
        <li>4. | Freiburg | 12 | 6 | 4 | 2 | 21:13 | 22</li>
        <li>5. | Schalke | 12 | 6 | 4 | 2 | 22:15 | 22</li>
        <li>6. | Dortmund | 12 | 5 | 5 | 2 | 26:18 | 20</li>
        <li>7. | Wolfsburg | 12 | 5 | 5 | 2 | 13:10 | 20</li>
        <li>8. | Hoffenheim | 12 | 6 | 2 | 4 | 17:19 | 20</li>
        <li>9. | Leverkusen | 12 | 5 | 4 | 3 | 18:16 | 19</li>
        <li>10. | Eintracht Frankfurt | 12 | 5 | 2 | 5 | 21:18 | 17</li>
        <li>11. | Union Berlín | 12 | 5 | 1 | 6 | 15:17 | 16</li>
        <li>12. | Augsburg | 12 | 3 | 4 | 5 | 17:24 | 13</li>
        <li>13. | Mohuč | 12 | 4 | 0 | 8 | 17:31 | 12</li>
        <li>14. | Brémy | 12 | 2 | 5 | 5 | 19:26 | 11</li>
        <li>15. | Hertha Berlín | 12 | 3 | 2 | 7 | 17:25 | 11</li>
        <li>16. | Düsseldorf | 12 | 3 | 2 | 7 | 15:23 | 11</li>
        <li>17. | Kolín nad Rýnem | 12 | 2 | 1 | 9 | 11:27 | 7</li>
        <li>18. | Paderborn | 12 | 1 | 2 | 9 | 14:29 | 5</li>
      </ul>
    </article>
  </body>
</html>