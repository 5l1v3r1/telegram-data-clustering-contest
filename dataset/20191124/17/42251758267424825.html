<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Rukomet/a315535-Pop-Lazic-Ne-bih-volela-da-odlucuje-mec-sa-Slovenkama.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T17:11:00+00:00"/>
    <meta property="og:title" content="Pop Lazić: Ne bih volela da odlučuje meč sa Slovenkama"/>
    <meta property="og:description" content="Srpska rukometašica Slađana Pop Lazić ističe da će sve reprezentacije na Svetskom prvenstvu imati dodatni motiv zbog kvalifikacija za Olimpijske igre."/>
  </head>
  <body>
    <article>
      <h1>Pop Lazić: Ne bih volela da odlučuje meč sa Slovenkama</h1>
      <h2>Srpska rukometašica Slađana Pop Lazić ističe da će sve reprezentacije na Svetskom prvenstvu imati dodatni motiv zbog kvalifikacija za Olimpijske igre.</h2>
      <address><time datetime="2019-11-24T17:11:00+00:00">24 Nov 2019, 17:11</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/129155/png/PopLazic.png"/>
        <figcaption>
          <cite>rss.org.rs</cite>
        </figcaption>
      </figure>
      <p>Dve utakmice su iza najboljih srpskih rukometašica u Južnoj Koreji. Posle pobede nad domaćinom 27:26 usledio je poraz od Rusije 25:43. Posle dana pauze, ekipu Ljubomira Obradovića čeka duel sa Mađarskom.</p>
      <p><i>"Većina devojaka ima problem sa spavanjem zbog promene vremenske zone. Još uvek se navikavamo na to"</i>, rekla je Slađana Pop Lazić i dodala:</p>
      <related>
        <a href="http://sportklub.rs/Rukomet/a315406-Srpkinje-na-18-protiv-Rusije.html"/>
        <a href="http://sportklub.rs/Rukomet/a315285-Srpkinje-pobedile-u-prvoj-proveri-pred-SP.html"/>
        <a href="http://sportklub.rs/Rukomet/a315011-Srbija-bez-Andree-Lekic-na-Svetskom-prvenstvu.html"/>
      </related>
      <p>
        <i>"Turnir je stvarno jak. Pobedile smo Koreju, borile smo se do poslednjeg trenutka. Nismo se predavale. Usledio je meč sa Ruskinjama, koje su dan ranije pobedile i Mađarsku. Na nas je uticala promena i nespavanje, rezultat nije baš realan, ali tako je kako je. Nastavljamo dalje, tu smo da se uigravamo i spremamo za prvenstvo. Daćemo sve od sebe da utakmicu sa Mađarskom završimo pozitivnim rezultatom, iako ponavljam, najbitnije tek sledi. S kim god da igramo, moram da budemo fokusirane na nas".</i>
      </p>
      <p>Srbija će na Svetskom prvenstvu u Japanu igrati u grupi A sa Holandijom, Norveškom, Slovenijom, Kubom i Angolom, koja će biti i suparnik Srbiji u prvoj rundi takmičenja.</p>
      <p><i>"Angola nije ni malo naivna ekipa. Otvaranje prvenstva je uvek nezgodno. Da smo mogli da biramo, Kuba bi bila za taj prvi dan. Dosta toga se promenilo kod Holanđanki, možemo sa njima da se nosimo. Najteži rival biće Norveška. Ne bih volela da sa Slovenkama igramo meč za prolaz, nadam se da ćemo i ranije obezbediti plasman u glavnu fazu. Norveška, Francuska i Rusija su glavni kandidati za sam vrh, ali dosta reprezentacija će imati ekstra motiv zbog Olimpijskih Igara</i>", zaključila je članica francuskog Bresta.</p>
      <p>Planetarni šampionat na programu je od 30. novembra do 15. septembra.</p>
    </article>
  </body>
</html>