<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Prevrnuo-se-brod-sa-vise-od-14000-ovaca/570285?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T17:02:35+00:00"/>
    <meta property="og:title" content="Prevrnuo se brod sa više od 14.000 ovaca"/>
    <meta property="og:description" content="BUKUREŠT - Veliki teretni brod koji je prevozio više od 14.000 ovaca prevrnuo se kod obala Rumunije, a u akciji spasavanja životinja učestvuju pripadnici policije, mornarice i vatrogasci."/>
  </head>
  <body>
    <article>
      <h1>Prevrnuo se brod sa više od 14.000 ovaca</h1>
      <address><time datetime="2019-11-24T17:02:35+00:00">24 Nov 2019, 17:02</time> by <a rel="author">Srna</a></address>
      <p>BUKUREŠT - Veliki teretni brod koji je prevozio više od 14.000 ovaca prevrnuo se kod obala Rumunije, a u akciji spasavanja životinja učestvuju pripadnici policije, mornarice i vatrogasci.</p>
      <p>Brod "Kraljica Hind", koji je plovio pod zastavom države Palau, prevrnuo se danas nakon što je isplovio iz luke Midija, nedaleko od Konstante, na obali Crnog mora.</p>
      <p>Svi članovi posade su spaseni od kojih su većina državljani Sirije, a jedan je prebačen u bolnicu zbog hipotermije.</p>
      <p>Neke ovce pronađene su kako plivaju oko broda i one su spasene, ali se strahuje da su se mnoge udavile.</p>
      <p>"Spasili smo mali broj ovaca koje su plivale kod broda", rekla je za BBC Stojka Anamarija, portparol službi za vanredne situacije u Konstanti.</p>
      <p>Nije poznato zašto se brod prevrnuo.</p>
      <p>Brod, koji je napustio Midiju danas oko 12.00 časova po lokalnom vremenu, plovio je ka luci Džeda u Saudijskoj Arabiji.</p>
      <p>Rumunski mediji javljaju da je brod, dužine 85 metara, u Midiju došao iz Tripolija u Libiji.</p>
      <hr/>
      <figure>
        <iframe src="https://www.youtube.com/embed/VLA1m4ICd24" width="727" height="409" data-service="Youtube" scrolling="no"/>
      </figure>
    </article>
  </body>
</html>