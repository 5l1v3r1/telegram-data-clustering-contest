<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/domaci-traci/clanek/spremembe-na-rtv-slovenija-veroniko-in-urbana-ukinili-foto-253039"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T17:10:00+00:00"/>
    <meta property="og:title" content="Spremembe na RTV Slovenija: Veroniko in Urbana ukinili (FOTO)"/>
    <meta property="og:description" content="»Tako, Recepcije, pike na i Studia City, ne bo več! Ni denarja!« Nekako tako je Marcel Štefančič jr. končal nedavno oddajo Studia City in dal vedeti, da tudi njej režejo pogačo. Za začetek s..."/>
  </head>
  <body>
    <article>
      <h1>Spremembe na RTV Slovenija: Veroniko in Urbana ukinili (FOTO)</h1>
      <h2>Ker so se zaposlenim na RTV SLO povišale plače, je sredstev za pripravo programa toliko manj.« In zdaj so njene besede meso postale tudi v Studiu City.</h2>
      <address><time datetime="2019-11-24T17:10:00+00:00">24 Nov 2019, 17:10</time> by <a rel="author">K. E.</a></address>
      <slideshow>
        <figure>
          <img src="https://www.slovenskenovice.si/images/slike/2019/11/23/1645799.jpg"/>
          <figcaption>Maruša pa brez honorarja. FOTO: RTV</figcaption>
        </figure>
        <figure>
          <img src="https://www.slovenskenovice.si/images/slike/2019/11/23/1645801.jpg"/>
          <figcaption>FOTO: RTV SLO</figcaption>
        </figure>
        <figure>
          <img src="https://www.slovenskenovice.si/images/slike/2019/11/23/1645803.jpg"/>
          <figcaption>Siniša Gačić FOTO: K. E.</figcaption>
        </figure>
        <figure>
          <img src="https://www.slovenskenovice.si/images/slike/2019/11/23/1645804.jpg"/>
          <figcaption>FOTOgrafije: RTV</figcaption>
        </figure>
      </slideshow>
      <p>»Tako, Recepcije, pike na i Studia City, ne bo več! Ni denarja!« Nekako tako je <b>Marcel Štefančič jr</b>. končal nedavno oddajo Studia City in dal vedeti, da tudi njej režejo pogačo. Za začetek so morali ukiniti Recepcijo. Nekateri pravijo, da če ne bi bilo programskega šefa Marcela, bi bržkone lahko rekli, da Studio City obstaja samo zato, da smo na koncu lahko gledali Recepcijo. Kakor koli.<br/><br/>Oddaja je tako ostala brez pike na i. Veronika in Urban sta bila lika, ki si ju je izmislil novinar<b> Siniša Gačić</b>. Na začetku je bil Urban samo nekdo, ki ga je Veronika klicala med oddajo, potem je z leti postal receptor. Snemali so ju običajno konec tedna, igralca na drugem vhodu RTV, na službeni recepciji, Veroniko pa, kot je bilo slišati, kar v Siniševem stanovanju. Siniša jima je napisal tudi scenarij za dialog. Slišati je bilo, da je šlo za simbolična lika, da v bistvu ni bilo nobene poante – kot neka promocija Studia City. No, mnenja so različna. Lika Veronike in Urbana sta igrala <b>Maruša Majer</b> in <b>Luka Cimprič</b>.<br/><br/><br/><br/>Majerjeva je igrala v več kratkih filmih, seriji Več po oglasih ter celovečernih filmih Avtošola in Ivan. Bila je najboljša igralka 20. mednarodnega festivala otroškega gledališča v Subotici in tudi Shooting Star – mladi igralski talent – na Berlinalu. Tudi Luka ni neznan na slovenski gledališki sceni. V filmu Avtošola pa je zaigral tudi že z Marušo Majer.<br/><br/>In po nekaj letih Recepcije ni več. RTV SLO bo tako prihranila pri honorarjih, igralci so ostali brez reklame … No, in brez honorarja, ki naj bi znašal kakšnega tisočaka na mesec. Po osebi. Se pač uresničujejo besede direktorice Televizije Slovenije <b>Natalije Gorščak</b>, ki je v enem od pogovorov dejala: »Ker so se zaposlenim na RTV SLO povišale plače, je sredstev za pripravo programa toliko manj.« In zdaj so njene besede meso postale tudi v Studiu City.</p>
    </article>
  </body>
</html>