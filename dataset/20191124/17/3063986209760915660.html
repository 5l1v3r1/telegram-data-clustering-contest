<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/843009"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T17:43:00+00:00"/>
    <meta property="og:title" content="মিথ্যা সংবাদ প্রকাশের ব্যাখ্যা চেয়ে দুটি পত্রিকাকে চিঠি"/>
    <meta property="og:description" content="মিথ্যা ও ভিত্তিহীন সংবাদ পরিবেশনের ব্যাখ্যা চেয়ে দুটি দৈনিক পত্রিকাকে চিঠি দিয়েছে সরকার। চিঠিতে আগামী তিন দিনের মধ্যে ব্যাখ্যা দাখিলের জন্য বলা হয়েছে। আজ রবিবার দৈনিক মানবজমিন ও দৈনিক নয়াদিগন্ত পত্রিকার সম্পাদক বরাবর এ চিঠি পাঠানো হয়েছে। চিঠিতে স্বাক্ষর করেছেন তথ্য মন্ত্রণালয়ের প্রধান তথ্য কর্মকর্তা সুরথ কুমার সরকার। চিঠিতে বলা হয়, দৈনিক মানবজমিন ও দৈনিক নয়াদিগন্ত পত্রিকায় ১৩ নভেম্বর 'বাবরি মসজিদ মামলার রায় : ৫ বিচারপতিকে মোদির অভিনন্দন' শিরোনামে একটি সংবাদ প্রকাশিত হয়েছে। প্রকাশিত সংবাদটি মিথ্যা ও ভিত্তিহীন হওয়ায় এ সম্পর্কে ঢাকাস্থ ভারতীয় হাইকমিশন থেকে একটি প্রতিবাদ প্রেরণ করা হয় যা ১৪ নভেম্বর ওই দুটি পত্রিকায় প্রকাশিত হয়।  চিঠিতে বলা হয়, এরুপ মিথ্যা ও ভিত্তিহীন সংবাদ প্রকাশ অশুভ উদ্দেশ্য প্রণোদিত বলে প্রতীয়মান হয়। উপরন্ত বাংলাদেশে বিরাজমান সাম্প্রদায়ীক সাম্প্রদায়িক সম্প্রীতি বিনষ্ট করার হীন উদ্দেশ্যে এই ভিত্তিহীন ও মিথ্যা সংবাদ প্রকাশ করা হয়েছে বলে সরকার মনে করে।"/>
  </head>
  <body>
    <article>
      <h1>মিথ্যা সংবাদ প্রকাশের ব্যাখ্যা চেয়ে দুটি পত্রিকাকে চিঠি</h1>
      <address><time datetime="2019-11-24T17:43:00+00:00">24 Nov 2019, 17:43</time> by <a rel="author">কালের কণ্ঠ অনলাইন</a></address>
      <p>মিথ্যা ও ভিত্তিহীন সংবাদ পরিবেশনের ব্যাখ্যা চেয়ে দুটি দৈনিক পত্রিকাকে চিঠি দিয়েছে সরকার। চিঠিতে আগামী তিন দিনের মধ্যে ব্যাখ্যা দাখিলের জন্য বলা হয়েছে।</p>
      <p>আজ রবিবার দৈনিক মানবজমিন ও দৈনিক নয়াদিগন্ত পত্রিকার সম্পাদক বরাবর এ চিঠি পাঠানো হয়েছে। চিঠিতে স্বাক্ষর করেছেন তথ্য মন্ত্রণালয়ের প্রধান তথ্য কর্মকর্তা সুরথ কুমার সরকার।</p>
      <p>চিঠিতে বলা হয়, দৈনিক মানবজমিন ও দৈনিক নয়াদিগন্ত পত্রিকায় ১৩ নভেম্বর 'বাবরি মসজিদ মামলার রায় : ৫ বিচারপতিকে মোদির অভিনন্দন' শিরোনামে একটি সংবাদ প্রকাশিত হয়েছে। প্রকাশিত সংবাদটি মিথ্যা ও ভিত্তিহীন হওয়ায় এ সম্পর্কে ঢাকাস্থ ভারতীয় হাইকমিশন থেকে একটি প্রতিবাদ প্রেরণ করা হয় যা ১৪ নভেম্বর ওই দুটি পত্রিকায় প্রকাশিত হয়। </p>
      <p>চিঠিতে বলা হয়, এরুপ মিথ্যা ও ভিত্তিহীন সংবাদ প্রকাশ অশুভ উদ্দেশ্য প্রণোদিত বলে প্রতীয়মান হয়। উপরন্ত বাংলাদেশে বিরাজমান সাম্প্রদায়ীক সাম্প্রদায়িক সম্প্রীতি বিনষ্ট করার হীন উদ্দেশ্যে এই ভিত্তিহীন ও মিথ্যা সংবাদ প্রকাশ করা হয়েছে বলে সরকার মনে করে।</p>
    </article>
  </body>
</html>