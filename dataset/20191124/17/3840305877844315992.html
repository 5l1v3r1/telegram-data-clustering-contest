<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/directorul-ires-diferenta-dintre-klaus-iohannis-si-viorica-dancila-este-clara-307167.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T17:53:48+00:00"/>
    <meta property="og:title" content="Directorul IRES: Diferența dintre Klaus Iohannis și Viorica Dăncilă este clară. Clasamentul nu se mai poate schimba până la ora 21"/>
    <meta property="og:description" content="Vasile Dîncu, directorul Institutului Român pentru Evaluare și Strategie (IRES), susține că, potrivit datelor sale, diferența dintre cei doi candidați la alegerile prezidențiale este, în acest moment, una..."/>
  </head>
  <body>
    <article>
      <h1>Directorul IRES: Diferența dintre Klaus Iohannis și Viorica Dăncilă este clară. Clasamentul nu se mai poate schimba până la ora 21</h1>
      <address><time datetime="2019-11-24T17:53:48+00:00">24 Nov 2019, 17:53</time> by <a rel="author">Redacția B1.ro</a></address>
      <p>Vasile Dîncu, directorul Institutului Român pentru Evaluare și Strategie (<a href="https://www.b1.ro/tag/ires-276077.html">IRES</a>), susține că, potrivit datelor sale, diferența dintre cei doi candidați la alegerile prezidențiale este, în acest moment, una clară, iar clasamentul nu se mai poate schimba până la ora 21.00, atunci când se vor închiderea urnelor. </p>
      <p>Potrivit unui exit poll <a href="https://www.b1.ro/tag/ires-276077.html">IRES</a>, până la ora 17.00, actualul președinte a fost votat de 63% dintre alegători, în timp ce Viorica Dăncilă a obținut 37% dintre voturi. </p>
      <p>În același timp, exit poll-ul Avangarde arată că până la ora 17.00, Iohannis a obținut 62% dintre voturi, iar Viorica Dăncilă a fost votată de 38% dintre cei care s-au prezentat la urne. </p>
      <p>Un număr de 8.577.650 de români au votat în țară, duminică, până la ora 19. Dintre aceștia, 7.430.374 și-au exprimat opțiunea pe liste permanente, în timp ce alți 1.069.335 au făcut-o pe liste suplimentare. Totodată, 77.941 au folosit urna mobilă.</p>
      <p>De asemenea, până la ora 18, un număr de 865.647 de români din diaspora au votat în turul al doilea al alegerilor prezidențiale, fiind depășit astfel numărul total de votanți din diaspora din primul tur. Dintre aceștia, 848.144 s-au prezentat la urne, în timp ce alți 17.503 și-au exprimat opțiunea prin corespondență.</p>
    </article>
  </body>
</html>