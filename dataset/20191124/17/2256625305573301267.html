<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159309_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T17:25:00+00:00"/>
    <meta property="og:title" content="СЕНЗАЦИЯ! Стърлинг отхвърли космическа оферта от Сити за нов договор"/>
    <meta property="og:description" content="Крилото иска повече от 450 хиляди паунда на седмица"/>
  </head>
  <body>
    <article>
      <h1>СЕНЗАЦИЯ! Стърлинг отхвърли космическа оферта от Сити за нов договор</h1>
      <address>
        <time datetime="2019-11-24T17:25:00+00:00">24 Nov 2019, 17:25</time>
      </address>
      <p>Една от най-големите звезди на Манчестър Сити отхвърли с лека ръка предложение от клубното ръководство да стане най-скъпоплатеният футболист в Премиършип. Той е отклонил оферта за седмична заплата от 450 хил. паунда. <br/><br/>В момента "гражданите" не биха имали притеснения, че могат да загубят един от най-резултатните си играчи. Английският национал е обвързан до 2023 г., така че не може да напусне току-така. Но този негов ход е показателен, твърдят в Англия. <br/><br/>Причината за отказа на Стърлинг била свързана с мениджъра Хосеп Гуардиола. Футболистът поискал уверение от клубното ръководство, че то ще направи всичко по силите си да задържи специалиста с нов договор. Настоящият му контракт изтича на 30 юни 2021 г. <br/><br/>Така че вероятно нападателят ще изчака развръзката с каталунеца и тогава ще прецени какво да направи. Иначе към него има интерес от всички водещи клубове в Европа, които са готови с лекота да извадят 250 млн. евро за подписа му, на колкото се оценява играчът в момента. </p>
    </article>
  </body>
</html>