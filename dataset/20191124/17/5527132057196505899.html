<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070930/honor-20-pro-nizsza-cena/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-24T17:00:23+00:00"/>
    <meta property="og:title" content="Honor 20 Pro mocno staniał w polskiej dystrybucji! Nie kupisz lepszego fotosmartfona w tej cenie"/>
    <meta property="og:description" content="Honor 20 Pro doczekał się poważnej obniżki ceny. Obecnie kupisz go już za 1999 złotych i nie ma zbyt wielu konkurentów w tej cenie – głównie ze względu na świetny aparat. Nic tylko kupować."/>
  </head>
  <body>
    <article>
      <h1>Honor 20 Pro mocno staniał w polskiej dystrybucji! Nie kupisz lepszego fotosmartfona w tej cenie</h1>
      <address><time datetime="2019-11-24T17:00:23+00:00">24 Nov 2019, 17:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/05/Honor-20-16.jpg"/>
        <figcaption>Honor 20 Pro / fot. gsmManiaK</figcaption>
      </figure>
      <p>Honor 20 Pro doczekał się poważnej obniżki ceny. Obecnie kupisz go już za 1999 złotych i nie ma zbyt wielu konkurentów w tej cenie – głównie ze względu na świetny aparat. Nic tylko kupować.</p>
      <p><b>Honor 20 Pro</b> już w momencie premiery był świetnie wyposażonym flagowcem w doskonałej cenie. Kilka miesięcy po debiucie jego cena spadła i teraz niewiele modeli może z nim konkurować. Moim zdaniem zdecydowanie warto go kupić, ale jakie są jego zalet w tej cenie?</p>
      <h3>Honor 20 Pro w nowej cenie 1999 złotych</h3>
      <p>Flagowiec marki Honor już w regularnej cenie bronił się możliwościami, a bardzo poważnym argumentem był aparat, który spokojnie należy do najlepszych na rynku. Co powiesz na to, że jego cena <a href="https://www.ceneo.pl/84527993#pid=525">spadła obecnie do 1999 złotych za wersję 8/256 GB</a>? Tak tanio nie kupisz nawet Xiaomi, OnePlusa czy ASUSa z takim zapasem mocy. Być może w Czarny Piątek kupisz go za jeszcze lepsze pieniądze, ale już dzisiaj jest to więcej niż opłacalny wybór.</p>
      <figure>
        <a href="https://www.ceneo.pl/84527993#pid=525">
          <img src="https://cdn2.techmaniak.pl/wp-content/uploads/gsmmaniak/2019/11/honor-20-pro-medium.jpg"/>
        </a>
        <figcaption>Fot. Ceneo</figcaption>
      </figure>
      <h3>Co oferuje Honor 20 Pro?</h3>
      <p>Zacznę od najbardziej oczywistej zalety, jaką w przypadku Honora 20 Pro jest poczwórny aparat fotograficzny. Składa się na niego obiektyw główny 48 MP, szeroki kąt 16 MP, teleobiektyw i kamera 2 MP do zdjęć makro. Za takie pieniądze <b>nie znam lepszego smartfona do zdjęć</b>, bo nad wszystkim czuwa rozbudowane oprogramowanie od Huawei, z doskonałym trybem nocnym włącznie.</p>
      <related>
        <a href="https://www.gsmmaniak.pl/1058802/honor-20-pro-icelandic-frost-w-polsce-cena/"/>
      </related>
      <p>Nikomu nie zabraknie też mocy obliczeniowych, Kirin 980, 8 GB RAM i 256 GB na dane użytkownika to zestaw, który wystarczy do codziennej (nawet tej najbardziej intensywnej) pracy i do grania. Energia zapewni długie godziny z dala od gniazdka, o co zadba połączenie <b>4000 mAh pojemności i szybkiego ładowania 22.5 W</b>.</p>
      <p>Subiektywnie rzecz biorąc, Honor 20 Pro jest też bardzo ładny – zwłaszcza w perłowej wersji kolorystycznej. Nie będziesz miał też problemów z obsługą jedną dłonią, bo przy przekątnej <b>6.26 cala</b> sięgniesz kciukiem niemal do każdego punktu wyświetlacza. Do pełni szczęścia zabrakło jedynie matrycy OLED, ale cóż – nie można mieć wszystkiego.</p>
      <p>
        <i>
          <a href="https://www.ceneo.pl/84527993#pid=525">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1070450/honor-v30-potwierdzenie-specyfikacji-antutu/"/>
        <a href="https://www.gsmmaniak.pl/1069926/honor-v30-wydajnosc-geekbench/"/>
        <a href="https://www.gsmmaniak.pl/1069212/honor-v30-design-podsumowanie/"/>
        <a href="https://www.gsmmaniak.pl/1068510/honor-v30-wyglad-specyfikacja/"/>
      </related>
    </article>
  </body>
</html>