<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/mpasket/aris/article/defteri-niki-gia-ton-ari-72-59-to-peristeri"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T17:34:56+00:00"/>
    <meta property="og:title" content="Δεύτερη νίκη για τον Άρη, 72-59 το Περιστέρι"/>
    <meta property="og:description" content="Το... φάρμακο που του έλειψε για δύο περίπου μήνες «ήπιε» ο Άρης και βρήκε τον τρόπο να αρχίσει να ανασαίνει. Είχε στη φαρέτρα του τον Λευτέρη Μποχωρίδη, ο οποίος επιστρέφοντας σε δράση, μετά από 53 ημέρες, λόγω τραυματισμού, έπραξε αυτό που χρειαζόταν για νικήσει η ομάδα του στο Αλεξάνδρειο, για την 8η αγωνιστική της Basket League, το Περιστέρι με 72-59. Αποτέλεσμα που έδωσε στους «κίτρινους» τη δεύτερη νίκη τους στο πρωτάθλημα."/>
  </head>
  <body>
    <article>
      <h1>Δεύτερη νίκη για τον Άρη, 72-59 το Περιστέρι</h1>
      <address>
        <time datetime="2019-11-24T17:34:56+00:00">24 Nov 2019, 17:34</time>
      </address>
      <p>Το... φάρμακο που του έλειψε για δύο περίπου μήνες «ήπιε» ο Άρης και βρήκε τον τρόπο να αρχίσει να ανασαίνει. Είχε στη φαρέτρα του τον Λευτέρη Μποχωρίδη, ο οποίος επιστρέφοντας σε δράση, μετά από 53 ημέρες, λόγω τραυματισμού, έπραξε αυτό που χρειαζόταν για νικήσει η ομάδα του στο Αλεξάνδρειο, για την 8η αγωνιστική της Basket League, το Περιστέρι με 72-59. Αποτέλεσμα που έδωσε στους «κίτρινους» τη δεύτερη νίκη τους στο πρωτάθλημα.</p>
      <p>Ο διεθνής γκαρντ τελείωσε το ματς με 27 πόντους (σ.σ. οι 17 εκ των οποίων στο πρώτο μέρος), 5 ριμπάουντ, 4 ασίστ, 1 κλέψιμο, λειτουργώντας, με αυτόν τον τρόπο, καταλυτικά στη διαμόρφωση του αποτελέσματος.</p>
      <p>Πρώτος σκόρερ για το Περιστέρι ήταν ο Μπι Τζέι Μπλέικ (10π.)</p>
      <p>Ο Άρης είχε τον έλεγχο από την αρχή του παιχνιδιού, επέβαλε τον ρυθμό του και δεν απειλήθηκε ποτέ, ουσιαστικά, από τον αντίπαλο του (13' 27-19, 27' 52-42, 39' 72-54).</p>
      <p><b>Τα δεκάλεπτα: </b>19-14, 39-35, 58-48, 72-59.</p>
      <p><b>Άρης (Σούλης Μαρκόπουλος): </b>Φιτζπάτρικ, Μποχωρίδης 27, Φλιώνης 5 (1), Μιλόσεβιτς 5, Σιδηροηλίας 2, Τάλτον 2, Γκετσεβίτσιους 5 (1), Σλαφτσάκης 6, Ντραγκίτσεβιτς 8, Μόρις 12.</p>
      <p><b>Περιστέρι (Ηλίας Ζούρος): </b>Σμιθ 5 (1), Μπλέικ 10 (1), Ξανθόπουλος 2, Σκορδίλης 4, Αγραβάνης, Σαλούστρος 2, Μορέιρα 8, Γόντικας 2, Βασιλόπουλος 6 (2), Χάτσερ 7 (1), Γκρέι 5, Κίνγκσλεϊ 8.</p>
    </article>
  </body>
</html>