<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-barca-de-pesic-tira-dofici-per-guanyar-a-murcia-83-87/noticia/2965795/"/>
    <meta property="og:site_name" content="CCMA"/>
    <meta property="article:published_time" content="2019-11-24T17:29:03+00:00"/>
    <meta property="og:title" content="El Barça de Pesic tira d'ofici per guanyar a Múrcia (83-87)"/>
    <meta property="og:description" content="Els de Pesic culminen una setmana rodona imposant-se a l'equip de l'exentrenador blaugrana Sito Alonso"/>
  </head>
  <body>
    <article>
      <h1>El Barça de Pesic tira d'ofici per guanyar a Múrcia (83-87)</h1>
      <h2>Els de Pesic culminen una setmana rodona imposant-se a l'equip de l'exentrenador blaugrana Sito Alonso</h2>
      <address><time datetime="2019-11-24T17:29:03+00:00">24 Nov 2019, 17:29</time> by <a rel="author">Xevi Bardolet</a></address>
      <figure>
        <img src="https://statics.ccma.cat/multimedia/jpg/8/6/1574620010868.jpg"/>
      </figure>
      <p><b>Després de noquejar el Fenerbahçe i el Maccabi, el Barça tha tancat la setmana a la pista de l'UCAM Múrcia</b> que dirigeix l'exentrenador blaugrana Sito Alonso. De seguida s'ha notat la motivació extra dels locals, que han arrencat amb un 7 a 1 a favor i han obligat Pesic a demanar un temps mort.</p>
      <p><b>El Barça ha reaccionat, amb Mirotic en plena forma,</b> però els murcians tot i la baixa del canoner Askia Booker, mai s'han arronsat i han respost al desafiament físic amb prou nota.</p>
      <p><b>Han estat molt superiors en el segon quart i han anat pel davant pràcticament tot el partit.</b> Però també s'intuïa que els blaugrana, malgrat el funest 3 de 21 en triples, acabarien posant una marxa més.</p>
      <p>En l'últim quart homes com Kuric, Hanga i Davies han apujat prestacions i davant la desesperació amb els àrbitres de Sito Alonso ha acabat exclòs-, <b>el Barça ha capgirat el marcador. Ha estat un gir definitiu tot i la fe murciana</b>. 83 a 87, tres de tres dels de Pesic aquesta setmana.</p>
    </article>
  </body>
</html>