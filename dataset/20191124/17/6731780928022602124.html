<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/camilla-auciello-chi-e-uccisa-forbici/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T17:27:45+00:00"/>
    <meta property="og:title" content="Camilla Auciello, chi è la donna uccisa dal compagno a colpi di forbici"/>
    <meta property="og:description" content="Camilla Auciello aveva 35 anni quando è stata uccisa a colpi di forbici e martello dal compagno, il carabiniere Claudio Bertazzoli"/>
  </head>
  <body>
    <article>
      <h1>Camilla Auciello, chi è la donna uccisa dal compagno a colpi di forbici</h1>
      <address><time datetime="2019-11-24T17:27:45+00:00">24 Nov 2019, 17:27</time> by <a rel="author">Tommaso T</a></address>
      <figure>
        <img src="https://www.viagginews.com/wp-content/uploads/2019/04/Camilla-Auciello-min.jpg"/>
      </figure>
      <p>Camilla Auciello aveva 35 anni quando è stata uccisa a colpi di forbici e martello dal compagno, il carabiniere Claudio Bertazzoli: riviviamo la triste vicenda.</p>
      <p>La storia di Camilla Auciello è di quelle che fanno rabbrividire. Ma soprattutto generano rabbia, indignazione e sgomento per le modalità con cui si è svolta e anche per ciò che è avvenuto dopo. Lei, 35 anni, bellissima e solare nonostante la vita le avesse messo davanti più di qualche difficoltà. Si innamora, lo fa perdutamente di un uomo per il quale è quasi impossibile pensare che possa arrivare a certi gesti. Eppure, quell’amore nato dopo un matrimonio fallito sarà la condanna a morte di Camilla Auciello. Andiamo allora a ripercorrere questa triste vicenda.</p>
      <p>Per essere aggiornato su tutte le notizie: <a href="https://flipboard.com/@ViaggiNews?fbclid=IwAR3GqpI6HA1zACAyKmfFXgqBitOW5a6uWcBzrBzx_3rwTz8KK5xMLY58SCw">CLICCA QUI</a>!</p>
      <p>Leggi anche -&gt; <a href="https://www.viagginews.com/2019/04/12/sara-di-pietrantonio-uccisa-stalker/">Sara Di Pietrantonio, uccisa 3 anni fa: oggi la sentenza definitiva sul fidanzato stalker</a></p>
      <p>
        <b>Camilla Auciello, la storia della donna massacrata a colpi di forbici dal compagno</b>
      </p>
      <p>Nata ad Acquaviva delle Fonti, in provincia di Bari, Camilla Auciello si era trasferita a Bologna per amore. Con quell’uomo si era sposato ma il matrimonio era naufragato. E’ un momento difficile per lei, ma grazie al suo carattere forte e alla vitalità con la quale affronta quell’esistenza riesce ad andare avanti e trova lavoro in una ditta bolognese. Quella ditta vincerà un appalto per la mensa dei carabinieri della città. E’ tra i tavoli della sala refezioni della caserma che Camilla incontra Claudio Bertazzoli, appuntato dei carabinieri che svolge mansioni d’ufficio. Tra i due c’è una notevole differenza d’età, 10 anni, eppure si innamorano e decidono di andare a convivere. Nel 2008 arriva anche Alessia, la figlia che tanto aveva desiderata. Ma da lì a poco nasceranno le prime incomprensioni e (racconteranno le amiche della donna) anche le tantissime umiliazioni alle quali lei sarebbe andata incontro da parte del compagno. E’ il 2 aprile del 2011, è l’alba. Da qualche settimana, Camilla Auciello ha chiesto l’affidamento della piccola Alessia rivolgendosi ad un avvocato. Tra le 6 e le 7 del mattino, Claudio Bertazzoli si scaglia contro la sua compagna che viene massacrata con 46 colpi, tra martello e grosse forbici, alla testa e al volto. Successivamente, il carabiniere si fa la doccia, accompagna la figlia a scuola e si costituisce. Per quel brutale omicidio Claudio Bertazzoli ha rimediato una condanna a 16 anni di carcere. All’uomo non sono state contestate premeditazione e crudeltà.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
      </related>
    </article>
  </body>
</html>