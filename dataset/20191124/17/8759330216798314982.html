<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905044/b-l-ni-scherp-wie-daar-niet-mee-omkan-verandert-beter-van-beroep-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T17:15:00+00:00"/>
    <meta property="og:title" content="Bölöni moet de brokken lijmen met Mirallas: &quot;Zonder twijfel gefrustreerd&quot;"/>
    <meta property="og:description" content="Antwerp kon in de absolute slotfase nog 1-1 maken tegen KAA Gent, maar niet iedereen had zin in een feestje. Zo was bankzitter Kevin Mirallas duidelijk niet tevreden. Hij stond klaar om in te vallen, maar na een ruzie met coach Laszlo Bölöni mocht hij meteen naar de kleedkamer."/>
  </head>
  <body>
    <article>
      <h1>Bölöni moet de brokken lijmen met Mirallas: "Zonder twijfel gefrustreerd"</h1>
      <address>
        <time datetime="2019-11-24T17:15:00+00:00">24 Nov 2019, 17:15</time>
      </address>
      <p>
        <b>Antwerp kon in de absolute slotfase nog 1-1 maken tegen KAA Gent, maar niet iedereen had zin in een feestje. Zo was bankzitter Kevin Mirallas duidelijk niet tevreden. Hij stond klaar om in te vallen, maar na een ruzie met coach Laszlo Bölöni mocht hij meteen naar de kleedkamer.</b>
      </p>
      <p>"Het ging om een klein conflict", vertelt Bölöni onder meer in <i><a href="https://www.gva.be/cnt/dmf20191124_04734465/mirallas-naar-de-kleedkamer-na-discussie-met-boloni-ook-benson-ontevreden-met-niet-selectie">Gazet Van Antwerpen</a>. </i>“Hij is zonder twijfel gefrustreerd omdat hij niet startte. Hij was titularis maar sinds enkele weken niet meer."</p>
      <p>Bölöni vindt nu dat Mirallas terug moet vechten voor een basisplaats bij Antwerp. "Refaelov overkwam hetzelfde, Didier (Lamkel Ze, red.) ook. Dat is het leven van een voetballer. Wie daar niet mee om kan, verandert beter van beroep."</p>
      <p>Mirallas stond dit seizoen al acht keer in de basis bij Antwerp. Voorlopig blijft zijn teller staan op één doelpunt. Naast Mirallas was ook Benson Manuel overigens bijzonder ontstemd, want hij zat niet eens in de selectie.</p>
      <aside>Lees meer<br/><a href="https://www.voetbalprimeur.be/nieuws/905022/alweer-geen-minuten-voor-antwerp-speler-benson-die-onvrede-uit-op-instagram.html?itm_source=www.voetbalprimeur.be&amp;itm_medium=highlighted-content">Alweer geen minuten voor Antwerp-speler Benson, die onvrede uit op Instagram</a></aside>
    </article>
  </body>
</html>