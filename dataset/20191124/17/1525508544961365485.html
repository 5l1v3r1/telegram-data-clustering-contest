<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779993/%D9%85%D8%A7%D9%86%D9%88%D8%B1-%D8%B2%D9%84%D8%B2%D9%84%D9%87-%D8%AF%D8%B1-%D8%AA%D9%88%D8%B2%DB%8C%D8%B9-%D9%86%DB%8C%D8%B1%D9%88%DB%8C-%D8%A8%D8%B1%D9%82-%D8%B4%DB%8C%D8%B1%D8%A7%D8%B2-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T17:48:31+00:00"/>
    <meta property="og:title" content="مانور زلزله در توزیع نیروی برق شیراز برگزار شد"/>
    <meta property="og:description" content="شیراز- مدیر دفتر ایمنی و کنترل ضایعات توزیع نیروی برق شیراز گفت: مانور زلزله و واکنش در شرایط اضطراری در سطح ۲ منطقه امور توزیع برق شیراز برگزار شد."/>
  </head>
  <body>
    <article>
      <h1>مانور زلزله در توزیع نیروی برق شیراز برگزار شد</h1>
      <address>
        <time datetime="2019-11-24T17:48:31+00:00">24 Nov 2019, 17:48</time>
      </address>
      <p>به  گزارش <a href="https://www.mehrnews.com/">خبرنگار مهر</a>، مصطفی رئیسی یکشنبه در حاشیه این مانورگفت : با برنامه‌ریزی قبلی ، مانور زلزله و واکنش در شرایط اضطراری، با مشارکت مدیریت‌ها و اداره‌های توزیع برق شیراز اجرا شد.</p>
      <p>وی گفت: در این مانور امورهای توزیع برق مناطق یک و ۶ و شهرستان‌های سپیدان، ارسنجان، پاسارگاد، سروستان، خرامه و کوار و همچنین اداره‌های برق درودزن و کامفیروز مشارکت داشتند.</p>
      <p>رئیسی اضافه کرد: این مانور با همکاری سازمان آتش‌نشانی ، مدیریت اورژانس و جمعیت هلال احمر شهرهای هدف برگزار شد.</p>
      <p>این مقام مسئول ادامه داد: در این مانور پرسنل واحدهای شرکت کننده با نحوه عملکرد و پناه گیری و رعایت اصول ایمنی در زمان بروز زلزله و چگونگی رسیدگی به مصدوم فرضی توسط پرسنل اورژانس آشنا شدند.</p>
      <p>رئیسی با اشاره به اینکه برای ارزیابی روند اجرا و تاثیرات این مانور، ارزیابانی از سوی مدیریت توزیع نیروی برق شیراز تعیین شده بودند، گفت: تمام مراحل مانور به شکل کامل مورد ارزیابی قرار گرفته است.</p>
      <p>مدیر دفتر ایمنی و کنترل ضایعات شرکت توزیع نیروی برق شیراز اضافه کرد: بعد از اجرای این مانور ، طی جلسه‌ای نتایج حاصله از مانور و نقاط قوت و قابل بهبود مورد بررسی و ارزیابی قرار گرفت و گزارش مدونی از موارد تهیه شده است.</p>
      <p>رئیسی تأکید کرد که موضوع ایمنی ، یکی از اصلی ترین اولویت های شرکت توزیع نیروی برق شیراز محسوب می‌شود و در این راستا ، علاوه بر آموزش های متداول ، اجرای مانورهای مختلف در دستور کار است.</p>
    </article>
  </body>
</html>