<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/huawei-matepad-canli-goruntuler-h80443.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T17:39:42+00:00"/>
    <meta property="og:title" content="Huawei MatePad Pro'nun Yeni Görüntüleri Ortaya Çıktı"/>
    <meta property="og:description" content="Söylentileri ve sızdırılan özellikleriyle çok konuşulan ve sabırsızlıkla beklenen yeni Huawei MatePad Pro'nun yeni görüntüleri ortaya çıktı."/>
  </head>
  <body>
    <article>
      <h1>Huawei MatePad Pro'nun Yeni Görüntüleri Ortaya Çıktı</h1>
      <h2>Söylentileri ve sızdırılan özellikleriyle çok konuşulan ve sabırsızlıkla beklenen yeni Huawei MatePad Pro'nun yeni görüntüleri ortaya çıktı. Görüntüler, cihazın muhtemel bazı özelliklerini doğruluyor.</h2>
      <address><time datetime="2019-11-24T17:39:42+00:00">24 Nov 2019, 17:39</time> by <a rel="author" href="https://www.webtekno.com/yazar/atakanlale" target="_blank">Atakan Lale</a></address>
      <p>Huawie’nin yeni tableti olan <b>MatePad Pro'nun</b> en iyi donanımlar kullanılarak tasarladığını gösteren yeni fotoğraflar ortaya çıktı. Huawei'nin Kirin 990 yonga seti kullandığı bu tablet, sahip olduğu özelliklerle kullanıcıların yüzünü güldürebilir. </p>
      <p>Ortaya çıkan fotoğraflara bakarak tabletin boyutu ve çözünürlüğü hakkında da bilgi edinmek mümkün. MatePad Pro, 10,8 inçlik 2K çözünürlüğe sahip bir ekranla geliyor. Yani bu ekran, rekabet edeceği 12,9 inçlik <b>Apple iPad Pro’nun </b>ekranından çok daha küçük. Aslına bakarsanız MatePad Pro'nun ekranı 11 inçlik iPad Pro’dan bile daha küçük. Kullanıcılardan bazıları bu özelliği sevebilir ancak bazı kullanıcılar da görece küçük ekranından dolayı MatePad Pro'yu tercih etmeyebilir.</p>
      <h3>Ortaya çıkan yeni fotoğraflar, MatePad Pro'yu yakından tanımamızı sağlıyor:</h3>
      <figure>
        <img src="https://www.webtekno.com/images/editor/default/0002/31/ac21f1bed48e26f41d97a0ea800a6c1b7cbb8ad4.jpeg"/>
      </figure>
      <p>Yukarıdaki görselden de görebileceğiniz üzere MatePad Pro'nun bazı özellikleri ortaya çıktı. Daha önce de sızdırılan özelliklere göre MatePad Pro'nun iPad Pro ile bir benzerliği bulunuyor ve bu benzerlik <b>kalem desteği</b>. Kalemin isminin çok yaratıcı bir isim olmasa da Huawei M-Pencil olması bekleniyor ki ortaya çıkan görselde kalem, bu şekilde isimlendiriliyor.</p>
      <p>Bunların haricinde MatePad Pro, ilgi çekici bazı özelliklere de sahip. Tam bir stereo ses deneyimi yaşatacak, iki sağda ve iki de solda olmak üzere 4 hoparlör bulunan cihazda <b>kablosuz şarj desteği</b> de bulunuyor.</p>
      <h3>Çoklu ekran bağlantısı özelliği dikkat çekiyor:</h3>
      <figure>
        <img src="https://www.webtekno.com/images/editor/default/0002/31/ee34f5ba828313f0196bee20da2093a65e15bba1.jpeg"/>
      </figure>
      <p>Kablosuz şarj özelliliğini tablete taşımak, Huawei adına oldukça güzel bir gelişme. Cihazda bulunacak <b>tersine şarj özelliği </b>de kullanıcıları çeken başka bir unsur olabilir. Bu özellik, uyumlu olan akıllı telefonları tabletin üstüne koyduğunuzda şarj edebilmeye yarıyor. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-nova-6-yeni-tanitim-videolari-h80327.html">Huawei, 5G Destekli Yeni Telefonu 'Nova 6' İçin Yeni Tanıtım Videoları Yayınladı</a>
      </p>
      <p>Huawei telefonlarla uyumlu çalışacak <b>çoklu ekran bağlantısı </b>özelliği de kullanıcıların telefonu ve tableti arasında kolayca bağlantı kurmasına katkı sağlayacak. İlk defa EMUI 10 ile kullanıcıyla buluşan bu yeni özellik, bilindiği üzere tek tuşla telefonun ekranını tablette görüntülemenizi sağlıyor. </p>
      <p><b>Kaynak : </b>https://www.gizchina.com/2019/11/24/huawei-matepad-pro-live-photo/</p>
    </article>
  </body>
</html>