<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/utenriks/2019/11/24/FN-medarbeider-drept-i-granatangrep-i-Afghanistan-20464565.ece"/>
    <meta property="og:site_name" content="adressa.no"/>
    <meta property="article:published_time" content="2019-11-24T17:30:23+00:00"/>
    <meta property="og:title" content="FN-medarbeider drept i granatangrep i Afghanistan"/>
    <meta property="og:description" content="En utenlandsk FN-medarbeider ble drept og fem andre personer ble såret da en granat traff et FN-kjøretøy i Kabul søndag, opplyser afghanske myndigheter."/>
  </head>
  <body>
    <article>
      <h1>FN-medarbeider drept i granatangrep i Afghanistan</h1>
      <address><time datetime="2019-11-24T17:30:23+00:00">24 Nov 2019, 17:30</time> by <a rel="author">(NTB) NTB-AFP</a></address>
      <p>En utenlandsk FN-medarbeider ble drept og fem andre personer ble såret da en granat traff et FN-kjøretøy i Kabul søndag, opplyser afghanske myndigheter.</p>
      <aside><a href="https://www.adressa.no/nyheter/utenriks/2019/11/24/javascript:void(0);">Del denne artikkelen på Facebook</a> <a href="https://www.adressa.no/nyheter/utenriks/2019/11/24/javascript:void(0);">Del denne artikkelen på Twitter</a> <a href="https://www.adressa.no/nyheter/utenriks/2019/11/24/javascript:void(0);">Del denne artikkelen på e-post</a></aside>
      <p>Det er ikke opplyst hvilken nasjonalitet FN-medarbeideren hadde. Nasjonaliteten på tre av de fem som ble såret, er heller ikke kjent. To av de sårede er afghanske borgere.</p>
      <p>Angrepet skjedde søndag kveld da en granat ble kastet mot bilen, opplyser en talsmann for det afghanske innenriksdepartementet. Bilen kjørte da på en vei som hyppig brukes av FN til å frakte sine medarbeidere mellom sentrum av Kabul og en stor FN-leir i utkanten av den afghanske hovedstaden.</p>
      <p>FN har foreløpig ikke kommentert saken. Så langt har heller ingen tatt på seg skylden for angrepet. Taliban har ikke svart på en henvendelse fra nyhetsbyrået AFP.</p>
      <p>(©NTB)</p>
    </article>
  </body>
</html>