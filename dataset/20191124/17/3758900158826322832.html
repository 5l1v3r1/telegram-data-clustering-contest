<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-slaska-policja-kontra-kibole-setka-kibicow-ruszyla-na-autoka,nId,3352335"/>
    <meta property="og:site_name" content="RMF24"/>
    <meta property="article:published_time" content="2019-11-24T17:25:01+00:00"/>
    <meta property="og:title" content="Śląska policja kontra kibole. Setka kibiców ruszyła na autokar wiozący fanów innego klubu"/>
    <meta property="og:description" content="5 pseudokibiców w rękach śląskiej policji. W Przyszowicach funkcjonariusze udaremnili wczoraj bójkę fanów dwóch zwaśnionych drużyn. Interwencje konieczne były również - jak ujawnia dzisiaj katowicka komenda - w Mikołowie i Orzeszu."/>
  </head>
  <body>
    <article>
      <h1>Śląska policja kontra kibole. Setka kibiców ruszyła na autokar wiozący fanów innego klubu</h1>
      <address><time datetime="2019-11-24T17:25:01+00:00">24 Nov 2019, 17:25</time> by <a rel="author" href="https://www.rmf24.pl/tylko-w-rmf24/marcin-buczek" target="_blank">Marcin Buczek</a></address>
      <p>
        <b>5 pseudokibiców w rękach śląskiej policji. W Przyszowicach funkcjonariusze udaremnili wczoraj bójkę fanów dwóch zwaśnionych drużyn. Interwencje konieczne były również - jak ujawnia dzisiaj katowicka komenda - w Mikołowie i Orzeszu.</b>
      </p>
      <figure>
        <img src="https://i.iplsc.com/zdjecie-ilustracyjne/0009ERWAANE0S2XI-C123-F4.jpg"/>
        <figcaption>Zdjęcie ilustracyjne<cite>/Józef Polewka /Archiwum RMF FM</cite></figcaption>
      </figure>
      <p>Najgroźniejsza sytuacja miała miejsce <b>w Przyszowicach</b> w powiecie gliwickim.</p>
      <p>Na skrzyżowaniu w tej miejscowości zatrzymał się autokar wiozący na mecz kibiców jednej ze śląskich drużyn - i w tym momencie <b>mniej więcej 100-osobowa grupa zamaskowanych sympatyków innego zespołu próbowała zaatakować pojazd i doprowadzić do bójki.</b></p>
      <p>Policja musiała interweniować, <b>użyto broni na gumowe kule - wtedy kibice się rozbiegli.</b></p>
      <p>Inna niebezpieczna sytuacja z kibolami w roli głównej miała miejsce <b>w Mikołowie:</b> po tym, jak policjanci zatrzymali za kradzież w sklepie mężczyznę, <b>funkcjonariuszy próbowała zaatakować grupa pseudokibiców.</b> Tam również policja musiała użyć siły.</p>
      <p>Agresywnych kibiców funkcjonariusze musieli uspokajać również <b>w Orzeszu</b> w powiecie mikołowskim.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-18-latek-z-jaworzna-ktory-zaatakowal-rodzine-byl-pijany%2CnId%2C3352211%3Fparametr%3Dembed_linki">18-latek z Jaworzna, który zaatakował rodzinę, był pijany</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fswiat%2Fnews-niewyjasnione-morderstwo-11-latki-probki-dna-pobierane-od-90%2CnId%2C3350848%3Fparametr%3Dembed_linki">Niewyjaśnione morderstwo 11-latki. Próbki DNA pobierane od 900 mężczyzn</a>
        </li>
      </ul>
    </article>
  </body>
</html>