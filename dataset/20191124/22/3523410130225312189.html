<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641865/%D8%AF%D8%AE%D8%A7%D9%84%D8%AA-%D8%B1%D8%A6%DB%8C%D8%B3-%D9%85%D8%AC%D9%84%D8%B3-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%85%D9%88%D8%B1-%D8%AF%D8%A7%D8%AE%D9%84%DB%8C-%D8%A7%DB%8C%D8%B1%D8%A7%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:02:00+00:00"/>
    <meta property="og:title" content="دخالت رئیس مجلس نمایندگان آمریکا در امور داخلی ایران"/>
    <meta property="og:description" content="رئیس مجلس نمایندگان آمریکا در توییتی از آشوبگران و برهم زنندگان نظم و امنیت عمومی در ایران حمایت کرد."/>
  </head>
  <body>
    <article>
      <h1>
        <a href="https://www.bultannews.com/fa/news/641865/%D8%AF%D8%AE%D8%A7%D9%84%D8%AA-%D8%B1%D8%A6%DB%8C%D8%B3-%D9%85%D8%AC%D9%84%D8%B3-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%A7%D9%85%D9%88%D8%B1-%D8%AF%D8%A7%D8%AE%D9%84%DB%8C-%D8%A7%DB%8C%D8%B1%D8%A7%D9%86">دخالت رئیس مجلس نمایندگان آمریکا در امور داخلی ایران</a>
      </h1>
      <h2>رئیس مجلس نمایندگان آمریکا در توییتی از آشوبگران و برهم زنندگان نظم و امنیت عمومی در ایران حمایت کرد.</h2>
      <address><time datetime="2019-11-24T22:02:00+00:00">24 Nov 2019, 22:02</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، در ادامه حمایت مقامات دولت<b> آمریکا</b> از اغتشاشگران در<b> ایران</b>، این بار رئیس مجلس نمایندگان آمریکا و عضو حزب دموکرات این کشور، مانند هم‌حزبی‌ها و نامزدهای دموکرات انتخابات ریاست جمهوری ۲۰۲۰ آمریکا، از آشوب‌ها در ایران حمایت کرد.</p>
      <p>«نانسی پلوسی» رئیس مجلس نمایندگان آمریکا یکشنبه در توییتی با بیان اینکه همه باید اجازه طرح خواسته‌های خود را داشته باشند، از لزوم «احیای کامل اینترنت» صحبت کرده است.</p>
      <p>این در حالی است که «لن کودوروسکی» مشاور ارشد امور عمومی وزارت خارجه آمریکا در روزهای گذشته در دخالتی آشکار در امور داخلی ایران، از آشوبگران خواسته بود فیلم‌هایی را از ناآرامی‌های اخیر در ایران برای وی ارسال کنند.</p>
      <p>کودوروسکی که عضو «گروه اقدام ایران» وزارت خارجه آمریکا نیز هست، در صفحه توییترش نوشت : «اگر ویدئوهای موثقی از اعتراضات ایران دارید، آن‌ها را اینجا منتشرکنید. بگذارید صدای مردم ایران شنیده شود. </p>
      <p>«دونالد ترامپ» رئیس‌جمهور آمریکا نیز که بارها از تحریم‌های سخت‌گیرانه علیه «ملت ایران» حمایت کرده پنجشنبه گذشته ژست حمایت از مردم گرفت. </p>
      <p>نامزدهای حزب دموکرات آمریکا در انتخابات ریاست جمهوری 2020 از جمله «جو بایدن»، «الیزابت وارن»، «برنی سندرز» و «پیت بوته‎‌جج» هم در روزهای اخیر همنوا با مواضع دولت جمهوریخواهان آمریکا به حمایت از آشوبگران در ایران پرداختند.</p>
    </article>
  </body>
</html>