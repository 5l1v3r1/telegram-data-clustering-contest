<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013189/%D8%A8%DB%8C-%D8%A8%DB%8C-%D8%B3%DB%8C-%D8%B3%D9%84%D8%B7%D9%86%D8%AA-%D8%B7%D9%84%D8%A8-%D9%88-%D9%85%D9%86%D8%A7%D9%81%D9%82-%D8%A7%D8%A8%D8%B2%D8%A7%D8%B1-%D8%A8%D8%B1%D8%A7%D9%86%D8%AF%D8%A7%D8%B2%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%D9%81%DB%8C%D9%84%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="بی‌بی‌سی، سلطنت‌طلب و منافق، ابزار براندازی در ایران +فیلم"/>
    <meta property="og:description" content="بی بی سی فارسی در بررسی عملکرد سلطنت‌طلب ها و منافقین، ضعف هایی را برشمرد که با نگاهی دقیق به عملکرد این شبکه، متوجه خواهید شد این ضعف ها، سیاست اصلی این رسانه لندنی است!"/>
  </head>
  <body>
    <article>
      <h1>بی‌بی‌سی، سلطنت‌طلب و منافق، ابزار براندازی در ایران +فیلم</h1>
      <address>
        <time datetime="2019-11-24T22:00:00+00:00">24 Nov 2019, 22:00</time>
      </address>
      <p>
        <i>بی بی سی فارسی در بررسی عملکرد سلطنت‌طلب ها و منافقین، ضعف هایی را برشمرد که با نگاهی دقیق به عملکرد این شبکه، متوجه خواهید شد این ضعف ها، سیاست اصلی این رسانه لندنی است!</i>
      </p>
      <p>به گزارش مشرق، در تحلیلی درباره گروه های براندازی که به دنبال جنگ و درگیری مسلحانه هستند، آنها را به دو دسته تقسیم کرد: سلطنت طلب‌ها که رضا پهلوی سرکرده آنهاست و گروهک تروریستی منافقین که فعلا مریم رجوی سرکرده آن است.</p>
      <p>سلطنت طلب ها و منافقین که سابقه ای مملو از جنایت و کشتار دارند، مدتی است که در مجامع بین المللی از اعتراض مسالمت آمیز می گویند اما در عمل به دنبال ایجاد ناامنی و خشونت در ایران هستند.</p>
      <p>سعید برزین، کارشناس ارشد بی بی سی در همین زمینه گفت: «ضعف این گروه ها، تناقضی است که در گفتار و رفتار دارند. در حرف می گویند ما طرفدار تغییر مسالمت آمیز هستیم اما در عمل هر نوع اعتراض خیابانی و ناآرامی را حتی اگر همراه با خشونت باشد، تشویق می کنند. نکته دوم هم اینکه، بیش از اندازه روی قدرت های خارجی، آمریکا، عربستان و اسرائیل حساب باز می کنند که در پروسه به قدرت رسیدن آنها کمک کنند.»</p>
      <figure>
        <video src="https://cdn.mashreghnews.ir/d/2019/11/24/0/2653348.mp4"/>
      </figure>
      <p>
        <b>
          <a href="https://cdn.mashreghnews.ir/d/2019/11/24/0/2653348.mp4">دانلود</a>
        </b>
      </p>
      <p>اما آنچه در میان جالب توجه است، عملکرد بی بی سی فارسی در اغتشاشات اخیر است؛ عملکردی که دقیقا مطابق با تحلیل کارشناس این شبکه درباره سلطنت طلب ها و منافقین است.</p>
      <p>گرچه این رسانه انگلیسی، ادعای حمایت از اعتراضات مسالمت آمیز و پرهیز از خشونت را دارد اما در اغتشاشات ایران همواره به عنوان بازوی رسانه ای خشونت طلبان و فتنه گران عمل کرده است.</p>
      <p>بی بی سی که با فتنه ۸۸ آغاز به کار کرده، در فتنه اخیر همچون گذشته، وظیفه اطلاع رسانی درباره مکان اغتشاشات و ناآرامی را بر عهده گرفت و ضمن انتشار تصاویر آتش زدن اموال عمومی، با دعوت از گروه های مختلف اپوزیسیون و ارائه تحلیل های غلط، سعی کرد تا مردم را تحریک کرده و آنها را به حضور در خیابان ترغیب نماید.</p>
      <p>جالب اینجاست که حامی اعتراضات مسالمت آمیز، با دعوت از چهره ها و گروه های تندرو و خشونت طلبِ اپوزیسیون و تریبون دادن به آنها، رسما جنگ خیابانی را آموزش داد.</p>
      <figure>
        <video src="https://cdn.mashreghnews.ir/d/2019/11/24/0/2653347.mp4"/>
      </figure>
      <p>
        <b>
          <a href="https://cdn.mashreghnews.ir/d/2019/11/24/0/2653347.mp4">دانلود</a>
        </b>
      </p>
      <p>این رسانه لندنی نه تنها سیاستی متناقض در گفتار و رفتار دارد بلکه همچون منافقین و سلطنت طلب ها هم چشم به خزانه نظام سلطنتی انگلیس دارد و بودجه خود را از جیب مالیات دهندگان بریتانیایی تامین می کند.</p>
      <p>در حقیقت می توان گفت بی بی سی به اصطلاح جمهوری خواه، در کنار منافقین و سلطنت طلب ها، سه ضلع یک مثلث را تشکیل می دهند که اپوزیسیون را در خود جمع می کند؛ از کمونیست ها و فدائیان خلق تا شاه دوستان و دموکرات ها!</p>
      <p>منبع: جام نیوز</p>
    </article>
  </body>
</html>