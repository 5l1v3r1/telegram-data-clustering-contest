<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/hokej/michal-repik-rozhovor-hc-sparta-praha-bk-mlada-boleslav_1911242248_jgr"/>
    <meta property="og:site_name" content="iROZHLAS"/>
    <meta property="article:published_time" content="2019-11-24T22:48:00+00:00"/>
    <meta property="og:title" content="Řepík: Jsem rád, že nám to šlape a že vyhráváme. Chceme si připravit dobrou pozici před play-off"/>
    <meta property="og:description" content="Loni touto dobou ve Spartě převládaly rozpaky z angažmá tehdy nového trenéra Uweho Kruppa, letos se stejným koučem na lavičce vyhráli sparťané patnáctý ze šestnácti zápasů a vedou extraligu."/>
  </head>
  <body>
    <article>
      <h1>Řepík: Jsem rád, že nám to šlape a že vyhráváme. Chceme si připravit dobrou pozici před play-off</h1>
      <address><time datetime="2019-11-24T22:48:00+00:00">24 Nov 2019, 22:48</time> by <a rel="author">Marek Augustin</a></address>
      <p>
        <b>Loni touto dobou ve Spartě převládaly rozpaky z angažmá tehdy nového trenéra Uweho Kruppa, letos se stejným koučem na lavičce vyhráli sparťané patnáctý ze šestnácti zápasů a vedou extraligu. V neděli získali body v Mladé Boleslavi, kde vyhráli 1:0 po nájezdech, a střelcem vítězného se po utkání bavil redaktor Radiožurnálu Marek Augustin.</b>
      </p>
      <p><b>Ze šatny ještě slyšíme hudbu, oslavuje se vítězný zápas. Jak se teď chodí do kabiny, když tým vyhraje patnáctý ze šestnácti zápasů?<br/></b>Je to super, atmosféra v kabině je dobrá. Série je to dobrá a pomáhá nám to, abychom zápasy vyhrávali.</p>
      <p><b>Máte asi na mysli sebevědomí…<br/></b>Sebevědomí určitě, věříme si. I když občas ty zápasy nejsou hezké, tak nám tato vítězství dodají sebevědomí. Je to o hlavě, přišlo pár nových kluků, trochu se to obměnilo, šlapeme jako tým a jsme schopní otáčet zápasy.</p>
      <related>
        <h4>Číst článek</h4>
        <a href="https://www.irozhlas.cz/sport/hokej/extraliga-mlada-boleslav-sparta-pardubice-kladno-trinec-vary-vitkovice_1911241720_jgr"/>
      </related>
      <p><b>Říkám si, jestli vás teď hokej může ještě víc bavit? Když je Sparta první, vyhrává a vy rozhodujete v nájezdech zápasy...<br/></b>Myslím, že tohle baví každého a nemělo by nikoho přestat bavit vítězit, proto děláme sport, který máme rádi. Chceme vyhrávat, každý v kabině to má v hlavě. Chceme pokračovat, ale do další reprezentační pauzy máme ještě šest zápasů. Chceme dál vítězit a pak si užít Vánoce.</p>
      <p><b>Častým tématem bývají rychlé změny trenérů. Sparta pod Uwe Kruppem v minulé sezoně zrovna nezářila, nicméně trenér v klubu zůstal. Díváte se na to také tak, že je dobré trenéra podržet?<br/></b>Jsem zastánce toho, že by se měl trenér určitě podržet, měl by dostat víc šancí. Kluci do první repre pauzy vedli tabulku, pak měli více zranění a začal jim ujíždět vlak. Ke konci sezony už není jednoduché ten vlak před sebou tlačit. Po sezoně přišlo nové vedení, které chtělo v kontraktu, který trenér měl, pokračovat. Jsem rád, že nám to teď šlape, že vyhráváme a chceme si připravit dobrou pozici před play-off.</p>
      <p><b>V novém vedení Sparty je třeba Petr Ton. Pociťujete vy hráči, že je ve sportovním úseku bývalá hráčská veličina?<br/></b>Jsou tam Petr Ton a Jarda Hlinka, jedny z největších hvězd, které kdy za Spartu v historii hrály. Jsme rádi, že je máme ve vedení, chodí k nám do kabiny, chovají se k nám suprově a pokud je potřeba, tak nám poradí. Bylo by asi blbé, kdybychom si od takových veličin toho trochu k srdci nevzali.</p>
      <table bordered="">
        <caption>TELH (PLATNÉ K 24. 11. 2019)</caption>
        <tr>
          <th/>
          <th>Tým</th>
          <th>Z</th>
          <th>V</th>
          <th>VP</th>
          <th>PP</th>
          <th>P</th>
          <th>Skóre</th>
          <th>B</th>
        </tr>
        <tr>
          <td>1.</td>
          <td>Sparta</td>
          <td>21</td>
          <td>10</td>
          <td>7</td>
          <td>1</td>
          <td>3</td>
          <td>78:49</td>
          <td>45</td>
        </tr>
        <tr>
          <td>2.</td>
          <td>Třinec</td>
          <td>23</td>
          <td>13</td>
          <td>1</td>
          <td>2</td>
          <td>7</td>
          <td>79:59</td>
          <td>43</td>
        </tr>
        <tr>
          <td>3.</td>
          <td>Liberec</td>
          <td>20</td>
          <td>12</td>
          <td>2</td>
          <td>0</td>
          <td>6</td>
          <td>71:61</td>
          <td>40</td>
        </tr>
        <tr>
          <td>4.</td>
          <td>Plzeň</td>
          <td>20</td>
          <td>12</td>
          <td>0</td>
          <td>3</td>
          <td>5</td>
          <td>70:52</td>
          <td>39</td>
        </tr>
        <tr>
          <td>5.</td>
          <td>Mladá Boleslav</td>
          <td>21</td>
          <td>10</td>
          <td>3</td>
          <td>2</td>
          <td>6</td>
          <td>60:45</td>
          <td>38</td>
        </tr>
        <tr>
          <td>6.</td>
          <td>K. Vary</td>
          <td>21</td>
          <td>11</td>
          <td>1</td>
          <td>1</td>
          <td>8</td>
          <td>77:54</td>
          <td>36</td>
        </tr>
        <tr>
          <td>7.</td>
          <td>Kometa Brno</td>
          <td>21</td>
          <td>9</td>
          <td>3</td>
          <td>2</td>
          <td>7</td>
          <td>61:62</td>
          <td>35</td>
        </tr>
        <tr>
          <td>8.</td>
          <td>Mountfield HK</td>
          <td>22</td>
          <td>8</td>
          <td>2</td>
          <td>2</td>
          <td>10</td>
          <td>58:64</td>
          <td>30</td>
        </tr>
        <tr>
          <td>9.</td>
          <td>Kladno</td>
          <td>21</td>
          <td>7</td>
          <td>2</td>
          <td>3</td>
          <td>9</td>
          <td>57:73</td>
          <td>28</td>
        </tr>
        <tr>
          <td>10.</td>
          <td>Vítkovice</td>
          <td>22</td>
          <td>4</td>
          <td>6</td>
          <td>3</td>
          <td>9</td>
          <td>54:70</td>
          <td>27</td>
        </tr>
        <tr>
          <td>11.</td>
          <td>Olomouc</td>
          <td>21</td>
          <td>6</td>
          <td>2</td>
          <td>3</td>
          <td>10</td>
          <td>41:59</td>
          <td>25</td>
        </tr>
        <tr>
          <td>12.</td>
          <td>Zlín</td>
          <td>21</td>
          <td>7</td>
          <td>0</td>
          <td>1</td>
          <td>13</td>
          <td>58:68</td>
          <td>22</td>
        </tr>
        <tr>
          <td>13.</td>
          <td>Dynamo</td>
          <td>21</td>
          <td>5</td>
          <td>0</td>
          <td>3</td>
          <td>13</td>
          <td>42:66</td>
          <td>18</td>
        </tr>
        <tr>
          <td>14.</td>
          <td>Litvínov</td>
          <td>21</td>
          <td>4</td>
          <td>1</td>
          <td>4</td>
          <td>12</td>
          <td>50:74</td>
          <td>18</td>
        </tr>
      </table>
      <related>
        <h4>Související články</h4>
        <a href="https://www.irozhlas.cz/sport/hokej/extraliga-mlada-boleslav-sparta-pardubice-kladno-trinec-vary-vitkovice_1911241720_jgr"/>
        <a href="https://www.irozhlas.cz/sport/hokej/dominik-hrachovina-bili-tygri-liberec-jaromir-jagr-kladno-hokej_1911231050_jgr"/>
        <a href="https://www.irozhlas.cz/sport/hokej/extraliga-hokej-vysledky-cesko-hokejova-pardubice-kladno-jagr-liberec-kometa_1911222015_mov"/>
      </related>
    </article>
  </body>
</html>