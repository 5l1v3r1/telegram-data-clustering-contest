<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387489/16-yildir-kazandiklarinizi-ekonomiye-kazandiracak-misiniz"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T22:28:00+00:00"/>
    <meta property="og:title" content="&quot;16 yıldır kazandıklarınızı ekonomiye kazandıracak mısınız?&quot;"/>
    <meta property="og:description" content="Saadet Partisi İstanbul Milletvekili Cihangir İslam, Meclis Genel Kurulu'nda yaptığı konuşmada AKP'nin ekonomi politikalarını sert şekilde eleştirdi."/>
  </head>
  <body>
    <article>
      <h1>"16 yıldır kazandıklarınızı ekonomiye kazandıracak mısınız?"</h1>
      <h2>Saadet Partisi İstanbul Milletvekili Cihangir İslam, Meclis Genel Kurulu'nda yaptığı konuşmada AKP'nin ekonomi politikalarını sert şekilde eleştirdi.</h2>
      <address>
        <time datetime="2019-11-24T22:28:00+00:00">24 Nov 2019, 22:28</time>
      </address>
      <p>Saadet Partisi İstanbul Milletvekili Cihangir İslam, Meclis Genel Kurulu'nda AKP'nin yanlış politikalarına yönelik yaptığı konuşmayı sosyal medya hesabı üzerinden paylaştı.</p>
      <p>AKP'nin ekonomik politikalarını eleştiren İslam, Meclis Genel Kurulu'nda AKP'li Milletvekillerine<b> 'siz bizim imtihanımızsınız'</b> dedi.</p>
      <p>AKP hükümetinin millete yönelik yastık altı birikimlerini çıkartmaları noktasında sürekli tavsiyelerde bulunmasını eleştiren İslam, AKP'lilere 16 yılda elde ettikleri zenginlikleri ekonomiye kazandırmamaları sebebiyle tepki gösterdi.</p>
      <p>Meclis kürsüsünden AKP'nin politikalarını eleştiren İslam, <b>"İnsanlara hutbelerde açlığın, sefaletin, fakirliğin, baskının, zulmün ve işkencenin bir "imtihan" olduğunu telkin edenlere açıkça soruyorum: "Siz bu imtihanın neresindesiniz?"</b> şeklindeki şu ifadeleri kullandı:</p>
      <blockquote>"Doların yükselişinden beri diyorsunuz ki '<b>bu sizin imtihanınız'</b>dır. Arkadaşlar<b> 'ammenna ve saddakna'</b> her bela bir imtihandır. Kabul. Millete diyorsunuz ki: 'yastık altını çıkartın, 20 dolarınızı bozdurun, 50 euronuzu bozdurun.' Peki. Bu 16 yıl  üzerinden elde ettiklerinizi ortaya koyacak mısınız? Gemileri, gemicikleri, sarayları, yurtdışındaki mevduatları getirip koyacak mısınız? Bakın imtihanı Allah verir, biz kullar, biz insanlar alırız. Şimdi cevap verin: Siz bu imtihanın neresindesiniz? Şunu anladık her bela bir imtihandır ve bizim imtihanımız sizsiniz. Ama yakında bu imtihanı çözeceğiz."</blockquote>
      <figure>
        <iframe data-src="https://twitter.com/cihangirislam/status/1198670110648623104?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>