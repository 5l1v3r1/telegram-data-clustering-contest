<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/demand-for-withdrawal-of-cases-filed-against-farmers-for-burning-stubble-263298"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T22:01:18+00:00"/>
    <meta property="og:title" content="पराली जलाने के आरोप में किसानों पर दर्ज मुकद्दमे वापस लेने की मांग"/>
    <meta property="og:description" content="रोहतक: अखिल भारतीय किसान संघर्ष समिति के तत्वावधान में रविवार को हरियाणा के 19 किसान संगठनों की बैठक जसबीर भवन में हुई, जिसमें सर्वसम्मति से सरकार से पराली जलाने के आरोप में किसानों पर दर्ज मुकदमे वापिस लेने की मांग की। साथ ही किसानों ने कहा कि पराली जलने की जिम्मेदारी किसान की नहीं बल्कि सरकार की गलत नीतियों का परिणाम है, इसलिए सरकार को सार्थक कदम उठाने चाहिए। किसानों ने चेताया कि अगर किसानों पर दर्ज मुकदमे वापिस नहीं हुए तो पूरे प्रदेश में किसान आंदोलन मजबूर होगे।"/>
  </head>
  <body>
    <article>
      <h1>पराली जलाने के आरोप में किसानों पर दर्ज मुकद्दमे वापस लेने की मांग</h1>
      <address><time datetime="2019-11-24T22:01:18+00:00">24 Nov 2019, 22:01</time> by <a rel="author">ashu</a></address>
      <p>रोहतक: अखिल भारतीय किसान संघर्ष समिति के तत्वावधान में रविवार को हरियाणा के 19 किसान संगठनों की बैठक जसबीर भवन में हुई, जिसमें सर्वसम्मति से सरकार से पराली जलाने के आरोप में किसानों पर दर्ज मुकदमे वापिस लेने की मांग की। साथ ही किसानों ने कहा कि पराली जलने की जिम्मेदारी किसान की नहीं बल्कि सरकार की गलत नीतियों का परिणाम है, इसलिए सरकार को सार्थक कदम उठाने चाहिए। किसानों ने चेताया कि अगर किसानों पर दर्ज मुकदमे वापिस नहीं हुए तो पूरे प्रदेश में किसान आंदोलन मजबूर होगे।</p>
      <p>बैठक में मौजूद सभी संगठनों ने 29 और 30 नंवबर को दिल्ली में अखिल भारतीय किसान संघर्ष समन्वय समिति के राष्ट्रीय अधिवेशन में भाग लेने का भी निर्णय लिया। इस अधिवेशन में देशभर के किसान आंदोलन की दशा और दिशा पर विचार कर भारतीय किसानों का मांग पत्र और आंदोलन की कार्य योजना तैयार की जाएगी। साथ ही बैठक में यह भी निर्णय लिया गया कि सभी संगठन राज्य स्तर पर किसानों का एक समन्वय बनाएंगे और इस माध्यम से प्रदेश में किसान आंदोलन को जोड़ने का काम किया जाएगा। इसी उद्देश्य से 9 दिसंबर को रोहतक में प्रदेश स्तरीय सम्मेलन का भी निर्णय लिया गया।</p>
      <p>बैठक में राष्ट्रीय समन्वय के प्रतिनिधि के योगेन्द्र यादव, सत्यवान, अखिल भारतीय किसान सभा के कॉमरेड इंद्रजीत और फूल सिंह श्योकांद, अखिल भारतीय किसान महासभा के सुखविंदर सिंह, ऑल इंडिया किसान मजदूर खेत संगठन के अनूप सिंह और जयकरण दलाल, जम्हूरी किसान सभा से मनदीप सिंह नथवान, भारतीय किसान यूनियन के जिया लाल, सत्यवान नरवाल, जय किसान आंदोलन के युद्धवीर सिंह अहलावत और राजेंद्र सिंह, राष्ट्रीय किसान मजदूर संगठन के राजेंद्र आर्य, भूमि बचाओ संघर्ष समिति के शमशेर सिंह और रण सिंह दहिया, हरियाणा स्वाभिमान के महेंद्र सिंह दहिया और विजेंद्र सिंह, अखिल हरियाणा एमएसपी संघर्ष समिति के प्रदीप धनकड़ प्रमुख रूप से मौजूद रहे। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Demand for withdrawal of cases filed against farmers for burning stubble</p>
    </article>
  </body>
</html>