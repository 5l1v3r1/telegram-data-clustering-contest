<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55228/smesni-horoskop-ko-je-svadjalica-a-ko-uspavan-i-dosadan"/>
    <meta property="og:site_name" content="Svet Plus"/>
    <meta property="article:published_time" content="2019-11-24T22:20:15+00:00"/>
    <meta property="og:title" content="Smešni horoskop: Ko je svađalica, a ko uspavan i dosadan..."/>
    <meta property="og:description" content="Horoskop ili astrološka karta je vrsta dijagrama koji se koristi u astrologiji, a na njemu su prikazani položaji planeta u trenutku nekog događaja ili rođenja neke osobe u odnosu na neki od sistema korišćenih u astrološkim kartama. Ali pogledajmo smešni horoskop. Ko je svađalica, a ko uspavan i dosadan..."/>
  </head>
  <body>
    <article>
      <h1>Smešni horoskop: Ko je svađalica, a ko uspavan i dosadan...</h1>
      <h2>Horoskop ili astrološka karta je vrsta dijagrama koji se koristi u astrologiji, a na njemu su prikazani položaji planeta u trenutku nekog događaja ili rođenja neke osobe u odnosu na neki od sistema korišćenih u astrološkim kartama. Ali pogledajmo smešni horoskop. Ko je svađalica, a ko uspavan i dosadan...</h2>
      <address><time datetime="2019-11-24T22:20:15+00:00">24 Nov 2019, 22:20</time> by <a rel="author">O.J</a></address>
      <p><b>Ovan – </b>Svađalice i galamdžije, uvek željni komandovanja i dernjaju se po čitav dan. Stalno im nešto smeta, konstantno traže krivu Drinu za ispravljanje. Nikad im nije dosta hrane, jedu kao da su iz Afrike stigli.</p>
      <p><b>Bik – </b>Uspavani i dosadni, smorili bi i samog sebe kad ne bi odmah zaspali. Lenji su do zla boga, i samo razmišljaju kako da se obogate, da bi mogli još više da se izležavaju.</p>
      <p><b>Blizanci – </b>Površna blebetala i tračare. Zrelost im je na nivou deteta od 5 godina. Beže od odgovornosti k’o da ih ona juri sa štapom. Uvek misle da su najpametniji i samo oni u pravu.</p>
      <p><b>Rak – </b>Izgubljeni i u svetu i u svemiru. Žive u iluzijama, plaču i vređaju se po ceo dan. Izgledaju kao da ih možete gaziti dok ne crknu, a zapravo su sebičnjaci, koji hoće da vam nakače omču oko vrata.</p>
      <figure>
        <img src="http://www.svetplus.com/userfiles/images/cr(4).jpg"/>
      </figure>
      <p><b>Lav – </b>Kompleksaši prve vrste. Samopouzdanje im zavisi od tuđih pohvala. Tripuju se da su mnogo bitni, a kad ih masa kulira, trče kući da plaču. Preterano energični i bukvalno dave sve oko sebe.</p>
      <p><b>Devica –</b> Večita gunđala, i nikad im ništa nije po volji. Ogledalo ne ispuštaju iz ruke, čak ni kad čiste stan i drljaju prašinu. Ako nekog ne kritikuju, onda nešto perkaju i slažu, totalni neurotičari.</p>
      <p><b>Vaga – </b>Neodlučni stvorovi, lakog morala. Flertuju i dok spavaju. Jedini u Zodijaku su predstavljeni u vidu stvari, umesto živog bića, što dovoljno govori o njihovoj osećajnosti.</p>
      <p><b>Škorpija – </b>Sadisti sa urokljivim očima. Večito na ivici depresije. Perverznjaci, koji po čitav dan razmišljaju o seksu, ili kuju zli plan osvete jer im je neko u prolazu stao na nogu.</p>
      <figure>
        <img src="http://www.svetplus.com/userfiles/images/drink(3).jpg"/>
      </figure>
      <p><b>Strelac – </b>Umišljeni pametnjakovići i filozofi, a glupost koja izlazi iz njihovih usta je nemerljiva. Ceo život beže od ljubavi, te ne čudi što je najveći broj samaca rođen u ovom znaku.</p>
      <p><b>Jarac – </b>Napaćene duše koje uvek misle kako je njima najteže. Agresivni i nadrndani snobovi, sami sebi teški a kamoli drugima. Drveni prema svima, sem sebi. Ceo život pate za titulama.</p>
      <p><b>Vodolija –</b> Ludaci sa totalnim nesmislom za boje i modu. Lelujaju uokolo, šnjucaju i dave beskrajnim pitanjima u papagajskom odelu. Čudaci, koji i sami sebe iznenađuju.</p>
      <p><b>Ribe –</b> Plačljivci, opsednuti time šta drugi misle o njima. Žive u svom svetu, ali su vešti manipulatori sa podvojenom ličnošću. Podmukli, dvolični i licemerni, i uvek im treba da ih neko vodi kroz život.</p>
    </article>
  </body>
</html>