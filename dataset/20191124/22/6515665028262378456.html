<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363855/sok-odluka-britanskih-vlasti-iznajmljuju-kraljicu-eklizabetu-amerikancima-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T22:14:00+00:00"/>
    <meta property="og:title" content="ŠOK ODLUKA BRITANSKIH VLASTI: Iznajmljuju KRALJICU ELIZABETU Amerikancima! (VIDEO)"/>
    <meta property="og:description" content="Rukovodstvo Ministarstva odbrane Velike Britanije razmatra mogućnost smanjenja brojnosti svoje vojske, piše Sandej tajms. Prema podacima lista, jedan od novih nosača aviona bi mogao biti iznajmljen Amerikancima."/>
  </head>
  <body>
    <article>
      <h6 class="kicker">vojska</h6>
      <h1>ŠOK ODLUKA BRITANSKIH VLASTI: Iznajmljuju KRALJICU ELIZABETU Amerikancima! (VIDEO)</h1>
      <address>
        <time datetime="2019-11-24T22:14:00+00:00">24 Nov 2019, 22:14</time>
      </address>
      <p>
        <b>Rukovodstvo Ministarstva odbrane Velike Britanije razmatra mogućnost smanjenja brojnosti svoje vojske, piše „Sandej tajms“. Prema podacima lista, jedan od novih nosača aviona bi mogao biti iznajmljen Amerikancima.</b>
      </p>
      <p>Danas bi trebalo da bude objavljen manifest Konzervativne partije. Prema podacima lista, u njemu će se vlasti odreći obaveza bivše premijerke Velike Britanije Tereze Mej, koja je obećala da će podržati oružane snage u njenom postojećem obliku. Konzervativci su obećali da brojnost britanske vojske neće pasti ispod 82.000 ljudi. Sada ona broji 73.000 vojnika, navodi se u tekstu.</p>
      <p>Za odbranu je izdvojeno više od 2 odsto BDP-a, a zatim će povećati ovu sumu u zavisnosti od inflacije. Ipak, prema rečima izvora, rukovodioci oružanih snaga trenutno razmatraju promene u britanskoj vojsci i smanjenje njene brojnosti do 60-65.000 ljudi. U tom slučaju, ona će postati „najmanja u poslednjem veku“, primećuje „Sandej tajms“.</p>
      <figure>
        <iframe src="https://www.youtube.com/embed/J-YhwXNXK_E" width="640" height="360" data-service="Youtube" scrolling="no"/>
      </figure>
      <p>Komentarišući ustupanje jednog od nosača aviona, izvor je pojasnio da u britanskoj vojsci ne vole mnogo nosače aviona, ali da ih SAD traže.</p>
      <p>„Vojska mrzi nosače aviona, koje su uvek gledali kao bele slonove (engleski izraz za stvari koje je čovek prisiljen da zadrži, bez veće koristi), ali Amerikanci ih vole. Oni su napredni, pošto je za njih potrebna manja posada“, objasnio je sagovornik lista.</p>
      <p>Trenutno britanska vojska poseduje dva nosača aviona — „Princ od Velsa“ i „Kraljica Elizabeta“. Ukupna vrednost brodova iznosi 6,2 milijarde funti.</p>
      <p>Kurir.rs/Sputnjik Srbija Foto: AP</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3360275/cuvajte-se-izranja-nosac-aviona-nova-tehnologija-cini-postojece-plovece-tvrdjave-potpuno-zastarelim-video"/>
        <a href="https://www.kurir.rs/planeta/3360085/americki-mornari-progovorili-posle-15-godina-od-susreta-sa-nlo-sve-snimke-smo-morali-da-predamo-nepoznatim-ljudima-dokazi-su-unisteni-video"/>
        <a href="https://www.kurir.rs/planeta/3359733/tenzije-na-moru-kineska-flota-prosla-pored-tajvana-sa-ostrva-se-odmah-digli-avioni"/>
      </related>
    </article>
  </body>
</html>