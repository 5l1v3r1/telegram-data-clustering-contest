<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/fcin-gennaio-idea-low-cost-per-la-mediana-sul-taccuino-di-marotta-c-e-anche-il-nome-di-amrabat-323944"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T22:10:12+00:00"/>
    <meta property="og:title" content="FcIN - Gennaio, idea low cost per la mediana: sul taccuino di Marotta c'è anche il nome di Amrabat"/>
    <meta property="og:description" content="Tante le idee in casa Inter per rinforzare la mediana a gennaio. Dai big difficilmente avvicinabili come Arturo Vidal (il Barcellona ne ha ribadito l'incedibilità) ai talenti emergenti come..."/>
  </head>
  <body>
    <article>
      <h1>FcIN - Gennaio, idea low cost per la mediana: sul taccuino di Marotta c'è anche il nome di Amrabat</h1>
      <address><time datetime="2019-11-24T22:10:12+00:00">24 Nov 2019, 22:10</time> by <a rel="author">Redazione FcInterNews.it</a></address>
      <p>Tante le idee in casa Inter per rinforzare la mediana a gennaio. Dai big difficilmente avvicinabili come <b>Arturo Vidal</b> (il Barcellona ne ha ribadito l'incedibilità) ai talenti emergenti come <b>Dejan Kulusevski</b> (piace tantissimo ma c'è da battere una folta concorrenza: dalla Juve alle big inglesi) fino alle possibili occasioni come ama ripetere <b>Beppe Marotta</b>. A gennaio il mercato offre poco e bisogna cogliere le opportunità come è solito ribadire l'ad nerazzurro in ogni intervista. Una possibilità low-cost porta a <b>Sofiyan Amrabat</b>, mediano protagonista e leader della rivelazione Verona. Giocatore tutto muscoli e sostanza, che può fungere sia da mezzala sia da frangiflutti davanti alla difesa alla <b>Nemanja Matic</b> o <b>Marc Van Bommel</b>.</p>
      <p>Il presidente scaligero Setti vorrebbe cederlo in estate, ma ha già avviato le pratiche per riscattarlo (gialloblù hanno il diritto di riscatto) per 3,5 milioni di euro dal Bruges. Un vero e proprio affare, alla luce dell'impatto avuto dal marocchino in Serie A. Ecco perché in caso di offerte al doppio o al triplo sarebbe difficile dire di no, sopratutto se il Verona a gennaio si trovasse fuori dalla lotta salvezza in una posizione tranquilla di centro-classifica.</p>
      <p>Gli scout nerazzurri l'hanno seguito e promosso nelle scorse settimane insieme a un altro gioiello veronese come <b>Marash Kumbulla</b> (<a href="https://www.fcinternews.it/in-primo-piano/l-agente-di-kumbulla-a-fcin-l-inter-lo-sta-seguendo-considereremo-le-eventuali-opportunita-323726">LEGGI QUI</a> le parole del suo agente). Al momento è prematuro parlare di cifre e formule, dato che siamo ancora nell'alveo delle valutazioni. Un'idea quella di Amrabat che non occupa a oggi le prime posizioni nella hit parade dei possibili innesti a gennaio, ma su cui si sta riflettendo. Sul taccuino interista c'è anche il suo nome.</p>
      <p>
        <a href="https://www.videointer.it/watch.php?vid=153d1571a">
          <b>VIDEO - DA LAUTARO A LUKAKU, TRIPLO URLO PER TRAMONTANA</b>
        </a>
      </p>
    </article>
  </body>
</html>