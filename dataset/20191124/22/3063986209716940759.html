<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843157"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T22:59:00+00:00"/>
    <meta property="og:title" content="কষ্টিপাথর পাচারকারী আটক"/>
    <meta property="og:description" content="নেত্রকোনার কলমাকান্দায় কষ্টিপাথর পাচারকারী চক্রের হোতা নয়েল সরকারকে (৩৮) আটক করেছে পুলিশ। শনিবার রাতে উপজেলার নাজিরপুর ইউনিয়নের কুয়ারপুর গ্রাম থেকে তাকে আটক করা হয়। এর আগে আলমগীর নামে তার এক সহযোগীকে গ্রেপ্তার করা হয়। সূত্র জানায়, সীমান্তবর্তী এলাকায় একটি চক্র কষ্টিপাথর পাচারে সক্রিয়। শুক্রবার রাতে কলমাকান্দা থানা পুলিশের একটি দল গোপন সংবাদ পেয়ে উপজেলার নাজিরপুর বাজারে মো. মন্তাজের বাড়িতে অভিযান চালায়। সেখানকার ভাড়াটিয়া নয়েল সরকারের ঘরে পাওয়া যায় ৬ কেজি ৭০০ গ্রাম ওজনের একটি কষ্টিপাথর। তখন কষ্টিপাথর বেচাকেনায় জড়িত আলমগীর নামে এক যুবককে গ্রেপ্তার করা হয়। এরপর শনিবার রাতে পৃথক অভিযানে নাজিরপুর ইউনিয়নের কুয়ারপুর গ্রাম থেকে গ্রেপ্তার করা হয় নয়েল সরকারকে। তিনি খুলনার দাকোপ উপজেলার বাজুয়া গ্রামের মৃত অনির্বাণ সরকারের ছেলে। কলমাকান্দা থানার ওসি মো. মাজহারুল করিম জানান, গ্রেপ্তারকৃতরা কষ্টিপাথর পাচারকারী চক্রের সদস্য। তাদের আদালতের মাধ্যমে কারাগারে পাঠানো হয়েছে।"/>
  </head>
  <body>
    <article>
      <h1>কষ্টিপাথর পাচারকারী আটক</h1>
      <address><time datetime="2019-11-24T22:59:00+00:00">24 Nov 2019, 22:59</time> by <a rel="author">কলমাকান্দা (নেত্রকোনা) প্রতিনিধি</a></address>
      <p>নেত্রকোনার কলমাকান্দায় কষ্টিপাথর পাচারকারী চক্রের হোতা নয়েল সরকারকে (৩৮) আটক করেছে পুলিশ। শনিবার রাতে উপজেলার নাজিরপুর ইউনিয়নের কুয়ারপুর গ্রাম থেকে তাকে আটক করা হয়। এর আগে আলমগীর নামে তার এক সহযোগীকে গ্রেপ্তার করা হয়।</p>
      <p>সূত্র জানায়, সীমান্তবর্তী এলাকায় একটি চক্র কষ্টিপাথর পাচারে সক্রিয়। শুক্রবার রাতে কলমাকান্দা থানা পুলিশের একটি দল গোপন সংবাদ পেয়ে উপজেলার নাজিরপুর বাজারে মো. মন্তাজের বাড়িতে অভিযান চালায়। সেখানকার ভাড়াটিয়া নয়েল সরকারের ঘরে পাওয়া যায় ৬ কেজি ৭০০ গ্রাম ওজনের একটি কষ্টিপাথর। তখন কষ্টিপাথর বেচাকেনায় জড়িত আলমগীর নামে এক যুবককে গ্রেপ্তার করা হয়। এরপর শনিবার রাতে পৃথক অভিযানে নাজিরপুর ইউনিয়নের কুয়ারপুর গ্রাম থেকে গ্রেপ্তার করা হয় নয়েল সরকারকে। তিনি খুলনার দাকোপ উপজেলার বাজুয়া গ্রামের মৃত অনির্বাণ সরকারের ছেলে।</p>
      <p>কলমাকান্দা থানার ওসি মো. মাজহারুল করিম জানান, গ্রেপ্তারকৃতরা কষ্টিপাথর পাচারকারী চক্রের সদস্য। তাদের আদালতের মাধ্যমে কারাগারে পাঠানো হয়েছে।</p>
    </article>
  </body>
</html>