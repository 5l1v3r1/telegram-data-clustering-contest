<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363869/podmornica-dostojna-eskobara-spanska-policija-na-plovilu-pronasla-tone-droge"/>
    <meta property="og:site_name" content="kurir.rs"/>
    <meta property="article:published_time" content="2019-11-24T22:43:00+00:00"/>
    <meta property="og:title" content="PODMORNICA DOSTOJNA ESKOBARA: Španska policija na plovilu pronašla TONE DROGE"/>
    <meta property="og:description" content="Španska policija zaplenila je podmornicu sa tri tone kokaina nedaleko od obala Galicije, javili su danas španski mediji."/>
  </head>
  <body>
    <article>
      <h6 class="kicker">bruka</h6>
      <h1>PODMORNICA DOSTOJNA ESKOBARA: Španska policija na plovilu pronašla TONE DROGE</h1>
      <address>
        <time datetime="2019-11-24T22:43:00+00:00">24 Nov 2019, 22:43</time>
      </address>
      <p>
        <b>Španska policija zaplenila je podmornicu sa tri tone kokaina nedaleko od obala Galicije, javili su danas španski mediji.</b>
      </p>
      <p>Televizijska stanica "Laseksta" navodi da je podmornica duga 20 metara, koja je stigla iz Južnoafričke Republike, primećena nedaleko od obala provincije Pontevedra.</p>
      <p>Tokom policijske operacije, posada je pokušala da potopi podmornicu. Policija je privela dva člana posade.</p>
      <figure>
        <iframe data-src="https://twitter.com/SputnikInt/status/1198697797173702656?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jedan osumnjičeni je na slobodi, a policija veruje da je posada uspela da se otarasi jednog dela tereta.</p>
      <p>List "Pais" piše da su privedeni državljani Ekvadora.</p>
      <p>Vlasti pokušavaju da je podignu na površinu, rekao je za Radio Galiciju predstavnik španske Vlade Havijer Losada.</p>
      <p>Situacija je složena zbog loših vremenskih uslova.</p>
      <p>Kurir.rs Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3357903/narko-bandu-rasturilo-krdo-divljih-svinja-italijan-i-dva-albanca-se-jadali-kako-su-ostali-bez-steka-policija-prisluskivala-i-odmah-ih-uhapsila-video"/>
        <a href="https://www.kurir.rs/planeta/3356905/kokain-se-misteriozno-pojavljuje-na-plazama-atlantik-izbacio-skoro-tonu-droge-a-francuzi-masovno-u-potrazi-za-paketima-koji-na-ulici-vrede-milione-policija-ocajna-foto"/>
      </related>
    </article>
  </body>
</html>