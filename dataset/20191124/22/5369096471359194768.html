<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/sport/tenis/778927/nteivis-kap-pagkosmia-protathlitria-ispania/"/>
    <meta property="og:site_name" content="to10.gr"/>
    <meta property="article:published_time" content="2019-11-24T22:52:12+00:00"/>
    <meta property="og:title" content="Ντέιβις Καπ: Παγκόσμια πρωταθλήτρια η Ισπανία!"/>
    <meta property="og:description" content="Οι Ισπανοί επικράτησαν στον μεγάλο τελικό των Καναδών και κατέκτησαν το Ντέιβις Καπ."/>
  </head>
  <body>
    <article>
      <h1>Ντέιβις Καπ: Παγκόσμια πρωταθλήτρια η Ισπανία!</h1>
      <h2>Οι Ισπανοί επικράτησαν στον μεγάλο τελικό των Καναδών και κατέκτησαν το Ντέιβις Καπ.</h2>
      <address><time datetime="2019-11-24T22:52:12+00:00">24 Nov 2019, 22:52</time> by <a rel="author">to10.gr</a></address>
      <p>Για 6η φορά στην ιστορία της η Ισπανία αναδείχθηκε παγκόσμια πρωταθλήτρια στο Ντέιβις Καπ, η τελική φάση του οποίου διεξήχθη στη Μαδρίτη.</p>
      <p>Στον τελικό νίκησε 2-0 τον Καναδά και πήρε τον τίτλο μετά από 8 χρόνια. Ταυτόχρονα ο Ράφαελ Ναδάλ πανηγύρισε την 28η νίκη του στη διοργάνωση, ενώ συγκλονιστική ήταν η συνεισφορά του Μπαουτίστα Αγκούτ, ο οποίος πριν από δύο ημέρες έχασε τον πατέρα του, όμως επέστρεψε σήμερα για να συμβάλλει καθοριστικά στην τελική αναμέτρηση.</p>
      <p>
        <a href="https://www.to10.gr/podosfero/dietisia/778845/angelos-evangelou-o-evangelistis-tis-exygiansis/">
          <i>Άγγελος Ευαγγέλου, ο... ευαγγελιστής της «εξυγίανσης»</i>
        </a>
      </p>
      <p>Αυτός έδωσε τον πρώτο αγώνα με αντίπαλο τον Φελίξ Οζέρ Αλιασίμ και τον νίκησε 7-6(3), 6-3. Στη συνέχεια ο Ράφαελ Ναδάλ επιβλήθηκε με 6-3, 7-6(7) του Ντένις Σαποβάλοφ.</p>
      <p>Ο 33χρονος Ισπανός έκανε μια φοβερή εβδομάδα, δεν έχασε σετ σε όλους τους αγώνες που έδωσε και είναι η 5η φορά που κατακτά το τρόπαιο. Παραμένει αήττητος σε όλες τις αναμετρήσεις στο Ντέιβις Καπ από το 2005, έχοντας δημιουργήσει ένα σερί 32 νικών και ειδικά στα μονά είναι αήττητος από το 2004, με 28 σερί νίκες!</p>
      <p>
        <b>
          <a href="https://www.to10.gr/sport/tenis/778927/nteivis-kap-pagkosmia-protathlitria-ispania/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>