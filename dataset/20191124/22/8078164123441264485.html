<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/la-lettura/19_novembre_25/scultura-bronzo-plasmata-medici-orgoglio-esportato-europa-65c48e66-0f8b-11ea-bd6b-b9b6fa42a1a4.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="La scultura in bronzo plasmata dai Medici. Orgoglio esportato in Europa"/>
    <meta property="og:description" content="Oltre 170 opere ricostruiscono la stagione della bronzistica tra XVI e XVIII secolo. Questo e altri consigli d’arte su «la Lettura» in edicola"/>
  </head>
  <body>
    <article>
      <h1>La scultura in bronzo plasmata dai Medici. Orgoglio esportato in Europa</h1>
      <h2>Oltre 170 opere ricostruiscono la stagione della bronzistica tra XVI e XVIII secolo. Questo e altri consigli d’arte su «la Lettura» #417, <a href="https://www.corriere.it/la-lettura/19_novembre_22/su-la-lettura-scrittori-narrano-rabbia-piazze-video-4d5f1f92-0d44-11ea-a4ca-70fa95996bd0.shtml">in edicola dal 24 al 30 novembre</a></h2>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">CHIARA PAGANI</a></address>
      <p>«Così i Medici esportarono il gusto di Firenze in tutta Europa», con questa considerazione il direttore delle Gallerie degli Uffizi Eike Schmidt sintetizza il significato della mostra Plasmato dal fuoco. La scultura in bronzo nella Firenze degli ultimi Medici visitabile fino al 12 gennaio al pianoterra di Palazzo Pitti a Firenze (uffizi.it). Nelle sale del Tesoro dei Granduchi viene ricostruita, attraverso oltre 170 opere (di Giambologna, Tacca, Susini, Foggini, Soldani Benzi) la storia dell’arte del metallo a Firenze tra XVI e XVIII secolo.</p>
      <p><b>Grandi prestiti provenienti dai Musei Vaticani</b>, dal Louvre, dall’Hermitage di San Pietroburgo, dal Getty di Los Angeles per mostrare la potenza dell’arte barocca racchiusa in questi preziosi manufatti, a partire dalla Venere al bagno realizzata da Giambologna per il re di Francia Enrico IV, tra il 1564 e il 1608, visibile per la prima volta dal pubblico e accompagnata da altri capolavori dell’artista fiammingo, come il San Giovanni, restaurato proprio in occasione dell’esposizione.</p>
    </article>
  </body>
</html>