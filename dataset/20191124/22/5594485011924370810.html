<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/tenis/kakv-mach-rafa-donese-shestata-kupa-deyvis-za-ispaniya-v-zrelishche-sreshchu-shapovalov_443848.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-24T22:19:00+00:00"/>
    <meta property="og:title" content="Какъв мач! Рафа донесе шестата Купа &quot;Дейвис&quot; за Испания в зрелище срещу Шаповалов"/>
    <meta property="og:description" content="&quot;Фуриите&quot; триумфираха за първи път от осем години насам"/>
  </head>
  <body>
    <article>
      <h1>Какъв мач! Рафа донесе шестата Купа "Дейвис" за Испания в зрелище срещу Шаповалов</h1>
      <h2>"Фуриите" триумфираха за първи път от осем години насам</h2>
      <address>
        <time datetime="2019-11-24T22:19:00+00:00">24 Nov 2019, 22:19</time>
      </address>
      <slideshow>
        <figure>
          <img src="https://static.blitz.bg/documents/thumbnails/sport/780/201911/1574627678gettyimages-1189802100.jpg"/>
          <figcaption>Getty Images/Guliver</figcaption>
        </figure>
        <figure>
          <img src="https://static.blitz.bg/documents/thumbnails/sport/780/201911/1574626718gettyimages-1189796336.jpg"/>
          <figcaption>Getty Images/Guliver</figcaption>
        </figure>
      </slideshow>
      <p>Световният номер 1 Рафаел Надал донесе шестата Купа "Дейвис" на страната си и първа въобще в новия формат на надпреварата като финали, след като победи в два сета Денис Шаповалов с 6:3, 7:6 (6).</p>
      <p>С успеха на Матадора, който бе 29-и пореден за него в надпреварата, Испания си подпечата титлата след 2:0 победи във финалните битки с Канада. <b><a href="https://blitz.bg/sport/tenis/vsichko-e-v-rtsete-na-nadal-opechaleniyat-bautista-agut-si-svrshi-rabotata_443842.html">По-рано днес Роберто Баутиста Агут взе първата от двете победи, матирайки Феликс-Оже Алиасим с 6:3, 7:6(7)</a></b>.</p>
      <p>Триумфът на Испания е първи от 2011-а година насам. Тогава те победиха Аржентина във финалната серия с 3:1.</p>
      <p>Тази титла значеше за селекцията на Серхи Бругера, че те се доближават до петия в подреждането Швеция, която има седем от надпреварата. Убедителен лидер по отличия от Купа "Дейвис" е САЩ с 32. За самия Рафа Надал това е пето отличие от турнира.</p>
      <figure>
        <iframe data-src="https://twitter.com/DavisCupFinals/status/1198699243684409345?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - победата е на върха на пръстите! (18+)</b>
        </a>
      </p>
      <p><b>ПЪРВИ СЕТ</b><br/>Рафа започна срещата много уверено и набързо спечели първото си сервиране в срещата на 0, за да поведе. Матадора продължи в същия дух и притисна Шаповалов при неговото първо подаване, но в крайна сметка изпусна точка за пробив и канадецът изравни. Последва нов безупречен сервис на испанеца и той отново взе преднина. В четвъртото разиграване отново Надал натисна, но отново не успя да реализира брейк бол. В крайна сметка неизбежното се случи и след като поведе с 3:2, Матадора съумя да реализира пробив, за да дръпне с 4:2 в много важен момент. Последва и нов сервис, спечелен на 0 и предина от 5:2. До края Шаповалов максимално опита да затрудни испанеца и да върне пробива, но това така и не случи, а Рафа затвори сета с 6:3.</p>
      <p><b>ВТОРИ СЕТ</b><br/>Втората част започна със сервис на канадеца, който сравнително спокойно го спечели, за да поведе с 1:0. Последва доста трудно изравняване от Рафа след дюс. При третото разиграване на втория сет Надал отново имаше две точки за пробив, но не се възползва и Шаповалов дръпна с 2:1. Оттук нататък последваха доста равностойни геймове, като една идея по-добрият тенисист при сервис на съперника бе Матадора. На няколко пъти испанецът бе пред пробив, но канадецът се спаси и така се стигна до 6:6 и тайбрек. В него Рафа се оказа по-съобразителен, въпреки че не бе никак лесно, тъй като канадецът показа здрави нерви. В крайна сметка Надал реализира четири мини пробива и след третия си мачбол стигна до победа с 9:7 в тайбрека, за да спечели срещата с 2:0 сета.</p>
      <figure>
        <iframe data-src="https://twitter.com/DavisCupFinals/status/1198697039254736897?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://www.tenniskafe.com/wp-content/uploads/2019/11/spain.jpg"/>
      </figure>
      <figure>
        <img src="http://static.blitz.bg/documents/editor/1574629175ac9814.jpg"/>
      </figure>
      <p> </p>
    </article>
  </body>
</html>