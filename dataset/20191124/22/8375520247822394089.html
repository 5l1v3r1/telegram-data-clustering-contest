<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/zelenska-rozpovila-yak-planuje-vtilyuvati-reformu-shkilnogo-harchuvannya-642114.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T22:21:03+00:00"/>
    <meta property="og:title" content="Зеленська розповіла, як планує втілювати реформу шкільного харчування"/>
    <meta property="og:description" content="Перша леді хоче класифікувати школи за фінансованим рівнем"/>
  </head>
  <body>
    <article>
      <h1>Зеленська розповіла, як планує втілювати реформу шкільного харчування</h1>
      <address>
        <time datetime="2019-11-24T22:21:03+00:00">24 Nov 2019, 22:21</time>
      </address>
      <h4>Перша леді хоче класифікувати школи за фінансованим рівнем</h4>
      <p>Перша леді України Олена Зеленська розповіла, що планує реформувати харчування у школах у зв’язку з низькою якістю приготованої їжі у навчальних закладах.</p>
      <p>Про це вона повідомила в інтерв’ю ТСН.Тиждень.</p>
      <p>«Ми хочемо зробити класифікацію шкіл, яким держава буде допомагати по-різному. Є школи, в яких зовсім нічого немає. Тобто там буде більше фінансування», - зауважила Зеленська.</p>
      <p>Крім цього, Олена додала, що українські школярі також підтримують раціон харчування зі зменшеною кількістю вуглеводів.</p>
      <p>«У деяких країнах дітям дають склянку молока і вони примусово його випивають. А якщо у нас буде програма яблуко для дитини. У нас яблука просто гниють на Західній Україні. Їх нема куди продавати. Їх дуже багато. Вас це не обурить?», - пояснила перша леді.</p>
      <p>За словами жінки, школярі підтримують таке рішення, адже самі вже свідомо ставляться до того, що їдять.</p>
      <p>«Діти все розуміють, хочуть змін. А дорослі, на жаль, мені здається, не розуміють, чому котлети з кашою - це для вжитку щодня погано. У понеділок добре. А у вівторок - давайте ще й салатик додамо», - додала Олена Зеленська.</p>
      <p>Нагадаємо, цього тижня дружина президента України Олена Зеленська обговорила з лідерами шкільного самоврядування якість харчування у навчальних закладах, після чого висунула ідею проведення онлайн-анкетування для школярів та їх батьків.</p>
      <related>
        <a href="https://glavcom.ua/country/society/nashchadki-postrazhdalih-vid-golodomoru-mozhut-pozivatisja-do-kremlja-prokuror-642059.html"/>
        <a href="https://glavcom.ua/economics/finances/u-zelenskogo-zapevnyayut-shcho-proveli-konstruktivni-peremovini-z-mvf-641974.html"/>
        <a href="https://glavcom.ua/economics/finances/diskusiji-shchodo-novoji-programi-dlja-ukrajini-trivatimut-nastupnimi-tizhnjami-mvf-641944.html"/>
      </related>
    </article>
  </body>
</html>