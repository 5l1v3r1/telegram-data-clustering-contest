<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/dunya/yunanistanda-kotu-hava-can-aldi"/>
    <meta property="og:site_name" content="CNN Türk"/>
    <meta property="article:published_time" content="2019-11-24T22:09:08+00:00"/>
    <meta property="og:title" content="Yunanistan'da kötü hava can aldı"/>
    <meta property="og:description" content="Yunanistan’da etkili olan şiddetli rüzgar ve..."/>
  </head>
  <body>
    <article>
      <h1>Yunanistan'da kötü hava can aldı</h1>
      <h2>Yunanistan’da etkili olan şiddetli rüzgar ve yağışlar ülkenin birçok yerinde hayatı felç ederken, Mora Yarımadası’nın kuzeyinde yer alan Patras Körfezi’nde alabora olan teknede 1 kişi hayatını kaybetti, 1 kişi kayboldu.</h2>
      <address><time datetime="2019-11-24T22:09:08+00:00">24 Nov 2019, 22:09</time> by <a rel="author">AA</a></address>
      <p>Yerel medyada yer alan haberlere göre, içinde 2 Fransız vatandaşının bulunduğu tekne akşam saatlerinde Patras Körfezi’ndeki Antirrio kenti limanından denize açıldıktan sonra şiddetli rüzgar nedeniyle alabora oldu.</p>
      <p>Teknede bulunan 2 kişiden biri hayatını kaybederken, bölgeye sevk edilen arama kurtarma ekiplerince kaybolan kişiyi arama çalışmaları başlatıldı.</p>
      <p>Ülkenin özellikle kuzey ve batı bölgelerinde 3 gündür etkili olan kötü hava koşulları birçok yerde hayatı zorlaştırdı.</p>
      <p>Taşöz adası (Thassos), Halkidiki Yarımadası ve Kavala bölgesinde şiddetli yağışlar ve fırtına nedeniyle yolların kapandığı, çok sayıda ev, <a href="https://www.cnnturk.com/haberleri/otomobil">otomobil</a> ve iş yerlerinin zarar gördüğü bildirildi.</p>
      <p>Yunan Sivil Koruma Genel Sekreterliğinden yapılan açıklamada, kötü hava koşullarının daha da şiddetlenerek devam edeceği belirtilerek, vatandaşlara önlem almaları uyarısında bulunuldu.</p>
      <p> </p>
      <related>
        <h4>ilgili haberler</h4>
        <a href="https://www.cnnturk.com/turkiye/antalya-valiliginden-firtina-ve-yagis-uyarisi"/>
        <a href="https://www.cnnturk.com/video/turkiye/son-dakika-yagmur-ve-firtina-geliyor-hava-durumu-25-kasim-raporu"/>
        <a href="https://www.cnnturk.com/video/turkiye/hava-durumu-24-kasim-yagmur-uyarisi-meteoroloji-saat-verdi"/>
      </related>
    </article>
  </body>
</html>