<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/video-l-editoriale-di-chiariello-adl-vuole-decurtare-lo-stipendio-dal-5-al-50-a-liverpool-serve-un-miracolo-415652"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T22:15:00+00:00"/>
    <meta property="og:title" content="VIDEO - L'editoriale di Chiariello: &quot;ADL vuole decurtare lo stipendio dal 5% al 50%. A Liverpool serve un miracolo...&quot;"/>
    <meta property="og:description" content="Il giornalista Umberto Chiariello ha fatto il punto della situazione in casa Napoli nel suo consueto editoriale su Canale 21"/>
  </head>
  <body>
    <article>
      <h1>VIDEO - L'editoriale di Chiariello: "ADL vuole decurtare lo stipendio dal 5% al 50%. A Liverpool serve un miracolo..."</h1>
      <h2>Il giornalista Umberto Chiariello ha fatto il punto della situazione in casa Napoli nel suo consueto editoriale su Canale 21</h2>
      <address><time datetime="2019-11-24T22:15:00+00:00">24 Nov 2019, 22:15</time> by <a rel="author">Redazione Tutto Napoli.net</a></address>
      <p>Il giornalista <b>Umberto Chiariello</b> ha fatto il punto della situazione in casa Napoli nel suo consueto editoriale su Canale 21: "<i>I</i><i>l Napoli era partito in campionato con le stigmate della grande squadra realizzando 4 vittorie su 5 partite con una sola sconfitta. Poi c’è stato uno spartiacque clamoroso in questa stagione, la sconfitta inopinata col Cagliari. Il Napoli non sa più vincere. Ha perso a Roma e poi ha fatto 7 pareggi in undici partite compresa la Champions mancando il match point contro il Salisburgo. Molti dicono che ci sono stati dei miglioramenti contro il Milan ma domani gli azzurri aspettano i provvedimenti di ADL che intende prendere sanzioni pesantissime sui calciatori decurtandogli lo stipendio dal 5% al 50% e minacciando anche di adire le vie legali per la lesione dei diritti dl immagine. Con questo spirito il Napoli si appresta a giocare a Liverpool, visto i momenti delle due squadre dovremmo solo affidarci alla parrocchia più vicina e pregare. Le due squadre si giocano il primo posto, il problema sarà non uscire da Anfield con le ossa rotte".</i></p>
      <figure>
        <iframe src="https://www.youtube.com/embed/TdhwTYlEj7k" width="640" height="360" data-service="Youtube" scrolling="no"/>
        <figcaption>VIDEO</figcaption>
      </figure>
    </article>
  </body>
</html>