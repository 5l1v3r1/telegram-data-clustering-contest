<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=816004"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T22:08:00+00:00"/>
    <meta property="og:title" content="Порой отложи Лече - Каляри"/>
    <meta property="og:description" content="Двубоят между Лече и Каляри от 13-ия кръг на италианската Серия А беше отложен заради поройния дъжд, който се изля над стадион &quot;Виа дел ..."/>
  </head>
  <body>
    <article>
      <h1>Порой отложи Лече - Каляри</h1>
      <address><time datetime="2019-11-24T22:08:00+00:00">24 Nov 2019, 22:08</time> by <a rel="author">SPORTAL.BG</a></address>
      <p>Двубоят между <a href="https://www.sportal.bg/statistics_team_news.php?champ=3&amp;team=1967">Лече</a> и <a href="https://www.sportal.bg/statistics_team_news.php?champ=3&amp;team=150">Каляри</a> от 13-ия кръг на италианската Серия А беше отложен заради поройния дъжд, който се изля над стадион "Виа дел Маре". По програма срещата трябваше да започне в 21,45 часа, но условията не бяха подходящи за игра. Ръководствата и на двата клуба поискаха мач да няма, а обстановката допълнително беше влошена от паднали дървета на паркинга зад стадиона. В крайна сметка реферът Маурицио Мариани проведе необходимите процедурни тестове и отложи двубоя. По правилник той трябва да се проведе след 24 часа, но е възможно ново отлагане, тъй като прогнозите са дъждът да продължи и утре. "Дренажната система би се справила с водата, но ако спре да вали. Прогнозите са дъждът да запази същата интензивност в следващите няколко часа, което означава, че няма условия за футбол", каза президентът на Лече Саверио Стики Дамиани пред Скай Спорт Италия.</p>
    </article>
  </body>
</html>