<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/thai-sport/news_1767174"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-24T22:43:07+00:00"/>
    <meta property="og:title" content="‘พรทิพย์’ ซิวแชมป์ขนไก่อินเดีย เป็นรายการที่ 4 ของปีนี้ ‘เฉลิมพล-กิตติศักดิ์’ รองแชมป์"/>
    <meta property="og:description" content="การแข่งขันแบดมินตันระดับอินเตอร์เนชั่นแนล ชาลเลนจ์ “อินโฟซิส ฟาวเดชั่น – อินเดีย อินเตอร์เนชั่นแนล ชาลเลนจ์ 2019” ที่นครมุมไบ ประเทศอินเดีย เมื่อวันที่ 24 พฤศจิกายน เป็นการแข่งขันรอบชิงชนะเลิศ"/>
  </head>
  <body>
    <article>
      <h1>‘พรทิพย์’ ซิวแชมป์ขนไก่อินเดีย เป็นรายการที่ 4 ของปีนี้ ‘เฉลิมพล-กิตติศักดิ์’ รองแชมป์</h1>
      <address><time datetime="2019-11-24T22:43:07+00:00">24 Nov 2019, 22:43</time> by <a rel="author">matichon</a></address>
      <p>การแข่งขันแบดมินตันระดับอินเตอร์เนชั่นแนล ชาลเลนจ์ “อินโฟซิส ฟาวเดชั่น – อินเดีย อินเตอร์เนชั่นแนล ชาลเลนจ์ 2019” ที่นครมุมไบ ประเทศอินเดีย เมื่อวันที่ 24 พฤศจิกายน เป็นการแข่งขันรอบชิงชนะเลิศ</p>
      <p>ประเภทหญิงเดี่ยว “พีช” พรทิพย์ บูรณะประเสริฐสุข มือ 35 ของโลก และมือวาง 1 ของรายการ ชนะเพื่อนร่วมชาติ “มูนา” เบญญาภา เอี่ยมสอาด มือ 168 ของโลก 21-18, 21-11</p>
      <figure>
        <img src="https://www.matichon.co.th/wp-content/uploads/2019/11/image2-2.jpg"/>
      </figure>
      <p>แชมป์รายการนี้ ทำให้พรทิพย์คว้าแชมป์รายการที่ 4 ของปีนี้ได้สำเร็จ ต่อจากรายการเอฟแซด ฟอร์ซ่า สโลวัก โอเพ่น 2019, โปรตุกีส อินเตอร์เนชั่นแนล แชมเปี้ยนชิพส์ 2019, โยเน็กซ์-ซันไรส์ เนปาล อินเตอร์เนชั่นแนล ชาลเลนจ์ 2019(เมื่อสัปดาห์ที่ผ่านมา) จากการเข้าชิง 7 รายการในปีนี้</p>
      <p>ส่วนชายคู่ เฉลิมพล เจริญกิจอมร – กิตติศักดิ์ นามเดช มือ 131 ของโลก แพ้ อัตตรี มานู – เรดดี้ สุมีธ คู่มือ 31 ของโลก และคู่มือวาง 1 ของรายการจากอินเดีย 15-21, 15-21</p>
    </article>
  </body>
</html>