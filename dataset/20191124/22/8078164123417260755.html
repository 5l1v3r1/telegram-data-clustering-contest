<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/cards/airpods-pro-recensione-perche-costano-279-euro-no-non-prezzo-assurdo/airpods-pro-perche-si-chiamano-cosi_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="AirPods Pro recensione: perché costano 279 euro (e no, non è un prezzo assurdo)"/>
    <meta property="og:description" content="Il 28 ottobre Apple ha presentato i suoi nuovi auricolari AirPods Pro, che stiamo usando da quasi un mese. Più delle funzioni, più del design, più"/>
  </head>
  <body>
    <article>
      <h1>AirPods Pro recensione: perché costano 279 euro (e no, non è un prezzo assurdo)</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Paolo Ottolina</a></address>
      <p>Il 28 ottobre Apple ha presentato i suoi nuovi auricolari <b>AirPods Pro</b>, che stiamo usando da quasi un mese. Più delle funzioni, più del design, più delle novità rispetto ai precedenti modelli di AirPods (che restano in vendita) è il prezzo di 279 euro a far discutere. Ci torneremo su. <br/>Partiamo dall’inizio però. Le Pro sono un nuovo modello ma anche un diverso modello, che <b>affianca e non sostituisce le tradizionali AirPods</b>, a loro volta disponibili nella versione base e in quella con ricarica wireless. <br/>L’utilizzo del “<b>pro</b>” meriterebbe un articolo a parte. Nessuno, neppure quelli del marketing Apple, può spacciare questi minuscoli auricolari per un paio di cuffie pro-fessionali, da studio di registrazione. Ha pochissimo senso definire uno smartphone «Pro». Il suffisso ne ha ancor meno per un paio di cuffiette, per quanto evolute e ben realizzate. Pro è come «Plus» o «Advance» o «Turbo»: una delle tante parole della neo-lingua del marketing che distingue una linea di prodotto più costosa e con più funzioni.<br/>Nella differenza di funzioni e possibilità degli AirPods Pro c’è il senso di quei <b>100 euro in più</b> rispetto alle AirPods classiche (versione con custodia wireless).</p>
      <figure>
        <img src="https://images2.corriereobjects.it/methode_image/2019/11/09/Tecnologia/Foto%20Tecnologia%20-%20Trattate/img_0422_ori_crop_MASTER__0x0.jpg?v=201911250818"/>
      </figure>
      <aside>Scheda 1 di 12<br/><br/>INDIETRO<a href="https://www.corriere.it/tecnologia/cards/airpods-pro-recensione-perche-costano-279-euro-no-non-prezzo-assurdo/ear-vs-open-fit.shtml"> AVANTI</a></aside>
    </article>
  </body>
</html>