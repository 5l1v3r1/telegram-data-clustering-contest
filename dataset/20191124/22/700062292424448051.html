<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/symvoules/715068-pos-na-antimetopiseis-ta-skasmena-cheilh-apo-to-kryo.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T22:03:00+00:00"/>
    <meta property="og:title" content="Πώς να αντιμετωπίσεις τα σκασμένα χείλη από το κρύο;"/>
    <meta property="og:description" content="Τα χείλη αποτελούν ένα από τα πιο ευαίσθητα σημεία του σώματος, επηρεάζονται εύκολα από τις ακραίες καιρικές συνθήκες, όπως το πολύ κρύο, τον έντονο αέρα"/>
  </head>
  <body>
    <article>
      <h1>Πώς να αντιμετωπίσεις τα σκασμένα χείλη από το κρύο;</h1>
      <address>
        <time datetime="2019-11-24T22:03:00+00:00">24 Nov 2019, 22:03</time>
      </address>
      <p>Τα χείλη αποτελούν ένα από τα πιο ευαίσθητα σημεία του σώματος, επηρεάζονται εύκολα από τις ακραίες καιρικές συνθήκες, όπως το πολύ κρύο, τον έντονο αέρα και τη μεγάλη ηλιοφάνεια.<br/><br/>Συνεπώς, χάνουν την απαλότητά τους και γίνονται ενοχλητικά. Εκτός όμως από τις χαμηλές ή υψηλές θερμοκρασίες, τα χείλη ξηραίνονται και αφυδατώνονται, λόγω μη συχνής κατανάλωσης υγρών ή μεγάλης κατανάλωση αλκοόλ, όπως και εξαιτίας της χορήγησης συγκεκριμένων φαρμάκων.<br/><br/>Αυτές είναι μερικές συμβουλές που μπορούν να σας βοηθήσουν να απαλλαγείτε από τα ξηρά και σκασμένα χείλη.</p>
      <p><b>Μέλι</b><br/>Το μέλι είναι πολύ ενυδατικό και έχει επουλωτικές και αντιβακτηριδιακές ιδιότητες. Εφαρμόστε αγνό μέλι στα σκασμένα χείλη σας αρκετές φορές την ημέρα. Επίσης μπορείτε να κάνετε μια πάστα από μέλι και γλυκερίνη και να την εφαρμόσετε πριν πάτε για ύπνο. Το πρωί τα χείλη σας θα είναι πιο μαλακά.<br/><br/><b>Αγγούρι</b><br/>Τρίψτε μια μικρή φέτα αγγουριού στα ξηρά χείλη. Αφήστε τη για 15 με 20 λεπτά και στη συνέχεια ξεπλύνετε τα χείλη σας με νερό. Κάντε το αρκετές φορές την ημέρα για να βοηθήσει τα χείλη σας να ενυδατωθούν και να θεραπευτούν γρηγορότερα.<br/><br/><b>Νερό</b><br/>Η αφυδάτωση συμβάλλει στην ξηροδερμία. Προσπαθήστε να ξεκινήσετε τη μέρα σας πίνοντας ένα ή δύο ποτήρια νερό πριν το φαγητό ή πίνοντας χυμούς, γάλα κλπ. Επίσης, πριν πάτε για ύπνο πιείτε τουλάχιστον ένα ποτήρι νερό. Εκτός από την ενυδάτωση του οργανισμού σας, αποβάλετε τις τοξίνες από το σώμα.<br/><br/><b>Ζάχαρη</b><br/>Κάντε απολέπιση των νεκρών κυττάρων ανακατεύοντας δυο κουταλάκια του γλυκού ζάχαρη με ένα κουταλάκι του γλυκού μέλι. Εφαρμόστε την πάστα που θα δημιουργηθεί στα χείλη σας και αφήστε τη να καθίσει για λίγα λεπτά. Στη συνέχεια, χρησιμοποιήστε τα δάχτυλά σας και τρίψτε πολύ απαλά το μείγμα γύρω από τα χείλη σας. Τέλος, ξεπλύνετε με χλιαρό νερό.<br/><br/><b>Βαζελίνη</b><br/>Η βαζελίνη είναι πολύ αποτελεσματική θεραπεία για τα ξηρά χείλη. Βάλτε λίγη βαζελίνη πάνω στα ξηρά χείλη αρκετές φορές την ημέρα για να τα κρατήσει καλά προστατευμένα. Εφαρμόστε ξανά πριν πάτε για ύπνο για να κρατήσει τα χείλη σας καλά ενυδατωμένα κατά τη διάρκεια της νύχτας.</p>
    </article>
  </body>
</html>