<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Vaterpolo/a315580-Vujasinovicevom-Novom-Beogradu-jesenja-titula.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T22:31:00+00:00"/>
    <meta property="og:title" content="Vujasinovićevom Novom Beogradu jesenja titula"/>
    <meta property="og:description" content="Vaterpolisti Novog Beograda u derbiju poslednjeg kola jesenjeg dela prvenstva Srbije pobedili su Stari Grad rezultatom 9:8 i na dvomesečnu pauzu otišli sa maksimalnim učinkom 7-0."/>
  </head>
  <body>
    <article>
      <h1>Vujasinovićevom Novom Beogradu jesenja titula</h1>
      <h2>Vaterpolisti Novog Beograda u derbiju poslednjeg kola jesenjeg dela prvenstva Srbije pobedili su Stari Grad rezultatom 9:8 i na dvomesečnu pauzu otišli sa maksimalnim učinkom 7-0.</h2>
      <address><time datetime="2019-11-24T22:31:00+00:00">24 Nov 2019, 22:31</time> by <a rel="author">Branimir Smilić</a></address>
      <figure>
        <img src="https://sportklub.rs/Picture/170402/jpeg/VK-Novi-Beograd.JPG"/>
        <figcaption>Vaterpolo klub Novi Beograd<cite>Klub plivačkih sportova Novi Beograd</cite></figcaption>
      </figure>
      <p>Gosti su bolje počeli meč i poveli su sa 2:0, ali se ekipa Vladimira Vujasinovića brzo vratila i najavila izuzetno zanimljiv duel.</p>
      <p>Novi Beograd je golom Negusa poveo sa 6:4 posle minut i po igre u poslednjoj četvrtini, gosti su izjednačili na 6:6. Mada su domaći ostali bez četvorice igrača zbog tri lične greške, ponovo su uspeli da povedu sa dva gola razlike. Filipović je realizovao napad sa igačem više, sredinom četvrtine, a na 3:21 pre kraja Nikolov postiže lep gol šutem sa distance.</p>
      <p>Ni to nije bio kraj uzbuđenjima jer je Stari Grad golovima Lalića i Barbareza na minut i po pre kraja izjednačio na 8:8.</p>
      <p>Čovek odluke bio je Manojlović, koji se na 58 sekundi pre kraja oslobodio čuvara na dva metra i pogodio za konačnih 9:8, odnosno prvi poraz Starog Grada.</p>
      <p>"<i>Sedma utakmica, sedma pobeda, pred dvomesečnu pauzu. Pokazalo se tačnim ono što se pričalo, da će ovo biti derbi za kraj prvog dela. Neizvesna utakmica do samog kraja, lepa i za gledanje, mi smo pobedili, ali je moglo biti i obrnuto kako se utakmica razvijala,"</i> izjavio je <b>Vujasinović</b>, uz napomenu da je bio vidno nezadovoljan odnosom dosuđenih isključenja i peteraca na utakmici, 17 protiv njegovog tima, 11 protiv Starog Grada.</p>
    </article>
  </body>
</html>