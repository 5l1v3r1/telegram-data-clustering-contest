<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/india/news/cops-in-civil-clothes-at-mumbai-hotel-where-its-mla-are-lodged-decides-to-shift-them"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-24T22:13:00+00:00"/>
    <meta property="og:title" content="മഹാരാഷ്ട്രയില്‍ വീണ്ടും നാടകീയ രംഗങ്ങള്‍; മഫ്തിയിലെത്തിയ പോലീസുകാരനെ പിടികൂടി; എന്‍സിപി എംഎല്‍എമാര്‍ ഹോട്ടല്‍ മാറുന്നു"/>
    <meta property="og:description" content="മുംബൈ: മഹാരാഷ്ട്രയിലെ എന്‍സിപി എംഎല്‍എമാരെ മറ്റൊരു ഹോട്ടലിലേക്ക് മാറ്റുന്നു. മുംബൈയിലെ റെനൈസന്‍സ് ഹോട്ടലില്‍ താമസിപ്പിച്ചിരുന്ന എംഎല്‍എമാരെയാണ് മുംബൈയിലെ തന്നെ ഹയാത്ത് ഹോട്ടലിലേക്ക് മാറ്റുന്നത്. സുരക്ഷാകാരണങ്ങള്‍ മുന്‍നിര്‍ത്തിയാണ് എം.എല്‍.എമാരെ മറ്റൊരു ഹോട്ടലിലേക്ക് മാറ്റുന്നു. ഹോട്ടലിനുള്ളില്‍ ഞായറാഴ്ച..."/>
  </head>
  <body>
    <article>
      <h1>മഹാരാഷ്ട്രയില്‍ വീണ്ടും നാടകീയ രംഗങ്ങള്‍; മഫ്തിയിലെത്തിയ പോലീസുകാരനെ പിടികൂടി; എന്‍സിപി എംഎല്‍എമാര്‍ ഹോട്ടല്‍ മാറുന്നു</h1>
      <address><time datetime="2019-11-24T22:13:00+00:00">24 Nov 2019, 22:13</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>മുംബൈ: മഹാരാഷ്ട്രയിലെ എന്‍സിപി എംഎല്‍എമാരെ മറ്റൊരു ഹോട്ടലിലേക്ക് മാറ്റുന്നു. മുംബൈയിലെ റെനൈസന്‍സ് ഹോട്ടലില്‍ താമസിപ്പിച്ചിരുന്ന എംഎല്‍എമാരെയാണ് മുംബൈയിലെ തന്നെ ഹയാത്ത് ഹോട്ടലിലേക്ക് മാറ്റുന്നത്. സുരക്ഷാകാരണങ്ങള്‍ മുന്‍നിര്‍ത്തിയാണ് എം.എല്‍.എമാരെ മറ്റൊരു ഹോട്ടലിലേക്ക് മാറ്റുന്നു.</p>
      <p>ഹോട്ടലിനുള്ളില്‍ ഞായറാഴ്ച വൈകീട്ടോടെ നാടകീയ രംഗങ്ങളുണ്ടായെന്നും റിപ്പോര്‍ട്ടുകളുണ്ട്. ഹോട്ടലിനുള്ളില്‍ സാധാരണ വേഷത്തിലെത്തിയ ഒരു പൊലീസ് ഉദ്യോഗസ്ഥനെ എന്‍.സി.പി എം.എല്‍.എമാര്‍ പിടികൂടി. പൊലീസ് ഉദ്യോഗസ്ഥന്‍ ബി.ജെ.പിയുടെ ചാരനാണെന്നാണ് എം.എല്‍.എമാരുടെ ആരോപണം.</p>
      <p>നേരത്തെ ശിവസേന നേതാക്കളായ ഉദ്ധവ് താക്കറെ, സഞ്ജയ് റാവത്ത്, ആദിത്യ താക്കറെ എന്നിവര്‍ റെനൈസന്‍സ് ഹോട്ടലിലെത്തി എന്‍സിപി നേതാക്കളെ കണ്ടിരുന്നു. എംഎല്‍എമാരുടെ യോഗത്തില്‍ ശിവസേന നേതാക്കളും പങ്കെടുത്തിരുന്നു.</p>
    </article>
  </body>
</html>