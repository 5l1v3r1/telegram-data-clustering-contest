<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/microsoft-allowed-to-sell-software-to-huawei-once-again/"/>
    <meta property="og:site_name" content="TGspot"/>
    <meta property="article:published_time" content="2019-11-24T22:13:44+00:00"/>
    <meta property="og:title" content="היחסים משתפרים? מיקרוסופט תורשה למכור תוכנה לוואווי"/>
    <meta property="og:description" content="וואווי אמנם טרם יכולה למכור טלפונים במערב, אבל מחשבים ניידים לפחות - בינתיים כן"/>
  </head>
  <body>
    <article>
      <h1>היחסים משתפרים? מיקרוסופט תורשה למכור תוכנה לוואווי</h1>
      <address><time datetime="2019-11-24T22:13:44+00:00">24 Nov 2019, 22:13</time> by <a rel="author" href="https://www.tgspot.co.il/author/ilang/" target="_blank">אילן גלר</a></address>
      <p>מחלקת המסחר של ממשלת ארה"ב החליטה להקל על היצרנית הסינית <a href="https://www.tgspot.co.il/tag/huawei/">וואווי (Huawei)</a>, ואישרה ל-300 חברות אמריקניות למכור לה מוצרי תוכנה. בין החברות הללו נמצאת גם מיקרוסופט (Microsoft), עליה נאסר לפי כללי החרם לספק לוואווי את מוצריה – בראשם כמובן מערכת ההפעלה חלונות (Windows).</p>
      <p>בהתאם לכללי החרם, נאלצה וואווי להפסיק בייצורם ומכירתם של מחשבים ניידים חדשים עליהם מערכת ההפעלה חלונות מותקנת מראש, אולם כעת כאמור יכולות שתי החברות ולחזור ולשתף פעולה. "ב-20 בנובמבר מחלקת המסחר האמריקנית העניקה למיקרוסופט אישור לייצוא תוכנות לוואווי", נמסר בהודעתה של החברה. "אנו מודעים למחלקה על תגובתה לבקשתנו".</p>
      <p>כאמור, פרט למיקרוסופט פנו אלפי חברות אמריקניות נוספות לאישור הממשל האמריקני להחרגת מוצריהן מהחרם, וכרבע מהן נענו בחיוב. חברה אחת שהגישה בקשה שכזו – אך טרם זכתה לאישור הממשל – היא גוגל (Google), כך שמתן רישיון הייצוא למיקרוסופט עדיין לא משנה דבר באשר למצבה של מערכת ההפעלה אנדרואיד. על וואווי עדיין נאסר להתקין את האפליקציות הרשמיות של גוגל במכשירי הטלפון החכם החדשים שלה המיועדים לשיווק במערב, לפחות עד הודעה חדשה בנושא.</p>
    </article>
  </body>
</html>