<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903188.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T22:34:00+00:00"/>
    <meta property="og:title" content="چند درصد تهرانی‌ها یارانه حمایت معیشتی گرفتند؟"/>
    <meta property="og:description" content=" به گزارش خبرآنلاین، با واریز سومین مرحله از یارانه حمایت معیشتی به حساب سرپرستان خانوار ر روز گذشته، ۶۰ میلیون نفر از این اعتبار برخوردار شدند. با این حال دولت تدابیری را برای ثبت شکایت کسانی که در این مرحله مشمول دریافت اعتبار نیستند را پیش بینی کرد.  "/>
  </head>
  <body>
    <article>
      <h1>چند درصد تهرانی‌ها یارانه حمایت معیشتی گرفتند؟</h1>
      <address>
        <time datetime="2019-11-24T22:34:00+00:00">24 Nov 2019, 22:34</time>
      </address>
      <p>ثبت درخواست برای دریافت یارانه حمایت معیشتی در حالی ادامه دارد که آمارها نشان می دهد بخش عمده ای از شهروندان تهرانی مشمول دریافت این اعتبار نشده اند.</p>
      <p> به گزارش خبرآنلاین، با واریز سومین مرحله از یارانه حمایت معیشتی به حساب سرپرستان خانوار ر روز گذشته، ۶۰ میلیون نفر از این اعتبار برخوردار شدند. با این حال دولت تدابیری را برای ثبت شکایت کسانی که در این مرحله مشمول دریافت اعتبار نیستند را پیش بینی کرد.  </p>
      <p> بر اساس این گزارش کسانی که به عدم دریافت این اعتبار اعتراض دارند می توانند با شماره گیری کد دستوری #۶۳۶۹* درخواست خود را ثبت کنند.  </p>
      <p> طبق پیش بینی های صورت گرفته مقرر است ظرف سی روز کاری درخواست های ثبت شده مورد رسیدگی قرار گیرد و افراد در آزمون وسع، برای استحقاق دریافت یا عدم دریافت این اعتبار مورد سنجش قرار گیرند.  به این ترتیب اگر فردی واجد شرایط دریافت این اعتبار شناخته شود، در ماه آینده اعتبار دو ماه را یک جا دریافت می‌کند.  </p>
      <p>
        <b>مردم کدام استان ها کمک هزینه را گرفتند؟</b>
      </p>
      <p>بر اساس اعلام سخنگوی ستاد شناسایی حمایت معیشتی حدود ۴۳ درصد از تهرانی های یارانه بگیر مشمول دریافت حمایت معیشتی نشده اند.  </p>
      <p>حسین میرزایی گفته است: بر اساس آمارها سیستان و بلوچستان با ۸۲.۱ درصد خانوارهای یارانه بگیر، خراسان شمالی با ۷۹.۲ درصد، خراسان جنوبی با ۷۸.۴ درصد، گلستان با ۷۸ درصد و لرستان با ۷۷.۷ درصد بیشترین سهم از دریافت حمایت معیشتی در بین یارانه بگیران را داشته‌اند.</p>
      <p>وی افزود، این درحالی است که استان تهران، با ۵۷.۲ درصد، البرز با ۶۳.۶ درصد، یزد با ۶۴.۹ درصد، اصفهان با ۶۵.۹ درصد و بوشهر با ۶۶.۸ درصد از یارانه بگیران  یارانه معیشتی جدید را دریافت کرده اند.</p>
      <p>به موجب تصمیم اتخاذ شده این کمک هزینه معیشتی برای خانوارهای ۱ نفره ۵۵ هزار تومان، برای خانوارهای ۲ نفره ۱۰۳ هزار تومان، خانوارهای ۳ نفره ۱۳۸ هزار تومان، ‌ خانوارهای ۴ نفره ۱۷۲ هزار تومان و خانوارهای ۵ نفره و بیشتر ۲۰۵ هزار تومان خواهد بود.</p>
    </article>
  </body>
</html>