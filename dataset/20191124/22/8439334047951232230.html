<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://goodnet.gr/news-item/sunantisi-perifereiarchi-kritis-me-to-neo-proedro-tis-ped-kritis.html"/>
    <meta property="og:site_name" content="GOODnet.gr"/>
    <meta property="article:published_time" content="2019-11-24T22:40:00+00:00"/>
    <meta property="og:title" content="Συνάντηση Περιφερειάρχη Κρήτης με το νέο πρόεδρο της ΠΕΔ Κρήτης"/>
  </head>
  <body>
    <article>
      <h1>Συνάντηση Περιφερειάρχη Κρήτης με το νέο πρόεδρο της ΠΕΔ Κρήτης</h1>
      <address>
        <time datetime="2019-11-24T22:40:00+00:00">24 Nov 2019, 22:40</time>
      </address>
      <p>Συνάντηση στη Περιφέρεια Κρήτης με το νέο Πρόεδρο της Περιφερειακής Ένωσης των Δήμων του νησιού Γιάννη Κουράκη είχε σήμερα ο Περιφερειάρχης Κρήτης Σταύρος Αρναουτάκης.<br/>Στη συνάντηση συζητήθηκαν θεσμικά ζητήματα για την πρωτοβάθμια και Δευτεροβάθμια Αυτοδιοίκηση ενώ τονίστηκε η διάθεση συνεργασίας για την αναπτυξιακή προοπτική του νησιού.<br/>Ο κ. Κουράκης ευχαρίστησε τον κ. Αρναουτάκη για την πρώτη συνάντηση και συνεργασία, ενώ ο Περιφερειάρχης ευχήθηκε καλή θητεία στο νέο Πρόεδρο και τους συνεργάτες του, υπογραμμίζοντας πως οι συνέργειες των φορέων της Αυτοδιοίκησης είναι προς όφελος της Κρήτης.<br/>Στις επόμενες ημέρες θα ακολουθήσει συνάντηση του Περιφερειάρχη με τον Πρόεδρο και την εκτελεστική επιτροπή της ΠΕΔ για αναλυτική συζήτηση και ενημέρωση για όλα τα θέματα κοινού ενδιαφέροντος.</p>
    </article>
  </body>
</html>