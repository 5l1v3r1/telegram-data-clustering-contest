<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/24/berdimuhamedovning-kuyovi-rahbar-bolgan-dubay-konsulligining-ochilish-marosimi-bolib-otdi/"/>
    <meta property="og:site_name" content="Daryo"/>
    <meta property="article:published_time" content="2019-11-24T22:52:00+00:00"/>
    <meta property="og:title" content="Berdimuhamedovning kuyovi rahbar bo‘lgan Dubay konsulligining ochilish marosimi bo‘lib o‘tdi"/>
    <meta property="og:description" content="Ixlosgeldi Amanov Turkmaniston prezidenti Gurbanguli Berdimuhamedovning kenja qiziga uylangan"/>
  </head>
  <body>
    <article>
      <h1>Berdimuhamedovning kuyovi rahbar bo‘lgan Dubay konsulligining ochilish marosimi bo‘lib o‘tdi</h1>
      <address>
        <time datetime="2019-11-24T22:52:00+00:00">24 Nov 2019, 22:52</time>
      </address>
      <p>23-noyabr, shanba kuni Birlashgan Arab Amirliklarining eng katta shaharlaridan biri bo‘lgan Dubayda Turkmaniston bosh konsulligining rasmiy ochilish marosimi bo‘lib o‘tdi. Bu haqda Turkmaniston davlat axborot agentligi <a href="http://tdh.gov.tm/news/articles.aspx&amp;article20569&amp;cat11">xabar bergan</a>.</p>
      <figure>
        <img src="https://s.daryo.uz/wp-content/uploads/2019/11/Gurbanguli-xursandku.jpg"/>
        <figcaption>Foto: “Profile.ru”</figcaption>
      </figure>
      <p>Dubaydagi marosimda Turkmaniston tashqi ishlar vaziri Rashid Meredov hamda sentabrda konsullik rahbarligiga tayinlangan Ixlosgeldi Amanov ikki davlat o‘rtasidagi xalqaro munosabatlar haqida iliq fikrlar bildirgan.</p>
      <figure>
        <img src="https://s.daryo.uz/wp-content/uploads/2019/11/2019_11_23_uae_consulate_01.jpeg"/>
        <figcaption>Foto: Turkmenportal</figcaption>
      </figure>
      <figure>
        <img src="https://s.daryo.uz/wp-content/uploads/2019/11/2019_11_23_uae_consulate_02.jpeg"/>
        <figcaption>Foto: Turkmenportal</figcaption>
      </figure>
      <p>Muqaddam Ixlosgeldi Amanovning Turkmaniston prezidenti Gurbanguli Berdimuhamedovning kuyovi ekani va uning Dubaydagi mamlakat konsulligiga rahbarlikka tayinlangani <a href="https://daryo.uz/2019/10/01/gurbanguli-berdimuhammedov-kuyovini-dubay-bosh-konsuli-etib-tayinladi/">xabar qilingan</a>.</p>
      <p>
        <b>Mavzuga doir: </b>
      </p>
      <ul>
        <li>
          <a href="https://daryo.uz/2019/11/05/turkmanistonda-gurbanguli-berdimuhamedovning-ogli-hokim-bolgan-viloyat-paxta-rejasini-bajardi/">Turkmanistonda Gurbanguli Berdimuhamedovning o‘g‘li hokim bo‘lgan viloyat paxta rejasini bajardi</a>
        </li>
        <li>
          <a href="https://daryo.uz/2019/11/03/turkmanistonda-paxta-rejasini-amalga-oshirib-bolmayapti-barcha-kuchlar-axal-viloyatiga-komak-berishga-qaratilgan/">Turkmanistonda paxta rejasini amalga oshirib bo‘lmayapti. Barcha kuchlar Axal viloyatiga ko‘mak berishga qaratilgan</a>
        </li>
      </ul>
      <p>“Gundogar” nashrining yozishicha, Amanov Turkmanistonning Germaniya, Belgiya va Buyuk Britaniyadagi elchixonalarida birinchi kotib lavozimida faoliyat yuritgan.</p>
    </article>
  </body>
</html>