<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Rukomet/a315579-Komovi-posle-Lovcena-pobedili-i-Partizan-u-derbiju.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T22:03:00+00:00"/>
    <meta property="og:title" content="Komovi posle Lovćena pobedili i Partizan u derbiju"/>
    <meta property="og:description" content="Rukometaši Komova iz Andrijevice uspeli su posle Lovćena u prošlom, da pobede i Partizan iz Tivta u derbiju osmog kola šampionata Crne Gore sa 28:22 (14:12)."/>
  </head>
  <body>
    <article>
      <h1>Komovi posle Lovćena pobedili i Partizan u derbiju</h1>
      <h2>Rukometaši Komova iz Andrijevice uspeli su posle Lovćena u prošlom, da pobede i Partizan iz Tivta u derbiju osmog kola šampionata Crne Gore sa 28:22 (14:12).</h2>
      <address><time datetime="2019-11-24T22:03:00+00:00">24 Nov 2019, 22:03</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/170400/jpeg/RK-Komovi.jpg"/>
        <figcaption>
          <cite>RK Komovi</cite>
        </figcaption>
      </figure>
      <p>Prvo poluvreme velikog derbija šampionata Crne Gore u rukometu donelo je veliku borbu na terenu, ali i veliku nervozu. Atmosfera na tribinama je bila paklena, a uticala je na igrače na parketu. Komovi su dobili prvo poluvreme sa 14:12, iako je Partizan posle osam sjajnih intervencija Jakova Sinđića i golova u režiji Đorđa Peruničića, Nemanje i Veselina Drakulovića, Nemanje Barca i Dražen Mandić, tri puta ima tri gola više.</p>
      <p>Zatim su usledili problemi. Prvo po Partizan jer je isključen Vuk Kaluđerović, a zatim i za Komove jer je isključen reprezentativac Aleksandar Bakić koji je do tog trenutka postigao pet golova.</p>
      <p>Komovi su u trenutku kada je isključen Aleksandar Bakić stigli do 11:11 posle grešaka igrača Partizana i odličnih odbrana Aleksandra Kastratovića, a prednost od dva gola na kraju prvog poluvremena doneli su Milija Kastratović i Balša Račić.</p>
      <p>Nemanja Marsenić je pogodio na početku drugog poluvremena za 15:12, a nedugo zatim posle gola Balše Račića Komovi su vodili sa 19:14. Delovalo je u tom trenutku da Komovi sigurnim koracima idu ka pobedi. Trener Partizana, Bana Popović, je zatražio tajm – aut, tražio je da se smiri igra, da se odigra agresivno u odbrani i strpljivo u napadu.</p>
      <p>Partizan je uspeo da se vrati u meč, uspeo je da svede deficit na samo jedan gol, ali je ponovo usledila serija grešaka koju su Komovi umeli da kazne i stignu do pobede.</p>
      <p>Najefikasniji u sastavu Komova bili su Nemanja Marsenić sa šest, Balša Račić i Aleksandar Bakić sa po pet, odnosno Milija Kastratović sa četiri gola. Kod Partizana, raspoloženi za igru u napadu, bili su Đorđo Peruničič sa sedam, Veselin Drakulović sa pet, Nemanja Drakulović i Dražen Mandić sa po četiri gola. Odlični su bili i golmani Aleksandar Kastratović koji se radovao pobedi i Jakov Sinđić koji nije uspeo da spasi svoj tim poraza.</p>
      <p>Aktuelni šampion, Lovćen sa Cetinja, brzo se oporavio od poraza kojeg je doživeo u prošlom kolu od Komova u gostima, pa je u Danilovgradu lako i ubedljivo slavio sa 35:24. Raspoloženi za igru u napadu u sastavu Lovćena bili su Vuk Latković sa osam, Danilo Pajović sa šest, Aleksa Perišić i Radovan Stanojević sa po četiri gola. Kod Danilovgrada, bolji od ostalih bili su Draško Kaluđerović i Filip Racković sap o četiri gola.</p>
      <p>Jedinstvo je pobedilo Rudar sa 28:20, dok je Mornar iz Bara na svom terenu poražen od Budvanske rivijere sa 40:34.ž</p>
      <p>
        <b>Tabela</b>
      </p>
      <p>Lovćen 7-1, Komovi 6-2, Partizan 6-2, Jedinstvo 3-5, Budvanska rivijera 3-5, Rudar 3-5, Mornar 2-6, Danilovgrad 2-6.</p>
    </article>
  </body>
</html>