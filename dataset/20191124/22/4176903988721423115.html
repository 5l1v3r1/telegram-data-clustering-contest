<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zdravlje/seks/i-to-je-moguce-trudnoca-nakon-menopauze/"/>
    <meta property="og:site_name" content="Krstarica"/>
    <meta property="article:published_time" content="2019-11-24T22:05:43+00:00"/>
    <meta property="og:title" content="I to je moguće: trudnoća nakon menopauze"/>
    <meta property="og:description" content="Na pitanje da li je trudnoća moguća nakon menopauze, dr Džulijan Peskin, ginekolog-akušer sa klinike u Klivlendu odgovara: “Da, moguće je”."/>
  </head>
  <body>
    <article>
      <h1>I to je moguće: trudnoća nakon menopauze</h1>
      <address><time datetime="2019-11-24T22:05:43+00:00">24 Nov 2019, 22:05</time> by <a rel="author" href="https://www.krstarica.com/author/vladislava/" target="_blank">V. B.</a></address>
      <figure>
        <img src="https://www.krstarica.com/wp-content/uploads/2018/02/8542703730_68c55da5ce_b-750x430.jpg"/>
        <figcaption>Foto: <a href="https://www.flickr.com/photos/kit4na/8542703730/">Tatiana Vdb</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p><a href="https://www.krstarica.com/tag/menopauza/">Menopauza</a>, uprkos činjenici da se dešava svakoj ženi pre ili kasnije i dalje deluje zbunujuće na one koji kroz nju prolaze, ali i otvara nove mogućnosti.</p>
      <p>Opšte je poznato da, kada kod žena prestane menstruacija, tada prestaje i sposobnost rađanja. Mada, zahvaljujući naučnom napretku ni to više nije prepreka.</p>
      <p>Na pitanje da li je <a href="https://www.krstarica.com/tag/trudnoca/">trudnoća</a> moguća nakon menopauze, dr Džulijan Peskin, ginekolog-akušer sa klinike u Klivlendu odgovara: “Da, moguće je”.</p>
      <p>Kada žena uđe u menopauzu, tada njeno telo zvanično završava sa reproduktivnim periodom, i nakon toga ne postoji mogućnost da prirodno zatrudni.</p>
      <p>Međutim, žena može da zatrudni tokom <a href="https://www.krstarica.com/tag/perimenopauza/">perimenopauze</a>, odnosno tokom perioda koji prethodi menopauzi.</p>
      <related>
        <h4>Slični tekstovi</h4>
        <a href="https://www.krstarica.com/zdravlje/seks/dva-presudno-bitna-faktora-za-zdravlje-zena/"/>
        <a href="https://www.krstarica.com/zdravlje/seks/trudnoca-pre-18-godine-nosi-ogroman-rizik/"/>
        <a href="https://www.krstarica.com/zivot/zene/otkriveno-u-kojim-godinama-je-najbolje-da-zena-zatrudni/"/>
        <a href="https://www.krstarica.com/zdravlje/seks/cokolada-u-trudnoci-rizik-ili-dobrobit/"/>
      </related>
      <p>Za vreme perimenopauze, žene mogu da imaju neredovne menstruacije, zajedno sa ostalim simptomima perimenopauze,</p>
      <p>Perimenopauza obično počinje kada je žena u srednjim četrdesetim, a može da traje oko četiri godine dok se menstruacije potpuno ne zaustave.</p>
      <p>„Sve dok žena i zvanično ne uđe u menopauzu, još uvek može prirodno da zatrudni. Ovako ovulirate retko, ali još uvek ovulirate“, kaže dr Peskin.</p>
      <p>Dakle, čak i ako prolazite kroz perimenopauzu, a ne želite da zatrudnite, trebalo bi i dalje koristiti metodu kontrole rađanja, kaže za Margaret Natigal iz medicinske služba u NIU Langon.</p>
      <p>Ukoliko žena želi da zatrudni, a ušla je u menopauzu, što znači da menstruaciju nije dobijala 12 meseci i duže, nauka je tu od velike pomoći.</p>
      <p>Procesom vantelesne oplodnje koji podrazumeva spajanje jajne ćelije i spermatozoida u laboratorijskim uslovima, žene u menopauzi mogu da zatrudne.</p>
      <p>Kako žene koje su već prošle kroz menopauzu ne proizvode više jajne ćelije, u ovom procesu mogu koristiti donirane jajne ćelije.</p>
      <p>Takva trudnoća se odvija poput bilo koje druge trudnoće koja je rađena ovom metodom. Svaka trudnoća nosi određenu dozu rizika, pa tako i ova. Ali, ako ste inače zdravi, trudnoća izazvana veštačkom oplodnjom posle menopauze neće nužno doneti nove rizike.</p>
      <p>Žene koje zatrudne vantelesno, nakon menopauze, ne moraju da se brinu o određenim komplikacijama u trudnoći povezanim s godinama.</p>
      <p>„Ukoliko koriste jajne ćelije od mlađe osobe, nema povećanog rizika za hromozomske nepravilnosti“, kaže dr Peskin, koji je radio sa ženama pedesetih godina koje su na ovaj način dobile decu.</p>
      <p>(Health.com, N1)</p>
    </article>
  </body>
</html>