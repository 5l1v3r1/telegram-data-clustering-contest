<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/asia/2019/11/24/hong-kong-e-boom-affluenza-a-elezioni_b1618702-b991-4b8a-9649-6972f1055a6d.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T22:27:46+00:00"/>
    <meta property="og:title" content="Hong Kong verso trionfo dei democratici"/>
    <meta property="og:description" content="Lo indicano i primi risultato dello spoglio dei voti perf le elezioni distrettuali. Mai così alta l'affluenza, oltreal71%  (ANSA)"/>
  </head>
  <body>
    <article>
      <h1>Hong Kong verso trionfo dei democratici</h1>
      <address><time datetime="2019-11-24T22:27:46+00:00">24 Nov 2019, 22:27</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/24/430e2cbc0fafbd001ab9914597a1f4b3.jpg"/>
          <figcaption>Lo spoglio<cite>RIPRODUZIONE RISERVATA © Copyright ANSA/AP</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/b1235a71b2be5ad685738ac6dda1b1d3.jpg"/>
          <figcaption>Hong Kong, iniziato lo spoglio<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/24/0751d4accf4b2896d67fb8d1bc470025.jpg"/>
          <figcaption>
            <cite>RIPRODUZIONE RISERVATA © Copyright ANSA/EPA</cite>
          </figcaption>
        </figure>
      </slideshow>
      <p>In base ai primi risultati mentre prosegue lo spoglio notturno delle elezioni distrettuali a Hong Kong, alle 4 del mattino i candidati pro-Pechino hanno ottenuto solo circa 18 seggi, rispetto ai 207 per i candidati delle forze democratiche, su un totale di 457 seggi. Lo riportano i media locali. <br/><br/>Si va quindi verso un trionfo delle forze democratiche: Li Shee-lin, del Partito Democratico, strappa ai pro-establishment il seggio di Wah Fu South; il consiglio di Wan Chai, centro delle proteste, indicherebbe una maggioranza pan-democratica. Kelvin Lam, sostenuto da Joshua Wong, vince col 57% dei voti. Il controverso parlamentare pro Pechino, Junius Ho, cede, per oltre 1.000 voti, il passo al democratico Lo Chun-yu.</p>
      <p>L'affluenza ha segnato 2,94 milioni di votanti, pari al 71,2%, secondo i dati illustrati da Barnabas Fung, presidente della Commissione per gli affari elettorali, in una conferenza stampa in streaming. L'affluenza è stata la più alta mai avuta dal passaggio del 1997 della città da Londra e Pechino, superando non solo quella del 2015 (47%, il massimo fino a oggi per il voto distrettuale), ma anche il 58% raggiunto nel 2016 per le più importanti elezioni del parlamentino locale. </p>
      <p>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>