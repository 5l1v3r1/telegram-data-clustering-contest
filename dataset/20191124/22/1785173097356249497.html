<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-ambasadorul-romaniei-paris-votul-franta-s-incheiat-acum-au-votat-peste-45-000-romani-cel-mare-numar-inregistrat-vreodata-aici-le-multumesc-tuturor-romanilor-franta-ne-au-1922402724392019112219179527"/>
    <meta property="og:site_name" content="News.ro"/>
    <meta property="article:published_time" content="2019-11-24T22:27:39+00:00"/>
    <meta property="og:title" content="Alegeri prezidenţiale 2019 - Ambasadorul României la Paris: Votul în Franţa s-a încheiat acum. Au votat peste 45.000 de români, cel mai mare număr înregistrat vreodată aici. Le mulţumesc tuturor românilor din Franţa care ne-au sprijinit"/>
    <meta property="og:description" content="Ambasadorul României la Paris Luca Niculescu anunţă într-o postare pe Facebook că votul în Franţa s-a încheiat şi că au votat peste 45.000 de români, fiind cel mai mare număr înregistrat vreodată la un astfel de scrutin, în rândul românilor din Franţa. ”Comunitatea românească din Franţa a arătat cât este de semnificativă şi de bine integrată”, afirmă ambasadorul."/>
  </head>
  <body>
    <article>
      <h1>Alegeri prezidenţiale 2019 - Ambasadorul României la Paris: Votul în Franţa s-a încheiat acum. Au votat peste 45.000 de români, cel mai mare număr înregistrat vreodată aici. Le mulţumesc tuturor românilor din Franţa care ne-au sprijinit</h1>
      <address><time datetime="2019-11-24T22:27:39+00:00">24 Nov 2019, 22:27</time> by <a rel="author">News.ro</a></address>
      <p>
        <b>Ambasadorul României la Paris Luca Niculescu anunţă într-o postare pe Facebook că votul în Franţa s-a încheiat şi că au votat peste 45.000 de români, fiind cel mai mare număr înregistrat vreodată la un astfel de scrutin, în rândul românilor din Franţa. ”Comunitatea românească din Franţa a arătat cât este de semnificativă şi de bine integrată”, afirmă ambasadorul.</b>
      </p>
      <p>”Votul în Franţa s-a încheiat acum. Au votat peste 45.000 de români, este de departe cel mai mare număr înregistrat vreodată aici. Le mulţumesc tuturor românilor din Franţa care ne-au sprijinit . Fără voi, nu am fi avut atâtea secţii de vot şi nici atâţia oameni care se ocupe de ele. Mulţumiri colegilor din minister şi de la Biroul electoral pentru sectiile de vot din străinătate, care au fost solicitaţi mult în ultima perioadă. Şi nu în ultimul rând, mulţumiri autorităţilor franceze, centrale şi locale. Ne-au sprijinit cu sedii pentru secţiile de vot iar primarii din localităţile cu comunităţi mari de români au fost alături de noi şi ne-au vizitat în fiecare zi. Au fost două tururi de scrutin în care comunitatea românească din Franţa a arătat cât este de semnificativă şi de bine integrată”, scrie Luca Niculescu pe Facebook.</p>
      <p>Votul în străinătate la alegerile prezidenţiale continuă până luni la ora 7:00, în diaspora înregistrându-se o participare record. Până la această oră au votat 923.445 de alegători, cărora li se adaugă cei 17.503 care au votat prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>