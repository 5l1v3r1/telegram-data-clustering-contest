<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/22/attesa-per-lesordio-di-mourinho-in-premier-league_d996a257-fb5d-4e47-a2db-c2511520dc6d.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T22:43:57+00:00"/>
    <meta property="og:title" content="Premier: il Liverpool vince sempre, Sheffield-United 3-3"/>
    <meta property="og:description" content="Effetto Mourinho, vince il Tottenham, City piega il Chelsea (ANSA)"/>
  </head>
  <body>
    <article>
      <h1>Premier: il Liverpool vince sempre, Sheffield-United 3-3</h1>
      <h2>Effetto Mourinho, vince il Tottenham, City piega il Chelsea</h2>
      <address><time datetime="2019-11-24T22:43:57+00:00">24 Nov 2019, 22:43</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/24/8ef4e6a03f657e1db3f55ee22d1b7f87.jpg"/>
          <figcaption>Sheffield-Manchester United<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/747cf4baf1ff88aa6ba4fb709886b7db.jpg"/>
          <figcaption>Premier: il Liverpool vince sempre, City scavalca il Chelsea<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/b12861106ee0fbd997c240d2b8d71004.jpg"/>
          <figcaption>West Ham United vs Tottenham Hotspur<cite>RIPRODUZIONE RISERVATA © Copyright ANSA/EPA</cite></figcaption>
        </figure>
        <figure>
          <img src="http://www.ansa.it/webimages/img_700/2018/12/18/372a71fea95ea99325f2bc37a3d91ccb.jpg"/>
          <figcaption>Jose Mourinho<cite>RIPRODUZIONE RISERVATA © Copyright ANSA/EPA</cite></figcaption>
        </figure>
      </slideshow>
      <p>Finisce 3-3 il posticipo tra Sheffield e Manchester United. Padroni di casa avanti di due gol, poi nella ripresa la rimonta dei Red Devils che al 79' sorpassano 3-2 con Rashford. Al 90' lo Sheffield pareggia con McBurnie. Ancora una vittoria per il Liverpool (la 12/a in 13 partite) in Premier League. La squadra del tedesco Juergen Klopp ha battuto in trasferta 2-1 il Crystal Palace, dopo avere rischiato di doversi accontentare di un punto. Sul terreno del Selhurst Park di Londra, i campioni d'Europa sono andati in vantaggio al 4' del secondo tempo con Mane, sono stati raggiunti al 37' da Zaha, ma sono tornati a condurre al 40' grazie a Firmino.<br/> </p>
      <figure>
        <img src="https://www.ansa.it/webimages/img_900x700/2019/11/23/7b25856975e674cd72ce7b94ac7e0e90.jpg"/>
      </figure>
      <p>
        <a href="http://www.ansa.it/sito/photostory/calcio/2019/11/23/premier-crystal-palace-liverpool-1-2_64b47cea-7659-490d-a4db-1e61d574f422.html"> </a>
      </p>
      <p>Il Liverpool si porta a 37 punti ed sempre a +9 sul Manchester City, che ha vinto (2-1) in casa contro un Chelsea passato in vantaggio con Kante al 21'. Di De Bruyne (con la deviazione di un avversario) al 29' e Mahrez al 37' del primo tempo le reti del successo per la squadra di Josep Guardiola (annullato nel finale un gol a Sterling). A -8 in classifica - al secondo posto - c'è il Leicester che ha vinto sul terreno dell'American Express Commiunity Stadium di Falmer contro il Brighton grazie alle reti di Perez al 19' e di Vardy al 37' della ripresa.</p>
      <figure>
        <a href="http://www.ansa.it/sito/photostory/calcio/2019/11/23/premier-manchester-city-chelsea-2-1_c6031f2e-570b-4bb1-ae68-bfd0e3c0cf72.html">
          <img src="https://www.ansa.it/webimages/img_900x700/2019/11/23/963e5afdee9404fb464b4bea383f9f8c.jpg"/>
        </a>
        <figcaption><i>Guarda le foto</i> <a href="http://www.ansa.it/sito/photostory/calcio/2019/11/23/premier-manchester-city-chelsea-2-1_c6031f2e-570b-4bb1-ae68-bfd0e3c0cf72.html">Premier: Manchester City-Chelsea 2-1</a></figcaption>
      </figure>
      <p><b>Mourinho buona la prima, Tottenham batte West Ham</b> - Effetto Mourinho sul Tottenham. Lo 'Special One', all'esordio sulla panchina degli Spurs, ha infatti guidato i suoi al successo per 3-2 nel derby londinese giocato sul campo del West Ham, l'ex Olimpico dei Giochi 2012. Primo tempo dominato dal Tottenham, con reti di Son Heung-Min e Lucas Moura. Terza rete in apertura di ripresa, con Kane che di testa, su cross di Aurier, supera il portiere rivale. Ma gli Hammers non si danno per vinti e segnano con Antonio al 28' st. C'è poi la rete annullata a Rice al 44' st dopo consulto al Var, mentre Ogbonna segna nel recupero la rete del 2-3.<br/>.</p>
      <figure>
        <img src="https://www.ansa.it/webimages/img_900x700/2019/11/23/b73bdfd0660a0134345e725357949a1d.jpg"/>
      </figure>
      <p>
        <b>Il quadro della 13/ma giornata (<a href="http://www.ansa.it/sito/notizie/sport/calcio/campionato.html?C=39&amp;T=0">RISULTATI E CLASSIFICA</a>)</b>
      </p>
      <p>West Ham-Tottenham 2-3<br/>Arsenal-Southampton 2-2<br/>Everton-Norwich 0-2<br/>Crystal Palace-Liverpool 1-2<br/>Watford-Burnley 0-3<br/>Brighton-Leicester 0-2<br/>Bournemouth-Wolverhampton 1-2<br/>Manchester City-Chelsea 2-1<br/>Sheffield-Manchester United 3-3<br/>Aston Villa-Newcastle ore 21 </p>
      <figure>
        <a href="http://www.ansa.it/sito/photostory/calcio/2019/11/23/premier-league-brighton-leicester-0-2_dce7cf0e-b0f1-4193-b07c-e6bb0a99d37d.html">
          <img src="https://www.ansa.it/webimages/img_900x700/2019/11/23/7e0a27477227feafcc3537696af0fb30.jpg"/>
        </a>
        <figcaption><i>Guarda le foto</i> <a href="http://www.ansa.it/sito/photostory/calcio/2019/11/23/premier-league-brighton-leicester-0-2_dce7cf0e-b0f1-4193-b07c-e6bb0a99d37d.html">Premier League: Brighton-Leicester 0-2</a></figcaption>
      </figure>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/sport/calcio/campionato.html?C=39&amp;T=0"/>
        <a href="http://www.ansa.it/sito/photostory/calcio/2019/11/24/premier-sheffield-united-3-3_ab6cdedf-bcab-471e-87ea-aab3544d0fc1.html"/>
        <a href="http://www.ansa.it/sito/photostory/calcio/2019/11/23/premier-league-west-ham-tottenham-2-3_4512981b-9995-4125-a949-7359f834fbd7.html"/>
        <a href="http://www.ansa.it/sito/photostory/calcio/2019/11/23/premier-league-brighton-leicester-0-2_dce7cf0e-b0f1-4193-b07c-e6bb0a99d37d.html"/>
        <a href="http://www.ansa.it/sito/photostory/calcio/2019/11/23/premier-crystal-palace-liverpool-1-2_64b47cea-7659-490d-a4db-1e61d574f422.html"/>
        <a href="http://www.ansa.it/sito/photostory/calcio/2019/11/23/premier-manchester-city-chelsea-2-1_c6031f2e-570b-4bb1-ae68-bfd0e3c0cf72.html"/>
        <a href="http://www.ansa.it/sito/photostory/calcio/2019/11/23/premier-arsenal-southampton-2-2_3b75f5b3-375f-45b1-a2bd-25a9b29e841e.html"/>
      </related>
    </article>
  </body>
</html>