<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/vselenskyy_patriarkh_vidsluzhyv_panakhydu_za_zhertvamy_golodomoru"/>
    <meta property="og:site_name" content="espreso.tv"/>
    <meta property="article:published_time" content="2019-11-24T22:07:00+00:00"/>
    <meta property="og:title" content="Вселенський патріарх відслужив панахиду за жертвами Голодомору"/>
    <meta property="og:description" content="Вселенський патріарх Варфоломій відслужив у Стамбулі панахиду за жертвами Голодомору 1932-33 років в Україні"/>
  </head>
  <body>
    <article>
      <h1>Вселенський патріарх відслужив панахиду за жертвами Голодомору</h1>
      <address>
        <time datetime="2019-11-24T22:07:00+00:00">24 Nov 2019, 22:07</time>
      </address>
      <p>Вселенський патріарх Варфоломій відслужив у Стамбулі панахиду за жертвами Голодомору 1932-33 років в Україні</p>
      <p>Про це повідомляє <a href="https://www.ukrinform.ua/rubric-society/2824457-vselenskij-patriarh-proviv-panahidu-za-zertvami-golodomoru.html">"Укрінформ"</a>.</p>
      <p>"Сьогодні ми вшановуємо 86-ті роковини Голодомору і пам’ять жертв цього геноциду сталінського режиму проти українського народу. Незліченна кількість українських мирних жителів: дітей, чоловіків і жінок - потерпали від голоду і боролися за свою національну ідентичність, мову та культуру", - сказав Вселенський патріарх.</p>
      <p>Він наголосив, що зло й нині здійснює свій руйнівний вплив на світ, але нашим обов’язком є боротьба для перемоги добра.</p>
      <p>"Вселенський патріархат вирішив надати автокефалію народу божому України, щоб він міг організувати своє життя відповідно до основ святих канонів церкви та її традицій, щоб мав повагу до матері церкви та був у комунікації з іншими православними церквами", - зазначив Варфоломій та побажав українському народу благодаті та милості божої.</p>
      <p><b>Читайте також:</b> Хто та чому <a href="https://espreso.tv/article/2019/11/23/khto_ta_chomu_ne_khoche_vyznaty_golodomor_genocydom">не хоче визнати Голодомор геноцидом</a></p>
      <ul>
        <li>Нагадаємо, 23 листопада активісти "Об’єднання добровольців" та "Всесвітнього руху патріотів України" <a href="https://espreso.tv/news/2019/11/23/rosiya_vbyvala_ukrayinciv_todi_ta_prodovzhuye_robyty_ce_nyni_pid_rosiyskym_posolstvom_vidbulasya_akciya_do_rokovyn_golodomoru">влаштували під російським посольством у Києві акцію</a> до Дня пам’яті жертв Голодоморів.</li>
        <li>23 листопада прем'єр-міністр Канади Джастін Трюдо виступив із заявою до роковин Голодомору та <a href="https://espreso.tv/news/2019/11/23/tryudo_nazvav_golodomor_genocydom_poklykanym_zlamaty_volyu_ukrayinskogo_narodu">назвав його геноцидом українського народу</a>.</li>
      </ul>
    </article>
  </body>
</html>