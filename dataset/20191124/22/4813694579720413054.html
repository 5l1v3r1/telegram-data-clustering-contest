<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348153.html"/>
    <meta property="og:site_name" content="מנור סולומון חזר לסגל שחטאר לקראת הצ'מפיונס"/>
    <meta property="article:published_time" content="2019-11-24T22:58:00+00:00"/>
    <meta property="og:title" content="מנור סולומון חזר לסגל שחטאר לקראת הצ'מפיונס"/>
    <meta property="og:description" content="הקשר הישראלי נכלל בסגל המורחב של אלופת אוקראינה למנצ'סטר סיטי בליגת האלופות ביום שלישי לאחר שהחלים מהפציעה שחווה בתחילת החודש מול קרפאטי"/>
  </head>
  <body>
    <article>
      <h1>מנור סולומון חזר לסגל שחטאר לקראת הצ'מפיונס</h1>
      <h2>הקשר הישראלי נכלל בסגל המורחב של אלופת אוקראינה למנצ'סטר סיטי בליגת האלופות ביום שלישי לאחר שהחלים מהפציעה שחווה בתחילת החודש מול קרפאטי </h2>
      <address><time datetime="2019-11-24T22:58:00+00:00">24 Nov 2019, 22:58</time> by <a rel="author">מאת מערכת ONE</a></address>
      <figure>
        <img src="https://images.one.co.il/images/d/dmain/ms/gg1434677.jpg"/>
        <figcaption>מנור סולומון (רדאד ג'בארה)</figcaption>
      </figure>
      <p>חדשות טובות לשחטאר דונייצק ולחובבי הכדורגל הישראלי – מנור סולומון חוזר. הקשר הישראלי הצעיר נכלל בסגל המורחב של אלופת אוקראינה לקראת המשחק שלה ביום שלישי הקרוב בשעה 22:00 מול מנצ’סטר סיטי במסגרת ליגת האלופות, זאת לאחר שהחלים מהפציעה שחווה בתחילת החודש בניצחון 0:3 של קבוצתו על קרפאטי לבוב, אז הוחלף בדקה ה-53.</p>
      <p>אם יקבל דקות, הן יהיו הראשונות של סולומון מאז ה-2 בנובמבר, כשמאז קבוצתו הספיקה לסיים ב-3:3 מטורף מול דינמו זאגרב בצ’מפיונס בדקה האחרונה, לנצח בליגה 0:1 את היריבה המרה דינמו קייב ולרשום עוד ניצחון בזירה המקומית עם 1:4 על לביב. סולומון כבר שיחק מול התכולים של פפ גווארדיולה העונה, כשהוחלף בהפסד 3:0 לאנגלים באוקראינה.</p>
      <figure>
        <img src="https://images.one.co.il/images/one/450_250/gg1443693.jpg"/>
        <figcaption>הסגל המורחב של שחטאר עם מנור סולומון בפנים (צילום מסך)</figcaption>
      </figure>
      <p>שחטאר כמובן מוליכה את הליגה המקומית שלה, כאשר לאחר 15 מחזורים היא מחזיקה במאזן של 14 ניצחונות ותיקו ונמצאת בפער של 13 נקודות מדינמו קייב השנייה. בליגת האלופות מצבה בבית 3 לא רע, כשהיא במקום השני בצוותא עם דינמו זאגרב אך עם הפרש שערים עדיף. חמש נקודות יש לשתיים שיתחרו עד הסוף על המקום בשמינית הגמר, כשסיטי קרוב לוואי תהיה שם.</p>
    </article>
  </body>
</html>