<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/guncel/136450/meteorolojiden-istanbul-icin-saganak-yagis-uyarisi"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-24T22:39:00+00:00"/>
    <meta property="og:title" content="Meteoroloji'den İstanbul için sağanak yağış uyarısı"/>
    <meta property="og:description" content="Meteoroloji Genel Müdürlüğü, İstanbul için sağanak yağış uyarısında bulundu."/>
  </head>
  <body>
    <article>
      <h1>Meteoroloji'den İstanbul için sağanak yağış uyarısı</h1>
      <h2>Meteoroloji Genel Müdürlüğü, İstanbul için sağanak yağış uyarısında bulundu.</h2>
      <address>
        <time datetime="2019-11-24T22:39:00+00:00">24 Nov 2019, 22:39</time>
      </address>
      <p>Meteoroloji Genel Müdürlüğü, yarın özellikle öğle saatleri itibarıyla İstanbul’un Çatalca ve Arnavutköy civarlarında sağanak yağışın etkili olmasının beklendiği duyurdu.</p>
      <p>Yurdun iç ve batı kesimlerinin parçalı ve yer yer çok bulutlu, Batı Akdeniz, Muğla, Afyonkarahisar, Kırşehir, Konya, Ankara’nın batı ilçeleri, Kırklareli kıyıları ve İstanbul’un kuzeybatısı ile gece saatlerinden itibaren Çanakkale, İzmir, Balıkesir’in batısı, Aydın’ın kıyı kesimleri, Kuzey Ege kıyıları ve Edirne’nin güney kesimlerinin sağanak ve yer yer gök gürültülü sağanak yağışlı, diğer yerlerin parçalı ve az bulutlu geçeceği tahmin ediliyor.</p>
      <p>Bu sabah ve gece saatlerinde Marmara’nın doğusu, İç Ege, İç Anadolu, Karadeniz’in iç kesimleri, Doğu Anadolu’nun kuzeydoğusunda yer yer pus ve sis hadisesi bekleniyor.</p>
      <p>Meteoroloji Genel Müdürlüğünden alınan tahminlere göre, hava sıcaklığı ülke genelinde mevsim normalleri civarında seyredecek. Rüzgar, genellikle kuzey ve kuzeydoğu, Kıyı Ege, Akdeniz kıyıları ile Güneydoğu Anadolu’da güney ve güneydoğu yönlerden hafif, ara sıra orta kuvvette esecek.</p>
      <p>
        <b>Bazı illerde beklenen hava durumuyla günün en yüksek sıcaklıkları ise şöyle:</b>
      </p>
      <p>Ankara: Parçalı ve çok bulutlu, bu sabah ilk saatlerde Beypazarı, Nallıhan ve Ayaş ilçeleri yer yer sağanak yağışlı, sabah ve gece saatlerinde yer yer sisli ve puslu 13</p>
      <p>İstanbul: Parçalı ve çok bulutlu, sabah saatlerinde Boğaz çevresi ile öğleden sonra kuzeybatı çevreleri (Çatalca ve Arnavutköy) hafif sağanak yağışlı 18</p>
      <p>İzmir: Parçalı ve çok bulutlu, gece saatlerinden itibaren sağanak ve yer yer gök gürültülü sağanak yağışlı 20</p>
      <p>Adana: Parçalı ve az bulutlu 23</p>
      <p>Antalya: Parçalı ve çok bulutlu, sağanak ve yer yer gök gürültülü sağanak yağışlı 20</p>
      <p>Samsun: Parçalı ve az bulutlu 16</p>
      <p>Trabzon: Parçalı ve az bulutlu 17</p>
      <p>Erzurum: Parçalı ve az bulutlu 8</p>
      <p>Diyarbakır: Parçalı ve az bulutlu 16</p>
    </article>
  </body>
</html>