<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/reactie-ponta-algeri-prezidentiale-alianta-psd-327408.html"/>
    <meta property="og:site_name" content="Observator"/>
    <meta property="article:published_time" content="2019-11-24T22:12:00+00:00"/>
    <meta property="og:title" content="Reacţia lui Ponta, după ce Dăncilă a pierdut alegerile prezidenţiale: &quot;dacă PSD se schimbă, suntem aliaţii lor&quot;"/>
    <meta property="og:description" content="Victor Ponta, liderul Pro România, a declarat după înfrângerea Vioricăi Dăncilă la alegerile prezidenţiale, că speră ca PSD să-şi găsească pe cineva care să poată să-i conducă, să facă reforme, să facă schimbări, să-i scoată..."/>
  </head>
  <body>
    <article>
      <h1>Reacţia lui Ponta, după ce Dăncilă a pierdut alegerile prezidenţiale: "dacă PSD se schimbă, suntem aliaţii lor"</h1>
      <address><time datetime="2019-11-24T22:12:00+00:00">24 Nov 2019, 22:12</time> by <a rel="author">Cristian Ionescu</a></address>
      <p>
        <b>
          <b>Victor Ponta, liderul Pro România, a declarat după înfrângerea Vioricăi Dăncilă la alegerile prezidenţiale, că speră ca PSD să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii.</b>
        </b>
      </p>
      <p>Ponta a precizat că, dacă PSD se schimbă în bine, Pro România este dispus la o alianţă cu PSD.</p>
      <h3>Ponta e dispus la o alianţă cu PSD, dacă partidul se schimbă în bine</h3>
      <p><i>”Sper să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii. Discursul de astă seară, «ne-am luat voturile înapoi, e bine», nu e discursul bun. Asta sper să se întâmple în continuare şi noi cei de la Pro România dacă PSD-ul se schimbă în bine, îşi găseşte noi lideri, suntem aliaţii lor naturali”</i>, a declarat preşedintele Pro România la România TV. </p>
    </article>
  </body>
</html>