<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cucina.corriere.it/divini/19_novembre_25/vino-103-cantine-migliori-d-italia-secondo-wine-spectator-opera-wine-7555673e-0efe-11ea-b3dc-1023409a22e2.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Vino, le 103 cantine migliori d’Italia secondo Wine Spectator"/>
    <meta property="og:description" content="Wine Spectator ha scelto la lista delle aziende protagoniste a OperaWine di Verona"/>
  </head>
  <body>
    <article>
      <h1>Vino, le 103 cantine migliori d’Italia secondo Wine Spectator</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Luciano Ferraro</a></address>
      <p><b>L’Irpinia</b>, le<b> Cinque Terre </b>e la <b>Lunigiana</b>, la <b>Valtellina</b>, la <b>Maremma</b>, <b>Manduria </b>e il suo Primitivo. E poi <b>Gattinara</b>, il paese che fece innamorare Mario Soldati. <b>Wine Spectator</b>, la storica rivista americana, riscrive la geografia del vino italiano: non più solo le capitali, a partire dalle <b>Langhe </b>di Barolo e Barbaresco e dalla <b>Montalcino </b>del Brunello.</p>
      <p>Avanzano cantine in luoghi in cui c’è molto da scoprire, soprattutto per gli appassionati all’estero, che l’anno scorso hanno stappato bottiglie italiche per 6,2 miliardi di euro. Wine Spectator presenta oggi a <b>Verona </b>la lista delle nostre migliori cantine selezionate per <b>OperaWine 2020</b>, l’evento che aprirà il <b>Vinitaly</b>, il prossimo 18 aprile.</p>
      <p>Tra i <b>103 nomi</b> (erano 107 nel 2019) ci sono gli storici: da <b>Antinori</b>, <b>Frescobaldi </b>e <b>Tenuta San Guido</b> (Sassicaia) a <b>Biondi Santi </b>e <b>Tasca d’Almerita</b>. Da <b>Allegrini</b>, <b>Ferrari</b>, <b>Giacosa </b>e <b>Marchesi di Barolo</b> a <b>Castello Banfi</b>, <b>Ornellaia </b>e <b>Planeta</b>. La Toscana è in testa con 24 cantine, poi Piemonte (16) e Veneto (13).</p>
      <figure>
        <img src="https://cucina.corriere.it/methode_image/2019/11/24/Cucina/Foto%20Cucina/OW2016_rc_01-500x334.jpg?v=201911250104"/>
      </figure>
      <h4>I nuovi ingressi</h4>
      <p>Ma spiccano i<b> 12 debuttanti</b>. Eccoli: <b>Nervi Conterno</b>, la cantina del Gattinara, e <b>Vajra </b>(Piemonte); <b>Tramin </b>e <b>Maso Martis </b>(Trentino-Alto Adige); la valtellinese <b>ArPePe </b>(Lombardia); la ligure <b>Terenzuola</b>, a cavallo tra Cinque Terre e Toscana; <b>Tommaso Bussola </b>dalla Valpolicella; la maremmana <b>Rocca di Frassinello </b>dell’editore-vignaiolo Paolo Panerai; <b>San Giusto a Rentennano</b>, il cui Chianti Classico è stato appena ritenuto il terzo migliore vino al mondo; l’irpina <b>Nativ</b>; la pugliese <b>Felline </b>con il suo Primitivo; e infine <b>Graci</b>, protagonista del Rinascimento enologico dell’Etna. Torna nel gruppo dei 103 l’eretico <b>Gravner</b>, il friulano dei vini lungamente macerati nelle anfore georgiane.</p>
      <p>«Angelo Gaja, che era stato presente dalla prima edizione, ha invece scelto di non partecipare all’evento», segnala Wine Spectator. OperaWine, un grand tasting rivolto agli operatori esteri, è alla sua nona messa in scena. «Vogliamo mostrare la diversità dei vini italiani, enfatizzare l’uva autoctona e i produttori storici, spingendo le regioni emergenti e le stelle nascenti», spiega <b>Tom Matthews</b>, direttore di Wine Spectator. «La situazione del vino italiano? Buona: nella Top 100 mondiale 2019 l’Italia ha conquistato 21 posti, rispetto ai 19 nel 2018 e 16 nel 2017».</p>
      <h4>Un mondo nuovo</h4>
      <p>Secondo il senior editor <b>Bruce Sanderson</b>, principale assaggiatore di Wine Spectator per l’Italia, «il Barolo continua a catturare l’interesse degli amanti del vino negli Stati Uniti, compresi gli under 30. Dopo l’impegnativa 2014 a Montalcino, c’è grande attesa per l’annata 2015 del Brunello. I vini italiani dovrebbero beneficiare dei dazi recentemente imposti dagli Stati Uniti ai vini di altri Paesi europei, almeno a breve termine».</p>
      <p>Cresce la qualità, mentre ci sono segnali di rallentamento nell’export. «Mentre si fa più forte la presenza dei Paesi vinicoli del Nuovo Mondo, come Cile e Nuova Zelanda, la lista di OperaWine dimostra che l’Italia è anch’essa un mondo sempre nuovo, ricca di vini interessanti e poco conosciuti all’estero», commenta l’ad di Veronafiere, Giovanni Mantovani.</p>
      <p>
        <b>Ecco la lista completa</b>
      </p>
      <p>ABRUZZO <b>Binomio</b></p>
      <p>ABRUZZO <b>Masciarelli</b></p>
      <p>BASILICATA <b>Elena Fucci</b></p>
      <p>BASILICATA <b>Paternoster</b></p>
      <p>BASILICATA <b>San Martino</b></p>
      <p>CALABRIA <b>Odoardi</b></p>
      <p>CALABRIA <b>Vincenzo Ippolito</b></p>
      <p>CAMPANIA <b>Feudi di San Gregorio</b></p>
      <p>CAMPANIA <b>Mastroberardino</b></p>
      <p>CAMPANIA <b>Montevetrano</b></p>
      <p>CAMPANIA <b>Nativ</b></p>
      <p>CAMPANIA <b>Quintodecimo</b></p>
      <p>EMILIA-ROMAGNA <b>Cleto Chiarli e Figli</b></p>
      <p>EMILIA-ROMAGNA <b>Tenuta Pederzana</b></p>
      <p>FRIULI VENEZIA-GIULIA <b>Bastianich</b></p>
      <p>FRIULI VENEZIA-GIULIA <b>Gravner</b></p>
      <p>FRIULI VENEZIA-GIULIA <b>Jermann</b></p>
      <p>FRIULI VENEZIA-GIULIA <b>Livio Felluga</b></p>
      <p>FRIULI VENEZIA-GIULIA <b>Marco Felluga</b></p>
      <p>LAZIO <b>Famiglia Cotarella (già Falesco)</b></p>
      <p>LIGURIA <b>Terenzuola</b></p>
      <p>LOMBARDIA <b>ArPePe</b></p>
      <p>LOMBARDIA <b>Bellavista</b></p>
      <p>LOMBARDIA <b>Ca’ del Bosco</b></p>
      <p>LOMBARDIA <b>Nino Negri</b></p>
      <p>LOMBARDIA <b>Rainoldi</b></p>
      <p>MARCHE <b>Garofoli</b></p>
      <p>MARCHE <b>Umani Ronchi</b></p>
      <p>MOLISE <b>di Majo Norante</b></p>
      <p>PIEMONTE <b>Aldo Conterno</b></p>
      <p>PIEMONTE <b>Cavallotto</b></p>
      <p>PIEMONTE <b>Elvio Cogno</b></p>
      <p>PIEMONTE <b>Falletto di Bruno Giacosa</b></p>
      <p>PIEMONTE <b>G.B. Burlotto</b></p>
      <p>PIEMONTE <b>G.D. Vajra</b></p>
      <p>PIEMONTE <b>Giuseppe Mascarello &amp; Figlio</b></p>
      <p>PIEMONTE <b>Marchesi di Barolo</b></p>
      <p>PIEMONTE <b>Massolino</b></p>
      <p>PIEMONTE <b>Michele Chiarlo</b></p>
      <p>PIEMONTE <b>Nervi Conterno</b></p>
      <p>PIEMONTE <b>Paolo Scavino</b></p>
      <p>PIEMONTE <b>Produttori del Barbaresco</b></p>
      <p>PIEMONTE <b>Renato Ratti</b></p>
      <p>PIEMONTE <b>Roagna</b></p>
      <p>PIEMONTE <b>Vietti</b></p>
      <p>PUGLIA <b>Felline</b></p>
      <p>PUGLIA <b>Gianfranco Fino</b></p>
      <p>PUGLIA <b>Tormaresca</b></p>
      <p>SARDEGNA <b>Cantina Sociale di Santadi</b></p>
      <p>SARDEGNA <b>Tenute Sella &amp; Mosca</b></p>
      <p>SICILIA <b>Benanti</b></p>
      <p>SICILIA <b>Graci</b></p>
      <p>SICILIA <b>Morgante</b></p>
      <p>SICILIA <b>Passopisciaro (Tenuta di Trinoro)</b></p>
      <p>SICILIA <b>Planeta</b></p>
      <p>SICILIA <b>Tasca d’Almerita</b></p>
      <p>TRENTINO ALTO ADIGE <b>Cantina Terlano</b></p>
      <p>TRENTINO ALTO ADIGE <b>Cantina Tramin</b></p>
      <p>TRENTINO ALTO ADIGE <b>Elena Walch</b></p>
      <p>TRENTINO ALTO ADIGE <b>Ferrari</b></p>
      <p>TRENTINO ALTO ADIGE <b>Maso Martis</b></p>
      <p>TRENTINO ALTO ADIGE <b>Tenuta San Leonardo</b></p>
      <p>TOSCANA <b>Altesino</b></p>
      <p>TOSCANA <b>Antinori (Guado al Tasso &amp; Castello della Sala)</b></p>
      <p>TOSCANA <b>Biondi-Santi</b></p>
      <p>TOSCANA <b>Boscarelli</b></p>
      <p>TOSCANA <b>Canalicchio di Sopra</b></p>
      <p>TOSCANA <b>Carpineto</b></p>
      <p>TOSCANA <b>Casanova di Neri</b></p>
      <p>TOSCANA<b> Castello Banfi</b></p>
      <p>TOSCANA <b>Castello d’Albola</b></p>
      <p>TOSCANA <b>Castello di Ama</b></p>
      <p>TOSCANA <b>Castello di Volpaia</b></p>
      <p>TOSCANA <b>Eredi Fuligni</b></p>
      <p>TOSCANA <b>Fontodi</b></p>
      <p>TOSCANA <b>Il Poggione</b></p>
      <p>TOSCANA <b>Le Macchiole</b></p>
      <p>TOSCANA <b>Lisini</b></p>
      <p>TOSCANA <b>Marchesi de’ Frescobaldi</b></p>
      <p>TOSCANA <b>Ornellaia</b></p>
      <p>TOSCANA <b>Rocca di Frassinello (Castellare di Castellina &amp; Feudi del Pisciotto)</b></p>
      <p>TOSCANA <b>San Felice</b></p>
      <p>TOSCANA <b>San Filippo</b></p>
      <p>TOSCANA <b>San Giusto a Rentennano</b></p>
      <p>TOSCANA <b>Tenuta San Guido</b></p>
      <p>TOSCANA <b>Valdicava</b></p>
      <p>UMBRIA <b>Arnaldo Caprai</b></p>
      <p>UMBRIA <b>Lungarotti</b></p>
      <p>UMBRIA <b>Tabarrini</b></p>
      <p>VALLE D’AOSTA <b>Grosjean</b></p>
      <p>VENETO <b>Allegrini</b></p>
      <p>VENETO <b>Cesari</b></p>
      <p>VENETO <b>Gini</b></p>
      <p>VENETO <b>Le Colture</b></p>
      <p>VENETO <b>Leonildo Pieropan</b></p>
      <p>VENETO <b>Maculan</b></p>
      <p>VENETO <b>Masi</b></p>
      <p>VENETO <b>Mionetto</b></p>
      <p>VENETO <b>Nino Franco</b></p>
      <p>VENETO <b>Prà</b></p>
      <p>VENETO<b> Roberto Anselmi</b></p>
      <p>VENETO <b>Tommaso Bussola</b></p>
      <p>VENETO <b>Zenato</b></p>
    </article>
  </body>
</html>