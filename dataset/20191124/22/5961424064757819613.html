<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7149349/%DA%A9%D8%B4%D9%81-%D8%A8%DB%8C%D8%B4-%D8%A7%D8%B2-154-%DA%A9%DB%8C%D9%84%D9%88-%D8%AA%D8%B1%DB%8C%D8%A7%DA%A9-%D8%AF%D8%B1-%DB%8C%DA%A9-%D8%B9%D9%85%D9%84%DB%8C%D8%A7%D8%AA-%D9%85%D8%B4%D8%AA%D8%B1%DA%A9-%D9%BE%D9%84%DB%8C%D8%B3%DB%8C"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-24T22:18:00+00:00"/>
    <meta property="og:title" content="کشف بیش از 154 کیلو تریاک در یک عملیات مشترک پلیسی"/>
    <meta property="og:description" content="فرمانده انتظامی استان از کشف 154 کيلو و 700 گرم تریاک در عملیات مشترک پلیس مبارزه با مواد مخدر استان البرز و فرماندهی ویژه غرب استان تهران خبر داد."/>
  </head>
  <body>
    <article>
      <h1>کشف بیش از 154 کیلو تریاک در یک عملیات مشترک پلیسی</h1>
      <address>
        <time datetime="2019-11-24T22:18:00+00:00">24 Nov 2019, 22:18</time>
      </address>
      <h3>فرمانده انتظامی استان از کشف 154 کيلو و 700 گرم تریاک در عملیات مشترک پلیس مبارزه با مواد مخدر استان البرز و فرماندهی ویژه غرب استان تهران خبر داد.</h3>
      <p>عباسعلی محمدیان، فرمانده انتظامی استان البرز، در گفت وگو با باشگاه خبرنگاران جوان، با اعلام این خبر، گفت: در پی اقدامات اطلاعاتی مأموران پلیس مبارزه با مواد مخدر استان البرز بر روی عناصر تهیه و توزیع مواد مخدر مشخص شد،2نفر در امر خرید و فروش مواد فعالیت گسترده دارند و به تازگی مقدار قابل توجهی تریاک از استان های شرقی کشور خریداری کرده و در مخفیگاه خود در شهرستان ملارد استان تهران دپو کرده اند.<br/>فرمانده انتظامی استان البرز، افزود: بلافاصله موضوع به پلیس مبارزه با مواد مخدر فرماندهی ویژه غرب استان اطلاع داده شد و اکیپی از ماموران آن پلیس به ماموران پلیس مبارزه با مواد مخدر استان البرز ملحق و به مخفیگاه متهمان اعزام شدند.<br/>محمدیان گفت: ماموران با تحت نظر گرفتن مخفیگاه متهمان و حصول اطمینان از دپو مواد مخدر در آنجا، در یک عملیات غافلگیرانه یکی از متهمان را دستگیر و در بازرسی از منزلش 154 کیلو مواد کشف کردند.<br/>او افزود: در ادامه ماموران به همراه فرد دستگیر شده به مخفیگاه متهم دیگر پرونده مراجعه کردند که پس از دستگیر نامبرده ، از آنجا نیز مقدار 700 گرم تریاک کشف کردند.<br/>فرمانده انتظامی استان البرز در پایان گفت: پس از تکمیل پرونده، مواد مکشوفه به همراه متهمان تحویل مراجع قضائی شدند و مراحل قانونی در حال طی شدن است. <br/>انتهای پیام /</p>
      <p>خبر در حال تکمیل شدن است</p>
    </article>
  </body>
</html>