<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport5.co.il/articles.aspx?FolderID=252&amp;docID=328827&amp;lang=HE"/>
    <meta property="og:site_name" content="Sport5.co.il"/>
    <meta property="article:published_time" content="2019-11-24T22:09:00+00:00"/>
    <meta property="og:title" content="סולשיאר: &quot;שנה שעברה היינו מקבלים 4 או 5&quot;"/>
    <meta property="og:description" content="מנג'ר יונייטד מרוצה מה-3:3, עימות בין פרגוסון לוודוורד"/>
  </head>
  <body>
    <article>
      <h1>סולשיאר: "שנה שעברה היינו מקבלים 4 או 5"</h1>
      <h2>מנג'ר יונייטד מרוצה מה-3:3, עימות בין פרגוסון לוודוורד</h2>
      <address><time datetime="2019-11-24T22:09:00+00:00">24 Nov 2019, 22:09</time> by <a rel="author">מערכת אתר ערוץ הספורט</a></address>
      <p>לאחר המשחק המטורף של מנצ'סטר יונייטד נגד <a href="http://www.sport5.co.il/Tags/%d7%a9%d7%a4%d7%99%d7%9c%d7%93+%d7%99%d7%95%d7%a0%d7%99%d7%99%d7%98%d7%93">שפילד יונייטד</a>, בו השתיים נפרדו בתיקו 3:3, יצא <a href="http://www.sport5.co.il/Tags/%d7%90%d7%95%d7%9c%d7%94+%d7%92%d7%95%d7%a0%d7%90%d7%a8+%d7%a1%d7%95%d7%9c%d7%a9%d7%99%d7%90%d7%a8"><b><a href="http://www.sport5.co.il/Tags/%d7%90%d7%95%d7%9c%d7%94+%d7%92%d7%95%d7%a0%d7%90%d7%a8+%d7%a1%d7%95%d7%9c%d7%a9%d7%99%d7%90%d7%a8">אולה גונאר סולשיאר</a></b></a> יחסית מעודד, זאת למרות שכבר היה לקבוצתו את הניצחון ביד. יונייטד חזרה מפיגור של שני שערים, אך השדים האדומים שמטו שתי נקודות בדקה ה-90 ובשורה התחתונה ממשיכים לאבד קשר עם חבורת הצמרת ומדורגים רק במקום התשיעי המאכזב.</p>
      <p>בשולי ההתמודדות, אירוע שתפס את תשומת הלב במשחק המשוגע הזה, הוא מיני עימות בין המנג'ר האגדי, אלכס פרגוסון למנכ''ל הקבוצה, אד וודוורד. השניים נצפו בעדשת המצלמה מתווכחים ביציע, כשנראה שוודוורד נוזף בו מספר דקות.</p>
      <p>במשחק עצמו יונייטד חוותה מחצית ראשונה מזעזעת וספגה ביקורות רבות, כשסולשיאר הודה שמשהו לא עבד בפתיחה: "אנחנו לא שמחים מרוב המשחק, אבל הפכנו והראנו מה אנחנו מסוגלים לעשות. נצטרך לעשות זאת עכשיו במשחק שלם".</p>
      <p>מי שהובילו את המהפך היו הצעירים ראשפורד, וויליאמס וגרינווד, שנתנו רוח גבית למהפך. "יש הבדל ענק בין האנרגיות השליליות שלנו במחצית הראשונה, אל מול איך שהאמנו בעצמנו לאחר הגול הראשון", אמר המנג'ר כשהוא זוקף זאת לזכות הצעירים,"לפעמים כדורגל הוא מעבר לטקטיקה".</p>
      <p>סולשיאר במסיבת העיתונאים היה יחסית מעודד בסיום, אך נראה שאת ההתבטאות הזאת רבים מאוהדי יונייטד לא ישמחו לשמוע: "בשנה שעברה, במשחק כזה היינו חוטפים ארבעה או חמישה שערים במקום לעשות קאמבק. לא היינו מסוגלים בעבר לחזור מפיגור".</p>
      <p>גם כובש השער השלישי <b>מרקוס רשפורד</b> נשמע מרוצה: "המשחק היום היה קשה, ולא קל לאבד יתרון 2:3, אבל בכל זאת היינו בסיטואציה בעייתית והצלחנו לצאת ממנה".</p>
      <figure>
        <iframe data-src="https://twitter.com/EiFSoccer/status/1198660717211275269?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/MarcusRashford/status/1198681039230636037?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>