<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-thes-bathos-exeis"/>
    <meta property="og:site_name" content="24sports.com.cy"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Ανόρθωση: Θές βάθος; Έχεις!"/>
    <meta property="og:description" content="Το συγκρότημα του Τιμούρ Κετσπάγια κατάφερε να επικρατήσει με 2-1 του Εθνικού Άχνας. Βλέποντας το τελικό σκορ της αναμέτρησης έρχεται στο μυαλό σου ότι η Ανόρθωση δύσκολα κατάφερε να πάρει το παιχνίδι. Ωστόσο δεν είναι ακριβώς έτσι τα πράγματα. Η ομάδα της Αμμοχώστου μπήκε δυναμικά στον αγώνα και μόλις στο 26΄ ήταν μπροστά στο σκορ με δυο τέρματα του εξαιρετικού για ακόμα ένα παιχνίδι Ρούμπεν Ραγίο. Στην συνέχεια του αγώνα είχε τον πλήρη έλεγχο του παιχνιδιού, το μοναδικό που κατάφερε να κάνει ο Εθνικός είναι να μειώσει στο 88΄με τον Χριστοφή."/>
  </head>
  <body>
    <article>
      <h1>Ανόρθωση: Θές βάθος; Έχεις!</h1>
      <h2>Στο σημερινό παιχνίδι αποδείχτηκε περίτρανα ότι η φετινή Ανόρθωση έχει αρκετό βάθος</h2>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author">Χρυσόστομος Σουρκούνης</a></address>
      <p>
        <b>Το συγκρότημα του Τιμούρ Κετσπάγια κατάφερε να επικρατήσει με 2-1 του Εθνικού Άχνας. Βλέποντας το τελικό σκορ της αναμέτρησης έρχεται στο μυαλό σου ότι η Ανόρθωση δύσκολα κατάφερε να πάρει το παιχνίδι. Ωστόσο δεν είναι ακριβώς έτσι τα πράγματα. Η ομάδα της Αμμοχώστου μπήκε δυναμικά στον αγώνα και μόλις στο 26΄ ήταν μπροστά στο σκορ με δυο τέρματα του εξαιρετικού για ακόμα ένα παιχνίδι Ρούμπεν Ράγιο. Στην συνέχεια του αγώνα είχε τον πλήρη έλεγχο του παιχνιδιού, το μοναδικό που κατάφερε να κάνει ο Εθνικός είναι να μειώσει στο 88΄με τον Χριστοφή.</b>
      </p>
      <p>Η Ανόρθωση ήταν αρκετά καλή σε όλο τον αγώνα και βρήκε τις ευκαιρίες για να σκοράρει και τρίτο τέρμα, ωστόσο στα τελευταία λεπτά έχασε την συγκέντρωση της δίνοντας την ευκαιρία στον Εθνικό να ελπίζει σε βαθμολογικό κέρδος από την αναμέτρηση..</p>
      <p>Ο προπονητής της Κυρίας έκανε αρκετές αλλαγές στο αρχικό σχήμα σε σχέση με το τελευταίο παιχνίδι, με τις περισσότερες από αυτές να τον δικαιώνουν πλήρως. Στην αμυντική γραμμή όπως ήταν αναμενόμενο χρησιμοποιήθηκε ο Σελίν αντί του Εγγλέζου. Με τον Ουκρανό οπισθοφύλακα να τα πηγαίνει αρκετά καλά, εκπέμποντας εμπιστοσύνη στην αριστερή πλευρά.</p>
      <p>Αλλαγές είχαμε και στα φτερά για την Ανόρθωσης καθώς ο Οκριασβίλι και Καλτσάς πήραν φανέλα βασικού.</p>
      <p>Και οι δυο ποδοσφαιριστές πραγματοποίησαν εξαιρετικό παιχνίδι. Από την μια ο Οκριασβίλι ο οποίος αν είχε λίγη περισσότερη τύχη θα έγραφε το όνομα του στον πίνακα τον σκόρερ καθώς σημάδεψε δύο φορές το δοκάρι. Πέραν από τα δυο δοκάρια ο Γεωργιανός δημιούργησε αρκετά θέματα στην απέναντι άμυνα δείχνοντας για ακόμα ένα παιχνίδι τα πολλά σακιά μπάλας τα οποία ξέρει.</p>
      <p>Από την άλλη ο Ελλαδίτης είχε ενεργό ρόλο στο πρώτο τέρμα της Κύριας καθώς έδωσε μια μαγική μπαλιά στο Ράγιος, βγάζοντας τον τετ-α-τετ με τον τερματοφύλακα του Εθνικού. Ο Καλτσάς έδειξε με την σημερινή του εμφάνιση ότι είναι ένας παίχτης που όταν βρεθεί στην μέρα του μπορεί εύκολα να κάνει την διαφορά.</p>
      <p>Επιλογή για την οποία μπορούμε να πούμε ότι Τιμούρ δεν είναι πλήρως δικαιωμένος είναι αυτή του Νταουσβίλι, καθώς ο Γεωργιανός δεν έκανε και το καλύτερο του παιχνίδι.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/anorthosi/ketspagia-sto-telos-agxothikame"/>
        <a href="https://www.24sports.com.cy/gr/sports/podosfairo/kypros/a-katigoria/anorthosi/poios-na-sygkrithei-mazi-soy"/>
      </related>
    </article>
  </body>
</html>