<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/sport/news-piotr-zyla-przeszedl-badanie-tomografem-komputerowym,nId,3352458"/>
    <meta property="og:site_name" content="RMF24"/>
    <meta property="article:published_time" content="2019-11-24T22:09:54+00:00"/>
    <meta property="og:title" content="Piotr Żyła przeszedł badanie tomografem komputerowym"/>
    <meta property="og:description" content="Piotr Żyła przeszedł badanie tomografem komputerowym w szpitalu w Bielsku-Białej. Wyniki są optymistyczne – informuje Onet. Podczas niedzielnego konkursu Pucharu Świata w Wiśle Żyła upadł. Gdy wstał, jego twarz była zakrwawiona."/>
  </head>
  <body>
    <article>
      <h1>Piotr Żyła przeszedł badanie tomografem komputerowym</h1>
      <address><time datetime="2019-11-24T22:09:54+00:00">24 Nov 2019, 22:09</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>Piotr Żyła przeszedł badanie tomografem komputerowym w szpitalu w Bielsku-Białej. Wyniki są optymistyczne – informuje Onet. Podczas niedzielnego konkursu Pucharu Świata w Wiśle Żyła upadł. Gdy wstał, jego twarz była zakrwawiona.</b>
      </p>
      <figure>
        <img src="https://i.iplsc.com/piotr-zyla-po-upadku-podczas-pierwszej-serii-skokow-zawodow-/0009ESC4PYQU1JMJ-C123-F4.png"/>
        <figcaption>Piotr Żyła po upadku podczas pierwszej serii skoków zawodów Pucharu Świata w skokach narciarskich<cite>/ Grzegorz Momot /PAP</cite></figcaption>
      </figure>
      <p>Badania tomografem <b>nie wykazały żadnych zmian w głowie polskiego skoczka</b> - poinformował serwis skaczemy.pl. Żyła ma jedynie otarcia na twarzy. <i>Piotrek wygląda nieciekawie, bo <b>ma obtartą skórę na twarzy i to się będzie długo goiło</b>. Na szczęście jednak nie stało się nic poważnego. To znaczy, że nie ma żadnych złamań </i>- mówi Onetowi Aleksander Winiarski, lekarz reprezentacji Polski.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Fsport%2Fnews-grozny-upadek-piotra-zyly-w-wisle%2CnId%2C3352254%3Fparametr%3Dembed_tyt">Groźny upadek Piotra Żyły w Wiśle</a>
      </p>
      <figure>
        <iframe data-src="https://twitter.com/pawelbae/status/1198567302666637312?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Winiarski podkreślił, że <b>Żyła nie stracił przytomności, ale był w amoku</b>. <i>Nie bardzo wiedział, co się stało. Był rozemocjonowany i zły, że nie wyszedł mu skok. Wszystko pamięta i - co najważniejsze - czuje się dobrze. Nie ma zatem przeszkód, by wystąpił w kolejnych zawodach</i> - opowiadał Winiarski.</p>
      <figure>
        <img src="https://i.iplsc.com/piotr-zyla-po-upadku-mial-cala-zakrwawiona-twarz/0009ESC5GO4G1QMX-C123-F4.png"/>
        <figcaption>Piotr Żyła po upadku miał całą zakrwawioną twarz<cite>/ Grzegorz Momot /PAP</cite></figcaption>
      </figure>
      <p>Żyła upadł w pierwszej serii. Po lądowaniu na 119. metrze stracił równowagę, przewrócił się na zeskok i niefortunnie uderzył twarzą o nartę. <b>Przez chwilę się nie podnosił, ale ostatecznie opuścił obiekt o własnych siłach.</b></p>
      <p>Pierwszy w sezonie 2019/20 konkurs indywidualny wygrał Norweg Daniel Andre Tande. Drugie miejsce zajął Słoweniec Anze Lanisek, a trzecie <a href="http://www.interia.pl/informacje-kamil-stoch,tId,126530">Kamil Stoch</a>.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-kamil-stoch-rownie-dobrze-po-jednym-dobrym-skoku-moglem-byc-%2CnId%2C3352380%3Fparametr%3Dembed_linki">Kamil Stoch: Równie dobrze po jednym dobrym skoku mogłem być poza trzydziestką</a>
        </li>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Fsport%2Fnews-wielki-powrot-kamila-stocha-w-ii-serii-jest-podium%2CnId%2C3352252%3Fparametr%3Dembed_linki">Wielki powrót Kamila Stocha w II serii! Jest podium!</a>
        </li>
      </ul>
    </article>
  </body>
</html>