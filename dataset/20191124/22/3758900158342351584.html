<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/swiat/news-18-morswinow-zabitych-podczas-manewrow-niemieckiej-marynarki,nId,3352463"/>
    <meta property="og:site_name" content="RMF24"/>
    <meta property="article:published_time" content="2019-11-24T22:50:36+00:00"/>
    <meta property="og:title" content="18 morświnów zabitych podczas manewrów niemieckiej marynarki wojennej"/>
    <meta property="og:description" content="Niemiecka marynarka wojenna podczas manewrów na Bałtyku zdetonowała miny z II wojny światowej, zabijając 18 morświnów. Obrońcy praw zwierząt uznali to za złamanie prawa, zwłaszcza, że do eksplozji doszło na terenie morskiego rezerwatu - podaje Deutsche Welle."/>
  </head>
  <body>
    <article>
      <h1>18 morświnów zabitych podczas manewrów niemieckiej marynarki wojennej</h1>
      <address><time datetime="2019-11-24T22:50:36+00:00">24 Nov 2019, 22:50</time> by <a rel="author" href="https://www.rmf24.pl/tylko-w-rmf24/magdalena-partyla" target="_blank">Magdalena Partyła</a></address>
      <p>
        <b>Niemiecka marynarka wojenna podczas manewrów na Bałtyku zdetonowała miny z II wojny światowej, zabijając 18 morświnów. Obrońcy praw zwierząt uznali to za złamanie prawa, zwłaszcza, że do eksplozji doszło na terenie morskiego rezerwatu - podaje Deutsche Welle.</b>
      </p>
      <figure>
        <img src="https://i.iplsc.com/zdj-ilustracyjne/0009ESDRWY73UYDW-C123-F4.png"/>
        <figcaption>Zdj. ilustracyjne<cite>/ Cheng Min /PAP/Photoshot</cite></figcaption>
      </figure>
      <p><b>Miny zostały zdetonowane w czasie ćwiczeń NATO w cieśninie Bełt Fehmarn między Danią i Niemcami</b>. W komunikacie wydanym w sobotę organizacja Nature and Biodiversity Conservation Union (NABU) poinformowała, że <b>Bundesmarine wysadziła 42 miny, z czego 39 na terenie rezerwatu.</b></p>
      <h4>"Wszystkie zwierzęta w promieniu 10 do 30 metrów zostały zabite"</h4>
      <p>NABU podaje, że po eksplozji znaleziono 18 martwych morświnów, a <b>marynarka wojenna złamała prawo, nie konsultując decyzji dotyczącej manewrów z władzami odpowiedzialnymi za ochronę środowiska.</b><br/><br/><i>Każda mina wyrwała krater szeroki na pięć metrów i głęboki na 1,5 metra. Wszystkie (zwierzęta) w promieniu 10 do 30 metrów zostały zabit</i>e - napisał w oświadczeniu szef NABU Leif Mueller.</p>
      <h4>NABU nie przekonują argumenty marynarki</h4>
      <p><b>Marynarka tłumaczy swą decyzję koniecznością zdetonowanie starej broni podczas manewrów NATO</b>, ponieważ wysadzanie min musiało być autoryzowane przez strukturę Sojuszu odpowiedzialną za takie działania.<br/><br/>NABU nie jest przekonana do argumentów Bundesmarine - komentuje DW. W komunikacie organizacja przypomniała, że położenie min było znane od 2016 roku. Organizacja oskarżyła armię o wykorzystanie ćwiczeń NATO jako okazji do pozbycia się min małym kosztem i bez konsultacji z rządowymi agencjami odpowiedzialnymi za ochronę środowiska. NABU przypomina też, że istnieją technologie pozwalające na neutralizowanie takich ładunków wybuchowych bez szkody dla środowiska.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fpolska%2Fnews-swinoujscie-wstrzymany-ruch-promow-i-statkow-powodem-900-kil%2CnId%2C3352401%3Fparametr%3Dembed_tyt">Świnoujście: Wstrzymany ruch promów i statków. Powodem 900-kilogramowa mina lotnicza</a>
      </p>
    </article>
  </body>
</html>