<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/traian-basescu-reactie-rezultate-exit-poll-alegeri-prezidentiale-327406.html"/>
    <meta property="og:site_name" content="Observator"/>
    <meta property="article:published_time" content="2019-11-24T22:06:00+00:00"/>
    <meta property="og:title" content="Traian Băsescu: &quot;Era evidentă diferența. Doamna Dăncilă va pleca de bunăvoie&quot;"/>
    <meta property="og:description" content="Traian Băsescu a declarat, după apariția primelor rezultate exit-poll, că Viorica Dăncilă &quot;va pleca de bunăvoie&quot;. În opinia fostului președinte al României, marea problemă este cine va veni la conducerea PSD."/>
  </head>
  <body>
    <article>
      <h1>Traian Băsescu: "Era evidentă diferența. Doamna Dăncilă va pleca de bunăvoie"</h1>
      <address><time datetime="2019-11-24T22:06:00+00:00">24 Nov 2019, 22:06</time> by <a rel="author">Daniel Murărescu</a></address>
      <p>
        <b>
          <b>Alegeri prezidențiale 2019. Traian Băsescu a declarat, după apariția primelor rezultate exit-poll, că Viorica Dăncilă "va pleca de bunăvoie". În opinia fostului președinte al României, marea problemă este cine va veni la conducerea PSD.</b>
        </b>
      </p>
      <p><i>"Era evidentă diferenţa. E o întâmplare nefericită în care doi competitori nu sunt apropiaţi din punct de vedere al capacităţii partidelor de a-i susţine"</i>, a declarat Traian Băsescu, la România TV.</p>
      <h3>Traian Băsescu: "Doamna Dăncilă va pleca de bunăvoie"</h3>
      <p><i>"Doamna Dăncilă va pleca destul de repede, marea problemă e cine vine, că PSD-ul e într-o secetă de lideri, cum de altfel sunt cam toate partidele"</i>, a mai spus fostul preşedinte. </p>
      <p>Băsescu a fost de părere că, dată cu intrarea într-un nou mandat prezidenţial, "trebuie schimbată abordarea în justiţie" și că trebuie discutat despre respectarea drepturilor fundamentale.</p>
      <p><i>"Este timpul să facem din respectarea drepturilor fundamentale o prioritate, dincolo de autostrăzi şi căi ferate"</i>, a spus Băsescu, admiţând că în mandatul său nu s-a discutat suficient despre aceste aspect.</p>
      <p>Din punctul de vedere al fostului președinte, nu vor exista alegeri anticipate, deoarece mulţi dintre deputaţi şi senatori nu vor fi de acord să-şi piardă privilegiile.</p>
      <h3>Rezultele exit-poll: Klaus Iohannis - 64,8% / Viorica Dăncilă - 35,2%</h3>
      <p><a href="https://observator.tv/politic/rezultate-exit-poll-alegeri-prezidentiale-2019-327300.html">Primele rezultate exit-poll</a> la alegerile prezidenţiale 2019 arată o diferență majoră între Klaus Iohannis și Viorica Dăncilă.</p>
      <p>Potrivit datelor oferite de Biroul Electoral Central, 9.086.462 de români au votat în turul doi al alegerilor prezidenţiale. În Diaspora, numărul românilor care au votat a fost de aproximativ 950.000.</p>
    </article>
  </body>
</html>