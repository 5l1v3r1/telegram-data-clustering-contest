<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/25/greece/kriti-astynomikoi-tethikan-se-diathesimotita-giati-ekanan-voltes-me-kratoumeno/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T22:09:35+00:00"/>
    <meta property="og:title" content="Κρήτη: Αστυνομικοί τέθηκαν σε διαθεσιμότητα γιατί έκαναν βόλτες με κρατούμενο"/>
    <meta property="og:description" content="Σε διαθεσιμότητα δύο αστυνομικοί στην Κρήτη ο ένας εκ των οποίων παρέλαβε κρατούμενο και επέστρεψαν μαζί έπειτα από ώρες στο κρατητήριο"/>
  </head>
  <body>
    <article>
      <h6 class="kicker">Ξημερώματα</h6>
      <h1>Κρήτη: Αστυνομικοί τέθηκαν σε διαθεσιμότητα γιατί έκαναν βόλτες με κρατούμενο</h1>
      <h2>Σε διαθεσιμότητα δύο αστυνομικοί στην Κρήτη ο ένας εκ των οποίων παρέλαβε κρατούμενο και επέστρεψαν μαζί έπειτα από ώρες στο κρατητήριο</h2>
      <address><time datetime="2019-11-24T22:09:35+00:00">24 Nov 2019, 22:09</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε διαθεσιμότητα τέθηκαν, με απόφαση του Αρχηγείου της Ελληνικής Αστυνομίας, αστυνόμος Α’ και αρχιφύλακας, που υπηρετούν σε υπηρεσίες της Κρήτης, ενώ παράλληλα διατάχθηκε σε βάρος τους η διενέργεια Ένορκης Διοικητικής Εξέτασης.</p>
      <p>Σύμφωνα με την αστυνομία, η υπόθεση αφορά σε περιστατικό που σημειώθηκε στο Ηράκλειο τα ξημερώματα (03:10) του Σαββάτου, όταν ο αστυνόμος Α’, εκτός διατεταγμένης υπηρεσίας, πήγε σε άλλη αστυνομική Υπηρεσία, όπου εκτελούσε καθήκοντα Αξιωματικού Υπηρεσίας ο αρχιφύλακας.</p>
      <p>
        <a href="https://www.in.gr/2019/11/25/economy/oikonomikes-eidiseis/anadromika-poioi-syntaksiouxoi-tha-diekdikisoun-ekatommyria-eyro/">Δείτε επίσης: Αναδρομικά, ποιοι συνταξιούχοι θα διεκδικήσουν εκατομμύρια ευρώ</a>
      </p>
      <p>Στη συνέχεια παρέλαβε κρατούμενο ιδιοκτήτη νυχτερινού κέντρου για υγειονομική παράβαση και επέστρεψαν μαζί μετά από περίπου τρεις ώρες στο κρατητήριο του Αστυνομικού Μεγάρου.</p>
      <p>Οι δύο αστυνομικοί και ο ιδιώτης συνελήφθησαν, ενώ σε βάρος τους σχηματίστηκε ποινική δικογραφία αυτόφωρης διαδικασίας και οδηγήθηκαν στην αρμόδια εισαγγελική Αρχή.</p>
      <p>
        <a href="https://www.tanea.gr/2019/11/25/politics/antipoliteysi/to-diplo-prosopo-tou-tsipra-to-proi-aristeros-to-vrady-kentroaristeros/">Το διπλό πρόσωπο του Τσίπρα: Το πρωί αριστερός, το βράδυ κεντροαριστερός</a>
      </p>
    </article>
  </body>
</html>