<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641879/%DA%AF%D9%88%DA%AF%D9%84-%D8%A7%D8%AF%D8%B9%D8%A7%D9%87%D8%A7%DB%8C-%D8%AF%D8%B1%D9%88%D8%BA%DB%8C%D9%86-%D8%AF%D8%B1-%D8%AA%D8%A8%D9%84%DB%8C%D8%BA%D8%A7%D8%AA-%D8%B3%DB%8C%D8%A7%D8%B3%DB%8C-%D8%B1%D8%A7-%D9%85%D9%85%D9%86%D9%88%D8%B9-%DA%A9%D8%B1%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T22:33:00+00:00"/>
    <meta property="og:title" content="گوگل ادعاهای دروغین در تبلیغات سیاسی را ممنوع کرد"/>
    <meta property="og:description" content="بزرگ‌ترین بستر تبلیغاتی دیجیتال یعنی گوگل در تلاش است تا در انتخابات ۲۰۲۰ تغییراتی ایجاد کند و سیاست‌های تبلیغات سیاسی را محدود کند."/>
  </head>
  <body>
    <article>
      <h1>
        <a href="https://www.bultannews.com/fa/news/641879/%DA%AF%D9%88%DA%AF%D9%84-%D8%A7%D8%AF%D8%B9%D8%A7%D9%87%D8%A7%DB%8C-%D8%AF%D8%B1%D9%88%D8%BA%DB%8C%D9%86-%D8%AF%D8%B1-%D8%AA%D8%A8%D9%84%DB%8C%D8%BA%D8%A7%D8%AA-%D8%B3%DB%8C%D8%A7%D8%B3%DB%8C-%D8%B1%D8%A7-%D9%85%D9%85%D9%86%D9%88%D8%B9-%DA%A9%D8%B1%D8%AF">گوگل ادعاهای دروغین در تبلیغات سیاسی را ممنوع کرد</a>
      </h1>
      <h2>بزرگ‌ترین بستر تبلیغاتی دیجیتال یعنی گوگل در تلاش است تا در انتخابات ۲۰۲۰ تغییراتی ایجاد کند و سیاست‌های تبلیغات سیاسی را محدود کند.</h2>
      <address><time datetime="2019-11-24T22:33:00+00:00">24 Nov 2019, 22:33</time> by <a rel="author">بولتن نیوز | bultannews.com</a></address>
      <p><b>گروه IT: گوگل</b> به‌تازگی به تبلیغ‌کنندگان سیاسی در مورد ادعاهای دروغین هشدار داده است. درواقع گوگل اعلام کرد كه <b>«سیاست‌های تبلیغاتی»</b> خود را برای <b>تبلیغات سیاسی</b> روشن و تصریح می‌كند و از دروغ‌های آشکار از نظر تئوری استقبال نخواهد کرد.     به گزارش بولتن نیوز به نقل از زومیت، این شرکت همچنین افزود:<br/><br/>چه افراد مشغول به<b> تبلیغات</b> در زمینه‌ی اداری باشند و چه به‌دنبال آگهی برای فروش محصولات، ما سیاست‌های مشابهی را در تبلیغات برای همه اعمال می‌كنیم. سیاست‌های ما مخالف با هر ادعای دروغین از سوی تبلیغ‌کننده‌ها است، خواه این ادعا درباره‌ی قیمت صندلی باشد یا ادعایی از یک نامزد انتخاباتی.<br/><br/>برای بیان این موضوع، ما سیاست‌های تبلیغاتی خود را روشن می‌کنیم و مثال‌هایی را ارائه خواهیم کرد تا مشخص شود که چگونه سیاست‌های ما با<b> ادعای دروغین</b> مخالف است. درواقع ادعاهای گمراه کننده در روند یک تبلیغات یا ادعاهای دروغین باعث کاهش اعتماد خواهد شد و این می‌تواند تأثیر بدی حتی در یک روند انتخاباتی داشته باشد.</p>
      <figure>
        <img src="https://www.bultannews.com/files/fa/news/1398/9/3/1201834_208.png"/>
      </figure>
      <p>ظاهرا گوگل از این پس می‌تواند در رابطه با هرگونه <b>ادعای سیاسی</b> یا<b> ادعای تبلیغاتی</b> قضاوت کند؛ درنتیجه انتظار مسدودسازی آگهی‌های دروغین وجود خواهد داشت و این شرکت امیدوار است که آمار آگهی‌های مسدودشده کم باشد. از سوی دیگر به‌گفته‌ی گوگل، در این شرایط تبلیغات برای مبارزات چپ و راست بسیار هدفمند خواهد شد. در نهایت این شرکت اجازه خواهد داد تا تبلیغات سیاسی براساس سن، جنسیت و کد پستی در اختیار کاربران قرار بگیرد.<br/><br/>اظهارات اخیر گوگل در رابطه با تبلیغات این احساس را ایجاد می‌کند که روی صحبت این شرکت با <b>فیسبوک</b> بدنام است. گوگل بزرگ‌ترین پلتفرم تبلیغات دیجیتالی بوده و بیش از ۳۷ درصد از کل هزینه‌های تبلیغات دیجیتال ایالات متحده در یک سال متعلق به این شرکت است. در نهایت فیسبوک در جایگاه دوم قرار دارد که ۲۲ درصد از هزینه‌های تبلیغات دیجیتال ایالات متحده را در اختیار دارد. البته در این میان فیسبوک و مدیرعامل آن، <b>مارک زاکربرگ</b> نیز اعلام کرده که ادعای دروغ در تبلیغات بسیار بد است و از معافیت تبلیغات سیاسی دفاع کرده است. به‌گفته‌ی مارک زاکربرگ، مردم باید خودشان سیاستمداران را بشناسند و انتخاب کنند که به چه کسی می‌خواهند رای دهند. در این میان <b>توییتر</b> یک قدم جلوتر از گوگل و فیسبوک برداشته و تمامی تبلیغات سیاسی را در سطح جهان ممنوع کرده؛ این سیاست جدید توییتر با یک فرایند صدور گواهینامه برای برخی از آگهی‌های تبلیغاتی همراه خواهد بود.</p>
    </article>
  </body>
</html>