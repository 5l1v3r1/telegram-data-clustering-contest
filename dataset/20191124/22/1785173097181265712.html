<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-rezultate-preliminare-iohannis-are-62-48-iar-dancila-37-52-dupa-numararea-voturilor-din-89-42-din-sectiile-de-votare-1922401224002019112219179514"/>
    <meta property="og:site_name" content="News.ro"/>
    <meta property="article:published_time" content="2019-11-24T22:12:00+00:00"/>
    <meta property="og:title" content="Alegeri prezidenţiale 2019 - Rezultate preliminare: Iohannis are 62,48%, iar Dăncilă 37,52% după numărarea voturilor din 89,42% din secţiile de votare"/>
    <meta property="og:description" content="Klaus Iohannis a obţinut 62,48% din voturi, iar Viorica Dăncilă a obţinut 37,52% după numărarea voturilor din 16.764 de secţii de votare, adică 89,42% din totalul de 18.748 de secţii."/>
  </head>
  <body>
    <article>
      <h1>Alegeri prezidenţiale 2019 - Rezultate preliminare: Iohannis are 62,48%, iar Dăncilă 37,52% după numărarea voturilor din 89,42% din secţiile de votare</h1>
      <address><time datetime="2019-11-24T22:12:00+00:00">24 Nov 2019, 22:12</time> by <a rel="author">News.ro</a></address>
      <p>
        <b>Klaus Iohannis a obţinut 62,48% din voturi, iar Viorica Dăncilă a obţinut 37,52% după numărarea voturilor din 16.764 de secţii de votare, adică 89,42% din totalul de 18.748 de secţii.</b>
      </p>
      <p>Conform datelor preliminare din 16.764 de secţii de votare, au fost centralizate 7.394.598 de voturi valabil exprimate.</p>
      <p>Klaus Iohannis a fost votat de 4.620.295 de alegători, reprezentând 62,48%.</p>
      <p>Viorica Dăncilă a fost votată de 2.776.844) de alegători, adică 37,52%.</p>
      <p>Secţiile de votare din ţară s-au închis oficial. Prezenţa la vot la ora 21.00 este de 49,87 la sută, peste 9 milioane de români exercitându-şi dreptul de vot, potrivit datelor Biroului Electoral Central (BEC). În străinătate procesul de votare continuă, iar până la ora 21:00 au votat 927.230 de cetăţeni români, din care 909.727 la secţiile de votare, iar restul prin corespondenţă.</p>
      <p>Klaus Iohannis a obţinut 64,8 %, din voturi la al doilea tur al alegerilor prezidenţiale, iar Viorica Dăncilă 35,2 %, conform rezultatelor exit-poll-ului CURS - Avangarde.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>