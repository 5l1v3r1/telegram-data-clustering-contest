<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/cultura/18606903-harrison-ford-la-primul-rol-regulat-intr-un-serial-despre-un-controversat-scriitor"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-24T22:00:00+00:00"/>
    <meta property="og:title" content="Harrison Ford, la primul rol regulat într-un serial, despre un controversat scriitor"/>
    <meta property="og:description" content="Actorul Harrison Ford va avea primul său rol regulat într-un serial TV, o adaptare a seriei documentare"/>
  </head>
  <body>
    <article>
      <h1>Harrison Ford, la primul rol regulat într-un serial, despre un controversat scriitor</h1>
      <address><time datetime="2019-11-24T22:00:00+00:00">24 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5106/18606903/1/hepta-2773685-1.jpg"/>
      </figure>
      <p>Actorul Harrison Ford va avea primul său rol regulat într-un serial TV, o adaptare a seriei documentare "The Staircase", care a prezentat procesul romancierului american Michael Peterson, condamnat pentru că şi-a ucis soţia în 2001.</p>
      <p>Peterson a susţinut că soţia sa a murit după ce a căzut pe scările din locuinţă, dar poliţia a suspectat că acesta a ucis-o şi a înscenat accidentul.</p>
      <p>Ford va fi şi producător executiv al acestui serial, care va fi produs de Annapurna Television.</p>
      <p>Serialul documentar a fost lansat în 2004, iar creatorul acestuia l-a actualizat cu noi informaţii mulţi ani mai târziu. Noua producţie de 13 episoade a fost lansată pe Netflix anul trecut.</p>
      <p>Harrison Ford a mai apărut în seriale TV, precum "The Virginian", "The F.B.I." şi "Gunsmoke", dar nu a avut roluri regulate.</p>
      <p>Cunoscut pentru rolurile din seriile "Indiana Jones" şi "Războiul Stelelor", Harrison Ford, în vârstă de 77 de ani, a declarat în trecut că preferă ca publicul să-şi amintească de el pentru roluri precum cele din "Martorul" - care i-a adus singura nominalizare la premiul Oscar pentru rol principal - şi "The Mosquito Coast", cu Helen Mirren şi River Phoenix, două filme de Peter Weir. Ford a mai jucat în filme precum "Sabrina", în regia celebrului Sydney Pollack, şi "Imigranţii/ Crossing Over", în regia lui Wayne Kramer.</p>
      <p>Născut în 1943, Michael Peterson a fost condamnat în 2003 pentru uciderea celei de-a doua soţii, Kathleen Peterson, pe 9 decembrie 2001. După opt ani, Peterson a avut parte de un nou proces, după ce s-au constatat erori de procedură. Noul proces trebuia să înceapă în mai 2017. În februarie 2017, Peterson a fost eliberat. "The Staircase" debutează cu momentul în care a fost arestat şi se încheie cu procedura judiciară din 2017 în urma căreia a fost eliberat.</p>
      <related>
        <a href="https://www.descopera.ro/cultura/18602867-se-pregateste-o-continuare-a-filmului-joker"/>
      </related>
      <related>
        <a href="https://www.descopera.ro/cultura/18595603-o-partitura-unica-din-tineretea-lui-mozart-vanduta-pentru-o-suma-uriasa"/>
      </related>
      <related>
        <a href="https://www.descopera.ro/cultura/18586448-tabloul-de-claude-monet-care-a-fost-cumparat-pentru-276-milioane-de-dolari"/>
      </related>
      <related>
        <a href="https://www.descopera.ro/cultura/18573010-joker-cel-mai-profitabil-film-realizat-vreodata-dupa-benzi-desenate"/>
      </related>
      <related>
        <a href="https://www.descopera.ro/cultura/18553157-andrei-serban-despre-demisia-de-la-columbia-university-am-plecat-de-buna-voie"/>
      </related>
      <related>
        <a href="https://www.descopera.ro/cultura/18548916-cele-mai-inspirate-100-de-romane"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18606723-vulpea-zarita-in-bucuresti-printre-blocuri-a-fost-capturata"/>
        <a href="https://www.descopera.ro/dnews/18605169-anm-anunta-vreme-deosebit-de-rece-ninsori-si-vant-puternic"/>
        <a href="https://www.descopera.ro/dnews/18602984-amnesty-international-modelul-de-business-folosit-de-google-si-facebook-ameninta-drepturile-omului"/>
        <a href="https://www.descopera.ro/dnews/18602962-doi-romani-vor-participa-la-o-cursa-caritabila-de-9000-de-km-in-africa"/>
      </related>
    </article>
  </body>
</html>