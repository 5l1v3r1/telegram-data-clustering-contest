<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/aganaktisi-erasitechni-ari-ke-echmes-gia-tin-astinomia"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T22:20:00+00:00"/>
    <meta property="og:title" content="Αγανάκτηση Ερασιτέχνη Αρη και αιχμές κατά αστυνομίας για τα επεισόδια"/>
    <meta property="og:description" content="Ο Α.Σ. Άρης εξέδωσε ανακοίνωση για τις συμπλοκές μεταξύ οπαδών των «κίτρινων» και του ΠΑΟΚ έξω από το Παλέ"/>
  </head>
  <body>
    <article>
      <h1>Αγανάκτηση Ερασιτέχνη Αρη και αιχμές κατά αστυνομίας για τα επεισόδια</h1>
      <h2>Ο Α.Σ. Άρης εξέδωσε ανακοίνωση για τις συμπλοκές μεταξύ οπαδών των «κίτρινων» και του ΠΑΟΚ έξω από το Παλέ</h2>
      <address><time datetime="2019-11-24T22:20:00+00:00">24 Nov 2019, 22:20</time> by <a rel="author">Metrosport.gr Team</a></address>
      <p>Οι οπαδοί του Αρη και του ΠΑΟΚ συναντήθηκαν στους δρόμους περιμετρικά του Αλεξανδρείου<u><a href="http://www.metrosport.gr/article/../../article/episodia-paoktsidon-ke-arianon-stin-egnatia"> (κυρίως στην Εγνατία)</a></u> με συνέπεια να υπάρξουν συμπλοκές.</p>
      <p>Μάλιστα, η Αστυνομία έκανε χρήση δακρυγόνων για να διαλύσει τους οπαδούς και των δύο ομάδων.</p>
      <p>Αναλυτικά:</p>
      <p>«Ο Α.Σ. ΑΡΗΣ εκφράζει την αγανάκτησή του για όσα έλαβαν χώρα πριν από την έναρξη του αγώνα της ομάδας μπάσκετ με το Περιστέρι, με υπεύθυνη την Αστυνομία.</p>
      <p>Εκφράζουμε την απορία μας για το πώς είναι δυνατόν να έχουν οριστεί, αρχικά σχεδόν την ίδια ώρα, και στη συνέχεια, μετά τη μετάθεση του αγώνα του ΑΡΗ με το Περιστέρι, με διαφορά μιας ώρας δύο αναμετρήσεις με τόσο μικρή, τοπικά, απόσταση μεταξύ τους. Με τον αγώνα της ομάδας μας να ξεκινά στις 17:00 και αυτόν του Π.Α.Ο.Κ. με τη Λάρισα στις 18:00, ήταν σχεδόν βέβαιο ότι φίλαθλοι του συμπολίτη θα περάσουν μπροστά από το Αλεξάνδρειο Μέλαθρο. Πρόβλεψη ουδεμία, και στη συνέχεια αντίδραση τραγική.</p>
      <p>Απορούμε γιατί η Αστυνομία προχώρησε σε τόσο μαζική ρίψη δακρυγόνων, η οποία έξω από ένα γήπεδο που φιλοξενεί 5.000 φιλάθλους, μπορεί να αποβεί τουλάχιστον επικίνδυνη. Μετά από αυτήν την αψυχολόγητη ενέργεια, εκατοντάδες φίλαθλοι του ΑΡΗ προσπαθούσαν να μπουν στο «Nick Galis Hall» κακήν κακώς, με όλους τους κινδύνους που εγκυμονεί κάτι τέτοιο, ενώ στο γήπεδο βρίσκονταν και πολλά μικρά παιδιά για τα οποία προφανώς δε νοιάστηκαν αυτοί που έκαναν την ατμόσφαιρα τουλάχιστον αποπνικτική.</p>
      <p>Απαιτούμε μεγαλύτερη πρόληψη και πιο σωστές αποφάσεις και περιμένουμε ότι δε θα χρησιμοποιηθούν ξανά τόσο αβίαστα χημικά, σε ένα χώρο που φιλοξενεί χιλιάδες κόσμου και παιδιά».</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ouigkins-thimise-meres-lavriou"/>
        <a href="http://www.metrosport.gr/article/ta-pedia-thisiazoun-tous-eaftous-tous-gia-to-kalo-tou-paok"/>
        <a href="http://www.metrosport.gr/article/apotheosi-gia-margariti-sto-palataki-vinteo"/>
        <a href="http://www.metrosport.gr/article/vriski-to-dromo-tou-paok-efkoli-niki-epi-tou-rethimnou"/>
        <a href="http://www.metrosport.gr/article/live-paok-rethimno-8i-agonistiki-basket-league"/>
        <a href="http://www.metrosport.gr/article/to-rethimno-sto-aspromavro-mikroskopio"/>
      </related>
    </article>
  </body>
</html>