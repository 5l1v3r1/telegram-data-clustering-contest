<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/tutto-basket/basket-la-gevi-napoli-batte-anche-tortona-secondo-successo-consecutivo-415657"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T22:45:00+00:00"/>
    <meta property="og:title" content="Basket, la GeVi Napoli batte anche Tortona: secondo successo consecutivo"/>
    <meta property="og:description" content="Il Napoli Basket ha portato a casa la seconda vittoria consecutiva, battuta anche Tortona con il punteggio di 69-64"/>
  </head>
  <body>
    <article>
      <h1>Basket, la GeVi Napoli batte anche Tortona: secondo successo consecutivo</h1>
      <h2>Il Napoli Basket ha portato a casa la seconda vittoria consecutiva, battuta anche Tortona con il punteggio di 69-64</h2>
      <address><time datetime="2019-11-24T22:45:00+00:00">24 Nov 2019, 22:45</time> by <a rel="author">Redazione Tutto Napoli.net</a></address>
      <p>La <b>GeVi Napoli Basket</b> conquista la quinta vittoria nelle ultime sei partite battendo la Bertram Tortona davanti ai 2.000 del PalaBarbuto. 69-64 il punteggio dopo un finale incandescente che ha premiato gli azzurri di coach Pino Sacripanti. Queste le dichiarazioni di coach Pino Sacripanti in conferenza stampa: “<i>Do il merito ai ragazzi che hanno avuto grande freddezza nel finale. La squadra è stata bravissima a fare quello che avevamo preparato sulla difesa a tutto campo che ci ha consentito di fare un ottimo parziale. Sono molto contento perchè in passato, nei momenti di black-out questa squadra è sprofondata senza più riprendersi. Da quando sono alla guida, la squadra ha fatto un gran lavoro. Stiamo cercando di avere qualche soluzione offensiva diversa. Abbiamo vinto 5 partite su 6 dando una bella spallata alla classifica e acquisendo un po’ di autostima</i>"</p>
      <p>GeVi Napoli-Bertram Tortona 69-64 (19-18; 34-29; 56-38)</p>
      <p><b>GeVi Napoli</b>: Guarino, Roderick 20, Klačar, Chessa 5, Dincic, Sandri 4, Milosevic ne, Monaldi 13, Spizzichini 11, Sherrod 16, Milani. Coach Sacripanti.<br/><br/><b>Bertram Tortona</b>: Valle ne, Buffo, Formenti 9, Seck ne, Festinese ne, Gaines 15, De Laurentiis 4, Mascolo  6, Cepic ne, Grazulis 16, Martini 7, Pullazi 7. Coach Ramondino.</p>
    </article>
  </body>
</html>