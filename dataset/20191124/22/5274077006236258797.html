<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419083"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T22:24:00+00:00"/>
    <meta property="og:title" content="הערכות: מנדלבליט יאפשר לנתניהו להישאר בתפקידו"/>
    <meta property="og:description" content="היועמ&quot;ש לא יכריע האם ניתן להטיל את מלאכת הרכבת הממשלה על נתניהו אחרי כתב האישום, מכיוון שהיא תיאורטית."/>
  </head>
  <body>
    <article>
      <h1>הערכות: מנדלבליט יאפשר לנתניהו להישאר בתפקידו</h1>
      <address><time datetime="2019-11-24T22:24:00+00:00">24 Nov 2019, 22:24</time> by <a rel="author">ערוץ 7</a></address>
      <p>היועץ המשפטי לממשלה אביחי מנדלבליט צפוי להכריע עוד השבוע בנוגע לכהונת ראש הממשלה, אחרי שהוגשו כתבי האישום נגדו.</p>
      <p>ב"כאן 11" דווח הערב (ראשון) כי מנדלבליט ייקבע שראש הממשלה יוכל לכהן בתפקידו למרות כתב האישום.</p>
      <p>באשר לשאלה האם הנשיא יוכל להטיל עליו את מלאכת הרכבת הקואליציה והממשלה החדשה – בכך לא מתכוון היועץ המשפטי להתעסק עתה. זאת משום שבשלב הזה הסוגיה הזו עדיין תיאורטית. ההחלטה תשתנה אם היא תהפוך לרלוונטית.</p>
      <p>ביום שישי האחרון פורסם שבכירים בליכוד מקווים שמנדלבליט ימנע מנתניהו את קבלת המנדט. לפי הגורמים, במפלגה מקווים שיו"ר ישראל ביתנו אביגדור ליברמן יחתום עבור יו"ר כחול לבן בני גנץ במהלך 21 הימים שבהם המנדט להרכבת הממשלה נמצא בידי הכנסת, ואז הוא יוכל להרכיב גם ממשלת מיעוט. מרגע זה הליכוד יוכל להצטרף לממשלה בשלב השני.</p>
    </article>
  </body>
</html>