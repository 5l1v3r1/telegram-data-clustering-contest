<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/australija-istrazuje-moguc-kineski-pokusaj-spijunaze/"/>
    <meta property="og:site_name" content="Krstarica"/>
    <meta property="article:published_time" content="2019-11-24T22:47:00+00:00"/>
    <meta property="og:title" content="Australija istražuje moguć kineski pokušaj špijunaže"/>
    <meta property="og:description" content="KANBERA - Australija istražuje navode da je Kina pokušala da u australijski parlament infiltrira jednog svog špijuna, saopštila je danas Australijska"/>
  </head>
  <body>
    <article>
      <h1>Australija istražuje moguć kineski pokušaj špijunaže</h1>
      <address><time datetime="2019-11-24T22:47:00+00:00">24 Nov 2019, 22:47</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>KANBERA – Australija istražuje navode da je Kina pokušala da u australijski parlament infiltrira jednog svog špijuna, saopštila je danas Australijska obaveštajna služba (ASIO).</p>
      <p>Australijska agencija, koja, kako navodi Rojters, retko objavljuje saopštenja, istakla je da ove navode ozbiljno istražuje.</p>
      <p>Agencija je saopštenje izdala nakon što je australijska televizija objavila da je Kina navodno ponudila 679.000 dolara prodavcu luksuznih vozila Bou Nik Zaou da se kandiduje za poslaničko mesto u federalnoj skupštini Australije.</p>
      <p>Rojters prenosi da je Zao u martu pronađen mrtav u sobi jednog motela u Melburnu.</p>
      <p>Kako prenosi Rojters, zvaničnici kineske ambasade u Kamberi nisu bili dostupni za komentar ove afere.</p>
      <p>Direktor ASIO Majk Burdžis izjavio je da su zvaničnici agencije bili svesni ovih navoda i pre nego što su oni objavljeni na televiziji, i da ih istražuju.</p>
      <p>(Tanjug)</p>
    </article>
  </body>
</html>