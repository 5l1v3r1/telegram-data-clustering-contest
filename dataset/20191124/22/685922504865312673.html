<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tarafdari.com/node/1474378"/>
    <meta property="og:site_name" content="طرفداری"/>
    <meta property="article:published_time" content="2019-11-24T22:03:17+00:00"/>
    <meta property="og:title" content="راجر فدرر: مردم می گویند که بیشتر شبیه به لیونل مسی هستم، اما دلیلش را نمی دانم"/>
    <meta property="og:description" content="طرفداری - دیدن اشخاصی که به ورزش های مختلفی علاقه دارند، غیر مرسوم نیست. بسیاری از علاقه مندان به تنیس در عین حال فوتبال را نیز دوست دارند. وقتی صحبت از فوتبال می شود، ناخودآگاه نام لیونل مسی و کریستیانو رونالدو به ذهن خطور می کند، همانگونه که در دنیای تنیس، نام راجر فدرر و رافائل نادال بیشتر از هر اسم دیگری به ذهن می رسد. پیش از این جانلوییجی بوفون معتقد بود که مسی بیشتر به فدرر شبیه است و رونالدو به نادال."/>
  </head>
  <body>
    <article>
      <h1>راجر فدرر: مردم می گویند که بیشتر شبیه به لیونل مسی هستم، اما دلیلش را نمی دانم</h1>
      <h2>برای داشتن یک زندگی حرفه ای کامل حتماً نباید در همه رقابت ها پیروز شد</h2>
      <address><time datetime="2019-11-24T22:03:17+00:00">24 Nov 2019, 22:03</time> by <a rel="author" href="https://www.tarafdari.com/%D8%B4%D9%87%D8%B1%D9%88%D8%B2-%D8%AD%D8%AF%D8%A7%D8%AF%DB%8C%D8%A7%D9%86/6984" target="_blank">شهروز حدادیان</a></address>
      <pre>اسطوره تنیس جهان می گوید دلیل مقایسه خود با لیونل مسی را نمی داند.</pre>
      <p><a href="https://www.tarafdari.com/">طرفداری </a>- دیدن اشخاصی که به ورزش های مختلفی علاقه دارند، غیر مرسوم نیست. بسیاری از علاقه مندان به تنیس در عین حال فوتبال را نیز دوست دارند. وقتی صحبت از فوتبال می شود، ناخودآگاه نام لیونل مسی و کریستیانو رونالدو به ذهن خطور می کند، همانگونه که در دنیای تنیس، نام راجر فدرر و رافائل نادال بیشتر از هر اسم دیگری به ذهن می رسد. پیش از این <a href="https://www.tarafdari.com/node/1436180">جانلوییجی بوفون معتقد بود که مسی بیشتر به فدرر شبیه است و رونالدو به نادال</a>.</p>
      <p>به گزارش <b>Tennis World USA</b>، از راجر فدرر پرسیده شد که آیا با افرادی که وی را با لیونل مسی و رافائل نادال را با کریستیانو رونالدو مقایسه می کنند، موافق است؟ وی در پاسخ گفت:</p>
      <blockquote>آن ها بارها این سوال را از من پرسیده اند. شنیده ام که می گویند من بیشتر شبیه به مسی هستم و رافا مانند کریستیانو است، اما نمی دانم چرا!؟ اما هر دوی آن ها بازیکنان باورنکردنی هستند و در فوتبال به دستاوردهای بزرگی دست یافته اند. مشهوریت برای هر کسی، چیزهای خوب و چیزهای بدی به ارمغان می آورد، اما به وضوح چیزهای خوب بیشتری نیز وجود دارد. شما نمی توانید یک زندگی عادی داشته باشید، اما به خوبی می دانم که از کجا آمده ام. والدینم به خوبی مرا آموزش داده اند و از این بابت از آن ها سپاسگزارم.</blockquote>
      <p>فدرر در خصوص شانسش برای کسب مدال طلای انفرادی المپیک 2020 توکیو گفت:</p>
      <blockquote>مطبوعات و مردم همیشه تصور می کنند که برای داشتن یک زندگی حرفه ای کامل باید در همه جام ها پیروز شوید و اگر برخی عناوین را کسب نکنید، بدین معنی است که زندگی حرفه ای کاملی نداشته اید. اما با آن ها موافق نیستم، من یک زندگی حرفه ای شگفت انگیز داشته ام. بعضی اوقات اوضاع تحت کنترلم نبودند. بعضی اوقات خوش شانس نبودم. من فقط تلاش کردم بهترین عملکردم را به نمایش گذارم و اگر برنده مدال طلای المپیک شوم، دیوانه کننده خواهد بود.</blockquote>
    </article>
  </body>
</html>