<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/nevizhdano-fandkova-pali-41-elkhi-pred-ndk_news711218.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T22:20:00+00:00"/>
    <meta property="og:title" content="Невиждано! Фандъкова пали 41 елхи пред НДК"/>
    <meta property="og:description" content="Те са част от благотворителната кампания на Фондация „Стоян Камбарев“ заедно със Столична община"/>
  </head>
  <body>
    <article>
      <h1>Невиждано! Фандъкова пали 41 елхи пред НДК</h1>
      <h2>Те са част от благотворителната кампания на Фондация „Стоян Камбарев“ заедно със Столична община</h2>
      <address>
        <time datetime="2019-11-24T22:20:00+00:00">24 Nov 2019, 22:20</time>
      </address>
      <p>https://blitz.bg/obshtestvo/nevizhdano-fandkova-pali-41-elkhi-pred-ndk_news711218.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574626484-eel.jpg"/>
        <figcaption>Снимка: "Булфото"</figcaption>
      </figure>
      <p>Не една, а 41 елхи ще се появят пред НДК от 1 декември. Заедно с голямото коледно дърво на Столична община кметът Йорданка Фандъкова ще запали светлините и на 40 Елхи на таланта. Те са част от благотворителната кампания на Фондация „Стоян Камбарев“ заедно със Столична община. Елхите ще оформят красива, блестяща алея в района.<br/><br/>Кметът на София ще се включи и във видео посланието на Мария Илиева, Любо Киров и Миро - Звездните Посланици на Кампанията на Деси Тенекеджиева и Фондация „Стоян Камбарев“. Целта на кампанията Елхи на таланта е всеки да украси своя жива елха и да направи дарение.<br/><br/>Със средствата ще се финансират 5-годишни стипендии за млади музикални таланти, изработването на късометражни филми, участия на лауреати на Фондацията в мастър класове, конкурси и фестивали.<br/><br/>Ще бъдат подкрепени и талантливи деца от 10 многодетни семейства в нужда. Фондацията „Стоян Камбарев“ ще продължи да следи развитието им и ще ги подкрепя. Първото което ще направи е да поеме разноските за една година за изкуството, което са избрали. Елхите на талантите ще са пред НДК до 15-ти януари 2020 г.<br/><br/>След това елхите ще бъдат дарени на общината за засаждане, полагайки началото на Гората на Талантите. Всеки желаещ може да се включи в кампанията до Коледа.</p>
    </article>
  </body>
</html>