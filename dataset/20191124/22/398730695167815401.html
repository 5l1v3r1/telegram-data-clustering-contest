<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fotboll/olsens-match-uppskjuten-efter-regnovader/"/>
    <meta property="og:site_name" content="DN.SE"/>
    <meta property="article:published_time" content="2019-11-24T22:03:35+00:00"/>
    <meta property="og:title" content="Olsens match uppskjuten efter regnoväder"/>
    <meta property="og:description" content="Robin Olsen var redo att vakta målet för Cagliari mot Lecce – men söndagens Serie A-match har skjutits upp på grund av kraftigt regn i regionen Apulien i"/>
  </head>
  <body>
    <article>
      <h1>Olsens match uppskjuten efter regnoväder</h1>
      <address><time datetime="2019-11-24T22:03:35+00:00">24 Nov 2019, 22:03</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Robin Olsen var redo att vakta målet för Cagliari mot Lecce – men söndagens Serie A-match har skjutits upp på grund av kraftigt regn i regionen Apulien i södra Italien.</b>
      </p>
      <p>Efter att planen inspekterats tre gånger, valde domaren Maurizio Mariani att ställa in fotbollsmatchen som skulle ha börjat 20.45 på söndagen.</p>
      <p>Ovädret hade tidigare orsakat strömavbrott på arenan, Stadio Via del Mare, och lagkaptenerna i båda lagen, Fabio Lucioni i Lecce och Radja Nainggolan i Cagliari, hade varit ovilliga att spela på den regndränkta planen.</p>
      <p><b>Matchen kommer</b> i stället att spelas klockan 15.00 på måndag.</p>
      <p>Cagliari har tio raka matcher utan förlust och ligger femma, medan Lecce är fjärde sist på 17:e plats.</p>
    </article>
  </body>
</html>