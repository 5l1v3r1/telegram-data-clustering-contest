<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/rezultatele-provizorii-dupa-numararea-a-999-din-voturi-iohannis-63-dancila-37/"/>
    <meta property="og:site_name" content="Europa FM"/>
    <meta property="article:published_time" content="2019-11-24T22:12:31+00:00"/>
    <meta property="og:title" content="Rezultatele provizorii, după numărarea a 99,9% din voturi: Iohannis (63%), Dăncilă (37%)"/>
    <meta property="og:description" content="Rezultatele provizorii, după numărarea a 9.081.127 voturi (99,94%) din țară, arată că actualul președinte, Klaus Iohannis, a obținut 63,16% din voturi, iar Viorica Dăncilă- 36,82."/>
  </head>
  <body>
    <article>
      <h1>Rezultatele provizorii, după numărarea a 99,9% din voturi: Iohannis (63%), Dăncilă (37%)</h1>
      <address>
        <time datetime="2019-11-24T22:12:31+00:00">24 Nov 2019, 22:12</time>
      </address>
      <p>Rezultatele provizorii, după numărarea a <b>9.081.127</b> voturi <b>(99,94%</b>) din țară, arată că actualul președinte, <b>Klaus Iohannis, </b>a obținut <b>63,16%</b> din voturi, iar Viorica Dăncilă-<b> 36,82</b>.</p>
      <p>Datele <b>Autorității Electorale Permanente</b> sînt furnizate după numărarea voturilor din <b>18,740</b> de secții.</p>
      <p>Datele provizorii din diaspora, după centralizarea voturilor din 339 de secții (din totalul de 838) arată că președintele în funcție a obținut <b>93.4%</b> din voturi, iar Viorica Dăncilă – <b>6,5</b>.</p>
      <p>Pînă la miezul nopții, ora României, în secțiile de votare din diaspora își exprimaseră opțiunile <b>942,727</b> de cetățeni.</p>
      <p>E un <b>record absolut de prezență</b> la secțiile organizate în străinătate după 1989.</p>
      <p><b>Ministerul de Externe</b> a anunțat că votul în străinătate pentru alegerile prezidențiale s-a încheiat în <b>Europa</b>, <b>Asia</b>, <b>Africa</b> și <b>Australia</b>.</p>
      <p>Procesul electoral continuă, la ora transmiterii acestei știri, în <b>Argentina</b>, <b>Brazilia</b>, <b>Chile</b>, <b>Columbia</b>, <b>Cuba</b>, <b>Mexic</b>, <b>Peru</b>, <b>Statele Unite ale Americii</b>, <b>Uruguay</b> și <b>Venezuela</b>.</p>
    </article>
  </body>
</html>