<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/2-ordu-komutanligi-onunde-supheli-valiz-alarmi-1211316.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T22:05:00+00:00"/>
    <meta property="og:title" content="2. Ordu Komutanlığı önünde şüpheli valiz alarmı"/>
    <meta property="og:description" content="Malatya'da 2. Ordu Komutanlığı önüne bırakılan valiz, güvenlik güçlerini alarma geçirdi."/>
  </head>
  <body>
    <article>
      <h1>2. Ordu Komutanlığı önünde şüpheli valiz alarmı</h1>
      <h2>Malatya'da 2. Ordu Komutanlığı önüne bırakılan valiz, güvenlik güçlerini alarma geçirdi.</h2>
      <address>
        <time datetime="2019-11-24T22:05:00+00:00">24 Nov 2019, 22:05</time>
      </address>
      <p>Edinilen bilgilere göre; <b>Mehmet Buyruk Caddesi </b>üzerinde bulunan <b>2.Ordu Komutanlığı</b> yerleşkesinin bulunduğu bölgede kaldırım üzerinde sahipsiz bir <b>valiz </b>olduğunu fark eden vatandaşlar durumu polise bildirdi.</p>
      <p>Kısa sürede olay yerine gelen polis ekipleri, kapalı olan valizin incelenmesi için bomba imha ekibini olay yerine çağırdı. Yol çift taraflı olarak yaya ve araç trafiğine kapatılarak, güvenlik çemberine alındı. Olay yerine gelen bomba imha uzmanı ekip, valizin çevresinde yaptığı incelemenin ardından fünye yerleştirerek kontrollü patlatma gerçekleştirdi.</p>
      <figure>
        <img src="https://images.bursadabugun.com/editor/haber/24112019/aw864031-05-5ddaefa5ccb3d.jpg"/>
      </figure>
      <p>Patlatılan valiz içerisinde askeri elbise çıkarken, polis valizi kimin bıraktığını tespit etmek için inceleme başlattı.</p>
      <figure>
        <img src="https://images.bursadabugun.com/editor/haber/24112019/aw864031-02-5ddaefd019224.jpg"/>
      </figure>
      <p> </p>
    </article>
  </body>
</html>