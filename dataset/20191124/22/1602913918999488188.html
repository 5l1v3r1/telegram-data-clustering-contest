<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/media-advertising/ce-puteti-citi-in-numarul-din-aceasta-saptamana-al-revistei-business-magazin-18609287"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T22:05:00+00:00"/>
    <meta property="og:title" content="Ce puteţi citi în numărul din această săptămână al revistei Business MAGAZIN"/>
    <meta property="og:description" content="♦ „Dacă vreţi să concediaţi pe cineva, chemaţi-mă pe mine” a spus Dimitrios Drisis, CEO-ul Adama Agricultural Solutions, în cel mai recent eveniment Meet the CEO, iar povestea lui se regăseşte şi în cea mai recentă ediţie a Business MAGAZIN. Cariera lui Dimitrios Drisis ilustrează perfect ideea de expat: a lucrat în multe ţări, în numeroase companii, pentru ca în cele din urmă să se căsătorească cu o româncă şi să numească România „prima mea casă”. El a povestit în cadrul evenimentului care au fost paşii pe care i-a urmat în carieră, deciziile importante pe care le-a luat de-a lungul timpului şi despre cum nu consideră că a concediat oameni, ci că le-a oferit o perspectivă nouă asupra activităţilor."/>
  </head>
  <body>
    <article>
      <h1>Ce puteţi citi în numărul din această săptămână al revistei Business MAGAZIN</h1>
      <address><time datetime="2019-11-24T22:05:00+00:00">24 Nov 2019, 22:05</time> by <a rel="author" href="https://www.zf.ro/autor/ioana-matei" target="_blank">Ioana Matei</a></address>
      <p>♦ „Dacă vreţi să concediaţi pe cineva, chemaţi-mă pe mine” a spus Dimitrios Drisis, CEO-ul Adama Agricultural Solutions, în cel mai recent eveniment Meet the CEO, iar povestea lui se regăseşte şi în cea mai recentă ediţie a Business MAGAZIN. Cariera lui Dimitrios Drisis ilustrează perfect ideea de expat: a lucrat în multe ţări, în numeroase companii, pentru ca în cele din urmă să se căsătorească cu o româncă şi să numească România „prima mea casă”. El a povestit în cadrul evenimentului care au fost paşii pe care i-a urmat în carieră, deciziile importante pe care le-a luat de-a lungul timpului şi despre cum nu consideră că a concediat oameni, ci că le-a oferit o perspectivă nouă asupra activităţilor.</p>
      <p>♦ Conferinţa „Povestea brandurilor româneşti din vin” a ajuns la a patra ediţie şi a devenit astfel unul dintre evenimentele tradiţionale ale Business MAGAZIN, dar care aduce, an de an, noi poveşti. La fel este şi domeniul vinului - are o îndelungată tradiţie în România, dar an de an apar pe acest segment noi şi noi investitori, deopotrivă români şi străini. Care este povestea spusă de brandurile româneşti din vin la ediţia de anul acesta a evenimentului, veţi putea citi în numărul de săptămâna aceasta al revistei.</p>
      <p>♦ Cum să ţii copiii departe de ecrane, dar totuşi să îi înveţi logică, gândire analitică şi programare? Anca şi Lucian Leibovici au găsit o astfel de soluţie prin Educlass.ro şi au povestit despre aceasta în numărul curent al Business MAGAZIN.</p>
      <p>♦ Vehiculele comerciale urmează să se adapteze la tendinţele pieţei, iar electrificarea este inevitabilă. Primul pas? Utilitara hibridă, urmată imediat de cea plug-in, adică versiunea care poate rula în mod electric şi care poate fi încărcată de la priză. Ioana Matei</p>
    </article>
  </body>
</html>