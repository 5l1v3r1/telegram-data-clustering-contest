<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/nadal-godinu-ukrasio-peharom-dejvis-kupa/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T22:32:29+00:00"/>
    <meta property="og:title" content="Nadal godinu ukrasio peharom Dejvis kupa"/>
    <meta property="og:description" content="Teniska reprezentacija Španije prvi je pobednik Dejvis kupa odigranog u novom formatu. „Furija“ je u finalu bila bolja od Kanade, pošto su Roberto Bautista-Agut i Rafael Nadal dobili singl mečeve protiv Feliksa Ože-Alijasima, odnosno Denisa Šapovalova. Posle vođđstva Španije od 2:0 nije bilo potrebe da se igra dubl. Inače Dejvis kup je odigran u Madridu, […]"/>
  </head>
  <body>
    <article>
      <h1>Nadal godinu ukrasio peharom Dejvis kupa</h1>
      <address><time datetime="2019-11-24T22:32:29+00:00">24 Nov 2019, 22:32</time> by <a rel="author">Zile</a></address>
      <p>Teniska reprezentacija Španije prvi je pobednik Dejvis kupa odigranog u novom formatu.</p>
      <p>„Furija“ je u finalu bila bolja od Kanade, pošto su Roberto Bautista-Agut i Rafael Nadal dobili singl mečeve protiv Feliksa Ože-Alijasima, odnosno Denisa Šapovalova. Posle vođđstva Španije od 2:0 nije bilo potrebe da se igra dubl.</p>
      <p>Inače Dejvis kup je odigran u Madridu, u završnici je bilo 18 selekcija, podeljenih u šest grupa, da bi najboljih osam takmičenje nastavilo u nokaut fazi. Španija je u polufinalu bila bolja od Velike Britanije, a Kanada od Rusije, koja je u četvrtfinalu eliminisala Srbiju. Rafael Nadal je bio junak trijumfa teniske selekcije Španije pošto je dobio svih pet singl mečeva, i to bez izgubljenog seta.</p>
      <p>Istinski heroj je i Roberto Bautista-Agut, kome je u toku takmičenja preminuo otac, ali se on vratio u tim i odigrao svoj meč u finalu, koji je i dobio. Za utehu Kanađanima ostaje podatak da sU imali dvojicu veoma mladih igrača u singl konkurenciji u finalu, Ože-Alijasim ima 19, a Denis Šapovalov 20 godina.</p>
      <p>Bila je ovo sjajna godina za Rafaela NadalA, koji se vratio na prvo mesto ATP liste, osvojio dva Grend Slema, oženio se, a na kraju trijumfovao i u Dejvis kupu.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/pilic-besan-skandalozno-je-da-neki-fudbaler-i-japanac-mogu-da-uniste-preko-100-godina-teniske-tradicije/"/>
        <a href="https://www.sportskacentrala.com/2019/11/23/spanija-u-polufinalu-dejvis-kupa/"/>
        <a href="https://www.sportskacentrala.com/2019/11/22/dejvis-kup-britanci-prosli-ceka-se-poslednji-ucesnik-polufinala/"/>
        <a href="https://www.sportskacentrala.com/2019/11/22/srbija-zaustavljena-tri-mec-lopte-malo-za-polufinale-dejvis-kupa/"/>
        <a href="https://www.sportskacentrala.com/2019/11/22/djokovic-izjednacio-odlucuju-dublovi/"/>
        <a href="https://www.sportskacentrala.com/2019/11/21/djokovic-nadamo-se-da-necemo-imati-potrebe-da-igramo-dubl-do-kraja/"/>
        <a href="https://www.sportskacentrala.com/2019/11/21/sjajno-dejvis-kup-odao-priznanje-janku-video/"/>
        <a href="https://www.sportskacentrala.com/2019/11/21/dejvis-kup-spanija-ostala-bez-vaznog-igraca/"/>
        <a href="https://www.sportskacentrala.com/2019/11/21/djokovic-overio-pobedu-srbije-i-plasman-u-cetvrtfinale/"/>
      </related>
    </article>
  </body>
</html>