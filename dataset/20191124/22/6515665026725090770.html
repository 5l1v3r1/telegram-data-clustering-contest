<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363827/srbijo-da-li-ces-otvoriti-oci-hrvati-teskom-podvalom-sprecili-da-srbin-kupi-kras-a-kod-nas-kupuju-sve-sto-zele"/>
    <meta property="og:site_name" content="kurir.rs"/>
    <meta property="article:published_time" content="2019-11-24T22:02:00+00:00"/>
    <meta property="og:title" content="SRBIJO, DA LI ĆEŠ OTVORITI OČI?! Hrvati teškom podvalom sprečili da Srbin kupi KRAŠ! A kod nas kupuju sve što žele!"/>
    <meta property="og:description" content="Nepošteno: Iako je Nebojša Šaranović imao mnogo bolju ponudu, nije mogao da uđe na hrvatsko tržište, jer se u toj zemlji vode političkim principima, kažu ekonomisti"/>
  </head>
  <body>
    <article>
      <h6 class="kicker">Pozadina</h6>
      <h1>SRBIJO, DA LI ĆEŠ OTVORITI OČI?! Hrvati teškom podvalom sprečili da Srbin kupi KRAŠ! A kod nas kupuju sve što žele!</h1>
      <address>
        <time datetime="2019-11-24T22:02:00+00:00">24 Nov 2019, 22:02</time>
      </address>
      <p>
        <b>Nepošteno: Iako je Nebojša Šaranović imao mnogo bolju ponudu, nije mogao da uđe na hrvatsko tržište, jer se u toj zemlji vode političkim principima, kažu ekonomisti</b>
      </p>
      <p>Prodaja deonica „Kraša“ hrvatskoj MI „Braća Pivac“, umesto srpskom biznismenu Nebojši Šaranoviću, koji je dao daleko najbolju ponudu, još jedan je dokaz da se u Hrvatskoj vode političkim, a ne ekonomskim principima i da za srpske firme u toj zemlji nema mesta, tvrde ekonomisti.</p>
      <p>Oni podsećaju da se, sa druge strane, Srbija pokazala kao dobar domaćin hrvatskim firmama i da bi naši susedi trebalo da se posvete tržišnim principima i da politiku ostave po strani.</p>
      <p>- Ovo je klasična politička odluka i samo još jedan dokaz u nizu da srpske firme nisu poželjne u Hrvatskoj i da za njih nema mesta. Hrvati već više od 15 godina odbijaju da otvore tržište za naše kompanije, a te odluke nemaju veze ni sa ekonomijom, ni sa zdravim razumom - kaže za Kurir ekonomista Dragovan Milićević, koji smatra da bi po principu reciprociteta i Srbija trebalo da preispita da li joj je u interesu da Hrvati, u meri kao i do sada, posluju u našoj zemlji.</p>
      <figure>
        <img src="https://www.kurir.rs/data/images/2019/07/08/16/1909267_0503_ff.jpg?ver=1574626653"/>
        <figcaption>
          <cite>foto: Printscreen</cite>
        </figcaption>
      </figure>
      <p>Ekonomski stručnjak Miladin Kovačević kaže da je činjenica da je Šaranović dao najbolju ponudu i da je još u novembru podigao vrednost deonicama „Kraša“. On pak napominje da cena nije uvek glavni motiv kada se radi o tako velikoj industriji, odnosno da se u obzir uzimaju i faktori kao što su upravljačke i proizvodne mogućnosti, kao i posedovanje konekcija na tržištu.</p>
      <p>- Upravo se tu i vide neekonomske konotacije. Šaranović je vlasnik firmi „Jafa“ i „Banini“, koje imaju ozbiljna tržišta i van zemlje i upravo se bave proizvodnjom konditorskh proizvoda, kao i „Kraš“ - kaže Kovačević i dodaje da javna scena u hrvatskoj obiluje antisrpskom retorikom, što je, uz mešanje nekog ekonomskog motiva, upravo dovelo da prodaje akcija „Kraša“ MI „Braći Pivac“.</p>
      <p>Podsetimo, skupština „Kraš ESOP“ u subotu je prodala sve svoje deonice „Kraša“ Mesnoj industriji „Braća Pivac“, čime je, kako su naveli hrvatski mediji, sprečeno da kompaniju preuzme srpski biznismen Nebojša Šaranović, koji je, kako se pisalo, krenuo u „agresivno“ preuzimanje deonica. Budući da „Kraš ESOP“ ima 18 odsto deonica, MI „Braća Pivac“ imaće sada 49,18 odsto udela i tako postati većinski vlasnik s većinom deonica s pravom glasa. Radnicima će Pivac platiti najmanje 860 kuna (oko 110 evra) po deonici. Hrvatski mediji ranije su pisali i da se na radnike „Kraša“ vrši pritisak da ne prodaju deonice srpskom biznismenu, iako je on dao daleko najbolju ponudu i podigao cenu „Krašovih“ deonica sa 400 kuna (oko 54 evra) na više od 1.000 kuna (oko 134 evra).</p>
      <blockquote><b>Mahmud Bušatlija NIJE PRVI PUT<br/></b>Mahmud Bušatlija, savetnik za strana ulaganja, kaže za Kurir da mnoge razvijene zemlje daju prednost svojim firmama zbog zaštite nacionalnog interesa, ali da je nesumnjivo da su u Hrvatskoj ovakve odluke opterećene političkim razlozima. - Imamo brojne primere u prošlosti da su se poslovne odluke u Hrvatskoj donosile iz političkih razloga. Iskustva naših investitora u toj zemlji definitivno nisu sjajna. Kada između dve zemlje postoje politički zategnuti odnosi, lako se može desiti da to neka politička pozicija iskoristi za promociju - kaže Bušatlija.</blockquote>
      <figure>
        <img src="https://www.kurir.rs/data/images/2018/12/01/07/1693059_0210-mahmud-busutlija-copy_ff.jpg?ver=1574626594"/>
        <figcaption>
          <cite>foto: Printscreen</cite>
        </figcaption>
      </figure>
      <blockquote><b>ČINJENICE<br/></b><b>ONI SU SE PROBILI U HRVATSKOJ<br/></b><b>Petar Matijević<br/></b>U Hrvatskoj je vlasnik dve poljoprivredne zadruge sa 2.000 hektara zemlje koje je kupio 2014.<br/><b>Miodrag Kostić<br/></b>Vlasnik je dva hotela u Hrvatskoj<br/><b>Nebojša Šaranović<br/></b>Uložio je 45 miliona evra u deonice „Kraša“ i ima 25,7 odsto udela u toj firmi<br/><b>ONI SU IMALI PROBLEME<br/></b><b>Radoslav Veselinović<br/></b>„Galeb grupa“ iz Šapca pokušala je da kupi „Pluto“ iz Zagreba, ali nisu uspeli, što je u hrvatskim medijima propraćeno naslovima „Pluto nije pao u srpske ruke“  <br/><b>Miroslav Mišković<br/></b>Pre nekoliko godina želeo je da kupi zemljište kompanije „Zagrepčanka“ i Mesnu industriju „Improm“, ali nije uspeo<br/><b>Slobodan Vučićević<br/></b>Vlasnik kompanije „Deksiko“ kupio je hrvatski „Turbo limač“. Zbog spora s manjinskim vlasnikom, 29 radnji „Turbo limača“ je zatvoreno, a Vučićevićeve firme su imale gubitak od 40.000 evra dnevno</blockquote>
      <figure>
        <img src="https://www.kurir.rs/data/images/2016/12/27/01/1066629_petar-matijevic_ff.jpg?ver=1574626742"/>
        <figcaption>
          <cite>foto: Aleksandar Jovanović</cite>
        </figcaption>
      </figure>
      <p>
        <b>Kurir.rs/ R. Kantar - N. Tomašević  Foto: EPA/Antonio Bat, Twitter</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/biznis/3362997/antisrpska-velepodvala-deonice-krasa-prodate-mesarima-braci-pivac-samo-da-srbin-saranovic-ne-bi-postao-vecinski-vlasnik"/>
        <a href="https://www.kurir.rs/vesti/biznis/3361269/srpski-kralj-papira-progovorio-saranovic-konacno-otkrio-zasto-kupuje-kras-i-da-li-ce-ga-preseliti-u-srbiju"/>
        <a href="https://www.kurir.rs/vesti/drustvo/3356977/hrvati-u-soku-saranovic-kida-kras-komad-po-komad-srpski-biznismen-kupio-vise-od-cetvrtine-kompanije-niko-ne-zna-koji-je-njegov-sledeci-potez"/>
      </related>
    </article>
  </body>
</html>