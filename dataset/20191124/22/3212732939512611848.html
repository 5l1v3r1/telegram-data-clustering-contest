<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/mehmet-ali-erbil-in-kizi-sezin-erbil-den-duygusal-hamilelik-paylasimi-254888-mymagazin"/>
    <meta property="og:site_name" content="Mynet Magazin"/>
    <meta property="article:published_time" content="2019-11-24T22:33:25+00:00"/>
    <meta property="og:title" content="Mehmet Ali Erbil'in kızı Sezin Erbil'den duygusal hamilelik paylaşımı"/>
    <meta property="og:description" content="Geçtiğimiz haftalarda yeniden hastaneye kaldırılan Mehmet Ali Erbil'in kızı Sezin Erbil doğum için gün sayıyor. 37 haftalık hamile olan Sezin Erbil, paylaştığı fotoğrafının altına duygusal bir not yazdı. Hamilelikte yaşadıklarını özetleyen Erbil, &quot;Karnımda kızım var diye babama daha az ağlamaya çalışarak geçiyor günlerim. Hamdolsun babam çok güçlü bunu da yener diyorum&quot; dedi."/>
  </head>
  <body>
    <article>
      <h1>Mehmet Ali Erbil'in kızı Sezin Erbil'den duygusal hamilelik paylaşımı</h1>
      <h2>Geçtiğimiz haftalarda yeniden hastaneye kaldırılan Mehmet Ali Erbil'in kızı Sezin Erbil doğum için gün sayıyor. 37 haftalık hamile olan Sezin Erbil, paylaştığı fotoğrafının altına duygusal bir not yazdı. Hamilelikte yaşadıklarını özetleyen Erbil, "Karnımda kızım var diye babama daha az ağlamaya çalışarak geçiyor günlerim. Hamdolsun babam çok güçlü bunu da yener diyorum" dedi.</h2>
      <address><time datetime="2019-11-24T22:33:25+00:00">24 Nov 2019, 22:33</time> by <a rel="author">Mynet</a></address>
      <p>Banyoda kayıp düşen ve kaçış sendromu hastalığı nüksettiği için yaklaşık 8 ay yoğun bakımda kalan Mehmet Ali Erbil, taburcu olduktan aylar sonra yeniden rahatsızlanınca hastaneye kaldırılmıştı. Tedavisi devam eden Erbil'in kızı Sezin Erbil ise bebeğine kavuşmak için gün sayıyor. Instagram hesabından son fotoğrafını paylaşan Sezin Erbil, duygularını ise duygusal bir mesajla dile getirdi.</p>
      <p>Doğumunu babasının kaldığı hastanede yapacağını belirten Sezin Erbil, "Kızımı dedesinin odasına götüreceğim" dedi. Sezin Erbil Instagram'daki paylaşımında şunları söyledi:</p>
      <p>"Çok şükür 37.haftaya girdim. Karnımda kızım var diye babama daha az ağlamaya çalışarak geçiyor günlerim. Hamdolsun babam çok güçlü bunuda yener diyorum. Allah izin verirse normal doğum için bekliyorum, kızımı sağlıkla kucağımıza almak en büyük dileğim.</p>
      <p>Doğumum;babamın kaldığı hastanede olacak,kızımı dedesinin odasına götüreceğim inşallah. Hem küçükler büyüklere giderler öğrensin kızım. Çok soran olmuş,hamilelikte 20 kilo aldım,doktorum biraz kızıyor ama dikkat edecek gücü kendimde bulamadım,siz beni örnek almayın. Hamile kalmadan bir sene önce sigarayı zaten bırakmıştım,alkol hiç içmem,kola en sevdiğim şeydir ağzıma sürmedim. Kahve,çay,çiğ et,sokakta salata ve dip balığı asla yemedim.</p>
      <figure>
        <img src="https://imgrosetta.mynet.com/file/11445045/640xauto.jpg"/>
      </figure>
      <p>Hamileliğim boyunca sağlığımdan daha çok çatlak kremi sürüp sürmediğim soruldu. Ben çok üşendim ve herhalde 10 kere falan sürmüşümdür. Gördüğüm kadarı ile çatlağım olmadı belki son hafta olur farketmez. O da kızımdan bana hatıra olur. Dokuz ay boyunca etrafımda hep; şimdi krampların olacak şimdi miden bulanacak diyenleri dinledim siz kimseyi konuşturmayın. Herkesin hamileliği kendine özeldir benimde başıma bir şeyler geldi ama anlatmama gerek yok. Sizde olacak diye birşey yok. Belki sonra vaktim olmaz diye sorularınızı yanıtlamak istedim,iyi enerjilerinizi bekliyorum. Doğum yaparken evlat sahibi olmak isteyenlere dua edeceğim. Allah nasip ederse,bana şans dileyin"</p>
    </article>
  </body>
</html>