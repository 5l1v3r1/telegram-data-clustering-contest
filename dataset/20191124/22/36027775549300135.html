<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://daryo.uz/2019/11/24/ozbekistonda-tadbirkorlar-aholidan-naqd-pul-qabul-qilishda-onlayn-nazorat-kassa-mashinasini-qollaydi/"/>
    <meta property="og:site_name" content="Daryo"/>
    <meta property="article:published_time" content="2019-11-24T22:27:00+00:00"/>
    <meta property="og:title" content="O‘zbekistonda tadbirkorlar aholidan naqd pul qabul qilishda onlayn-nazorat kassa mashinasini qo‘llaydi"/>
    <meta property="og:description" content="“Onlayn nazorat-kassa mashinalari va virtual kassa tizimi qo‘llanilishini ta’minlash chora-tadbirlari to‘g‘risida” hukumat qarori qabul qilindi"/>
  </head>
  <body>
    <article>
      <h1>O‘zbekistonda tadbirkorlar aholidan naqd pul qabul qilishda onlayn-nazorat kassa mashinasini qo‘llaydi</h1>
      <address>
        <time datetime="2019-11-24T22:27:00+00:00">24 Nov 2019, 22:27</time>
      </address>
      <p>“Onlayn nazorat-kassa mashinalari va virtual kassa tizimi qo‘llanilishini ta’minlash chora-tadbirlari to‘g‘risida” hukumat qarori qabul qilindi. Bu haqda “Huquqiy axborot” Telegram kanali <a href="https://t.me/huquqiyaxborot/5939">ma’lum qildi</a>.</p>
      <p>Qarorga muvofiq, naqd pul tushumiga ega tadbirkorlar aholidan naqd pulni qabul qilishda Prezidentning 2019-yil 6-sentabrdagi farmoni bilan tasdiqlangan grafikda belgilangan muddatga qadar onlayn-nazorat kassa mashinalari yoki virtual kassadan foydalanishga ixtiyoriy, ushbu muddat tugagach majburiy ravishda o‘tadi.</p>
      <p>Qaror bilan aholi bilan pulli hisob-kitoblarni amalga oshirishda onlayn-nazorat kassa mashinalari yoki virtual kassa tizimini qo‘llash tartibi to‘g‘risida nizom tasdiqlandi.</p>
      <p>Nizomga ko‘ra, O‘zbekiston hududida faqat belgilangan tartibda Davlat reyestriga kiritilgan onlayn-NKM va virtual kassalardan foydalanishga ruxsat etiladi.</p>
      <p>Tadbirkorlar Davlat reyestriga kiritilgan onlayn-NKM va (yoki) virtual kassalarni mustaqil sotib olishi hamda texnik xizmat ko‘rsatish markazlarini ixtiyoriy tanlash huquqiga ega.</p>
      <p>Onlayn-NKM va (yoki) virtual kassalar davlat soliq xizmatlari organlarida ro‘yxatdan o‘tkazilishi lozim, ro‘yxatdan o‘tkazganlik uchun to‘lov undirilmaydi.</p>
    </article>
  </body>
</html>