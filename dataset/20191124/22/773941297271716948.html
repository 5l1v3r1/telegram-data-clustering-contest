<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/anapodogyrise-istioforo-stin-thalassia-periochi-toy-antirrioy-enas-nekros-kai-enas-agnooymenos-video/"/>
    <meta property="og:site_name" content="economico.gr"/>
    <meta property="article:published_time" content="2019-11-24T22:51:15+00:00"/>
    <meta property="og:title" content="Αναποδογύρισε ιστιοφόρο στην θαλάσσια περιοχή του Αντιρρίου - Ένας νεκρός και ένας αγνοούμενος (video)"/>
    <meta property="og:description" content="Τραγωδία στο Αντίρριο όταν οι ισχυροί άνεμοι αναποδογύρισαν σκάφος με αποτέλεσμα να χάσει τη ζωή του ένα άτομο, ενώ αγνοείται ένα ακόμη."/>
  </head>
  <body>
    <article>
      <h1>Αναποδογύρισε ιστιοφόρο στην θαλάσσια περιοχή του Αντιρρίου - Ένας νεκρός και ένας αγνοούμενος (video)</h1>
      <address><time datetime="2019-11-24T22:51:15+00:00">24 Nov 2019, 22:51</time> by <a rel="author">Μαίρη Φωτάκη</a></address>
      <p>Τραγωδία στο Αντίρριο όταν <b>οι ισχυροί άνεμοι αναποδογύρισαν σκάφος</b> με αποτέλεσμα να χάσει τη ζωή του ένα άτομο, ενώ αγνοείται ένα ακόμη.</p>
      <p>Ο ένας από τους επιβάτες του σκάφους φαίνεται να έχει χάσει τη ζωή του από παθολογικά αίτια. Η σορός του είναι δύσκολο να ανασυρθεί λόγω των δυνατών ανέμων που πνέουν στην περιοχή. Την ίδια ώρα, προσπάθειες καταβάλουν ΕΜΑΚ και λιμενικό για τον εντοπισμό του δεύτερου επιβάτη του σκάφους, που αγνοείται.</p>
      <p>Σύμφωνα με πληροφορίες, τα δύο άτομα ε<b>πέβαιναν σε ιστιοφόρο που ήταν ελλιμενισμένο στην ανατολική προβλήτα του Αντιρρίου</b>, το οποίο, λόγω των δυσμενών καιρικών συνθηκών, αναποδογύρισε.</p>
      <p>Το ένα από τα δύο άτομα πρόλαβε και ειδοποίησε τις αρχές, με αποτέλεσμα να ξεκινήσουν άμεσα οι έρευνες για τον εντοπισμό των αγνοούμενων.</p>
      <p>Σύμφωνα με πληροφορίες, πριν την ανατροπή του σκάφους, υπήρξε κλήση μέσω ασυρμάτου στο Ολύμπια Ράδιο κάποιου που μιλούσε ελληνικά. Ο ίδιος έκανε λόγο για προσπάθειες άλλου ατόμου που ήταν στη θάλασσα να δέσει το σκάφος και η κλήση τελείωσε με τη φράση «θέλω βοήθεια!».</p>
      <figure>
        <iframe src="https://www.youtube.com/embed/4lc6m58Mtxs" width="696" height="392" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/eFZyGo7KAJg" width="696" height="392" data-service="Youtube" scrolling="no"/>
      </figure>
      <h4>Περισσότερα νέα, ρεπορτάζ και αναλύσεις:<a href="https://economico.gr/">ΠΑΤΗΣΤΕ ΕΔΩ</a></h4>
    </article>
  </body>
</html>