<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699862/%DA%AF%D8%A7%D8%B2%D8%AA%D8%A7-%D8%A7%D8%B3%D8%AA%D8%B1%D8%A7%D9%85%D8%A7%DA%86%D9%88%D9%86%DB%8C-%D9%87%D9%85%DA%86%D9%86%D8%A7%D9%86-%D8%A8%D8%B1%D9%86%D8%AF%D9%87-%D9%85%DB%8C%E2%80%8C%D8%B4%D9%88%D8%AF-%D8%A7%D9%85%D8%A7-%DA%A9%D8%B3%DB%8C-%D8%AD%D9%82%D9%88%D9%82%E2%80%8C%D9%87%D8%A7-%D8%B1%D8%A7-%D9%86%D9%85%DB%8C%E2%80%8C%D9%BE%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="گازتا: استراماچونی همچنان برنده می‌شود اما کسی حقوق‌ها را نمی‌پرد"/>
    <meta property="og:description" content="گازتا عنوان کرد مسائلی مثل مشکل پرداخت حقوق‌ها که تیم را وارد اعتصابی 2 روزه کرد،‌همینطور عدم برگزاری تمرینات اردویی باز می‌تواند تیم استراماچونی را تحت تاثیر قراردهد."/>
  </head>
  <body>
    <article>
      <h1>گازتا: استراماچونی همچنان برنده می‌شود اما کسی حقوق‌ها را نمی‌پرد</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>گازتا عنوان کرد مسائلی مثل مشکل پرداخت حقوق‌ها که تیم را وارد اعتصابی 2 روزه کرد،‌همینطور عدم برگزاری تمرینات اردویی باز می‌تواند تیم استراماچونی را تحت تاثیر قراردهد.</b>
      </p>
      <figure>
        <img src="https://cdn.asriran.com/files/fa/news/1398/9/3/1040033_686.jpg"/>
      </figure>
      <p>یکی از 3 روزنامه ورزشی معتبر و پرتیراژ ایتالیا می‌نویسد در تیم استقلال، آندرا استراماچونی همچنان در مسیر برد گام برمی‌دارد اما وضعیت پرداخت دستمزدها همچنان مبهم است.<br/><br/>به گزارش فارس، روزنامه گازتادلواسپورت، چاپ رم،‌گزارشی از آخرین وضعیت آندرا استراماچونی، سرمربی ایتالیایی استقلال منتشر کرد.</p>
      <p>این در مقاله‌ای تحت عنوان «تیم استراماچونی همچنان برنده می‌شود اما هیچکس حقوق‌ها را نمی‌پردازد»، به 2 نکته کلی در مورد تیم پرطرفدار پایتخت اشاره کرد. ابتدا بحث پیروزی‌های متوالی را پیش کشید و سپس این که مساله حقوق‌ها برطرف نشده، را مطرح کرد.</p>
      <p>گازتا نوشت:ماجراجویی ایرانی آندرا استراماچونی،‌چه خوب چه بد، سایه‌ و روشن‌های ماموفق واقعیتی را به خود می‌گیرد. اوضاع پیرامون تیم استقلال همراه با مربی پیشین اینترمیلان و اودینزه که در تابستان سال جاری قراردادی 2 ساله منعقد کرد ، همچنان پرتنش است. در شرایطی که پرسپولیس تنها رقیب دولتی است و دولت طرح افزایش بهای بنزین را اجرا کرد، هنوز حقوق کادر فنی و بازیکنان پرداخت نشده است. از این رو بود که در یک کنفرانس خبری پرالتهاب، سرمربی استقلال بحث کناره‌گیری احتمالی‌اش را در حضور ووریا غفوری، کاپیتان تیم بیان کرد.</p>
      <p>این نشریه ادامه داد:استقلال استراماچونی فصل را با 2 باخت و 3 تساوی شروع کرد اما بعد از آن همواره برنده شد تا جایی که اکنون صاحب بهترین خط حمله لیگ ایران است.به همین دلیل از استراماچونی به عنوان مربی برتر ماه در آسیا تقدیر شد.به این ترتیب استقلال به رده چهارم جهش کرد و در فاصله 5 امتیازی پدیده شهرخودرو، صدرنشین مسابقات قرار گرفت. تیم او قدرت‌نمایی را با کسب برد 4 بر 2 مقابل تراکتور تبریز شروع کرد و مقابل رقیبی برنده شد که چندی قبل می‌خواست امانوئل آده‌بایور را استخدام کند.</p>
      <p>نشریه ورزشی در ادامه عنوان کرد دوشنبه(فردا) دور تازه‌ای برای استقلال و استراماچونی با بازی مقابل نساجی مازندران آغاز می‌شود.البته این در شرایطی که امکان دارد به خاطر مسائلی تنش‌زا تحت تاثیر قرار گیرد.</p>
      <p>گازتا عنوان کرد مسائلی مثل مشکل پرداخت حقوق‌ها که تیم را وارد اعتصابی 2 روزه کرد،‌همینطور عدم برگزاری تمرینات اردویی باز می‌تواند تیم استراماچونی را تحت تاثیر قراردهد.</p>
      <p>گازتا عنوان کرد:به اختصار می‌توان گفت که وضعیت پرالتهاب است که می تواند فشار زیادی را بر امیرحسین فتحی، رئیس باشگاه استقلال وارد کند.</p>
    </article>
  </body>
</html>