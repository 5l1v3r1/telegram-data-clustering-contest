<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/ardahan-sifirin-altinda-13-dereceyi-gordu/1653976"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ardahan sıfırın altında 13 dereceyi gördü"/>
    <meta property="og:description" content="Doğu Anadolu Bölgesi'nde en düşük hava sıcaklığı, sıfırın altında 13 derece ile Ardahan'da ölçüldü."/>
  </head>
  <body>
    <article>
      <h1>Ardahan sıfırın altında 13 dereceyi gördü</h1>
      <h2>Doğu Anadolu Bölgesi'nde en düşük hava sıcaklığı, sıfırın altında 13 derece ile Ardahan'da ölçüldü.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Fahrettin Gök,Cüneyt Çelik,Hüseyin Demirci,Günay Nuh  </a></address>
      <h4>Erzurum</h4>
      <p>Meteoroloji 12. Bölge Müdürlüğünden yapılan açıklamaya göre, bölge genelinde hava az bulutlu, zamanla çok bulutlu olacak. </p>
      <p>Sabah saatlerinde buzlanma ve don olayı ile yer yer pus beklenen bölgede, sıcaklıklar mevsim normallerinde seyredecek.</p>
      <p>Rüzgar, kuzeyli yönlerden hafif, zaman zaman orta kuvvette esecek.</p>
      <p>Gece en düşük hava sıcaklığı sıfırın altında olmak üzere Ardahan'da 13, Ağrı'da 9, Iğdır'da 6, Erzurum ve Kars'ta 5, Tunceli'de 3 ve Erzincan'da 2 derece ölçüldü.</p>
      <p>Günün en yüksek sıcaklıklarının ise Tunceli'de 14, Erzincan'da 10, Ağrı ve Iğdır'da 9, Ardahan ve Erzurum'da 8, Kars'ta ise 7 derece olması öngörülüyor.</p>
      <h3>Kars</h3>
      <p>Kars'ta soğuk hava nedeniyle ağaç ve bitkilerin üzeri ile araçların camlarında kırağı oluştu, bazı vatandaşlar araçlarını soğuk havadan korumak için battaniye ve branda ile örttü.</p>
      <p>Türkiye'nin rakımı en yüksek yerleşim yerlerinden Sarıkamış ilçesinde sabah saatlerinde sis nedeniyle görüş mesafesi 10 metreye kadar düştü. Araç ve yayaların güçlükle ilerleyebildiği ilçede, bazı çeşmelerde buz tabakası oluştu.</p>
      <p>İlçedeki Acısu Deresi de soğuk hava nedeniyle tamamen dondu.</p>
      <p>Bölgede gece en düşük hava sıcaklığının ölçüldüğü Ardahan'da ise sis ve puslu hava etkili oldu. Sabah da etkisini sürdüren soğuk hava, yaşamı olumsuz etkiledi.</p>
      <related>
        <a href="https://www.aa.com.tr/tr/turkiye/ardahan-sifirin-altinda-13-dereceyi-gordu/1653976"/>
        <a href="https://www.aa.com.tr/tr/yasam/fedakar-ogretmen-ogrencilerini-sporla-okula-bagladi/1652603"/>
        <a href="https://www.aa.com.tr/tr/bilim-teknoloji/gelecegin-mucitleri-mucitparkta-yetisiyor/1651645"/>
        <a href="https://www.aa.com.tr/tr/egitim/tuba-ogretmen-kiz-cocuklarinin-hayatina-dokunuyor/1651610"/>
        <a href="https://www.aa.com.tr/tr/turkiye/dogu-anadoluda-soguk-hava-/1650454"/>
        <a href="https://www.aa.com.tr/tr/yasam/karaciger-hastasi-universiteli-genc-kizin-yuzu-dorduncu-organ-bagisiyla-guldu/1649537"/>
      </related>
    </article>
  </body>
</html>