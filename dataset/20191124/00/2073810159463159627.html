<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/pezzi-unici-anticipazioni-terza-puntata-lapo-vanni-difficolta-449397"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pezzi unici, anticipazioni terza puntata: Lapo turbato e Vanni in difficoltà"/>
    <meta property="og:description" content="Pezzi unici, cosa succede nella terza puntata? Entrano nel vivo le storie dei protagonisti di Pezzi unici, la nuova fiction di RaiUno. Vanni sta prendendo sempre più confidenza con i suoi ragazzi ed è convinto che loro non siano estranei alla morte di suo figlio Lorenzo. L’artigiano sta cercando di recuperare il rapporto con sua […]"/>
  </head>
  <body>
    <article>
      <h1>Pezzi unici, anticipazioni terza puntata: Lapo turbato e Vanni in difficoltà</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Martina Angeletti</a></address>
      <figure>
        <img src="https://www.gossipetv.com/wp-content/uploads/2019/11/sergio-castellitto.jpg"/>
      </figure>
      <h3>Pezzi unici, cosa succede nella terza puntata?</h3>
      <p>Entrano nel vivo le storie dei protagonisti di Pezzi unici, la nuova fiction di RaiUno. <b>Vanni sta prendendo sempre più confidenza con i suoi ragazzi ed è convinto che loro non siano estranei alla morte di suo figlio Lorenzo</b>. L’artigiano sta cercando di recuperare il rapporto con sua moglie Chiara ma la cosa non sarà per niente facile: la donna è decisa a chiedere la separazione dal marito. In Via degli Artigiani si intagliano anche relazioni personali: Elia e Beatrice sono sempre più vicini nonostante Marcello non sia d’accordo, Valentina e Lapo vivono teneramente la loro storia mentre Carlo scopre il suo lato più dolce grazie a Jess. Erica invece continua a instaurare relazioni che non la porteranno da nessuna parte, aumentando la preoccupazione di Anna e dei Pezzi unici che temono per il segreto che nascondono.</p>
      <h3>Pezzi unici: le anticipazioni della terza puntata</h3>
      <p>Cosa succederà nella terza puntata di <a href="https://www.gossipetv.com/pezzi-unici-cast-attori-numero-puntate-repliche-448117">Pezzi unici</a>? Le vicende della prossima puntata ruoteranno intorno a <b>Lapo. Il ragazzo dovrà fare i conti con il ritorno di una figura fondamentale della sua vita</b> che lo aveva abbandonato facendolo soffrire: sua madre, finita in comunità a causa della droga. Questo provocherà dei forti turbamenti nel ragazzo che rischieranno di cancellare tutti i progressi fatti fino a questo momento e di creare problemi a Vanni e agli altri ragazzi. Vanni, sempre più demoralizzato dai rifiuti di sua moglie Chiara, dovrà affrontare dei problemi sul lavoro e delle discussioni con Anna. <b>I ragazzi sembrano nascondere un segreto</b> sulla notte della morte di Lorenzo: Vanni ne è quasi sicuro.</p>
      <h3>Come rivedere tutte le puntate di Pezzi unici</h3>
      <p>Cosa sarà successo davvero quella notte? I segreti si nascondono per le vie di Firenze che fa da cornice a quest’ottimo prodotto della Rai, per la regia di Cinzia Th Torrini. Le storie dei Pezzi unici porteranno scompiglio e nuove emozioni nelle vite di Vanni, Carlo, Chiara, Anna e Marcello. Tutti hanno da imparare qualcosa e da rimettere in discussione certezze che oramai credevano acquisite. L’appuntamento con l<b>a terza puntata di Pezzi Unici è per domenica prossima, primo dicembre, alle ore 21.20 su RaiUno in prima serata</b>. Chi non potrà vedere la puntata non si disperi: basterà accedere al sito ufficiale della Rai o scaricare <b>l’app RaiPlay</b> e rivedere tutte le puntate di Pezzi unici.</p>
    </article>
  </body>
</html>