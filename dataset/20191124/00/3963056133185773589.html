<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/roma_smalling_mancini_gol_difesa_coppia_fonseca-4883771.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Roma, Smalling e Mancini: più che una coppia"/>
    <meta property="og:description" content="Sembravano Balbo e Fonseca, o Totti e Cassano. Anche Cip e Ciop, per restare a un duo fuori dal calcio. Uno, Smalling, senza l’altro, Mancini, meglio di no. Si aiutano, si compensano, si..."/>
  </head>
  <body>
    <article>
      <h1>Roma, Smalling e Mancini: più che una coppia</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Sembravano Balbo e Fonseca, o Totti e Cassano. Anche Cip e Ciop, per restare a un duo fuori dal calcio. Uno, Smalling, senza l’altro, Mancini, meglio di no. Si aiutano, si compensano, si cercano. Fanno coppia. Coppia di fatto e pure di diritto. Se uno stecca là dietro, arriva l’altro e compensa. E’ successo: Mancini si lancia in anticipo dopo uno svarione, sì capita è umano, di Smalling. Ma poi si divertono a provare anche in attacco la salute della coppia. Smalling fa gol e poi pensa a rendere felice il compagno, fornendogli qualche minuto dopo un assist di testa per il gol. Ma lo stato della coppia ci dice che Mancini è un patrimonio ben consolidato, Smalling va comprato dallo United e Petrachi sta facendo di tutto per accontentare il suo allenatore, e magari anche il giocatore. Certo, questa trattativa per la cessione del club rallenta certe iniziative e le lusinghe del Manchester a Zaniolo fanno pensare/temere che a qualcosa, per arrivare all’inglese, si dovrà rinunciare. Fonseca spera di no. E non solo lui.</p>
      <footer>Ultimo aggiornamento: 19:18<br/>© RIPRODUZIONE RISERVATA</footer>
    </article>
  </body>
</html>