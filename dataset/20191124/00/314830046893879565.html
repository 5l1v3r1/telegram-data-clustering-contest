<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939241/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%81%D8%B1%D9%87%D9%86%DA%AF-%D9%87%D9%85%D8%AF%D9%84%DB%8C-%D8%A8%D8%B3%DB%8C%D8%AC-%D8%AA%D9%86%D9%87%D8%A7-%D8%B1%D8%A7%D9%87-%D8%AF%D8%B3%D8%AA%DB%8C%D8%A7%D8%A8%DB%8C-%D8%A8%D9%87-%D8%AA%D9%88%D8%B3%D8%B9%D9%87-%D8%AA%D9%88%D9%84%DB%8C%D8%AF-%D8%AF%D8%A7%D8%AE%D9%84"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="استفاده از فرهنگ همدلی بسیج، تنها راه دستیابی به توسعه تولید داخل"/>
    <meta property="og:description" content="کنسرسیوم کروز و رایزکو ضمن تبریک فرا رسیدن هفته بسیج، تنها راه دستیابی به توسعه تولید داخل را استفاده از فرهنگ همدلی بسیج دانست."/>
  </head>
  <body>
    <article>
      <h1>استفاده از فرهنگ همدلی بسیج، تنها راه دستیابی به توسعه تولید داخل</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>کنسرسیوم کروز و رایزکو ضمن تبریک فرا رسیدن هفته بسیج، تنها راه دستیابی به توسعه تولید داخل را استفاده از فرهنگ همدلی بسیج دانست.</p>
      <p>این کنسرسیوم در پیامی چهلمین سالگرد صدور فرمان حضرت امام (ره) برای تشکیل بسیج و همچنین رشادت ها و پاسداری های شهدا و بسیجیان را گرامی داشت و با اشاره به اینکه تحریم های ظالمانه آمریکا و متحدانش علیه نظام جمهوری اسلامی برای ضربه به اقتدار ملی از طریق ضربه به اقتصاد و جلوگیری از تولید داخل در جریان است،تنها راه  برون رفت از این هجوم ناجوانمردانه را استفاده از فرهنگ بسیج، از خودگذشتگی و وحدت در تولید داخلی دانست؛ چرا که بسیج هویت مردمی دارد و در راه خدمت به مردم و ایستادن در مقابل تحریم های ستمگرانه آمریکا است تا استکبار جهانی به اهداف شوم خود دست نیابد.</p>
      <p>بسیج در طول این ۴۰ سال و به ویژه در زمان دفاع مقدس که استکبار جهانی بر علیه کشور عزیزمان بود، توانست با جانفشانی، فداکاری و استفاده از فرهنگ بسیج در هر عرصه ای پیروز شود و ۹۲ هزار شهید بسیجی به استکبار جهانی این تذکر را می‌دهد که برای دستیابی به استقلال بسیجیان از جان خود نیز مضایقه ندارند و قطعا" حضور بسیج در عرصه صنعت نیز باعث توسعه و تداوم داخلی سازی شده است.       </p>
      <p>در حال حاضر استکبار جهانی خواهان عدم استفاده از دستگاه ها و تکنولوژی های روز دنیا، گسترش علم و دانش، بهبود صنایع و... توسط جوانان و نخبگان متخصص ایرانی است تا این امور منجر به عدم تعمیق تولید داخل و محصولات ساخت این مرز و بوم شود. بر این اساس تنها راه گذر از این هجوم مانند ۴۰ سالی که  گذشته، استفاده از فرهنگ بسیج در همه عرصه های علمی، تولیدی، سازندگی، محرومیت زدایی، ایجاد امنیت و دفاع از کشور و انقلاب اسلامی است تا مانند همیشه پیروزی های عظیمی برای ملت ایران رقم خورد. بسیج در عرصه تحقق بخشی به اقتصاد مقاومتی، مقابله با نفوذ سیاسی دشمن، تهاجم فرهنگی دشمن، رفع تبعیض ها و همچنین مبارزه با ظلم و ستم و... پیشتاز است.</p>
    </article>
  </body>
</html>