<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/varazze-tra-sfollati-e-strade-provinciali-interrotte-mentre-il-mare-spazza-via-la-spiaggia-213559.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Varazze tra sfollati e strade provinciali interrotte, mentre il mare spazza via la spiaggia"/>
    <meta property="og:description" content="VARAZZE -  Situazione critica a Varazze: &quot;L'unico dato positivo è che il Teiro non è esondato. Ho una serie di famiglie evacuate e zone isolate, abbiamo le strade provinciali chiuse e le strade secondarie messe male, nelle 72 ore successive al maltempo mi aspetto un aiuto&quot;, ha detto il sindaco Alessandro Bozzano."/>
  </head>
  <body>
    <article>
      <h6 class="kicker">Il sindaco: "L'unico dato positivo è che il Teiro non è esondato"</h6>
      <h1>Varazze tra sfollati e strade provinciali interrotte, mentre il mare spazza via la spiaggia</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213559-420x236.jpg"/>
      </figure>
      <p><b>VARAZZE - </b><b> Situazione critica a Varazze: "L'unico dato positivo è che il Teiro non è esondato.</b> Ho una serie di famiglie evacuate e zone isolate, abbiamo le strade provinciali chiuse e le strade secondarie messe male, nelle 72 ore successive al maltempo mi aspetto un aiuto", ha detto il sindaco <b>Alessandro Bozzano.</b></p>
      <p><b>Il quadro delle strade è critico:</b> "Chiuse le strade provinciali Campo Marzio 52, la strada provinciale per Casanova dove era franato un grosso masso, la strada per il Beigua ha tre frane e una si è mossa di 80 cm è chiusa, quella per la località Deserto a Sciarborasca chiusa, via San Giacomo chiusa nella parte alta con 7 famiglie isolate, mentre sul mare abbiamo spiagge distrutte.  </p>
      <p><b>Oltre alla Sp 57 di Varazze (Campomarzio), ecco l'elenco delle strade che non sono percorribili</b>: Sp 490 Calizzano; Sp 22 a Celle Ligure; Sp 15 tra Pallare e Bormida; Sp 50 Vara inferiore e Sp43 Martina Acquabianca entrambe nel Comune di Urbe;Sp 542 a Stella; Sp29 sottopasso chiuso a Cairo Montenotte; SP 5 a Mallare; Sp 18 Moglio e Sp19 Nel Comune di Arnasco, Sp49 Sassello Piampaludo, Sp 17 Feglino Sp 40 urbe e Sp 2 albisola. </p>
      <p><b>Tante le persone in difficoltà</b>: "Nella tarda serata abbiamo evacuato tre famiglie, sistemate in hotel, oltre a queste si sono aggiunte altre sette o otto circa. Il problema sono tutte quelle non raggiungibili senza corrente elettrica, a Casanova abbiamo una serie di cedimenti sul Fossello e dovremo dichiarare l'inagibilità di alcune case e far sfollare altre case"</p>
    </article>
  </body>
</html>