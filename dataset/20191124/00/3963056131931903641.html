<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/ancona_compleanno_arresto-4883995.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ancona, insulta i militari mentre festeggia il compleanno: arrestato"/>
    <meta property="og:description" content="Ha trascorso il giorno del suo cinquantesimo compleano in arresto, con le accuse di minaccia e resistenza a pubblico ufficiale. È successo ad Ancona, dove un uomo di origine dominicana, che..."/>
  </head>
  <body>
    <article>
      <h1>Ancona, insulta i militari mentre festeggia il compleanno: arrestato</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Ha trascorso il giorno del suo cinquantesimo compleano in arresto, con le accuse di minaccia e resistenza a pubblico ufficiale. È successo ad Ancona, dove un uomo di origine dominicana, che era in compagnia di parenti e amici per festeggiare, è stato fermato dagli agenti delle Volanti della Questura perché, ubriaco, aveva insultato alcuni militari dell'Esercito di pattuglia per l'operazione «Strade Sicure» al varco della Repubblica, zona porto. L'uomo è stato portato in camera di sicurezza, in attesa della convalida.</p>
      <p>Quando il cinquantenne ha iniziato a inveire contro i militari, i poliziotti hanno cercato di calmarlo insieme alle persone che erano insieme a lui: il dominicano aveva trascorso la serata in locali della zona con amici e parenti e aveva bevuto parecchi cocktail. Poi, all'improvviso, l'aggressione verbale ai militari dell'Esercito e l'arresto. Dai controlli è anche emerso che lo straniero, con precedenti, era irregolare: non aveva il permesso di soggiorno. Aveva in tasca un piccolo cacciavite che è stato sequestrato.</p>
      <footer>Ultimo aggiornamento: 25 Novembre, 12:45<br/>© RIPRODUZIONE RISERVATA</footer>
    </article>
  </body>
</html>