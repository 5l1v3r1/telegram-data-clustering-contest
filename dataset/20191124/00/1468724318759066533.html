<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41325/medical-college-doctors-strike-in-kerala-postponed-on-the-assurances-given-by-health-minister"/>
    <meta property="og:site_name" content="Metro Vaartha"/>
    <meta property="article:published_time" content="2019-11-24T00:00:00+00:00"/>
    <meta property="og:title" content=" മന്ത്രി ചർച്ച നടത്തി: മെഡിക്കൽ കോളെജ് ഡോക്റ്റർമാരുടെ അനിശ്ചിതകാല സമരം മാറ്റിവച്ചു"/>
    <meta property="og:description" content="തിരുവനന്തപുരം:സർക്കാർ മെഡിക്കൽ കോളേജ് ഡോക്റ്റർമാർ ശമ്പള പരിഷ്കരണം വേണമെന്ന് ആവശ്യപ്പെട്ട് ഈ മാസം 27-ാം തീയതി മുതൽ നടത്താനിരുന്ന അനിശ്ചിതകാല സമരം മാറ്റിവച്ചു."/>
  </head>
  <body>
    <article>
      <h1> മന്ത്രി ചർച്ച നടത്തി: മെഡിക്കൽ കോളെജ് ഡോക്റ്റർമാരുടെ അനിശ്ചിതകാല സമരം മാറ്റിവച്ചു </h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>ആവശ്യങ്ങൾ അനുഭാവപൂർവം പരിഗണിക്കാമെന്നും ചർച്ച നടത്താമെന്നും ആരോഗ്യമന്ത്രി കെ.കെ. ശൈലജ നൽകിയ ഉറപ്പിനെത്തുടർന്നാണ് സമരം തത്ക്കാലത്തേക്ക് മാറ്റിവച്ചത്. ഇതേ ആവശ്യമുന്നയിച്ച് നവംബർ 20-ന് രാവിലെ രണ്ട് മണിക്കൂർ ഒപി ബഹിഷ്കരിച്ച് സർക്കാർ ഡോക്റ്റർമാർ നടത്തിയ സൂചനാ സമരത്തിൽ നിരവധി സാധാരണക്കാരായ രോഗികൾ വലഞ്ഞിരുന്നു.</p>
      <p>തിരുവനന്തപുരം:സർക്കാർ മെഡിക്കൽ കോളേജ് ഡോക്റ്റർമാർ ശമ്പള പരിഷ്കരണം വേണമെന്ന് ആവശ്യപ്പെട്ട് ഈ മാസം 27-ാം തീയതി മുതൽ നടത്താനിരുന്ന അനിശ്ചിതകാല സമരം മാറ്റിവച്ചു.</p>
      <p>ആവശ്യങ്ങൾ അനുഭാവപൂർവം പരിഗണിക്കാമെന്നും ചർച്ച നടത്താമെന്നും ആരോഗ്യമന്ത്രി കെ.കെ. ശൈലജ നൽകിയ ഉറപ്പിനെത്തുടർന്നാണ് സമരം തത്ക്കാലത്തേക്ക് മാറ്റിവച്ചത്. ഇതേ ആവശ്യമുന്നയിച്ച് നവംബർ 20-ന് രാവിലെ രണ്ട് മണിക്കൂർ ഒപി ബഹിഷ്കരിച്ച് സർക്കാർ ഡോക്റ്റർമാർ നടത്തിയ സൂചനാ സമരത്തിൽ നിരവധി സാധാരണക്കാരായ രോഗികൾ വലഞ്ഞിരുന്നു.</p>
      <p>ആവശ്യങ്ങൾ ചർച്ചയിൽ അംഗീകരിച്ചില്ലെങ്കിൽ വീണ്ടും സമരത്തിലേക്ക് പോകാൻ മടിക്കില്ലെന്ന് ഡോക്റ്റർമാരുടെ സംഘടനകൾ. നിരവധി രോഗികൾ സംസ്ഥാനത്തിന്‍റെ വിവിധ ഭാഗങ്ങളിൽ നിന്ന് എത്തുന്ന തിരുവനന്തപുരം, എറണാകുളം, കോഴിക്കോട് മെഡിക്കൽ കോളെജുകളിലെ ഒപികൾ അൽപസമയം തടസപ്പെട്ടാൽ പോലും അത് ആയിരക്കണക്കിന് രോഗികളെയാണ് ബാധിക്കുന്നത്.</p>
      <p>കേരള മെഡിക്കൽ കോളേജ് ടീച്ചേഴ്സ് അസോസിയേഷനാണ് ശമ്പളപരിഷ്കരണം ഉടൻ വേണമെന്നാവശ്യപ്പെട്ട് ബുധനാഴ്ച സൂചനാ സമരം നടത്തിയത്. എന്നാൽ അത്യാഹിത വിഭാഗം, ലേബർ റൂം, ഐസിയു തുടങ്ങിയ വിഭാഗങ്ങളുടെ പ്രവർത്തനത്തെ സമരം ബാധിച്ചിരുന്നില്ല.</p>
      <p>2006-ലാണ് അവസാനമായി സർക്കാർ മെഡിക്കൽ കോളെജ് അധ്യാപകർക്ക് ശമ്പളപരിഷ്കരണം നടപ്പാക്കിയത്.</p>
    </article>
  </body>
</html>