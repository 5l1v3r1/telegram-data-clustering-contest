<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/pezzi-unici-anticipazioni-3-puntata-lapo-rischia-una-denuncia/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pezzi Unici, anticipazioni 3^ puntata: Lapo rischia una denuncia"/>
    <meta property="og:description" content="Anticipazioni Pezzi Unici, terza puntata (1 dicembre): Lapo denunciato dopo una rissa? La nuova serie tv del primo canale del servizio pubblico"/>
  </head>
  <body>
    <article>
      <h1>Pezzi Unici, anticipazioni 3^ puntata: Lapo rischia una denuncia</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_pezzi_unici_anticipazioni_terza_puntata_lapo.jpg"/>
      </figure>
      <h3>Anticipazioni Pezzi Unici, terza puntata (1 dicembre): Lapo denunciato dopo una rissa?</h3>
      <p>La nuova serie tv del primo canale del servizio pubblico radiotelevisivo, <b>Pezzi Unici</b>, prosegue con la <b>terza puntata domenica 1 dicembre</b> con altri due blocchi di episodi. Nel ruolo di <b>Lapo</b>, troviamo il bel <b>Leonardo Pazzagli</b> che ha conquistato i social, un ragazzo toscano ospitato in una casa famiglia, molto difficile e violento, che sfoga la rabbia e il dolore che si porta dentro a suon di cazzotti. Nella <b>terza puntata di Pezzi Unici</b>, Lapo dovrà fare i conti con un ragazzo che arriverà all’interno nella bottega di Vanni (Sergio Castellitto) con la nonna che dovrà fare degli acquisti. I suoi modi di fare, però, faranno innervosire <b>Lapo</b> che reagirà con violenza e la nonna del ragazzo vorrebbe denunciarlo. Ha già una condanna per aggressione da scontare: la denuncia potrebbe mettere la sua vita futura a grave rischio?</p>
      <h3>Pezzi Unici, anticipazioni terza puntata: Lapo fa i conti con il ritorno della madre</h3>
      <p>Non è una vita tranquilla e serena quella di <b>Lapo in Pezzi Unici</b>, poichè sente di non avere nè passato nè futuro. Se guarda alle sue spalle, vede solo distruzione della sua famiglia: madre tossicodipendente e patrigno spacciare. Eppure c’è Valentina nella sua vita, conosciuta in casa famiglia, con cui ha costruito una bella storia d’amore. Il padre naturale, invece, è morto quando era solo un bambino ed era un artigiano del legno. Secondo le <b>anticipazioni della terza puntata di Pezzi Unici</b>, <b>tornerà all’improvviso la madre di Lapo</b> e il ragazzo si troverà spiazzato. La donna farà ritorno in città dopo che per un periodo ha cercato di disintossicarsi chiedendo aiuto. Come reagirà? I telespettatori di <b>Pezzi Unici</b> hanno visto che Lapo è abituato ad esprimere le sue emozioni solo attraverso la violenza, ma forse per il ragazzo non è troppo tardi per cambiare.</p>
      <h3>Pezzi Unici, puntata di domenica prossima 1 dicembre: la bottega di Vanni sarà chiusa?</h3>
      <p>Nella<b> puntata di domenica prossima 1 dicembre di Pezzi Unici</b>, <b>Vanni</b> sarà in forte crisi perchè Chiara sembra sempre più convinta ad ufficializzare la fine della loro storia d’amore. In seguito ad un incidente avvenuto nella bottega, la polizia metterà dei sigilli alla bottega e Vanni si troverà nei guai a causa di alcune irregolarità riscontrate dopo un sopralluogo. Cosa farà <b>Vanni</b>? Nel frattempo l’uomo, interpretato da Sergio Castellitto, che <b><a href="https://www.lanostratv.it/2019/11/pezzi-unici-anticipazioni-2-puntata-castellitto-rompe-il-silenzio/">ha rotto il silenzio</a> su Pezzi Unici</b>, ascolterà un forte litigio ascoltato tra Elia e Lapo e si renderà conto che i ragazzi che segue nell’artigianato del legno sono in parte responsabili della morte del figlio.</p>
    </article>
  </body>
</html>