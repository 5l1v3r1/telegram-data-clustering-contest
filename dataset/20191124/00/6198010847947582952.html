<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/stefano-de-martino-belen-rodriguez-si-e-rivista-con-iannone-il-gossip/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Stefano De Martino, Belen Rodriguez si è rivista con Iannone? Il gossip"/>
    <meta property="og:description" content="Belen Rodriguez ha rivisto Andrea Iannone di nascosto da Stefano De Martino? Nelle ultime ore è scoppiato un vero e proprio gossip: Belen ha rivisto"/>
  </head>
  <body>
    <article>
      <h1>Stefano De Martino, Belen Rodriguez si è rivista con Iannone? Il gossip</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i1.wp.com/www.lanostratv.it/wp-content/uploads/2019/10/foto_belen_rodriguez_gaffe_tu_s%C3%AC_que_vales.jpg"/>
      </figure>
      <h3>Belen Rodriguez ha rivisto Andrea Iannone di nascosto da Stefano De Martino?</h3>
      <p>Nelle ultime ore è scoppiato un vero e proprio gossip: <b>Belen ha rivisto Andrea Iannone</b>? A diffonderlo è stata la pagina Instagram ‘<i>Very inutil people</i>‘, secondo cui la conduttrice di Tu Si Que Vales ha rivisto l’attuale compagno di <b>Giulia De Lellis</b> in un noto ristorante di Milano. In realtà questo gossip è morto sul nascere. Dopo approfondite ricerche, alcuni seguaci di <b>Belen Rodriguez</b> hanno fatto sapere che si è trattato solo di un incontro casuale: l’argentina era a cena con <b>Stefano De Martino</b> e il resto del clan Rodriguez, mentre Andrea Iannone con amici, senza Giulia De Lellis. L’amore tra la showgirl e Stefano De Martino prosegue a gonfie vele. Di recente si sono concessi un weekend autunnale pieno d’amore in Franciacorta, come entrambi hanno mostrato sui social pubblicando una carrellata di scatti fotografici.</p>
      <h3>Belen Rodriguez e Stefano De Martino: “La nostra vita è una seconda luna di miele”</h3>
      <p>Una vita in vacanza potrebbe definirsi quella di <b>Belen Rodriguez e Stefano De Martino</b> (<b><a href="https://www.lanostratv.it/2019/11/detto-fatto-bianca-guaccero-prende-in-giro-stefano-de-martino/">preso in giro dalla Guaccero</a></b>). Da quando sono tornati insieme stanno vivendo una sorta di seconda luna di miele, come ha fatto sapere il settimanale <i>Vip</i>. Dopo aver trascorso una lunga estate d’amore, da Capri a Ibiza, settembre li ha visti uniti anche in televisione dove l’argentina e l’ex ballerino professionista di Amici di Maria De Filippi hanno condotto il Festival di Castrocaro e la Notte della Taranta e poi si sono separati, professionalmente parlando, per condurre Tu Si Que Vales e Stasera Tutto è Possibile. Ventinove anni lui, trentaquattro lei: <b>Belen e Stefano De Martino</b> continuano a far sognare tutti e, nonostante i numerosi impegni lavorativi, non perdono occasione per scappare e concedersi del tempo tutto per loro. Di recente <b>Belen <a href="https://www.lanostratv.it/2019/09/stefano-de-martino-belen-lascia-tu-si-que-vales-e-scappa-da-lui/">è scappata da Tu Si Que Vales</a></b> per trascorrere qualche giorno sul lago di Como, come ha mostrato sui social postando foto e video della gita insieme al marito e al figlio Santiago.</p>
      <h3>Stefano De Martino a Sanremo 2020? Belen si prepara per una serie tv? Il retroscena</h3>
      <p>Come scritto sul settimanale <i>Vip</i> la storia di <b>Stefano De Martino e Belen</b> potrebbe diventare una serie tv per una società importante operante nella distribuzione via internet di film, serie tv e intrattenimento a pagamento. In realtà, qualche mese fa si era parlato della realizzazione di una sitcom pensata da Carlo Freccero, dal momento che i due sono personaggi mediaticamente molto amati, seguiti e criticati. <b>Stefano De Martino a Sanremo 2020</b>? Amadeus non ha ancora commentato l’indiscrezione che vuole il bel De Martino sul palco di Sanremo ma è escluso che tra i protagonisti ci sia Belen Rodriguez, già valletta del Festival di Morandi.</p>
    </article>
  </body>
</html>