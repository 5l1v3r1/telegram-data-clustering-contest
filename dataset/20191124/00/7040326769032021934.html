<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/hayat-haberleri/turk-baba-ogul-dunya-koleksiyon-listesinde-1393073"/>
    <meta property="og:site_name" content="Karar.com"/>
    <meta property="article:published_time" content="2019-11-24T00:41:00+00:00"/>
    <meta property="og:title" content="Türk baba-oğul dünya koleksiyon listesinde"/>
    <meta property="og:description" content="Sanat dünyasının nabzını tutan Amerikan dergisi ARTnews’ün yaptığı ‘2018’in En Önemli 200 Koleksiyoneri’ listesinde, 33’üncü sırada Türkiye’den iki isim yer aldı. Baba oğul Halit ve Kemal Has Çıngıllıoğlu dünyanın en cömert sanatseverleri arasında gösterildi."/>
  </head>
  <body>
    <article>
      <h1>Türk baba-oğul dünya koleksiyon listesinde</h1>
      <address>
        <time datetime="2019-11-24T00:41:00+00:00">24 Nov 2019, 00:41</time>
      </address>
      <p>
        <b>Sanat dünyasının nabzını tutan Amerikan dergisi ARTnews’ün yaptığı ‘2018’in En Önemli 200 Koleksiyoneri’ listesinde, 33’üncü sırada Türkiye’den iki isim yer aldı. Baba oğul Halit ve Kemal Has Çıngıllıoğlu dünyanın en cömert sanatseverleri arasında gösterildi.</b>
      </p>
      <p>
        <b>SALİHA SULTAN</b>
      </p>
      <p>ARTnews geçtiğimiz günlerde yayımladığı 2018’in En Önemli 200 Koleksiyoneri (ARTnews Top 200 Collectors) listesinde Türkiye’den sadece iki isim yer aldı. Türk baba-oğul Halit ve Kemal Has Cıngıllıoğlu empresyonist, modern ve çağdaş sanat eserlerini koleksiyonlarına katarak yaptıkları yatırımlarla listenin 33. sırasına adlarını yazdırdılar. 2011 listesinde dördüncü sırada yer alan Halit Cıngıllıoğlu, 2017 listesinde ise yine oğlu ile 32. sırada yer almıştı. Çıngıllıoğlu ailesi, derginin her yıl yaptığı dünya listesinde sıralamada geriye düşüyor. Bu yılki listenin en tepesinde 11.3 milyonluk koleksiyonuyla Rus koleksiyoner Roman Abramoviç, ikinci sırada ‘Endonezya Sanatı’ koleksiyonuyla Endonezyalı Haryanto Adikoesoemo, üçüncü sırada ise 2004 yılından itibaren topladığı Modern ve Çağdaş İran Sanatı koleksiyonuyla dikkat çeken Mohammed Afkhami’nin bulunuyor. İlk üçe bakıldığında görünen o ki sanat dünyasında koleksiyon denilince başı artık Avrupalılar çekmiyor. ARTnews’ün listesinin tamamına ‘artnews.com’ adresinden incelenebilir.</p>
      <figure>
        <img src="https://static.karar.com/img/article_detail/19-11/24/saliha.png"/>
      </figure>
      <p>
        <b>AVRUPA SANATINA MİLYONLARCA DOLAR</b>
      </p>
      <p>Halit  ve Kemal Has Cıngıllıoğlu Türkiye’nin önde gelen ailelerinden biri. Demirbank Başkanlığı yapan Halit Cıngıllıoğlu’nun 2001’de New York Times’da yer alan bir makalede banka parasını, aynı yıl içinde danışma konseyinin bulunduğu Sotheby’s’te Müzayede Evi’nden Monet, Renoir, Cézanne ve Picasso’ya ait 9 tablo almak için kullandığı yazıldı. Oğul Cıngıllıoğlu ise çağdaş sanat eserleri topluyor. 2015’te ABD’deki Christie’s müzayede evindeki satışta Kemal Has Cıngıllıoğlu’nun 2013’te 44 milyon dolara satın aldığı Andy Warhol’un ‘Dört Marilyn’ adlı eseri 36 milyon dolara Asyalı bir koleksiyoncuya satıldı. Oğul Cıngıllıoğlu, Roy Lichtenstein’in ‘Nurse - Hemşire’ tablosunu ise 2015’te Christie’s New York’ta 95.4 Milyon dolara satın aldı. </p>
    </article>
  </body>
</html>