<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939467/%D8%A8%D8%B1%D8%A7%D9%86%DA%A9%D9%88-%D8%AA%D8%A7-%D8%A7%DB%8C%D9%86-%D9%84%D8%AD%D8%B8%D9%87-%D9%87%DB%8C%DA%86-%D9%85%D8%B0%D8%A7%DA%A9%D8%B1%D9%87%E2%80%8C%D8%A7%DB%8C-%D8%A8%D8%A7-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%86%D8%AF%D8%A7%D8%B4%D8%AA%D9%87%E2%80%8C%D8%A7%D9%85"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="برانکو: تا این لحظه هیچ مذاکره‌ای با فدراسیون نداشته‌ام"/>
    <meta property="og:description" content="سرمربی پیشین تیم فوتبال پرسپولیس گفت که هیچ گونه مذاکره‌ای بین او و مسئولان فدراسیون فوتبال ایران صورت نگرفته است."/>
  </head>
  <body>
    <article>
      <h1>برانکو: تا این لحظه هیچ مذاکره‌ای با فدراسیون نداشته‌ام</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>سرمربی پیشین تیم فوتبال پرسپولیس گفت که هیچ گونه مذاکره‌ای بین او و مسئولان فدراسیون فوتبال ایران صورت نگرفته است.</p>
      <p>به گزارش تابناک ورزشی، فسخ قرارداد فدراسیون فوتبال با مارک ویلموتس مراحل نهایی خود را طی می‌کند و در این بین از برانکو ایوانکوویچ به‌عنوان گزینه اول فدراسیون برای هدایت تیم ملی نام برده می‌شود، مربی‌ای که ۴ فصل موفق را در پرسپولیس سپری کرد و پیش‌تر از این هم سرمربی تیم ملی بوده است.</p>
      <p>برانکو ایوانکوویچ در مورد اینکه آیا مذاکره‌ای با او از سوی فدراسیون فوتبال ایران انجام گرفته است یا نه، گفت: تا این لحظه مذاکره‌ای با مسئولان فدراسیون نداشته‌ام.</p>
      <p>وی درباره اینکه آیا مسئولان فدراسیون فوتبال با او تلفنی صحبت کرده‌اند یا خیر؟ اظهار داشت: خیر، هیچ‌گونه تماسی بین من و مسئولان فدراسیون فوتبال وجود نداشته است.</p>
    </article>
  </body>
</html>