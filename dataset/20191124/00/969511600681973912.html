<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/presa-internationala-relateaza-despre-victoria-lui-klaus-iohannis-18612304"/>
    <meta property="og:site_name" content="BusinessMagazin"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Presa internaţională relatează despre victoria lui Klaus Iohannis"/>
    <meta property="og:description" content="Presa internaţională a relatat, duminică seară, despre scrutinul prezidenţial din România, notând că preşedintele în funcţie, Klaus Iohannis, a obţinut un nou mandat."/>
  </head>
  <body>
    <article>
      <h1>Presa internaţională relatează despre victoria lui Klaus Iohannis</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.businessmagazin.ro/autor/mihai-draghici" target="_blank">Mihai Draghici</a></address>
      <h3>Presa internaţională relatează despre victoria lui Klaus Iohannis</h3>
      <p>Presa internaţională a relatat, duminică seară, despre scrutinul prezidenţial din România, notând că preşedintele în funcţie, Klaus Iohannis, a obţinut un nou mandat.</p>
      <p>"Preşedintele României, Klaus Iohannis, un politician de centru, a câştigat uşor al doilea tur al scrutinului prezidenţial, după cum era de aşteptat, învingând-o pe adversara socialistă prin angajamentul de relansare a reformelor judiciare încetinite de succesivele guverne social-democrate (PSD)", relatează agenţia de presă Reuters.</p>
      <p>"Liberalul Klaus Iohannis a obţinut duminică al doilea mandat prezidenţial, în faţa social-democratei Viorica Dăncilă, în cursul unui scrutin care confirmă ancorarea europeană a ţării, conform sondajelor efectuate la ieşirea de la urne", scrie Agenţia France-Presse, citată de cotidianul Le Figaro.</p>
      <p>"Iohannis câştigă scrutinul prezidenţial din România", titrează publicaţia Frankfurter Allgemeine Zeitung.</p>
      <p>"Sondaje la ieşirea de la urne: Preşedintele României, Klaus Iohannis, a fost reales", notează cotidianul Die Zeit.</p>
      <p>"Klaus Iohannis rămâne, conform prognozelor, preşedinte al României", titrează publicaţia Süddeutsche Zeitung.</p>
      <p>"Preşedintele Klaus Iohannis se clasează pe primul loc în scrutinul prezidenţial din România, devansând-o clar pe Viorica Dăncilă, liderul Partidului Social-Democrat (PSD)", notează publicaţia DiePresse.</p>
      <p>"România îşi alege preşedintele. Proeuropeanul Klaus Iohannis obţine al doilea mandat", titrează cotidianul italian La Repubblica.</p>
      <p>"Exit-poll în România: Klaus Iohannis a fost reales preşedinte", relatează postul RAI News.</p>
    </article>
  </body>
</html>