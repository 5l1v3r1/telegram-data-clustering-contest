<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-b/2019/11/24-63771010/lo_spezia_torna_a_sorridere_2-0_al_frosinone/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Lo Spezia torna a sorridere: 2-0 al Frosinone"/>
    <meta property="og:description" content="Gudjohnse e Bidaoui puniscono gli uomini di Nesta, che vedono interrompersi il loro momento positivo. Gli aquilotti tornano a respirare"/>
  </head>
  <body>
    <article>
      <h1>Lo Spezia torna a sorridere: 2-0 al Frosinone</h1>
      <h2>Gudjohnse e Bidaoui puniscono gli uomini di Nesta, che vedono interrompersi il loro momento positivo. Gli aquilotti tornano a respirare</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>LA SPEZIA</b> - Lo <b>Spezia </b>vince e convince contro il <b>Frosinone</b>: i ragazzi di <b>Nesta</b>, ancora fuori dalla zona playoff, non perdevano dalla sfida contro il <b>Perugia</b>. </p>
      <h3>Gudjohnsen sblocca la partita</h3>
      <p>Pronti, via e <b>Dionisi</b> fa tremare il palo dello Spezia con diagonale velenoso su cui <b>Ramos</b> ha responsabilità. I padroni di casa cercano il dialogo tra le linee, ma non ci sono spazi. Al minuto numero otto <b>Mastinu</b> con un gran tiro dalla distanza impegna <b>Bardi</b>, che lo manda in corner. La seconda importante chance per gli uomini di <b>Nesta</b> capita al 17', in una mischia furibonda in area su cui gli aquilotti allontanano. Nonostante tanti errori in fase di impostazione da parte di entrambe le squadre, , pochi minuti prima della mezz'ora lo Spezia passa in vantaggio: <b>Maggiore</b> apre l'azione sulla sinistra per <b>Bidaoui</b>, che mette un gran pallone in mezzo all'area: <b>Gudjohnsen</b>, appostato come un falco, non sbaglia. Per un pelo il Frosinone non subisce il raddoppio un minuto dopo: <b>Bardi</b> si esalta su di un tiro al volo di <b>Ricci</b>.</p>
      <h3>Bidaoui, una furia</h3>
      <p>Inizia la ripresa e Nesta richiama in panchina <b>Ciano</b>, malandato, per <b>Novakich</b>. I giallazzurri si riversano nella metà campo ligure per cercare il pareggio, e per poco <b>Haas</b> non lo trova: prende però il palo al termine di un bell'inserimento. Lo Spezia, che gioca più di contropiede, si vede annullare il gol del 2-0 a <b>Bidaoui</b> per fuorigioco. I ciociari quando vengono presi dalle ripartenze bianconere soffrono: ci pensa Bardi (miracoloso sul guizzante esterno marocchino) a tenerli a galla. Tra i laziali entra <b>Citro</b> al posto di <b>Zampano</b> per l'ultimo assalto, ma è sempre il terribile Bidaoui a mettere alla frusta la difesa di Nesta, trovando finalmente il gol del 2-0: contropiede perfetto, concluso saltando Bardi. Lo Spezia mette punti preziosi tra sè e la zona retrocessione.</p>
      <p>
        <a href="https://www.tuttosport.com/live/matchcentre/incontro.html?season=2019&amp;competition=105&amp;match=2024357">
          <b>SPEZIA-FROSINONE 2-0: NUMERI E STATISTICHE</b>
        </a>
      </p>
      <related>
        <a href="https://www.tuttosport.com/live/matchcentre/incontro.html?season=2019&amp;competition=105&amp;match=2024357"/>
        <a href="https://www.tuttosport.com/news/calcio/serie-b/2019/11/24-63749304/serie_b_clamoroso_ascoli_rimontato_3-2_il_cosenza_tra_cittadella_e_pisa_e_1-1/"/>
        <a href="https://www.tuttosport.com/archivio/calcio/serie-b"/>
        <a href="https://www.tuttosport.com/news/calcio/serie-b/2019/11/24-63749304/serie_b_clamoroso_ascoli_rimontato_3-2_il_cosenza_tra_cittadella_e_pisa_e_1-1/?related_news"/>
        <a href="https://www.tuttosport.com/news/calcio/serie-b/2019/11/24-63735596/diretta_spezia-frosinone_alle_21_probabili_formazioni_dove_vederla_in_tv/?related_news"/>
        <a href="https://www.tuttosport.com/news/calcio/serie-b/2019/11/24-63731206/diretta_ascoli-cosenza_e_cittadella-pisa_alle_15_probabili_formazioni_e_dove_vederle_in_tv/?related_news"/>
        <a href="https://www.tuttosport.com/news/calcio/serie-b/2019/11/23-63712813/mancuso-aramu_empoli_e_venezia_non_si_fanno_male_e_1-1/?related_news"/>
      </related>
    </article>
  </body>
</html>