<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939487/%D8%A7%D8%B2-%D9%85%D8%AC%DB%8C%D8%AF%DB%8C-%D9%88-%D8%AD%D8%A7%D8%AA%D9%85%DB%8C-%DA%A9%DB%8C%D8%A7-%D8%AA%D8%A7-%DA%A9%DB%8C%D9%85%DB%8C%D8%A7%DB%8C%DB%8C-%D9%88-%D9%86%D8%B9%D9%85%D8%AA-%D8%A7%D9%84%D9%84%D9%87-%D9%88-%D9%81%D8%AA%D8%AD%DB%8C"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="از مجیدی و حاتمی کیا تا کیمیایی و نعمت الله و فتحی"/>
    <meta property="og:description" content="با پایان مهلت ثبت نام آثار برای حضور در سی و هشتمین جشنواره فیلم فجر ۱۱۵ فیلم سینمایی به همراه ۳۶ فیلم مستند فرم ثبت نام جشنواره را تکمیل کرده اند که در میان فیلم های سینمایی ۳۷ اثر به فیلمسازان اول اختصاص دارد. بنابر اعلام سیمون سیمونیان مدیر دبیرخانه جشنواره کار ارزیابی آثار از نظر تطابق با مقررات آغاز شده و بعد از دهم آذر ماه(آخرین فرصت ارائه نسخه فیلم) بازبینی فیلم ها توسط هیات انتخاب آغاز خواهد شد."/>
  </head>
  <body>
    <article>
      <h1>از مجیدی و حاتمی کیا تا کیمیایی و نعمت الله و فتحی</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>با پایان مهلت ثبت نام آثار برای حضور در سی و هشتمین جشنواره فیلم فجر ۱۱۵ فیلم سینمایی به همراه ۳۶ فیلم مستند فرم ثبت نام جشنواره را تکمیل کرده اند که در میان فیلم های سینمایی ۳۷ اثر به فیلمسازان اول اختصاص دارد. بنابر اعلام سیمون سیمونیان مدیر دبیرخانه جشنواره کار ارزیابی آثار از نظر تطابق با مقررات آغاز شده و بعد از دهم آذر ماه(آخرین فرصت ارائه نسخه فیلم) بازبینی فیلم ها توسط هیات انتخاب آغاز خواهد شد.</i>
      </p>
      <p>با پایان مهلت ثبت نام سی و هشتمین جشنواره فیلم فجر فهرست متقاضیان این جشنواره مشخص شد و با وجود اخبار ضد و نقیض، اغلب پروژه‌های مهم امسال متقاضی شرکت در جشنواره فجر شده‌اند؛ از «خروج» حاتمی کیا تا «خورشید» مجیدی از «خون شد» کیمیایی تا «قاتل و وحشی» نعمت الله از «مجبوریم» درمیشیان تا «درخت گردو» مهدویان و از «آتابای» نیکی کریمی تا «عامه پسند» سهیل بیرقی.</p>
      <p>با پایان مهلت ثبت نام آثار برای حضور در سی و هشتمین جشنواره فیلم فجر ۱۱۵ فیلم سینمایی به همراه ۳۶ فیلم مستند فرم ثبت نام جشنواره را تکمیل کرده اند که در میان فیلم های سینمایی ۳۷ اثر به فیلمسازان اول اختصاص دارد. بنابر اعلام سیمون سیمونیان مدیر دبیرخانه جشنواره کار ارزیابی آثار از نظر تطابق با مقررات آغاز شده و بعد از دهم آذر ماه(آخرین فرصت ارائه نسخه فیلم) بازبینی فیلم ها توسط هیات انتخاب آغاز خواهد شد.</p>
      <p>مجید مجیدی که پیش‌بینی می‌شد فیلمش را به بخش ملی جشنواره فجر ندهد فرم جشنواره را پرکرده هرچند مشخص نیست وضعیت آماده شدن فیلم «خورشید» به چه شکل خواهد بود و سازندگان برای نمایش این فیلم در جشنواره فجر به توافق می‌رسند یا خیر. همچنین کمال تبریزی برای فیلمش با نام موقت «در کمال بیشعوری» فرم پرکرده فیلمی که بی سر و صدا در حال فیلمبرداری است.</p>
      <p>فیلم «مست عشق» حسن فتحی هم سرانجام متقاضی جشنواره فجر شد. فیلمی که تولیدش با حواشی فراوانی همراه بود و در صورت رسیدن فیلم به جشنواره فجر با جمع بازیگران سرشناس ایرانی و ترکیه‌ایش از آثار پر سر و صدای امسال خواهد بود</p>
      <p>چند نام جالب هم در فهرست متقاضیان امسال به چشم می‌خورند یک فیلم پرحاشیه که سال گذشته اکران هم شده امسال متقاضی جشنواره فجر شده! شنیده شده کارگردان این فیلم نسخه تازه ای از فیلمش را آماده کرده و قصد دارد این فیلم را برای هیات انتخاب نمایش دهد</p>
      <p>سعید ملکان، هاتف علیمرادنی، سامان سالور، بهروز شعیبی، مجید برزگر، ابراهیم ایرج‌زاد، مهران احمدی، مجید توکلی، بهتاش صناعی‌ها و... دیگر فیلمسازانی هستند که با فیلم‌هایشان متقاضی نمایش در جشنواره سی و هشتم شده‌اند.</p>
      <p>سی و هشتمین جشنواره فیلم فجر ۱۲ تا ۲۲ بهمن ماه سال جاری همزمان با گرامیداشت چهل و یکمین سالگرد پیروزی انقلاب اسلامی به دبیری ابراهیم داروغه زاده برگزار می شود.</p>
    </article>
  </body>
</html>