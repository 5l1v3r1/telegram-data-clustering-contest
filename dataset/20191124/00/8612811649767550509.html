<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/international/china/news/wang-yi-met-russian-foreign-minister-sergey-lavrov-263177"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T00:48:19+00:00"/>
    <meta property="og:title" content="रूसी विदेश मंत्री सेर्गेई लावरोव से मिले वांग यी"/>
    <meta property="og:description" content="रूसी विदेश मंत्री सेर्गेई लावरोव से मिले वांग यी"/>
  </head>
  <body>
    <article>
      <h1>रूसी विदेश मंत्री सेर्गेई लावरोव से मिले वांग यी</h1>
      <address><time datetime="2019-11-24T00:48:19+00:00">24 Nov 2019, 00:48</time> by <a rel="author">ashu</a></address>
      <p>
        <b>स्थानीय समय के अनुसार 23 नवंबर को चीनी स्टेट काउंसिलर, विदेश मंत्री वांग यी ने नागोया में जी-20 के विदेश मंत्रियों के बीच सम्मेलन में भाग लेने के दौरान रूसी विदेश मंत्री सेर्गेई लावरोव से मुलाकात की। वांग यी ने कहा कि कुछ समय पहले चीनी राष्ट्रपति शी चिनफिंग और रूसी राष्ट्रपति व्लादिमीर पुतिन ने ब्रिक्स देशों के नेताओं के बीच मुलाकात के दौरान बेहतर रणनीतिक संपर्क किया, जिससे चीन और रूस के बीच आपसी विश्वास और मित्रता आगे बढ़ी। दोनों पक्षों के समान प्रयास से द्विपक्षीय व्यवहारिक सहयोग का तेज़ विकास हो रहा है, क्षेत्रीय सहयोग का स्तर उन्नत किया जा रहा है।</b>
      </p>
      <p>
        <b>चीन रूस के साथ मिलकर अगले वर्ष आयोजित होने वाली एक दूसरे के बीच उच्च स्तरीय यात्रा के लिए तैयारी करना चाहता है। बहुपक्षवाद और अंतरराष्ट्रीय रणनीतिक स्थिरता की रक्षा करने पर चीन और रूस की महत्वपूर्ण सहमति है। दोनों पक्षों को ब्रिक्स देशों की व्यवस्था समेत बहुपक्षीय ढांचे में समन्वय और सहयोग को आगे बढ़ाना चाहिए और मज़बूती से बहुपक्षवाद और बहुपक्षीय व्यापार व्यवस्था की रक्षा करनी चाहिए, ताकि विश्व शांति और स्थिरता के लिए और अधिक शक्ति का योगदान किया जा सके।</b>
      </p>
      <p>
        <b>लावरोव ने कहा कि रूस चीन संबंध बहुत घनिष्ठ है। द्विपक्षीय स्तर पर, जी-20 और ब्रिक्स देशों की व्यवस्था बहुपक्षीय ढांचे में दोनों पक्षों के बीच कुशल सहयोग किया जा रहा है। रूस चीन के साथ उच्च स्तरीय आवाजाही को घनिष्ठ करना और विभिन्न क्षेत्रों में सहयोग गहराना चाहता है। रूस अंतरराष्ट्रीय संबंधों में समानता, न्याय और समान जीत के सिद्धांत का पालन करने की वकालत करता है और चीन के साथ वर्तमान महत्वपूर्ण रणनीतिक मुद्दों पर संपर्क और सहयोग करना चाहता है।</b>
      </p>
      <p>
        <b>(साभार---चाइना रेडियो इंटरनेशनल ,पेइचिंग)</b>
      </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Wang Yi met Russian Foreign Minister Sergey Lavrov</p>
    </article>
  </body>
</html>