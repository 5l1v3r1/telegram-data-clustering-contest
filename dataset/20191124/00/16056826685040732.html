<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200761"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="শাহজাদপুরে যুবক খুন"/>
    <meta property="og:description" content="জমি সংক্রান্ত বিরোধ ও সরকারী জলাশয়ের দখল নিয়ে বিরোধের জের ধরে সিরাজগঞ্জের শাহজাদপুরে প্রতিপক্ষের ফলার আঘাতে আবদুল আউয়াল (৩৮) নামে এক যুবক খুন হয়েছেন। এ ঘটনার পর উভয়পক্ষের মধ্যে সংঘর্ষে আরও অন্তত: ১০ জন আহত হয়েছেন। এছাড়া ৪-৫ টি বসতবাড়ি ভাঙচুরের ঘটনা ঘটে। আহতদের উপজেলার পোতাজিয়া স্বাস্থ্য কমপ্লেক্সে ভর্তি করা হয়েছে।   আজ রোববার সকালে উপজেলার কায়েমপুর ইউনিয়নের বৃ-আঙ্গারু গ্রামে এ ঘটনা ঘটে। নিহত আউয়াল ওই গ্রামের সোলায়মান প্রামাণিকের ছেলে। শাহজাদপুর থানার ওসি আতাউর রহমান জানান, একটি সরকারি জলাশয়ের দখল ও জমি সংক্রান্ত বিষয় নিয়ে বৃ-আঙ্গারু গ্রামের আবদুুল্লাহ গ্রুপ এবং সোলায়মান গ্রুপের মধ্যে বিরোধ চলে আসছিলো। বিষয়টি সমাধাকল্পে এর আগে দফায় দফায় সালিশ বৈঠকও হয়েছে। এ অবস্থায় আজ সকালে গ্রামে আবারও সালিশ বৈঠক বসে। সেখানে তর্ক-বির্তকের একপর্যায়ে আবদুল্লাহ গ্রুপের লোকজন সোলায়মান গ্রুপের আবদুল আউয়ালকে ফলা দিয়ে পিঠে আঘাত করে। এতে ঘটনাস্থলেই তিনি মারা যান। খবর  পেয়ে ঘটনাস্থলে পৌঁছে মরদেহ উদ্ধার করে পুলিশ। উত্তেজনা ছড়িয়ে পড়ায় এলাকায় অতিরিক্ত পুলিশ মোতায়েন করা হয়েছে। পদস্থ পুলিশ কর্মকর্তারা ঘটনাস্থল পরিদর্শন করেছেন।"/>
  </head>
  <body>
    <article>
      <h1>শাহজাদপুরে যুবক খুন</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">সিরাজগঞ্জ প্রতিনিধি</a></address>
      <p>জমি সংক্রান্ত বিরোধ ও সরকারী জলাশয়ের দখল নিয়ে বিরোধের জের ধরে সিরাজগঞ্জের শাহজাদপুরে প্রতিপক্ষের ফলার আঘাতে আবদুল আউয়াল (৩৮) নামে এক যুবক খুন হয়েছেন। এ ঘটনার পর উভয়পক্ষের মধ্যে সংঘর্ষে আরও অন্তত: ১০ জন আহত হয়েছেন। এছাড়া ৪-৫ টি বসতবাড়ি ভাঙচুরের ঘটনা ঘটে। আহতদের উপজেলার পোতাজিয়া স্বাস্থ্য কমপ্লেক্সে ভর্তি করা হয়েছে।   </p>
      <p>আজ রোববার সকালে উপজেলার কায়েমপুর ইউনিয়নের বৃ-আঙ্গারু গ্রামে এ ঘটনা ঘটে। নিহত আউয়াল ওই গ্রামের সোলায়মান প্রামাণিকের ছেলে।</p>
      <p>শাহজাদপুর থানার ওসি আতাউর রহমান জানান, একটি সরকারি জলাশয়ের দখল ও জমি সংক্রান্ত বিষয় নিয়ে বৃ-আঙ্গারু গ্রামের আবদুুল্লাহ গ্রুপ এবং সোলায়মান গ্রুপের মধ্যে বিরোধ চলে আসছিলো। বিষয়টি সমাধাকল্পে এর আগে দফায় দফায় সালিশ বৈঠকও হয়েছে। এ অবস্থায় আজ সকালে গ্রামে আবারও সালিশ বৈঠক বসে।</p>
      <p>সেখানে তর্ক-বির্তকের একপর্যায়ে আবদুল্লাহ গ্রুপের লোকজন সোলায়মান গ্রুপের আবদুল আউয়ালকে ফলা দিয়ে পিঠে আঘাত করে। এতে ঘটনাস্থলেই তিনি মারা যান।</p>
      <p>খবর  পেয়ে ঘটনাস্থলে পৌঁছে মরদেহ উদ্ধার করে পুলিশ। উত্তেজনা ছড়িয়ে পড়ায় এলাকায় অতিরিক্ত পুলিশ মোতায়েন করা হয়েছে। পদস্থ পুলিশ কর্মকর্তারা ঘটনাস্থল পরিদর্শন করেছেন।</p>
      <p>এই বিভাগের সর্বাধিক পঠিত</p>
    </article>
  </body>
</html>