<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/peter-hron-predavam-auta-ktorych-nazov-neviem-ani-vyslovit-techtalks/"/>
    <meta property="og:site_name" content="TECHBOX"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Peter Hron – Predávam autá, ktorých názov neviem ani vysloviť | TECHTALKS"/>
    <meta property="og:description" content="Máme tu víkend a tým pádom aj čas na ďalšie video z našej série TECHTALKS. V tom dnešnom uvidíte otca slovenskej komunity GTR, Petra Hrona."/>
  </head>
  <body>
    <article>
      <h1>Peter Hron – Predávam autá, ktorých názov neviem ani vysloviť | TECHTALKS</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Marek Šimunek</a></address>
      <p>
        <b>Dva týždne od poslednej časti TECHTALKS už uplynuli a my sme teda pre vás pripravili novú časť. V tej dnešnej vám prinášame rozhovor s najlepśím predajcom Nissanu GTR nielen na Slovensku, ale aj v celej Euŕope, Petrom Hronom.</b>
      </p>
      <figure>
        <img src="https://techbox.dennikn.sk/wp-content/uploads/2019/11/Peter-Hron-TECHTALKS-2019_02.jpg"/>
      </figure>
      <p><a href="https://techbox.dennikn.sk/hladat/techtalk/">TECHTALKS</a> je formátom, v ktorom sa vám vždy snažíme priniesť rozhovory so zaujímavými ľudmi, ktorí stoja za rôznymi projektmi nielen z oblasti technológií. Moderátor <a href="https://techbox.dennikn.sk/spustame-relaciu-techtalk-pozrite-si-prvy-diel-s-michalom-z-revrats/">Michal Krajčír</a> sa pravidelne pokúša nazrieť do zákulisia úspešných ľudí, pričom sa vďaka našim rozhovorom dozviete nielen to, ako sa k úspechu dopracovali, ale aj rôzne pikošky zo zákulisia.</p>
      <p>Vo štvrtej časti tejto talkshow sa tak pozrieme na príbeh otca slovenskej komunity GTR, Petra Hrona, ktorý sa v podstate k predaju týchto superšportov dostal len preto, že jeho predchodca už nemal silu bojovať s nezáujmom o tento model.</p>
      <related>
        <a href="https://techbox.dennikn.sk/daniel-cacala-milionarom-z-daybyme-techtalks/"/>
      </related>
      <p>Peter však zázračne dokázal vybudoval na Slovensku obrovskú komunitu ľudí okolo Nissanu GTR a vďaka tomu sa stal najúspešnejším predajcom tohto unikátneho auta, nielen doma na Slovensku.</p>
      <figure>
        <img src="https://techbox.dennikn.sk/wp-content/uploads/2019/11/Peter-Hron-TECHTALKS-2019_04.jpg"/>
      </figure>
      <p>Okrem toho sa však v tejto časti TECHTALKS dozviete aj to, prečo sa Peter Hron angažuje v dobrovoľníctve, aký je jeho pohľad na zdieľanú mobilitu na základe vlastných skúseností a tiež prečo zbiera rôzne podivné veci, či prečo má doma extrémne veľkú zbierku DVD, plagátov a dokonca aj niekoľko historických zbraní.</p>
      <figure>
        <iframe src="https://www.youtube.com/embed/J0rbSTVNWrE" width="640" height="360" data-service="Youtube" scrolling="no"/>
      </figure>
      <p>Vďaka tomu, že Peťo Hron sa s nami chcel podeliť o množstvo zaujímavých zážitkov a myšlienok, je táto epizóda o niečo dlhšia. Veríme však, že si takmer 40 minút času nájdete a pozriete si najnovšiu časť TECHTALKS s Petrom Hronom, známym aj ako <a href="https://www.instagram.com/slovak_gtr/">Slovak_GTR</a>.</p>
    </article>
  </body>
</html>