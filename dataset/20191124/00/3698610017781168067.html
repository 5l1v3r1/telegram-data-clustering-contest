<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/WORLD/bolton-rozpoviv-yak-pislya-vidstavki-biliy-dim-blokuvav-yomu-twitter-330713_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T00:49:00+00:00"/>
    <meta property="og:title" content="Болтон розповів як після відставки Білий дім блокував йому Twitter"/>
    <meta property="og:description" content="Ексрадник президента Трампа два з половиною місяці не користувався особистим акаунтом."/>
  </head>
  <body>
    <article>
      <h1>Болтон розповів як після відставки Білий дім блокував йому Twitter</h1>
      <h2>Ексрадник президента Трампа два з половиною місяці не користувався особистим акаунтом.</h2>
      <address>
        <time datetime="2019-11-24T00:49:00+00:00">24 Nov 2019, 00:49</time>
      </address>
      <p><a href="https://dt.ua/WORLD/eksradnik-trampa-gotuyetsya-vidati-knigu-329126_.html"><b>Колишній радник президента США з питань національної безпеки Джон Болтон</b></a>, якого Дональд <a href="https://dt.ua/WORLD/tramp-zvilniv-svogo-radnika-z-nacbezpeki-boltona-323144_.html"><b>Трамп звільнив у вересні</b></a>, заявив, що після відставки Білий дім заблокував йому доступ до свого аккаунту у Twitter, повідомив політик у <a href="https://twitter.com/AmbJohnBolton/status/1197862304462901248">соціальній мережі</a>.</p>
      <p>"Радий, що повернувся в Twitter через два місяці. Поясню, що сталося. Мій аккаунт був несправедливо заблокований після моєї відставки з посади радника з національної безпеки. Білий дім відмовлявся мені повертати доступ до персонального Twitter. Боялися, що я можу щось розповісти? Якщо хтось вважав, що я втік, то, вибачте, змушений вас розчарувати", - написав Болтон в Twitter 22 листопада.</p>
      <p>Перед цим останнє повідомлення Болтон залишив 10 вересня.</p>
      <p>Твіти ексрадника з'явилися після чергового тижня слухань у Конгресі, де в рамках розслідування імпічменту перед конгресменами виступали діючі та колишні чиновники. Болтона також запрошували дати свідчення комітету палати представників, але він відмовився.</p>
      <p>Тим не менш, незважаючи на відсутність Болтона, його ім'я часто згадувалось на слуханнях у конгресі. Зокрема, колишня співробітниця Ради національної безпеки США Фіона Хілл розповіла про роль радника в переговорах Трампа з українським президентом Володимиром Зеленським.</p>
      <p>Ще у вересні, Комітету з розвідки Палати представників Конгресу США не вдалося <a href="https://dt.ua/WORLD/bolton-znovu-vidmovivsya-svidchiti-u-kongresi-i-prigroziv-demokratam-sudom-328891_.html"><b>допитати колишнього радника президента з національної безпеки Джона Болтона</b> </a>після того, як він кілька разів відмовлявся свідчити і передав через свого адвоката, що подасть на Палату до суду, якщо той надумає викликати його на слухання порядком.</p>
      <p> </p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>