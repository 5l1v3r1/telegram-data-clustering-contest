<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699966/%D8%A7%D8%B9%D9%84%D8%A7%D9%85-%D9%86%D8%AA%D8%A7%DB%8C%D8%AC-%D9%86%D9%87%D8%A7%DB%8C%DB%8C-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A7%D8%B1%D8%B4%D8%AF-%DA%86%D9%87%D8%A7%D8%B1%D8%B4%D9%86%D8%A8%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="اعلام نتایج نهایی تکمیل ظرفیت ارشد؛ چهارشنبه"/>
    <meta property="og:description" content="داوطلبان پذیرفته‌شده نهایی برای اطلاع از نحوه ثبت‌نام در دانشگاه‌ها و موسسات آموزش عالی به مفاد اطلاعیه‌ای که همراه با اعلام اسامی منتشر می‌شود مراجعه کنند."/>
  </head>
  <body>
    <article>
      <h1>اعلام نتایج نهایی تکمیل ظرفیت ارشد؛ چهارشنبه</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>داوطلبان پذیرفته‌شده نهایی برای اطلاع از نحوه ثبت‌نام در دانشگاه‌ها و موسسات آموزش عالی به مفاد اطلاعیه‌ای که همراه با اعلام اسامی منتشر می‌شود مراجعه کنند.</b>
      </p>
      <p>مشاور سازمان سنجش آموزش کشور گفت: نتایج نهایی تکمیل ظرفیت آزمون کارشناسی ارشد سال 98 چهارشنه ششم آذر ماه اعلام می‌شود.</p>
      <p>دکتر حسین توکلی در گفت و گو با ایسنا، ضمن بیان این مطلب اظهار کرد: بر اساس اطلاعیه سازمان سنجش آموزش کشور در خصوص تاریخ و زمان اعلام نتایج نهایی کد رشته‌های تحصیلی دانشگاه‌ها و موسسات آموزش عالی در مرحله تکمیل ظرفیت آزمون‌ ورودی دوره‌های کارشناسی‌ ارشد ناپیوسته‌ سال‌ 1398 به اطلاع کلیه داوطلبانی که نسبت به تکمیل فرم انتخاب رشته اینترنتی در موعد مقرر این آزمون اقدام کرده اند، می‌رساند که نتایج نهایی پذیرفته‌شدگان در روز چهارشنبه ششم آذر از طریق پایگاه اطلاع‌رسانی این سازمان به نشانی www.sanjesh.org اعلام خواهد شد.</p>
      <p>وی در ادامه تصریح کرد: داوطلبان پذیرفته‌شده نهایی برای اطلاع از نحوه ثبت‌نام در دانشگاه‌ها و موسسات آموزش عالی به مفاد اطلاعیه‌ای که همراه با اعلام اسامی منتشر می‌شود مراجعه کنند.</p>
      <p>مشاور عالی سازمان سنجش آموزش کشور خاطر نشان کرد: مهلت تمدید شده ثبت نام برای انتخاب رشته در مرحله تکمیل ظرفیت آزمون کارشناسی ارشد ناپیوسته سال ۹۸ ساعت ۲۴ روز پنج شنبه ۳۰ آبان ماه به پایان رسید، اظهار کرد: در این مرحله ۵۰ هزار و ۲۰ داوطلب پذیرفته خواهند شد و این ظرفیت بدون لحاظ کردن ظرفیت پذیرش در دانشگاه آزاد اسلامی است.</p>
      <p>مشاور عالی سازمان سنجش آموزش کشور خاطر نشان کرد: بر اساس آمار گزارش شده تعداد ۳۱ هزار و ۲۶۹ نفر در مرحله تکمیل ظرفیت کد رشته‌های ارشد مؤسسات آموزش عالی شرکت کردند.</p>
      <figure>
        <img src="https://cdn.asriran.com/files/fa/news/1398/9/3/1040188_458.jpg"/>
      </figure>
    </article>
  </body>
</html>