<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/bati-anadolu-icin-kuvvetli-yagis-ve-firtina-uyarisi/1654090"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Batı Anadolu için kuvvetli yağış ve fırtına uyarısı"/>
    <meta property="og:description" content="Marmara, Ege, Batı Akdeniz ile Eskişehir çevrelerinde yarın sağanak ve yer yer gök gürültülü sağanak tahmin ediliyor."/>
  </head>
  <body>
    <article>
      <h1>Batı Anadolu için kuvvetli yağış ve fırtına uyarısı</h1>
      <h2>Marmara, Ege, Batı Akdeniz ile Eskişehir çevrelerinde yarın sağanak ve yer yer gök gürültülü sağanak tahmin ediliyor.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Göksel Yıldırım  </a></address>
      <h4>Ankara</h4>
      <p>Meteorolojiden yapılan açıklamaya göre, yarın Türkiye'nin kuzey, iç ve batı kesimlerinde hava parçalı ve yer yer çok bulutlu olacak. </p>
      <p>Marmara, Ege, Batı Akdeniz ile Eskişehir çevrelerinde sağanak ve yer yer çok gürültülü sağanak bekleniyor. Yağışların İzmir, Aydın, Manisa, Denizli, Burdur ve Uşak çevrelerinde kuvvetli, Muğla çevreleri ile Antalya'nın batı kıyılarında çok kuvvetli ve şiddetli olması öngörülüyor.</p>
      <p>Rüzgarın Ege ve Batı Akdeniz'de güney ve güneydoğu yönlerden kuvvetli ve fırtına (80-100 kilometre/saat) şeklinde eseceği tahmin ediliyor.</p>
      <p>Muhtemel ağaç ve direk devrilmesi, çatı uçması ve ulaşımda aksamalar gibi olumsuzluklara karşı dikkatli ve tedbirli olunması gerekiyor.</p>
      <related>
        <a href="https://www.aa.com.tr/tr/turkiye/bati-anadolu-icin-kuvvetli-yagis-ve-firtina-uyarisi/1654090"/>
        <a href="https://www.aa.com.tr/tr/turkiye/marmarada-saganak-bekleniyor-/1652672"/>
        <a href="https://www.aa.com.tr/tr/turkiye/bati-bolgelerde-hava-sicakligi-azalacak-/1652467"/>
        <a href="https://www.aa.com.tr/tr/turkiye/meteorolojiden-saganak-ve-sis-uyarisi/1651803"/>
        <a href="https://www.aa.com.tr/tr/turkiye/meteorolojiden-kiyi-ege-ve-bati-akdeniz-icin-saganak-uyarisi/1643902"/>
        <a href="https://www.aa.com.tr/tr/turkiye/meteorolojiden-saganak-ve-sis-uyarisi/1643472"/>
      </related>
    </article>
  </body>
</html>