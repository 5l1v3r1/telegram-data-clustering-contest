<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/mara-venier-piange-e-ferma-domenica-in-scusate-non-ce-la-faccio/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Mara Venier piange e ferma Domenica In: “Scusate, non ce la faccio”"/>
    <meta property="og:description" content="Domenica In: Mara Venier lascia lo studio in lacrime dopo l'intervista alla mamma di Nadia Toffa Grande commozione nella puntata di Domenica In del 24"/>
  </head>
  <body>
    <article>
      <h1>Mara Venier piange e ferma Domenica In: “Scusate, non ce la faccio”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_mara_venier_piange_lascia_lo_studio.jpg"/>
      </figure>
      <h3>Domenica In: Mara Venier lascia lo studio in lacrime dopo l’intervista alla mamma di Nadia Toffa</h3>
      <p>Grande commozione nella <b>puntata di Domenica In</b> del 24 novembre. <b>Mara Venier è scoppiata a piangere e ha lasciato lo studio</b> dopo l’intervista a <b>Margherita Rebuffoni, madre di Nadia Toffa</b> scomparsa il 13 agosto scorso dopo una lunga battaglia contro il cancro. Visibilmente turbata, ha interrotto la conduzione prima di annunciare Marco Bocci ospite, per poi riprendersi da un momento molto difficile. L’orchestra, guidata da Stefano Magnanensi, per colmare il vuoto, riempito anche dagli applausi del pubblico in piedi, ha cantato ‘Il mio canto libero’ del grande Lucio Battisti. <i>“Scusate, non ce la faccio!”</i>, sono state queste le parole di <b>Mara Venier a Domenica In,</b> la quale non è riuscita a cambiare argomento in pochi istanti. Poco dopo si è ripresa dietro le quinte dello studio di <b>Domenica In</b> e ha ripreso in mano la sua trasmissione.</p>
      <h3>Mara Venier commossa ricorda Nadia Toffa a Domenica In: “Pensavo di riabbracciarla”</h3>
      <p>Si è <b>commossa Mara Venier</b> nel corso della puntata odierna di <b>Domenica In</b> ospitando la <b>mamma di Nadia Toffa, Margherita Rebuffoni</b>. La conduttrice del primo canale della Tv di Stato ha ricordato l’inviata e conduttrice de Le Iene dichiarando di averla conosciuta e di non aver avuto il tempo di vederla per l’ultima volta prima della sua morte:</p>
      <blockquote>“Pensavo che avrei avuto il tempo di riabbracciarla e invece non è stato possibile”.</blockquote>
      <p>Un ricordo straziante quello di mamma Margherita che ha fatto sulla figlia Nadia. La donna ha parlato del libro postumo ‘Non fate i bravi’ che contiene i testi scritti da Nadia Toffa durante la sua battaglia:</p>
      <blockquote>“Da quando si è ammalata non l’ho più lasciata. Nonostante conducesse ancora Le Iene alla domenica, durante la settimana preferiva restare da sola”.</blockquote>
      <p><b>Margherita Rebuffoni a Domenica In</b>, ospite dopo la <b><a href="https://www.lanostratv.it/2019/11/domenica-in-gaffe-di-gigi-dalessio-fa-infuriare-mara-venier/">gaffe di Gigi D’Alessio</a></b>, ha raccontato il calvario affrontato da <b>Nadia Toffa</b>, a partire dalla notizia diffusa dello svenimento in albergo causato per il tumore cerebrale:</p>
      <blockquote>“L’intervento andò benissimo, era stato tolto tutto. Ha dovuto affrontare cinque ore di intervento totali. Purtroppo era uno di quei tumori recidivi. Poi il tumore cominciò a crescere”.</blockquote>
      <h3>Domenica In, Mara Venier: Margherita Rebuffoni annuncia il progetto di Nadia Toffa</h3>
      <p>A <b>Domenica In Margherita Rebuffoni</b> ha raccontato di aver istituito una fondazione a nome della figlia <b>morta Nadia Toffa</b> proprio per aiutare la ricerca e curare le malattie oncologiche. <b>Nadia Toffa</b> amava la vita e amava la verità, voleva sempre aiutare gli altri e i telespettatori che hanno seguito in questi anni <b>Le Iene</b>, ma anche il programma da lei condotto anni fa OpenSpace, lo sanno molto bene:</p>
      <blockquote>“Mi ha dato un regalo in questi mesi, ora so quando mi alzo cosa devo fare”.</blockquote>
      <p>Nel suo racconto, la signora ha parlato anche del fidanzato di Nadia, chiarendo che non è vero il fatto che non le stava vicino. Nadia Toffa ha deciso di lascialo quando ha capito di non avere più speranze, <i>“non voleva che soffrisse e non amava farsi vedere distrutta dalla malattia”.</i></p>
    </article>
  </body>
</html>