<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/domenica-in-vanessa-incontrada-madre-piange-449333"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Domenica In: Vanessa Incontrada scoppia a piangere in diretta"/>
    <meta property="og:description" content="Vanessa Incontrada in lacrime a Domenica In per la madre Ospite a Domenica In per presentare il suo nuovo show 20 anni che siamo italiani Vanessa Incontrada non è riuscita a trattenere le lacrime. L’attrice e conduttrice italo-spagnola si è commossa dopo aver ricevuto un video messaggio da parte della madre. Una sorpresa bella ed […]"/>
  </head>
  <body>
    <article>
      <h1>Domenica In: Vanessa Incontrada scoppia a piangere in diretta</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/vanessa-incontrada-piange-a-domenica-in.jpg"/>
      </figure>
      <h3>Vanessa Incontrada in lacrime a Domenica In per la madre</h3>
      <p>Ospite a Domenica In per presentare il suo nuovo show 20 anni che siamo italiani Vanessa Incontrada non è riuscita a trattenere le lacrime. L’attrice e conduttrice italo-spagnola si è commossa <b>dopo aver ricevuto un video messaggio da parte della madre</b>. Una sorpresa bella ed emozionante per Vanessa, che ha pianto a dirotto. La Incontrada ha poi parlato del rapporto con la madre, che è stato tutt’altro che semplice nel corso del tempo. Tra le due ci sono stati diversi scontri ma oggi il legame è diventato più forte e la 41enne ha perdonato gli errori commessi dalla madre, che dal canto suo è fiera di quanto ha realizzato la figlia.</p>
      <h3>Le parole di Vanessa Incontrada sulla madre a Domenica In</h3>
      <p><i>“Io e mia madre abbiamo avuto un rapporto difficile, purtroppo non si nasce genitori e gli sbagli capitano. Oggi mi sento più vicina a lei, ho perdonato i suoi errori e soprattutto i miei momenti di rabbia e rancore nei suoi confronti”</i>, ha confidato <a href="http://gossipetv.com/vanessa-incontrada-eta-altezza-peso-compagno-figlio-304376">Vanessa Incontrada</a> a Domenica In. Tra l’altro è stata proprio la madre dell’artista a portarla in Italia per la prima volta. <b>A 18 anni Vanessa, che è nata e cresciuta a Barcellona, è arrivata a Milano</b> per lavorare nel mondo della moda anche se il padre è italiano.</p>
      <h3>Vanessa Incontrada e Mara Venier si consolano a vicenda</h3>
      <p>A Domenica In <b>Mara Venier e Vanessa Incontrada si sono consolate a vicenda</b>. Dopo le lacrime dell’attrice è stato il turno di zia <a href="https://www.gossipetv.com/gigi-dalessio-fa-piangere-mara-venier-domenica-in-449335">Mara, che si è emozionata ricordando la madre scomparsa grazie alle parole di Gigi D’Alessio</a>, presente pure lui in studio.</p>
    </article>
  </body>
</html>