<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200769"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="শুভেচ্ছাদূত হলেন সিয়াম-ফারিয়া"/>
    <meta property="og:description" content="সময়ের জনপ্রিয় অভিনেতা সিয়াম আহমেদের সঙ্গে আলোচিত অভিনেত্রী নুসরাত ফারিয়া জুটি হয়ে কয়েকদিন পরই ‘অপারেশন সুন্দরবন’ সিনেমার কাজ শুরু করবেন। তারা আগে ফারিয়া জানালেন, তাদের একসঙ্গে দেখা যাবে আন্তর্জাতিক সু ব্র্যান্ড ‘স্কেচার্স’র প্রচারে। এই প্রতিষ্ঠানের শুভেচ্ছাদূত নির্বাচিত হয়েছেন তারা। আমেরিকান লাইফস্টাইল ও ফুটওয়্যার কোম্পানি ‘স্কেচার্স’র প্রধান শাখা ক্যালিফোর্নিয়ার ম্যানহাটনে অবস্থিত। বাংলাদেশে চলতি মাসে এটি প্রথমবারের মতো শাখা চালু করছে। তার উদ্বোধন করবেন সিয়াম ও ফারিয়া। দীপঙ্কর দীপন পরিচালিত ‘অপারেশন সুন্দরবন’ ছবিতে তারা খুব শিগগিরই একসঙ্গে কাজ করবেন। ছবিতে র‌্যাব অফিসার চরিত্রে দেখা যাবে সিয়ামকে। আর বাঘ বিশেষজ্ঞ চরিত্রে খুঁজে পাওয়া যাবে ফারিয়াকে। চমৎকার গল্প নিয়ে তৈরি হতে যাচ্ছে এ সিনেমাটি। তাই ছবিটি নিয়ে বেশ আশাবাদীও তারা। এদিকে সিয়াম অভিনীত ‘বিশ্বসুন্দরী’ ছবিটি ডিসেম্বরে প্রেক্ষাগৃহে মুক্তি পাবে। এ সিনেমায় তার বিপরীতে অভিনয় করেছেন পরীমনি।"/>
  </head>
  <body>
    <article>
      <h1>শুভেচ্ছাদূত হলেন সিয়াম-ফারিয়া</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>সময়ের জনপ্রিয় অভিনেতা সিয়াম আহমেদের সঙ্গে আলোচিত অভিনেত্রী নুসরাত ফারিয়া জুটি হয়ে কয়েকদিন পরই ‘অপারেশন সুন্দরবন’ সিনেমার কাজ শুরু করবেন। তারা আগে ফারিয়া জানালেন, তাদের একসঙ্গে দেখা যাবে আন্তর্জাতিক সু ব্র্যান্ড ‘স্কেচার্স’র প্রচারে। এই প্রতিষ্ঠানের শুভেচ্ছাদূত নির্বাচিত হয়েছেন তারা। আমেরিকান লাইফস্টাইল ও ফুটওয়্যার কোম্পানি ‘স্কেচার্স’র প্রধান শাখা ক্যালিফোর্নিয়ার ম্যানহাটনে অবস্থিত। বাংলাদেশে চলতি মাসে এটি প্রথমবারের মতো শাখা চালু করছে। তার উদ্বোধন করবেন সিয়াম ও ফারিয়া। দীপঙ্কর দীপন পরিচালিত ‘অপারেশন সুন্দরবন’ ছবিতে তারা খুব শিগগিরই একসঙ্গে কাজ করবেন। ছবিতে র‌্যাব অফিসার চরিত্রে দেখা যাবে সিয়ামকে।</p>
      <p>আর বাঘ বিশেষজ্ঞ চরিত্রে খুঁজে পাওয়া যাবে ফারিয়াকে। চমৎকার গল্প নিয়ে তৈরি হতে যাচ্ছে এ সিনেমাটি। তাই ছবিটি নিয়ে বেশ আশাবাদীও তারা। এদিকে সিয়াম অভিনীত ‘বিশ্বসুন্দরী’ ছবিটি ডিসেম্বরে প্রেক্ষাগৃহে মুক্তি পাবে। এ সিনেমায় তার বিপরীতে অভিনয় করেছেন পরীমনি।</p>
      <p>এই বিভাগের সর্বাধিক পঠিত</p>
    </article>
  </body>
</html>