<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/makale/3386585/resat-nuri-erol/bes-yil-planlanacak-ve-25-yila-isik-tutulacak"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T00:30:00+00:00"/>
    <meta property="og:title" content="Beş yıl planlanacak ve 25 yıla ışık tutulacak…"/>
    <meta property="og:description" content="Sonbahar yani tarımda ve tahılda ekim zamanı…"/>
  </head>
  <body>
    <article>
      <h1>Beş yıl planlanacak ve 25 yıla ışık tutulacak…</h1>
      <address><time datetime="2019-11-24T00:30:00+00:00">24 Nov 2019, 00:30</time> by <a rel="author" href="https://www.milligazete.com.tr/yazar/resat-nuri-erol" target="_blank">Reşat Nuri Erol</a></address>
      <p>Sonbahar yani tarımda ve tahılda ekim zamanı…</p>
      <p>Sonbahar mevsiminde ekecek, ilkbahar ve yazın biçeceksiniz…</p>
      <p>Sonbaharın ilk ayı Eylül’den itibaren tarım ve kooperatif yazıları yazdım…</p>
      <p>Sonunda elbette bu emeklerimin karşılığını görmeyi ümit ederek ve de dileyerek…</p>
      <p>*</p>
      <p>Atalarımız ne demiş?</p>
      <p>“Ne ekersen onu biçersin.”</p>
      <p>Ekim mevsiminde ne ekersen…</p>
      <p>Biçme mevsiminde onu biçersin…</p>
      <p>***</p>
      <p>Bir de şu:</p>
      <p>“Dünyada ne ekersen ahirette onu biçersin.”</p>
      <p>Acaba bu son hatırlatmayı neden yapma gereği duydum?</p>
      <p>Her halde son zamanlarda olanlar ve yazdıklarımız sebebiyle olsa gerek!</p>
      <p>***</p>
      <p>Bu girizgâhı neden ve hangi vesileyle yaptım?</p>
      <p>Bir haber ve bugün açıklanacak sonucu vesilesiyle yaptım.</p>
      <p>Haberin içeriğinin, sonucunun ve sonrasının başarılı olmasına duacıyız…</p>
      <p>Haber başlığı şöyle:</p>
      <p>“Gelecek 25 yıla ışık tutulacak! Başkan Erdoğan bizzat açıklayacak…”</p>
      <p>Haberin detaylarına geçelim: Tarım ve orman sektöründe hızlı adımların atılabilmesi adına yeni bir program başlatılıyor. Tarım ve Orman Bakanlığı tarafından düzenlenen 'Tarım Orman Şurası' sonuç bildirgesinin yarın Cumhurbaşkanı Recep Tayyip Erdoğan tarafından açıklanması bekleniyor. Tarım sektöründe öncü adımlar atılmaya devam ediliyor. Tarım ve Orman Şurası kapsamında Cumhurbaşkanı Erdoğan, çok önemli detayları vatandaşlara aktaracak. Bakanlıktan yapılan açıklamada, tarihin en geniş katılımlı 3'üncü Tarım ve Orman Şurası'nın tüm paydaşların yoğun katılımıyla tamamlandığı bildirildi. Tarım ve Orman Şurası'nın 15 yıl aradan sonra (tam 15 yıl neden beklediler?! / RNE) toplandığı kaydedilen açıklamada, şu ifadelere yer verildi: "Oluşturulan web sayfası, SMS ve diğer iletişim mecralarıyla tarım ve ormanın yarını için yaklaşık 30 bin öneri geldi. Gelen bu öneriler 611 kişiden oluşan 21 adet çalışma grubunda tek tek incelendi. Çiftçilerimiz, vatandaşlarımız, akademisyenlerimiz, bu çalışmalara bizzat katıldılar. 18 Kasım'da başlayan ve 3 gün süren 3'üncü Tarım Orman Şurası'nda ise 21 komisyon, hazırlanmış olan Çalışma Belgelerinde yer alan hedef ve stratejiler üzerinde çalışarak komisyon raporlarını hazırladı. Hazırlanan bu komisyon raporları ise toplam 550 kişiden oluşan komisyon üyeleri tarafından oy çokluğu esasına göre kabul edilerek tutanağa bağlandı ve Şûra Başkanlık Divanı’na teslim edildi. Tüm bu bilgiler ışığında çok geniş bir katılımla tamamlanan 3'üncü Tarım Orman Şurası sonunda ortaya çıkan sonuç bildirgesi ise Cumhurbaşkanımız Sayın Recep Tayyip Erdoğan'ın katılımı ile Cumhurbaşkanlığı Külliyesi'nde yarın yapılacak toplantıda kamuoyuna duyurulacak. Şura ile tarım ve ormancılıkta, önümüzdeki beş yıl planlanacak ve gelecek 25 yıla ışık tutulacak."</p>
      <p>***</p>
      <p>Yazılar yazdım, dikkate alınsın diye…</p>
      <p>Yazdığım yazıların dikkate alındığını yakinen biliyorum…</p>
      <p>Yazdıklarımın etkisini bugünden itibaren dikkatle takip etmeye başlayacağım…</p>
      <p>Yarım yüzyıldır yazdıklarımızın ve kooperatifler olarak yaptıklarımızın karşılığını yani dikkate alınıp ilgilenildiğini ve uygulandığını görmeyi dünya gözüyle görmek istiyoruz; uygulayacak olanlara karşılıksız danışmanlık yapmaya amade olarak ve başarı dualarımızı eksik etmeyerek… Ve’s-SELAM/BARIŞ mea’d-DUA…</p>
      <related>
        <h4># YAZARIN DİĞER YAZILARI</h4>
        <a href="https://www.milligazete.com.tr/makale/3376881/resat-nuri-erol/sosyal-tufan-var-kuran-cozumleri-de-var-7"/>
        <a href="https://www.milligazete.com.tr/makale/3376125/resat-nuri-erol/sosyal-tufan-var-kuran-cozumleri-de-var-6"/>
        <a href="https://www.milligazete.com.tr/makale/3374521/resat-nuri-erol/sosyal-tufan-var-kuran-cozumleri-de-var-5"/>
        <a href="https://www.milligazete.com.tr/makale/3373100/resat-nuri-erol/sosyal-tufan-var-kuran-cozumleri-de-var-4"/>
        <a href="https://www.milligazete.com.tr/makale/3370972/resat-nuri-erol/sosyal-tufan-var-kuran-cozumleri-de-var-3"/>
        <a href="https://www.milligazete.com.tr/yazar/resat-nuri-erol"/>
      </related>
    </article>
  </body>
</html>