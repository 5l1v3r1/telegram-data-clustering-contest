<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/13/1840157/FOTO-Okolostojacim-sa-z-mladika-na-nastupisti-zdvihol-zaludok--take-nieco-by-nemal-dovolit-nik"/>
    <meta property="og:site_name" content="Topky.sk"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="FOTO Okolostojacim sa z mladíka na nástupišti zdvihol žalúdok, také niečo by nemal dovoliť nik"/>
    <meta property="og:description" content="LONDÝN - Cestovanie verejnou dopravou nie je vždy príjemné a pohodlné. Presvedčili sa o tom cestujúci v londýnskej stanici metra, z ktorej si neznámy muž urobil kúpeľňu. Na fotke si umýva zuby a zubnú pastu vypľúva priamo na podlahu nástupišťa. Záber pobúril množstvo ľudí na Twitteri."/>
  </head>
  <body>
    <article>
      <h1>FOTO Okolostojacim sa z mladíka na nástupišti zdvihol žalúdok, také niečo by nemal dovoliť nik</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <h3>FOTO Okolostojacim sa z mladíka na nástupišti zdvihol žalúdok, také niečo by nemal dovoliť nik</h3>
      <p>
        <i>LONDÝN - Cestovanie verejnou dopravou nie je vždy príjemné a pohodlné. Presvedčili sa o tom cestujúci v londýnskej stanici metra, z ktorej si neznámy muž urobil kúpeľňu. Na fotke si umýva zuby a zubnú pastu vypľúva priamo na podlahu nástupišťa. Záber pobúril množstvo ľudí na Twitteri.</i>
      </p>
      <p>Dochádzanie verejnou dopravou znamená, že musíme byť o čosi tolerantnejší voči ľuďom okolo nás. To ale odignoroval tento muž v londýnskej stanici metra. Twitter používateľka Melissa Thermsová ho vyfotila, ako si na nástupišti umýva zuby a zubnú pastu vypľúva na zem.</p>
      <figure>
        <img src="https://img.topky.sk/big/2522533.jpg/Metro-Zuby-Nastupiste-MelissaTherms.jpg"/>
      </figure>
      <p>Zdroj: Twitter/MelissaTherms</p>
      <p><b><i>„Nechutné správanie na stanici v Eustone. Na nástupišti si tento muž umýval zuby a opakovane pľuval na podlahu,“</i></b> pripísala Melissa ku záberu. Dodala, že mužovo nevhodné správanie si všimli viacerí, no nikto sa ho nesnažil zastaviť.</p>
      <figure>
        <img src="https://img.topky.sk/big/2522531.jpg/Metro-Zuby-Nastupiste-MelissaTherms.jpg"/>
      </figure>
      <p>Zdroj: Twitter/MelissaTherms</p>
      <p>Znechutení neboli len ľudia okolo neznámeho chlapíka, ale aj používatelia Twitteru, ktorí narazili na fotku. <b><i>„Má šťastie, že som tam nebol, pretože by som sa naňho pravdepodobne vyvracal,“ </i></b>odkazuje jeden z komentárov. <i><b>„Preboha, prečo ľudia nedokážu vstať o tri minúty skôr?“</b></i> znie ďalší.</p>
      <blockquote>
        <i>
          <b>Čítajte aj: <a href="https://www.topky.sk/cl/13/1835015/Muza-bolel-zub-a-bol-opuchnuty--Zubar-len-tazko-veril-tomu--co-mu-vytiahol-z-ust">Muža bolel zub a bol opuchnutý: Zubár len ťažko veril tomu, čo mu vytiahol z úst</a></b>
        </i>
      </blockquote>
      <p>Iní v komentári označili správny orgán londýnskej samosprávy Transport for London, ktorý je zodpovedný za dopravu, aby poukázali na neadekvátne a „antisociálne“ správanie cestujúceho. Uznajte sami, v podobnej situácii by ste sa pravdepodobne nechceli ocitnúť.</p>
    </article>
  </body>
</html>