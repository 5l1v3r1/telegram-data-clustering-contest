<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699868/%D8%B9%D8%B1%D8%A8%D8%B3%D8%AA%D8%A7%D9%86-%D8%B3%D8%B9%D9%88%D8%AF%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D9%87%D9%85%DA%A9%D8%A7%D8%B1%DB%8C-%D9%86%D8%B8%D8%A7%D9%85%DB%8C-%D8%A8%D8%A7-%DA%86%DB%8C%D9%86-%D8%AF%D8%B1-%D9%85%D9%82%D8%A7%D8%A8%D9%84-%D8%A7%DB%8C%D8%B1%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="عربستان سعودی به دنبال همکاری نظامی با چین در مقابل ایران"/>
    <meta property="og:description" content="در روز چهارشنبه گذشته پایگاه دریایی ملک فیصل ارتش در شهر جده ( در ساحل دریای سرخ) میزبان مانور مشترک و سه هفته ای نیروهای ویژه دریایی ارتش های عربستان سعودی و چین بود."/>
  </head>
  <body>
    <article>
      <h1>عربستان سعودی به دنبال همکاری نظامی با چین در مقابل ایران</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>در روز چهارشنبه گذشته پایگاه دریایی ملک فیصل ارتش در شهر جده ( در ساحل دریای سرخ) میزبان مانور مشترک و سه هفته ای نیروهای ویژه دریایی ارتش های عربستان سعودی و چین بود.</b>
      </p>
      <p>یک رسانه روسی نوشت: عربستان سعودی برای در امان ماندن از خطر ایران، به چین نزدیک می شود.<br/><br/>به گزارش <a href="https://www.asriran.com/">عصرایران</a> به نقل از آر تی روسیه، "گنادی پتروف" تحلیلگر سیاسی در مقاله ای نوشت که عربستان سعودی تلاش می کند برای رویارویی با ایران، علاوه بر کمک های نظامی آمریکا، از <a href="https://www.asriran.com/fa/news/699756">چین</a> نیز کمک نظامی بگیرد.<br/><br/>در این مقاله آمده است:<a href="https://www.asriran.com/fa/news/699801"> عربستان سعودی</a> تصمیم گرفته در مقابل همسایه اش یعنی ایران تنها به کمک های هم پیمان سنتی خود یعنی آمریکا اکتفا نکند. عربستان سعودی به سمت چین چرخش کرده است.</p>
      <p>در روز چهارشنبه گذشته پایگاه دریایی ملک فیصل ارتش در شهر جده ( در ساحل دریای سرخ) میزبان مانور مشترک و سه هفته ای نیروهای ویژه دریایی ارتش های عربستان سعودی و چین بود. این مانور ارتش تحت نام "شمشیر آبی" برگزار می شود.</p>
      <p>شرح عکس: دیدار وزیر دفاع چین با شاهزاده محمد بن سلمان وزیر دفاع و ولیعهد سعودی در ریاض - آرشیوی</p>
      <figure>
        <img src="https://cdn.asriran.com/files/fa/news/1398/9/3/1040075_324.jpg"/>
      </figure>
      <p>موضوع این مانور مقابله با تروریسم و دزدی دریایی است. این اولین مانور نظامی مشترک میان دو کشور سعودی و چین است.</p>
      <p>"الکساندر شومیلین" رئیس مرکز پژوهشی اروپا و خاورمیانه در آکادمی علوم روسیه در این باره گفت همکاری نظامی عربستان سعودی و چین برپایه های اقتصادی جدی قرار دارد. چین، مشتری اصلی نفت عربستان سعودی است و همزمان ریاض، در پروژه های اقتصادی چین به ویژه طرح بزرگ "راه ابریشم" مشارکت دارد.</p>
      <p>وی افزود: برای عربستان سعودی این نکته مهم است که چین روابط خوبی با ایران دارد. سعودی ها به میانجی نیاز دارند که تنش با ایران را کاهش دهد. این یکی از دلایل مهم نزدیک شدن ریاض به پکن است. عربستان سعودی به دنبال تضعیف رابطه اش با آمریکا نیست.</p>
    </article>
  </body>
</html>