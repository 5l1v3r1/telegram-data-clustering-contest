<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/real-preokretom-do-pobede-remi-atletika-u-granadi/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T00:08:12+00:00"/>
    <meta property="og:title" content="Real preokretom do pobede, remi Atletika u Granadi"/>
    <meta property="og:description" content="Fudbaleri Reala vratili su se na deobu prvog mesta sa Barselonom pošto su u poslednjoj utakmici subotnjeg programa 14. kola Primere savladali Real Sosijedad. Gosti iz San Sebastijana šokirali su „kraljevski klub“ već posle tri minuta kada je Vilijan Hoze savladao Kurtou. Na izjednačenje se čekalo sve do 37. minuta, a svoj 10. gol u […]"/>
  </head>
  <body>
    <article>
      <h1>Real preokretom do pobede, remi Atletika u Granadi</h1>
      <address><time datetime="2019-11-24T00:08:12+00:00">24 Nov 2019, 00:08</time> by <a rel="author">Zile</a></address>
      <p>Fudbaleri Reala vratili su se na deobu prvog mesta sa Barselonom pošto su u poslednjoj utakmici subotnjeg programa 14. kola Primere savladali Real Sosijedad.</p>
      <p>Gosti iz San Sebastijana šokirali su „kraljevski klub“ već posle tri minuta kada je Vilijan Hoze savladao Kurtou. Na izjednačenje se čekalo sve do 37. minuta, a svoj 10. gol u sezoni postigao je Karim Benzema. Samo što je počelo drugo poluvreme Valverde je doveo Real u vođstvo, a konačan trijumf potvrdio je Modrić petnaestak minuta pre kraja. Luka Jović je meč posmatrao sa klupe.</p>
      <p>Atletiko Madrid za vodećim tandemom zaostaje 3 boda nakon remija u Granadi. Renan Lodi je doveo „jorgandžije“ u vođstvo u 60. minutu, ali nedugo nakon toga izjednačio je Sančez. Granada je najprijatnije iznenađenje ove sezone u Primeri, a ovo je bio prvi meč koji nije izgubila nakon tri vezana neuspeha.</p>
      <p>Tokom ranog popodneva Betis je pred svojim navijačima savladao Valensiju, a u prvom meču dana Barselona je nakon preokreta bila bolja od Leganesa.</p>
      <p><b>Leganes – Barselona 1:2</b> (1:0)<br/><i>En Nesri 12′ – Suarez 53′, Vidal 79′</i></p>
      <p><b>Betis – Valensija 2:1</b> (1:1)<br/><i>Hoakin 37′, Kanales 90’+3′ – Gomez 32′</i></p>
      <p><b>Granada – Atletiko Madrid 1:1</b> (0:0)<br/><i>Sančez 68′ – Renan Lodi 60′</i></p>
      <p><b>Real Madrid – Real Sosijedad 3:1</b> (1:1)<br/><i>Benzema 37′, Valverde 47′, Modrić 74′ – Vilijan Hoze 3′</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/10/morata-nosi-atletiko-sevilji-gradski-derbi/"/>
        <a href="https://www.sportskacentrala.com/2019/11/09/carolije-mesija-real-ubedljiv-u-baskiji-video/"/>
        <a href="https://www.sportskacentrala.com/2019/11/02/radojin-pecat-na-pobedu-levantea-nad-barselonom-video/"/>
        <a href="https://www.sportskacentrala.com/2019/10/31/hetafe-zaustavio-granadu-oreljana-potopio-podmornicu-majorka-uz-dva-penala-samo-do-boda-video/"/>
        <a href="https://www.sportskacentrala.com/2019/10/27/granada-na-celu-primere-valensija-pala-u-pamploni-video/"/>
        <a href="https://www.sportskacentrala.com/2019/10/20/de-jong-obradovao-sevilju-ekambi-rastuzio-barselonu-video/"/>
        <a href="https://www.sportskacentrala.com/2019/10/19/barsa-preuzela-vrh-real-ocajan-na-balearima/"/>
        <a href="https://www.sportskacentrala.com/2019/10/18/granada-razdvojila-real-i-barsu-na-vrhu-la-lige/"/>
        <a href="https://www.sportskacentrala.com/2019/10/05/lepotica-modrica-i-prvi-gol-azara-za-real-argentinci-potopili-zutu-podmornicu/"/>
      </related>
    </article>
  </body>
</html>