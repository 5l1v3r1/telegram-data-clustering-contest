<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200890"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="প্রধানমন্ত্রীর সঙ্গে দেখা করলেন ‘মিস ইউনিভার্স বাংলাদেশ’"/>
    <meta property="og:description" content="প্রধানমন্ত্রী শেখ হাসিনার সঙ্গে শনিবার গণভবনে সাক্ষাৎ করেছেন ‘মিস ইউনিভার্স বাংলাদেশ ২০১৯’ শিরিন আক্তার শিলা। এ সময় আরও ছিলেন এই প্রতিযোগিতায় প্রথম রানারআপ আলিশা ইসলাম এবং দ্বিতীয় রানারআপ ও ‘মিস ওয়ার্ল্ড বাংলাদেশ ২০১৭’ জেসিয়া ইসলাম। তারা প্রধানমন্ত্রীকে ফুল দিয়ে শুভেচ্ছা জানান। ‘মিস ইউনিভার্স বাংলাদেশ’-এর চেয়ারম্যান রিজওয়ান বিন ফারুক ও পরিচালক তাহরিন ফাইয়াজ হক এসময় উপস্থিত ছিলেন। ৮ই ডিসেম্বর যুক্তরাষ্ট্রের জর্জিয়ার আটলান্টার টাইলার পেরি স্টুডিওতে অনুষ্ঠিত হবে ‘মিস ইউনিভার্স’ প্রতিযোগিতার চূড়ান্ত অনুষ্ঠান। এতে এবার অংশ নিচ্ছে বাংলাদেশ। প্রতিযোগিতায় অংশ নিতে ২৭শে নভেম্বর রাতের একটি ফ্লাইটে যুক্তরাষ্ট্রের উদ্দেশে ঢাকা ছাড়বেন শিরিন আক্তার শিলা।"/>
  </head>
  <body>
    <article>
      <h1>প্রধানমন্ত্রীর সঙ্গে দেখা করলেন ‘মিস ইউনিভার্স বাংলাদেশ’</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>প্রধানমন্ত্রী শেখ হাসিনার সঙ্গে শনিবার গণভবনে সাক্ষাৎ করেছেন ‘মিস ইউনিভার্স বাংলাদেশ ২০১৯’ শিরিন আক্তার শিলা। এ সময় আরও ছিলেন এই প্রতিযোগিতায় প্রথম রানারআপ আলিশা ইসলাম এবং দ্বিতীয় রানারআপ ও ‘মিস ওয়ার্ল্ড বাংলাদেশ ২০১৭’ জেসিয়া ইসলাম। তারা প্রধানমন্ত্রীকে ফুল দিয়ে শুভেচ্ছা জানান। ‘মিস ইউনিভার্স বাংলাদেশ’-এর চেয়ারম্যান রিজওয়ান বিন ফারুক ও পরিচালক তাহরিন ফাইয়াজ হক এসময় উপস্থিত ছিলেন। ৮ই ডিসেম্বর যুক্তরাষ্ট্রের জর্জিয়ার আটলান্টার টাইলার পেরি স্টুডিওতে অনুষ্ঠিত হবে ‘মিস ইউনিভার্স’ প্রতিযোগিতার চূড়ান্ত অনুষ্ঠান। এতে এবার অংশ নিচ্ছে বাংলাদেশ। প্রতিযোগিতায় অংশ নিতে ২৭শে নভেম্বর রাতের একটি ফ্লাইটে যুক্তরাষ্ট্রের উদ্দেশে ঢাকা ছাড়বেন শিরিন আক্তার শিলা।</p>
      <p>এই বিভাগের সর্বাধিক পঠিত</p>
    </article>
  </body>
</html>