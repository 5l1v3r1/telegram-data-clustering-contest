<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200760"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ভারতের কাছে ইনিংস ব্যবধানে হারলো বাংলাদেশ, ব্যাটিংয়ে নামেননি মাহমুদুল্লাহ"/>
    <meta property="og:description" content="তিনদিনেই কলকাতার ইডেন গার্ডেন্সে গোলাপি বলের টেস্টের সমাপ্তি ঘটলো। ভারতের কাছে সফরকারী বাংলাদেশ ইনিংস ও ৪৬ রানে কাছে পরাজিত হলো। ইন্দোরে প্রথম টেস্টেও ইনিংস ও ১৩০ রানে পরাজিত হয় টাইগাররা। ভারত দুই ম্যাচের টেস্ট সিরিজ ২-০ ব্যবধানে  জিতে নিলো। এই নিয়ে ঘরের মাঠে রেকর্ড টানা সপ্তম সিরিজ জয় করলো ভারত।বাংলোদেশের প্রথম ইনিংসে ১০৬ রানের জবাবে ব্যাট করতে নেমে ৩৪৭/৯ সংগ্রহ করে ইনিংস ঘোষণা করে ভারত। দ্বিতীয় দিনে দ্বিতীয় ইনিংসে ব্যাটিংয়ে নেমে ১৫২ রানে ৬ উইকেট হারিয়ে ফেলে বাংলাদেশ। তৃতীয় দিনে ইনিংস ব্যবধানে পরাজয় এড়াতে বাংলাদেশকে করতে হতো আরো ৮৯ রান। মাঠে মুশফিকুর রহিম ৫৯ রানে অপরাজিত ছিলেন। হ্যামস্ট্রিং ইনজুরির জন্য গতকাল ৩৯ রানে মাঠ ছাড়েন মাহমুদুল্লাহ রিয়াদ। তবে আজ ব্যাটিং করতে নামেননি রিয়াদ। সকালে মুশফিক ইনিংস শুরু করেন ইবাদতকে নিয়ে। শুরুতে উমেশ যাদবের বলে ৪ বলে শূন্য রানে কোহলির হাতে ক্যাচ দিয়ে ফেরেন  ইবাদত। এরপরে  দিন শুরুর সপ্তম ওভারের মাথায় বিদায় নেন মুশফিকুর রহিমও। আগের দিনের ৫৯ রানের সঙ্গে আর ১৫ রান যোগ করে ৭৪ করে ফেরেন তিনি। উমেশের  বলে রবীন্দ্র জাদেজার হাতে ক্যাচ দিয়ে ফেরেন এই  ব্যাটসমান। মুশফিকের বিদায়ে জয় থেকে…"/>
  </head>
  <body>
    <article>
      <h1>ভারতের কাছে ইনিংস ব্যবধানে হারলো বাংলাদেশ, ব্যাটিংয়ে নামেননি মাহমুদুল্লাহ</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্পোর্টস ডেস্ক</a></address>
      <p>তিনদিনেই কলকাতার ইডেন গার্ডেন্সে গোলাপি বলের টেস্টের সমাপ্তি ঘটলো। ভারতের কাছে সফরকারী বাংলাদেশ ইনিংস ও ৪৬ রানে কাছে পরাজিত হলো। ইন্দোরে প্রথম টেস্টেও ইনিংস ও ১৩০ রানে পরাজিত হয় টাইগাররা। ভারত দুই ম্যাচের টেস্ট সিরিজ ২-০ ব্যবধানে  জিতে নিলো। এই নিয়ে ঘরের মাঠে রেকর্ড টানা সপ্তম সিরিজ জয় করলো ভারত।</p>
      <p>বাংলোদেশের প্রথম ইনিংসে ১০৬ রানের জবাবে ব্যাট করতে নেমে ৩৪৭/৯ সংগ্রহ করে ইনিংস ঘোষণা করে ভারত। দ্বিতীয় দিনে দ্বিতীয় ইনিংসে ব্যাটিংয়ে নেমে ১৫২ রানে ৬ উইকেট হারিয়ে ফেলে বাংলাদেশ। তৃতীয় দিনে ইনিংস ব্যবধানে পরাজয় এড়াতে বাংলাদেশকে করতে হতো আরো ৮৯ রান। মাঠে মুশফিকুর রহিম ৫৯ রানে অপরাজিত ছিলেন। হ্যামস্ট্রিং ইনজুরির জন্য গতকাল ৩৯ রানে মাঠ ছাড়েন মাহমুদুল্লাহ রিয়াদ।</p>
      <p>তবে আজ ব্যাটিং করতে নামেননি রিয়াদ। সকালে মুশফিক ইনিংস শুরু করেন ইবাদতকে নিয়ে। শুরুতে উমেশ যাদবের বলে ৪ বলে শূন্য রানে কোহলির হাতে ক্যাচ দিয়ে ফেরেন  ইবাদত। এরপরে  দিন শুরুর সপ্তম ওভারের মাথায় বিদায় নেন মুশফিকুর রহিমও। আগের দিনের ৫৯ রানের সঙ্গে আর ১৫ রান যোগ করে ৭৪ করে ফেরেন তিনি। উমেশের  বলে রবীন্দ্র জাদেজার হাতে ক্যাচ দিয়ে ফেরেন এই  ব্যাটসমান। মুশফিকের বিদায়ে জয় থেকে মাত্র ১ উইকেট দূরে ছিলো ভারত। আরে সেটি তুলতে ১০ বল লাগে স্বাগতিকদের। উমেশের বলে শেষ ব্যাটসম্যান হিসেবে আউট হয়ে ফেরেন আল আমিন। দ্বিতীয় ইনিংসে বাংলাদেশের মোট সংগ্রহ দাঁড়ায় ১৯৫। উমেশ ৫৩ রানে ৫ উইকেট নেন। আর প্রথম ইনিংসে ৫ উইকেট পাওয়া ইশান্ত দ্বিতীয় ইনিংসেও নেন ৪ উইকেট।</p>
      <p>এই বিভাগের সর্বাধিক পঠিত</p>
    </article>
  </body>
</html>