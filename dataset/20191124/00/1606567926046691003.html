<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yeniasya.com.tr/dunya/hong-kong-da-secim-heyecani_507414"/>
    <meta property="og:site_name" content="YENİ ASYA"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Hong Kong'da seçim heyecanı"/>
    <meta property="og:description" content="Halk, otonom bölgenin tek &quot;tam demokratik&quot; sandık uygulaması özelliğindeki yerel seçime rekor katılım sağlıyor."/>
  </head>
  <body>
    <article>
      <h1>Hong Kong'da seçim heyecanı</h1>
      <h2>Halk, otonom bölgenin tek "tam demokratik" sandık uygulaması özelliğindeki yerel seçime rekor katılım sağlıyor.</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Çin'in Hong Kong Özel İdari Bölgesi'nde halk, hazirandan bu yana süren Çin ve hükümet karşıtı protestoların gölgesinde mahalli idare seçimi için sandık başına gitti.</p>
      <p>Şüphelilerin Çin'e iade yasa tasarısına karşı haziranda başlayan hükümet ve Çin karşıtı protestoların giderek şiddetlendiği 7 milyon 400 bin nüfuslu kentte halk, yerel saatle 07.30'dan itibaren 18 seçim bölgesinde 452 belediye meclisi üyesini belirlemek üzere oy kullanmaya başladı.</p>
      <p>Bu seçim için bu yıl 4 milyon 130 bin seçmenin kayıt yaptırdığı otonom bölgede halkın sandığa yoğun ilgisi dikkati çekiyor.</p>
      <p>Hükümet ve milletvekillerinin Pekin merkezi yönetiminin belirlediği adaylar üzerinden seçildiği Hong Kong'da tek "tam demokratik" sandık pratiği özelliği taşıyan yerel seçimin ilk 4 saatinde, 1 milyondan fazla seçmen oy kullandı.</p>
      <p>2015'teki seçimin ilk 4 saatindeki katılım oranını yaklaşık üçe katladı</p>
      <p>Yerel saatle 22.30'a kadar oy kullanılabilecek seçime katılım, ilk 4 saatte 340 bin kişinin oy kullandığı bir önceki yerel seçime oranla yaklaşık üç kat oldu.</p>
    </article>
  </body>
</html>