<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699856/%DB%8C%D8%AE%DA%86%D8%A7%D9%84%E2%80%8C-%D9%87%D9%88%D8%B4%D9%85%D9%86%D8%AF-%D8%A8%D8%B1%DA%AF-%D8%A8%D8%B1%D9%86%D8%AF%D9%87-%D8%AF%DB%8C%D9%BE%D9%88%DB%8C%D9%86%D8%AA-%D8%AF%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="یخچال‌ هوشمند، برگ برنده دیپوینت در بازار"/>
    <meta property="og:description" content=" «دیپوینت» این روزها در تکاپوی تولید و ارائه دو محصول جدید و هوشمند به بازار است. محصولاتی که در نوع خود منحصر به فرد و مجهز به آخرین فناوری‌های روز جهان و قادر به رقابت با برندهای جهانی هستند. حسین‌ رمضان‌زاده، مدیر کارخانه شرکت گل‌آسای سرما در گفت‌وگویی ضمن اشاره به فعالیت‌های این شرکت، به ویژگی‌های منحصر به‌ فرد یخچال‌های دیپوینت اشاره کرد. با ماه همراه باشید."/>
  </head>
  <body>
    <article>
      <h1>یخچال‌ هوشمند، برگ برنده دیپوینت در بازار</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p><b> </b>«دیپوینت» این روزها در تکاپوی تولید و ارائه دو محصول جدید و هوشمند به بازار است. محصولاتی که در نوع خود منحصر به فرد و مجهز به آخرین فناوری‌های روز جهان و قادر به رقابت با برندهای جهانی هستند. حسین‌ رمضان‌زاده، مدیر کارخانه شرکت گل‌آسای سرما در گفت‌وگویی ضمن اشاره به فعالیت‌های این شرکت، به ویژگی‌های منحصر به‌ فرد یخچال‌های دیپوینت اشاره کرد. با ماه همراه باشید.</p>
      <p>
        <b>پیش از هرچیز کمی درباره گستره فعالیت‌های شرکت گل‌آسای سرما بگویید.</b>
      </p>
      <p>حدود ۲۱ سال از شروع فعالیت‌های شرکت گل‌آسای سرما در زمینه تولید یخچال‌فریزرهای خانگی می‌گذرد. در حال حاضر در شهرک صنعتی ایوانکی در زمینی به مساحت ۱۰ هزار متر مربع (شامل انبار و خط تولید) مشغول به فعالیت هستیم. خوشبختانه دیپوینت موفق گردیده به طور مستقیم برای ۳۰۰ نفر و به طور غیر مستقیم برای حدود ۲ هزار نفر زمینه اشتغال را فراهم ساخته است.</p>
      <figure>
        <img src="https://cdn.asriran.com/files/fa/news/1398/9/3/1040012_351.jpg"/>
      </figure>
      <p>
        <b>ظرفیت تولید روزانه دیپوینت چقدر است؟</b>
      </p>
      <p>ظرفیت تولید روزانه کارخانه در حال حاضر ۷۰۰ یخچال خانگی در روز است. اما بر اساس برنامه‌ریزی‌های صورت گرفته تا نیمه دوم سال جاری میزان تولیدات ما به ۸۵۰ محصول در روز خواهد رسید. همچنین فاز دوم کارخانه تولید یخچال فریزر دیپوینت در دست راه اندازی و بهره‌برداری تا پایان سال است و پس از آن ظرفیت تولید محصولات دیپوینت به ۱۵۰۰ محصول در یک نوبت‌کاری افزایش می‌یابد. در حال حاضر بیشتر محصولات تولیدی ما شامل انواع یخچال‌‌ و فریزر با ظرفیت‌های ۲۵۰ تا ۶۰۰ لیتر است.</p>
      <p>
        <b>در حال حاضر پرطرفدارترین و پرفروش‌ترین مدل یخچال فریزرهای دیپوینت در بازار کدام است؟</b>
      </p>
      <p>پرفروش‌ترین محصول ما یخچال فریزر دوقلو مدل D5i  است که مجهز به یخ‌‌ساز اتوماتیک و محفظه نگه‌داری یخ است . پس از آن یخچال فریزر T7 در رده پر فرو‌ش‌ترین‌های دیپوینت قرار دارد که ۶۰۰ لیتر ظرفیت دارد و  دارای سیستم ذوب برفک اتوماتیک هوشمند است و سعی شده است از آخرین تکنولوژی­ها در طراحی و ساخت آن استفاده گردد.</p>
      <p>
        <b>شما به زودی دو محصول هوشمند را روانه بازار خواهید کرد. چه ویژگی هایی دارند؟</b>
      </p>
      <p>یکی از این محصولات، یخچال هوشمند دیپوینت مدل دیسکاور (Discover) نام دارد که دارای قابلیت «در تو در» ( Door in Door) با قابلیت  شفاف شوندگی است. به این ترتیب که شما بدون نیاز به باز کردن درب اصلی یخچال، از طریق درب شیشه ای به مواد غذایی دسترسی پیدا می­کنید و با ضربه زدن به درب شیشه‌ای می‌توانید درب را شفاف یا مات کنید. شفاف کردن درب امکان ویژه و منحصر به فرد مشاهده مواد غذایی بدون باز کردن درب یخچال را ارائه میدهد. استفاده از درب شیشه‌ای علاوه بر زیبایی محصول، باعث کاهش ۳۰ درصدی مصرف انرژی می‌شود. ما پیش از این نیز با چاپ مقاله‌ای در نشریات علمی خارجی و داخلی به اثبات این مهم پرداخته­ایم (ما اولین شرکت ایرانی هستیم که توانسته‌ایم همچون شرکت‌های پیشرو خارجی به این فناوری دست یابیم.</p>
      <figure>
        <img src="https://cdn.asriran.com/files/fa/news/1398/9/3/1040013_602.jpg"/>
      </figure>
      <p>محصول هوشمند دیگر  ما یخچال کپچر (Capture) است که در آن از فناوری «اینترنت اشیا» استفاده شده است. با کمک دو دوربین درون یخچال و اپلیکیشنی که روی موبایل یا تبلت کاربر نصب می­گردد، می‌توان محصولات درون را مشاهده و موجودی یا تاریخ انقضای آن را بررسی کرد. همچنین کاربران می‌توانند از طریق اپلیکیشن به فروشگاههای آنلاین متصل شده و خریدهای لازم را انجام دهند.</p>
      <p>
        <b>خریداران چه زمانی می‌توانند منتظر ورود این دو محصول هوشمند به بازار باشند؟</b>
      </p>
      <p>مراحل نمونه‌سازی و قالب‌سازی محصولات به اتمام رسیده و ۳ ماه از تولید نمونه‌ها زمان می‌گذرد. در مرحله آزمایش نهایی هستیم و براساس برنامه‌ریزی‌های صورت گرفته تا ۲ ماه آینده تولید این محصولات نهایی و روانه بازار خواهند شد.</p>
      <p>
        <b>مهم‌ترین مزیت و ویژگی دیپوینت نسبت به سایر برندهای ایرانی چیست؟</b>
      </p>
      <p>یکی از مهم‌ترین مزیت‌های دیپوینت نسبت به سایرین توانایی تولید محصولات هوشمند است. بعلاوه ما نخستین شرکت تولید کننده یخچال فریزر خانگی هستیم که موفق شدیم در ایران از کمپرسور اینورتر استفاده و مصرف انرژی را ۳۰ درصد کاهش دهیم. این موتورهای هوشمند به گونه‌ای طراحی شده‌اند که علاوه بر تولید کم‌ترین میزان صدا و مصرف کمتر انرژی، با تغییرات محیطی سازگار شوند و همین باعث افزایش عمر موتور و در نهایت یخچال‌های دیپوینت می‌شود. دیپوینت همواره سعی کرده از قطعات درجه یک کره جنوبی استفاده کند.</p>
      <p>
        <b>نحوه پشتیبانی پس از فروش دیپوینت چگونه است؟</b>
      </p>
      <p>ما واحد ارتباط با مشتری بسیاری فعالی داریم. ارتباطات مشتری از زمان فروش با تعیین زمان نصب آغاز شده و تا زمانی که سرویس‌ها در حال بهره‌برداری است، ادامه می‌یابد. نصب محصولات دیپوینت کاملا رایگان و در کوتاه‌ترین زمان ممکن (زیر ۲۴ ساعت) صورت می‌گیرد. همچنین با بکار گیری سامانه تماس پس از نصب و تعمیر با مشتری (Happy Call) کیفیت ارائه خدمات به مشتریان مورد ارزیابی قرار می­گیرد. براساس نظرات مشتریان به تکنسین‌ها امتیاز داده شده پخش کار صورت می‌گیرد. 700 نماینده مجاز سرویس دیپوینت مجهز به لباس فرم متحد و کارت شناسایی معتبر، دائماً در حال اموزش مسائل فنی و ارتباط صحیح با مشتریان هستند.  همچنین واحد شکایات در کوتاه‌ترین زمان ممکن به درخواست‌ها رسیدگی می‌کند.</p>
      <p>
        <b>فکر می‌کنید چه چیزی برند دیپوینت را متمایز می‌کند و مشتریان را به سوی شما می‌کشاند؟</b>
      </p>
      <p>یکی از مسائل مهم در تولید محصول کیفیت است. ما در سال‌های اخیر تمام تلاش خود را صرف جلب اعتماد مشتری کرده‌ایم، چرا که یکی از مشکلات عمده محصولات ایرانی کیفیت پایین است. کیفیت محصولات ما با بکارگیری تجهیزات دارای فناوری اروپایی، فرایندهای مهندسی تحت کنترل و نظام مدیریت کیفیت فعال و کارا، کاملا تضمین شده است.</p>
      <p>مسئله دوم، موضوع گارانتی است. بارها دیده‌ایم که بسیاری از مشتریان علاقه‌ای به پرداخت هزینه گارانتی ندارند، چرا که آن را هزینه‌ای اضافه و غیرکاربردی می‌دانند. با این حال ما با توسعه بخش خدمات پس از فروش، گارانتی را به مفهوم واقعی به مشتریان عرضه می‌کنیم. به طوری که اگر مشتری به دلایل مشخص ناراضی باشد در بدو نصب محصول را مرجوع می‌کنیم.</p>
      <p>ما به طور همزمان نوآوری و فناوری را در محصولات خود استفاده کرده تا ویژگی‌های جدیدی به یخچال‌فریزرهای دیپوینت بیافزاییم. در حال حاضر چندین پروژه طراحی و ساخت با مشخصه های قابل رقابت با محصولات روز دنیا در دست داریم.</p>
      <p>نکته دیگری که ما به آن پرداخته‌ایم فاکتور قیمت است چرا که خوشبختانه یا متاسفانه محصولات ما آنقدر شبیه محصولات درجه یک خارجی است که برخی سود جویان برند ما را جدا کرده و با نام برندهای خارجی به فروش می‌رسانند.</p>
      <p>
        <b>دیپوینت برای توسعه فعالیت‌های آینده خود چه برنامه‌هایی دارد؟</b>
      </p>
      <p>روند توسعه محصولات دیپوینت از ۱۰ سال پیش آغاز شده است. با تمرکز بر نوآوری واحد تحقیق و توسعه را گسترش دادیم و همزمان نیروهای جوان و متخصص را جذب کردیم. این باعث شد بتوانیم روی محصولات جدید تمرکز بیشتری داشته باشیم. از حدود ۱۰ سال پیش نسل جدید محصولات ما تولید شد و این نیازمند تأمین بخشی از قطعات از خارج کشور بود. در حال حاضر حدود ۴۰ درصد قطعات مهم ما از خارج کشور و محصولات درجه یک کشور چین و کره جنوبی تأمین می‌شود.</p>
      <p>هرچند که بازار هدف ما در حال حاضر داخلی است و به طور مستقیم صادرات نداریم اما در برنامه‌های آینده خود قصد داریم پس از افزایش ظرفیت تولید، روی بازارهای خارجی نیز تمرکز کنیم.</p>
      <p>در حال حاضر ۶ پروژه جدید تکمیل محصول در واحد تحقیق و توسعه وجود دارد که ۲ یا ۳ مورد آن تا پایان سال به تولید انبوه خواهد رسید. همچنین ما موفق شدیم در این بخش با توجه به سرمایه‌گذاری عظیم (برای هر محصول بین ۲تا ۳ میلیون دلار هزینه طراحی و ساخت قالب صرف شده) به فناوری محصولات برتر جهان در این زمینه دست یابیم.</p>
      <p>بقیه طرح‌های موجود نیز تا پایان ۹۹ به بهره‌برداری می‌رسد و همان‌طور که پیش‌تر اشاره شد، موازی آن کارخانه جدیدی درحال‌توسعه است که اغلب تجهیزات خط تولید از شرکتهای معتبر اروپایی تأمین‌شده و ظرفیت تولید روزانه را به ۱۵۰۰ محصول در یک نوبت‌کاری افزایش خواهد داد.</p>
      <p>همچنین یکی از نکات مثبت دیپوینت ارتباط با مراکز پژوهشی است. ما اخیراً با دانشگاه علم و صنعت ایران ارتباط برقرار کرده‌ایم و مقرر شده بر مبنای این همکاری دوجانبه از ظرفیت علمی دانشجویان و اساتید در پروژه‌های تحقیقاتی استفاده و جذب نیرو کنیم.</p>
      <p>برای کسب اطلاعات بیشتر به وبسایت دیپوینت مراجعه کنید :  <a href="http://www.depoint.ir/">http://www.depoint.ir</a></p>
    </article>
  </body>
</html>