<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/marketing/articles/0,7340,L-3774366,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="קסטרו מאשרת: החוזה בין קרולינה למקה לקים קרדשיאן יקוצר"/>
    <meta property="og:description" content="הקבוצה אישרה את הפרסום בכלכליסט ולפיו הצדדים יקצרו את ההסכם המקורי, שנחתם לשנתיים; עד כה השקיעה קבוצת קסטרו במותג 50 מיליון שקל"/>
  </head>
  <body>
    <article>
      <h1>קסטרו מאשרת: החוזה בין קרולינה למקה לקים קרדשיאן יקוצר</h1>
      <h2>הקבוצה אישרה את הפרסום בכלכליסט ולפיו הצדדים יקצרו את ההסכם המקורי, שנחתם לשנתיים; עד כה השקיעה קבוצת קסטרו במותג 50 מיליון שקל</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">נווית זומר</a></address>
      <p>רשת קסטרו אישרה את <a href="https://www.calcalist.co.il/marketing/articles/0,7340,L-3774307,00.html">הפרסום בכלכליסט</a>, ודיווחה לבורסה כי בקרוב ייחתם הסכם לסיום החוזה עם קים קרדשיאן. לפי ההודעה, "קרולינה למקה יחד עם קים קרדשיאן בוחנים יחדיו אפשרות לעדכון תנאי ההתקשרות לרבות תקופת מתן השירותים".</p>
      <p>כפי שנחשף היום בכלכליסט, יוסי גביזון, מבעלי קבוצת קסטרו הודיס ומייסד קרולינה למקה, נפגש בשבוע שעבר בארה"ב עם קים קרדשיאן. בפגישה נכחו באי כוחם של שני הצדדים, ולאור הפער בין הציפיות למכירות בארה"ב לבין המכירות, שהסתכמו בכמה עשרות אלפי זוגות בלבד, סוכם על קיצור משך החוזה משנתיים לשנה בלבד.</p>
      <p>ההסכם מצוי כעת אצל עורכי הדין של שני הצדדים, והחתימה עליו צפויה בשבועות הקרובים.</p>
      <p>לפי ההסכם המקורי, התחייבה קרולינה למקה לשלם 6 מיליון דולר בשנה לקרדשיאן עבור שירותיה כפרזנטורית של המותג בארה"ב וקידום מכירות המותג באינסטגרם שלה, שלו 140 מיליון עוקבים.</p>
      <p>עד כה השקיעה קבוצת קסטרו במותג 50 מיליון שקל שכללו הקמת אתר מכירות באינטרנט ותשלום בגובה 6 מיליון דולר לקרדשיאן.</p>
      <p>ואולם כאמור, מכירות המותג לא הצדיקו את ההשקעה הגבוהה, והציפיות "לקיצור דרך" בכיבוש שוק המשקפיים האמריקאי באמצעות קרדשיאן - לא התממשו. גם קולקציית הקפסולה שעיצבה קרדשיאן עבור קרולינה למקה לא הצליחה מסחרית,</p>
    </article>
  </body>
</html>