<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386598/f-35-olmazssa-baska-arayisa-girecegiz"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T00:30:00+00:00"/>
    <meta property="og:title" content="“F-35 olmazssa başka arayışa gireceğiz”"/>
    <meta property="og:description" content="Bakan Akar, El Cezire kanalında katıldığı “Talk to Al Jazeera” programında gündeme ilişkin soruları yanıtladı."/>
  </head>
  <body>
    <article>
      <h1>“F-35 olmazssa başka arayışa gireceğiz”</h1>
      <h2>Bakan Akar, El Cezire kanalında katıldığı “Talk to Al Jazeera” programında gündeme ilişkin soruları yanıtladı.</h2>
      <address>
        <time datetime="2019-11-24T00:30:00+00:00">24 Nov 2019, 00:30</time>
      </address>
      <p>Milli Savunma Bakanı Hulusi Akar, “Herhangi bir şekilde F-35 alınamazsa, bunu almak mümkün olmadığı taktirde tabii ki doğal olarak bizim de başka arayışlara girmek zorunda kalacağımızın herkes tarafından bilinmesi lazım.” dedi.</p>
      <p>Bakan Akar, El Cezire kanalında katıldığı “Talk to Al Jazeera” programında gündeme ilişkin soruları yanıtladı. “S-400’ler, Türk savunma sistemine mi entegre edilecek yoksa ‘stand alone system (bağımsız sistemler)’ şeklinde mi kullanılacak?” sorusuna Akar, “Başından beri bunu söylüyoruz. Elbette bu ‘stand alone’ şeklinde olacak. Herhangi bir şekilde bunu NATO sistemleriyle entegre etmeyeceğiz. Bağımsız olarak çalışacak.” yanıtını verdi.  Akar, Türkiye ile ABD arasındaki F-35 projesi konusuna ilişkin değerlendirilmesinin sorulması üzerine, Akar, Türkiye Cumhurbaşkanı Recep Tayyip Erdoğan’ın Washington ziyaretinde ABD Devlet Başkanı Donald Trump ile yaptığı görüşmede F-35 konusunun gündeme geldiğini anımsattı. Türkiye’nin program ortaklarından biri olarak üzerine düşen bütün sorumlulukları yerine getirdiğine işaret eden Akar, “Biz de ABD başta olmak üzere ortaklarımızdan bizim bu sorumluluklarımızı yerine getirirken gösterdiğimiz bu hassasiyeti bize karşı da aynı şekilde göstermelerini beklemek hakkımız. Bizim de beklentimiz budur.” ifadelerini kullandı.</p>
      <p>Bakan Akar: silahlı kuvvetlerimizin ihtiyacı...</p>
      <p>“Zamanında S-400’ün yerine Patriot almak istedik başlangıçta ama bu mümkün olmadı. Mümkün olmayınca S-400’ü aldık. Herhangi bir şekilde F-35 de alınamazsa, bu bizim silahlı kuvvetlerimizin ihtiyacı. F-35’ler ülkemizin savunması ve güvenliği için önemli bir araç, silah. Bunu almak mümkün olmadığı taktirde tabii ki doğal olarak bizim de başka arayışlara girmek zorunda kalacağımızın herkes tarafından bilinmesi lazım.”</p>
    </article>
  </body>
</html>