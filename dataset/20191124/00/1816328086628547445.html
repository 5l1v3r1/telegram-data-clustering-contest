<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/24155351/Many-people-do-not-know-about-Brahmaputra-Pushkar.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="பிரம்மபுத்திரா புஷ்கர விழா பற்றி பலருக்கு தெரியவில்லை - பிரதமர் மோடி"/>
    <meta property="og:description" content="பிரம்மபுத்திரா புஷ்கர விழா பற்றி நாட்டு மக்கள் பலருக்கு தெரியவில்லை என்று பிரதமர் மோடி கூறியுள்ளார்."/>
  </head>
  <body>
    <article>
      <h1>பிரம்மபுத்திரா புஷ்கர விழா பற்றி பலருக்கு தெரியவில்லை - பிரதமர் மோடி</h1>
      <h2>பிரம்மபுத்திரா புஷ்கர விழா பற்றி நாட்டு மக்கள் பலருக்கு தெரியவில்லை என்று பிரதமர் மோடி கூறியுள்ளார்.</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>புதுடெல்லி,பிரதமர் நரேந்திர மோடி அகில இந்திய வானொலியில் ‘மன் கி பாத்’ என்ற நிகழ்ச்சி வழியாக ஒவ்வொரு மாதமும் இறுதி ஞாயிற்றுக்கிழமையில்  மக்களுடன் உரையாடி வருகிறார்.இந்த நிகழ்ச்சியில் இன்று பேசிய பிரதமர் மோடி, பிரம்மபுத்திரா புஷ்கர விழா பற்றி நாட்டு மக்கள் பலருக்கு தெரியவில்லை என்றார். இது குறித்து அவர் பேசியதாவது;-</p>
      <p>“பிரம்மபுத்திரா நதியில் நவம்பர் 4 ஆம் தேதி முதல் 16 ஆம் தேதி வரை புஷ்கர விழா நடைபெற்றது. இந்தியாவின் பல பகுதிகளில் இருந்து மக்கள் இந்த விழாவிற்கு வந்ததாக கூறுகின்றனர். இதை கேட்கும் போது உங்களுக்கு ஆச்சரியமாக இருக்கிறதா? நம் நாட்டு மக்கள் பலருக்கு இந்த விழா பற்றி தெரியவில்லை. ஒருவேளை இந்த விழாவிற்கு ‘சர்வதேச நதி திருவிழா’ என்றோ அல்லது வேறு ஏதாவது பெயரோ வைக்கப்பட்டிருந்தால் இந்த புஷ்கர விழா குறித்து நாட்டு மக்கள் பேசியிருப்பார்கள்.புஷ்கரம், புஷ்கராலு, புஷ்கரஹா என்ற வார்த்தைகளை நீங்கள் கேள்விப்பட்டதுண்டா? இவை என்னவென்று உங்களுக்கு தெரியுமா? இவை எல்லாம் இந்தியாவில் உள்ள 12 நதிகளில் ஒவ்வொரு ஆண்டும் நடைபெறும் திருவிழாவின் பெயர்களாகும்.கும்பமேளாவைப் போல இந்த புஷ்கர விழாவும் நாட்டு மக்களிடையே ஒற்றுமையை வளர்க்கிறது. கடந்த வருடம் தமிழ்நாட்டில் உள்ள தாமிரபரணி நதியில் மகா புஷ்கர விழா நடைபெற்றது. இந்த வருடம் பிரம்மபுத்திரா நதியில் நடந்தது. அடுத்த வருடம் துங்கபத்ரா நதியில் நடைபெறும் என்று அவர் கூறினார்.</p>
    </article>
  </body>
</html>