<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774365,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ארה&quot;ב: הקונגרס מבקש מ-Airbnb רשימה של בעלי דירות שהפרו את חוקי ההשכרה"/>
    <meta property="og:description" content="בין השאר טוענים חברי הקונגרס שבעלי דירות ניצלו את מדיניות הביטולים של Airbnb לרעה והונו לקוחות, או שהחברה כשלה באמות זהותם של מארחים הפועלים בניגוד לתקנון ולא מנעו מהם להמשיך להשכיר דירות דרך הפלטפורמה בזהות כוזבת, אחרי שכניסתם לאתר נאסרה"/>
  </head>
  <body>
    <article>
      <h1>ארה"ב: הקונגרס מבקש מ-Airbnb רשימה של בעלי דירות שהפרו את חוקי ההשכרה</h1>
      <h2>בין השאר טוענים חברי הקונגרס שבעלי דירות ניצלו את מדיניות הביטולים של Airbnb לרעה והונו לקוחות, או שהחברה כשלה באמות זהותם של מארחים הפועלים בניגוד לתקנון ולא מנעו מהם להמשיך להשכיר דירות דרך הפלטפורמה בזהות כוזבת, אחרי שכניסתם לאתר נאסרה</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">שירות כלכליסט</a></address>
      <p>מחוקקים אמריקאים ביקשו מ-Airbnb לספק מידע אודות מארחים הרשומים באתר כבעלי דירות להשכרה לטווח קצר, שלא עומדים בחוקים המקומיים ומפרים את המדיניות של החברה.</p>
      <p>במכתב למנכ"ל החברה, בריאן צ'סקי, הביאו 6 חברי קונגרס כדוגמה מאמר שהתפרסם ב"ניו יורק טיימס" שהציג רישומים שמפעיל אחד, הפועל לפי מדיניות החברה, הצליח לצבור רווח של כ-21 מיליון דולר בשלוש שנים.</p>
      <p>בנוסף, רישומם מוטעים ומטעים הביאו לכך שלקוחות הולכו שולל על ידי "מארחים" שניצלו את מדיניות הביטולים של Airbnb. זאת לפי המכתב, החתום בין היתר על ידי בוני ווטסון קולמן, נציגת ניו ג'רזי, ברברה לי מקליפורניה ורובין קלי מאילינוי.</p>
      <figure>
        <img src="https://images1.calcalist.co.il/PicServer3/2017/07/06/739984/1NL.jpg"/>
        <figcaption>מטה Airbnb בסן פרנסיסקו <br/>צילום: רויטרס</figcaption>
      </figure>
      <p>"אנחנו מאוד מעריכים את העובדה שאתם מציינים לעיתים קרובות של-Airbnb מדיניות של "אפס סובלנות" בהקשר לסוג כזה של התנהגויות, אבל כעת ברור, שכשלתם לאמת את זהותם של מארחים הפועלים בניגוד לתקנון ולמנוע מהם להמשיך להשכיר דירות דרך הפלטפורמה שלכם תחת זהות כוזבת, אחרי שכניסתם לאתר נאסרה". נאמר במכתב.</p>
      <p>המחוקקים הוסיפו כי הם מבקשים להיפגש עם המנכ"ל שצ'סקי כדי לענות על רשימה של שאלות, בהן - כיצד החברה בוחנת מארחים, וכיצד הם מתכוונים לוודא כי התמונות המפורסמות לדירות להשכרה מהימנות. נציג של Airbnb לא הגיב לדברים.</p>
      <figure>
        <img src="https://images1.calcalist.co.il/PicServer3/2017/01/29/699526/263240846_1-4_l.jpg"/>
        <figcaption>בריאן צ'סקי מנכ"ל Airbnb <br/>צילום: בלומברג</figcaption>
      </figure>
      <p>מוקדם יותר החודש, בעקבות ירי קטלני שהתרחש בבית בקליפורניה, הכריזה Airbnb על צעדי בטיחות חדשים ומשמעותיים. השינויים כוללים בין היתר קו חם לשכנים (אנשים שלשכניהם יש דירת Airbnb יוכלו להתקשר ולהתלונן במקרה של הפרעה או מטרד), 100% אימות של כל הרישומים באתר, ומדיניות החזר מלא של התשלום לאורחים.</p>
      <p>החברה מסן פרנסיסקו מתעתדת לצאת להנפקה ראשונה בבורסה בשנה הבאה ומנסה לפתור בעיות רגולטוריות עם כמה ערים ברחבי ארה"ב.</p>
    </article>
  </body>
</html>