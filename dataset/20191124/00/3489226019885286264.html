<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/sxoleia-keramews-me-syntagh-novartis-ayth-thn-kyriakh-sto-documento-mazi-to-hot-doc-history-to-docville-kai-to-biblio-h-alhtheia-gia-tis-offshore"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Σχολεία Kεραμέως με συνταγή Novartis, αυτή την Κυριακή στο Documento - Μαζί το ΗΟΤ DΟC HISTORY, το Docville και το βιβλίο «Η αλήθεια για τις offshore»"/>
    <meta property="og:description" content="Συγκοινωνούντα δοχεία η φαρμακευτική με τα ιδιωτικά εκπαιδευτήρια Κωστέα Γείτονα."/>
  </head>
  <body>
    <article>
      <h1>Σχολεία Kεραμέως με συνταγή Novartis, αυτή την Κυριακή στο Documento - Μαζί το ΗΟΤ DΟC HISTORY, το Docville και το βιβλίο «Η αλήθεια για τις offshore»</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Συγκοινωνούντα δοχεία η φαρμακευτική με τα ιδιωτικά εκπαιδευτήρια Κωστέα Γείτονα.</h4>
      <p>Η <b>Ζωή Γείτονα </b>της οποίας η εταιρεία ελέγχεται (όπως και η μητέρα της Μαρία) από την εισαγγελία για σχέσεις με τη φαρμακοβιομηχανία διορίστηκε από την υπουργό Παιδείας στο θεσμικό όργανο που χαράσσει τη δημόσια κυβερνητική πολιτική</p>
      <p><b>ΑΠΟΚΑΛΥΠΤΙΚΑ EMAIL</b>: Ο Δημάδης του «περούκα – gate» και σε σκάνδαλο χορηγιών της Bayer</p>
      <p><b>Ι.Σ.ΚΑΡΙΩΤΗΣ</b>: Η κυρία ληξίαρχος του ΠΑΣΟΚ/ΚΙΝΑΛ σε ένα συνέδριο κλυδωνισμών.</p>
      <p><b>ΣΚΟΤΕΙΝΟ ΠΑΡΑΚΡΑΤΟΣ:</b> Τελεσίδικη καταδίκη των επίορκων της ΕΥΠ - Απόφαση κόλαφος για εκείνους που στόχευαν στη δολοφονία χαρακτήρα του Κώστα Βαξεβάνη</p>
      <p><b>ΝΕΑ ΔΗΜΟΚΡΑΤΙΑ:</b> Σενάρια πρόωρης κάλπης με φόντο το «νόμος και τάξη»</p>
      <p><b>ΠΡΟΥΠΟΛΟΓΙΣΜΟΣ 2020</b>: Λεφτά γιοκ για τα αναδρομικά των συνταξιούχων</p>
      <p><b>ΡΟΜΑ</b>: Οι 200.000 αόρατοι πολίτες της Ελλάδας</p>
      <p><b>ΤΟΥΡΚΙΑ</b>: Αυτοκτονούν οικογένειες λόγω της ανέχειας</p>
      <p><b>ΤΕΝΙΣ</b>: Όλοι οι άνθρωποι του Τσιτσιπά</p>
      <p>Σε αυτό το τεύχος αρθρογραφούν: <b>Νίκος Φίλης, Γιώργος Αρβανιτίδης, Διονύσης Τεμπονέρας, Καίτη Μυλωνά, Θύμιος Γεωργόπουλος</b></p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda6bfe825e6312900fff72.jpg"/>
      </figure>
      <h3>Το Hot.Doc History αφιερωμένο στον Εθνικό Διχασμό και το Ανάθεμα</h3>
      <p>Στο ρήγμα που επί δεκαετίες διαπερνούσε (και διαπερνά;) τον εθνικό κορμό είναι αφιερωμένο το τεύχος του Hot.Doc History, ένθετο στο Documento της Κυριακής 24 Νοεμβρίου.</p>
      <p>Ο Εθνικός Διχασμός που ξεκίνησε το 1915 από τη διαφωνία μεταξύ του πρωθυπουργού Βενιζέλου και του βασιλιά Κωνσταντίνου και αφορούσε τη στρατηγικής σημασίας επιλογή στρατοπέδου στον Α΄ Παγκόσμιο Πόλεμο. Ο Κωνσταντίνος –γαμπρός του Κάιζερ- οχυρώνεται πίσω από την ψευδεπίγραφη «ουδετερότητα». Ο Βενιζέλος δέχεται να παραχωρηθούν Δράμα και Καβάλα στη Βουλγαρία προκειμένου να δελεαστεί η Σόφια υπέρ της Αντάντ. Με ανταλλάγματα στη Μικρά Ασία. Ο βασιλικός πρωθυπουργός Ζαΐμης απορρίπτει πρόταση της Βρετανίας να παραχωρήσει την Κύπρο και ζητούσε τη χρήση αγκυροβολίου στο Αργοστόλι.</p>
      <p>Ο Βενιζέλος, κερδίζει τις εκλογές του ΄15 αλλά εξαναγκάζεται σε παραίτηση. Η παράδοση του Ρούπελ στη Βουλγαρία από τη βασιλική κυβέρνηση τον αναγκάζει να ιδρύσει την κυβέρνηση Εθνικής Αμύνης στη Θεσσαλονίκη και να βγει στον πόλεμο υπέρ των συμμάχων.</p>
      <p>Στις σελίδες του τεύχους αναβιώνουν ο ναυτικός αποκλεισμός που επιβάλουν οι Γάλλοι στον Πειραιά και ο βομβαρδισμός της Αθήνας τον Νοέμβριο του 1916. Το «πογκρόμ» κατά των βενιζελικών από τους Επιστράτους και το «Ανάθεμα» εις βάρος των Βενιζέλου από την Εκκλησία.</p>
      <p>Με τη νίκη της Αντάντ ο Βενιζέλος επιστρέφει θριαμβευτικά και με ρεβανσιστικές διαθέσεις. Αναβιώνει τη Βουλή «των Λαζάρων» και αποδέχεται το βρετανικό «δώρο» της απόβασης στη Μικρά Ασία που θα παραλάβουν και θα συνεχίσουν οι βασιλικοί μέχρι τον Σαγγάριο και την καταστροφή της Σμύρνης.</p>
      <p>Το άγος επιχειρήθηκε –ανεπιτυχώς- να ξεπλυθεί με τη δίκη και την εκτέλεση των «Εξι». Πράξη που βάθυνε τον διχασμό μέχρι την Κατοχή και την Αντίσταση. Ισως και πολύ αργότερα…</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda6e01825e63154076ff82.jpg"/>
      </figure>
      <h3>Οι Political Stencil, ο τοίχος και το μήνυμα στο Docville που κυκλοφορεί</h3>
      <p>Tα μέλη της ομάδας Political Stencil με αφορμή το νέο τους βιβλίο, σχολιάζουν στο Documento μερικές από τις πιο χαρακτηριστικές παρεμβάσεις τους στο δημόσιο χώρο.</p>
      <p>Με αφορμή το «The Irishman» του Μάρτιν Σκορσέζε ο Κωνσταντίνος Καϊμάκης ανατρέχει σε όλες τις γκανγκστερικές του ταινίες ξύνοντας πληγές και γκρεμίζοντας αμέτρητα ταμπού.</p>
      <p>Ο εκπρόσωπος της Κίνησης Πολιτών ΕCOELEUSIS Χρήστος Χρηστάκης γράφει για το επίμαχο θέμα της ΠΥΡΚΑΛ στην Ελευσίνα και τις σκοπιμότητες που κρύβονται πίσω από τη στάση της Υπουργού Πολιτισμού.</p>
      <p>Ο ανθρωπολόγος και Καθηγητής Κοινωνικής Λαογραφίας Βασίλης Νιτσιάκος μιλάει στη Μαρίνα Αγγελάκη για τη μελοποιημένη ποίηση στη βλάχικη γλώσσα που υπογράφει, για τα βιώματα του ως Βλάχος που έζησε την περιθωριοποίηση της μητρικής του γλώσσας και τονίζει την αναγκαιότητα του σεβασμού των απανταχού πολιτισμικών ετεροτήτων.</p>
      <p>Η Αφροδίτη Ερμίδη γράφει για το 22ο Διεθνές Φεστιβάλ Κινηματογράφου Ολυμπίας για Παιδιά και Νέους, ένα από τα σημαντικότερα παιδικά φεστιβάλ στον κόσμο, που ξεκινάει σε λίγες μέρες.</p>
      <p>Η Νορβηγίδα συγγραφέας Μάγια Λούντε επισκέφθηκε πρόσφατα τη χώρα μας και μίλησε στην Έμυ Ντούρου για το βιβλίο της «Η ιστορία των μελισσών» (Εκδόσεις Κλειδάριθμος) και για την κλιματική αλλαγή που απειλεί τον πλανήτη.</p>
      <p>Ο Γιάννης Στάνκογλου συνομιλεί με τον Κωνσταντίνο Καϊμάκη με αφορμή τη νέα ταινία του Αλέξη Καρδαρά, «Φαντασία», ένα δράμα πλημμυρισμένο από μουσική, λουλούδια και σπασμένα πιάτα.</p>
      <p>Η Ηλέκτρα Ζαργάνη γράφει για την Ιστορική Διαδρομή Γοργοποτάμου που διοργανώνεται για δεύτερη χρονιά στη Λαμία, μέσα από την οποία φωτίζεται ο τρόπος που σχεδιάστηκε μία από τις σπουδαιότερες ένοπλες αντιστασιακές δράσεις κατά των κατακτητών.</p>
      <p>Ο Ευριπίδης Λασκαρίδης μιλάει στον Σπύρο Οικόπουλο για την υβριδική παράσταση «Elenit» που ανεβαίνει στην Κεντρική Σκηνή της Στέγης.</p>
      <p>Στη στήλη New Entries γνωρίζουμε την τραγουδίστρια Σοφία Παπουλάκου.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda6d64825e63153f5d8292.jpg"/>
      </figure>
      <h3>Το βιβλίο του G. Zucman «Η αλήθεια για τις offshore»</h3>
      <p>Όταν η διαφθορά πάει στον... φορολογικό παράδεισο</p>
      <p>Ζυρίχη, Χονγκ Κονγκ, Μπαχάμες, Νησιά Κέιμαν, Λουξεμβούργο… Τα ονόματα αυτά κρύβουν μια θλιβερή πραγματικότητα, τη φοροδιαφυγή μιας μειονότητας πολυεκατομμυριούχων εις βάρος της μεγάλης πλειονότητας των πολιτών. Ο συγγραφέας καταφέρνει, χάρη σε αυτή την πρώτη επιστημονικά τεκμηριωμένη ανάλυση, να εκτιμήσει τη διάσταση του φαινομένου: 5.800 δισ. ευρώ ή το 8% του χρηματοοικονομικού πλούτου των νοικοκυριών βρίσκονται στους φορολογικούς παραδείσους. Το θέμα παρουσιάζει ενδιαφέρον για την Ελλάδα η οποία, μετά το σκάνδαλο της λίστας Λαγκάρντ και συγκριτικά με άλλες χώρες, αναδεικνύεται παγκόσμια πρωταθλήτρια της offshore φοροδιαφυγής. Ανάμεσα στους πρωταγωνιστές των offshore είναι η ίδια η σύζυγος του πρωθυπουργού Κυριάκου Μητσοτάκη η οποία φιγουράρισε στα Paradise Papers. Μέσω των offshore γίνεται και η χρηματοδότηση εταιρειών της.</p>
      <p>Ο Zucman προτείνει ένα συγκεκριμένο σχέδιο δράσης για την επιτυχή καταπολέμηση της οικονομικής αδιαφάνειας, όπου υπάρχουν δύο βασικές προϋποθέσεις: ο εξαναγκασμός των τραπεζών να αποκαλύψουν τα στοιχεία των πελατών τους και ο έλεγχος της ακρίβειας των στοιχείων αυτών. Από εκεί και πέρα είναι θέμα των κρατών και των πολιτών να αντιμετωπίσουν αποφασιστικά αυτήν τη μάστιγα. Καμία χώρα από μόνη της δεν μπορεί να κάνει πολλά πράγματα, όμως αρκεί μια συμμαχία λίγων μεγάλων κρατών ώστε να πιεστούν οι φορολογικοί παράδεισοι να συμμορφωθούν.</p>
      <figure>
        <img src="https://img.documentonews.gr/unsafe/smart/http://img.dash.documentonews.gr/documento/imagegrid/2019/11/24/5dda6e10825e63153f5d8293.jpg"/>
      </figure>
      <p>ΚΑΙ ΑΥΤΗ ΤΗΝ ΚΥΡΙΑΚΗ ΥΠΑΡΧΕΙ DOCUMENTO</p>
      <h3>
        <a href="http://epaper.documentonews.gr/">ΓΙΑ ΝΑ ΚΑΤΕΒΑΣΕΤΕ ΤΗΝ ΕΦΗΜΕΡΙΔΑ ΣΤΗΝ ΟΘΟΝΗ ΣΑΣ ΠΑΤΗΣΤΕ ΕΔΩ</a>
      </h3>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>