<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/xwris-lobera-sto-londino-o-olympiakos"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Χωρίς Λοβέρα στο Λονδίνο ο Ολυμπιακός"/>
    <meta property="og:description" content="Με το κλίμα να μην είναι και το καλύτερο δυνατό μετά την γκέλα του Ολυμπιακού χθες (23/11) στη Νέα Σμύρνη η προετοιμασία των «ερυθρoλεύκων» για τον αγώνα της Τρίτης (26/11) με την Τότεναμ στο Λονδίνο στο πλαίσιο της 5ης αγωνιστικής των ομίλων του Τσάμπιονς Λιγκ ολοκληρώθηκε σήμερα."/>
  </head>
  <body>
    <article>
      <h1>Χωρίς Λοβέρα στο Λονδίνο ο Ολυμπιακός</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Αντώνης Φουντής</a></address>
      <h4>Με το κλίμα να μην είναι και το καλύτερο δυνατό μετά την γκέλα του Ολυμπιακού χθες (23/11) στη Νέα Σμύρνη η προετοιμασία των «ερυθρoλεύκων» για τον αγώνα της Τρίτης (26/11) με την Τότεναμ στο Λονδίνο στο πλαίσιο της 5ης αγωνιστικής των ομίλων του Τσάμπιονς Λιγκ ολοκληρώθηκε σήμερα.</h4>
      <p>Οι Πειραιώτες αναχωρούν αύριο το πρωί για το Λονδίνο και λίγο μετά το τέλος της σημερινής προπόνησης ο Πέδρο Μαρτίνς ανακοίνωσε την αποστολή του Ολυμπιακού για το μεθαυριανό ματς (26/11, 22:00, Cosmote Sports) και σε αυτή δεν βρίσκεται ο Αργεντινός Λοβέρα, ο οποίος είχε ξεκινήσει βασικός κόντρα στον Πανιώνιο. Αναλυτικά η αποστολή:</p>
      <p>Σα, Καραργύρης, Αλέν, Σεμέδο, Ελαμπντελαουί, Τσιμίκας, Γκασπάρ, Παπαδόπουλος, Μεριά, Τοροσίδης, Καμαρά, Μπουχαλάκης, Μπενζιά, Γκιλιέρμε, Ποντένσε, Μασούρας, Βαλμπουενά, Ραντζέλοβιτς, Γκερέρο, Ελ Αραμπί.</p>
      <p>Στο μεταξύ, έγινε γνωστό ότι ο Βούλγαρος Γκεόργκι Καμπάκοφ θα είναι ο διαιτητής του αγώνα του Ολυμπιακού με την Τότεναμ. Ο Καμπάκοφ θα διαιτητεύσει για πρώτη φορά παιχνίδι ελληνικής ομάδας, ενώ μέχρι στιγμής έχει σφυρίξει ένα ματς στη φετινή διοργάνωση, το ματς Ρεάλ Μαδρίτης - Μπριζ.</p>
      <p>Βοηθοί θα είναι οι συμπατριώτες του Μαργκαρίτοφ, Βαλκόφ, με τέταρτο τον Ποπόφ και στο VAR τους Ιταλούς Φάμπρι, Μάσα.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>