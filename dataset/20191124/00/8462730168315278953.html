<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.topky.sk/cl/13/1839927/Horka-cokolada-dokaze-vyvolat-pocity-euforie--ktore-su-podobne-uzivaniu-kanabisu--ma-to-vsak-jeden-hacik"/>
    <meta property="og:site_name" content="Topky.sk"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Horká čokoláda dokáže vyvolať pocity eufórie, ktoré sú podobné užívaniu kanabisu, má to však jeden háčik"/>
    <meta property="og:description" content="LONDÝN - Nová štúdia naznačuje, že horká čokoláda dokáže privodiť euforické stavy podobné kanabisu. Horká čokoláda údajne obsahuje psychoaktívne zložky, ktoré sú tiež súčasťou marihuany. Vedci zistili, že ľudia, ktorí denne zjedia štrnásť gramov čokolády, majú o sedemdesiat percent menší výskyt depresie. Pri jedení čokolády však netreba zabúdať na zdravú mieru."/>
  </head>
  <body>
    <article>
      <h1>Horká čokoláda dokáže vyvolať pocity eufórie, ktoré sú podobné užívaniu kanabisu, má to však jeden háčik</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <h3>Horká čokoláda dokáže vyvolať pocity eufórie, ktoré sú podobné užívaniu kanabisu, má to však jeden háčik</h3>
      <p>
        <i>LONDÝN - Nová štúdia naznačuje, že horká čokoláda dokáže privodiť euforické stavy podobné kanabisu. Horká čokoláda údajne obsahuje psychoaktívne zložky, ktoré sú tiež súčasťou marihuany. Vedci zistili, že ľudia, ktorí denne zjedia štrnásť gramov čokolády, majú o sedemdesiat percent menší výskyt depresie. Pri jedení čokolády však netreba zabúdať na zdravú mieru.</i>
      </p>
      <p>Kombinácia orieškov a čokolády je pre väčšinu priam posvätná. Na svetlo sveta sa však dostáva nová štúdia vedcov z Univerzity College v Londýne, ktorá spája účinky čokolády s účinkami marihuany. Čokoládu s prídavkom kanabisu dostanete v supermarketoch po celom svete. Pravý dôvod tejto kombinácie však pozná len málokto.</p>
      <p><i><b>„Horká čokoláda obsahuje psychoaktívne zložky, ktoré vytvárajú pocitové vibrácie podobné ako pri užívaní kanabisu. Tieto zložky pomáhajú regulovať našu náladu,“</b></i> vysvetlila webstránka Men’s Journal. Štúdie sa zúčastnilo 13 626 osôb. Tí, ktorí za deň zjedli aspoň 14 gramov horkej čokolády, mali o 70 percent nižší výskyt depresie.</p>
      <figure>
        <img src="https://img.topky.sk/big/2521849.jpg/kakao-cokolada-horka-cokolada.jpg"/>
      </figure>
      <p>Zdroj: Getty Images</p>
      <p>Výskum teda naznačil, že pravidelná konzumácia horkej čokolády je dobrým liekom proti depresii. Hoci sa môže zdať, že depresie vás vie zbaviť akákoľvek čokoláda, nie je to pravda. Vlastnosti tmavej čokolády podobné kanabisu nespočívajú len v pozitívnych účinkoch, ale kvalite. Nie nadarmo sa hovorí, že iba kvalitná čokoláda dokáže pozdvihnúť náladu.</p>
      <blockquote><b><i>Čítajte aj: <a href="https://www.topky.sk/cl/13/1839313/Zelenina-je-zdrava--nechuti-vsak-kazdemu--Na-vine-su-aj-geny--zdovodnuju-vedci">Zelenina je zdravá, nechutí však každému: Na vine sú aj gény, zdôvodňujú vedci</a></i></b> <a href="https://www.topky.sk/cl/13/1793601/Odbornici-radia--kaslite-na-diety--Ak-dodrzite-tychto-12-krokov--zarucene-schudnete"><i><b>Odborníci radia, kašlite na diéty: Ak dodržíte týchto 12 krokov, zaručene schudnete</b></i></a></blockquote>
      <p><i><b>„Na bližšie objasnenie jednotlivých súvislostí je však potrebný ďalší výskum. Môže z toho vysvitnúť, že ľudia v depresii strácajú záujem o horkú čokoládu. Tiež sa môžu objaviť ďalšie faktory, ktoré u ľudí utlmujú potrebu konzumovať horkú čokoláda a vyvolať tak depresiu,“ </b></i>objasnila autorka štúdie Sarah Jacksonová.</p>
      <p>Dôkazy sú však jasné. Horká čokoláda skutočne dokáže vyvolať pocity eufórie, ktoré sú podobné užívaniu kanabisu. Majte však na pamäti, že horká čokoláda je zdravá len do istej miery.</p>
    </article>
  </body>
</html>