<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774316,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="דוחות ביטוח ישיר: ההוצאות גדלו, ההכנסות והרווחים נשחקו"/>
    <meta property="og:description" content="הירידה ברווחיות החיתומים והתחרות האגרסיבית בענף ביטוחי הרכב נפגעו בתוצאות הרבעוניות שהציגה איי.די.איי ביטוח, מפעילת מותג ביטוח ישיר - הפרמיות ברבעון ירדו ב-3% ל-644 מיליון שקל, הרווח נשחק ב-24% ל-51 מיליון שקל"/>
  </head>
  <body>
    <article>
      <h1>דוחות ביטוח ישיר: ההוצאות גדלו, ההכנסות והרווחים נשחקו</h1>
      <h2>הירידה ברווחיות החיתומים והתחרות האגרסיבית בענף ביטוחי הרכב נפגעו בתוצאות הרבעוניות שהציגה איי.די.איי ביטוח, מפעילת מותג ביטוח ישיר - הפרמיות ברבעון ירדו ב-3% ל-644 מיליון שקל, הרווח נשחק ב-24% ל-51 מיליון שקל</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">רחלי בינדמן</a></address>
      <p>דוחות חלשים לחברת <a href="https://www.calcalist.co.il/stocks/home/0,7340,L-3959-1129501,00.html?quote=%D7%90%D7%99%D7%99%D7%93%D7%99%D7%90%D7%99%D7%99%20%D7%91%D7%99%D7%98%D7%95%D7%97">איי.די.איי ביטוח</a>של משפחת שנידמן - החברה המוכרת תחת מותג ביטוח ישיר ושאותה מנהל קובי הבר. הרווח הכולל ברבעון השלישי הסתכם ב-51 מיליון שקל, ירידה של 24% לעומת הרבעון המקביל בשנה קודמת. ב-9 החודשים הראשונים של השנה הסתכם הרווח ב-165.7 מיליון שקל, ירידה של 4% לעומת התקופה המקבילה.</p>
      <p>בחברה מסבירים את התוצאות בירידה ברווחיות החיתומים בענפי הרכוש, בדגש על ביטוחי רכב מקיף - זו קוזזה בחלקה על ידי עלייה ברווחי ענף ביטוח רכב חובה.  הירידה החדה ברווח מקורה בעיקר ברווחי השקעות נמוכים יותר לעומת התקופה המקבילה (15 מיליון שקל פחות לעומת הרבעון המקביל) וכן בירידה ברווחיות בביטוח הרכוש.</p>
      <p>חברות הביטוח מתמודדות בשנה האחרונה עם תחרות אגרסיבית בביטוחי הרכב, על רקע כניסת שחקניות דיגיטליות חדשות. במקביל, הבידול של ביטוח ישיר כחברת ביטוח ישירה ללא סוכני ביטוח הולך ופוחת כשחברות מסורתיות גדולות נכנסו חזק לתחום השיווק הישיר של ביטוחי רכב.</p>
      <p>סכום הפרמיות ברבעון ירדה ב-3% בהשוואה לרבעון המקביל, ועמד על -644.5 מיליון שקל. בסיכום שלושת הרבעונים הראשונים עמדו הפרמיות על 2 מיליארד שקל, ירידה של 1% בהשוואה לתקופה מקבילה. בחברה מסבירים כי מספר הלקוחות והקיפי הפעילות גדלו דווקא ברבעון, אך הורדת תעריפים (על רקע השינויים האמורים בסביבה התחרותית), לצד טיוב תיק הלקוחות עמדו מאחורי הירידה בסכום הפרמיות.</p>
      <p>בצד השחיקה בהכנסות וברווחיות נרשמה עלייה בהוצאות המכירה, ההנהלה והכלליות שהסתכמו ברבעון ב-142 מיליון שקל – עלייה של 7% לעומת הרבעון המקביל. מתחילת השנה עמד ההוצאה בסעיפים אלה לע 415 מיליון שקל, עליה של 11% בהשוואה לתקופה המקבילה. הצמיחה בפעילות גוררת עלייה בעמלות לשותפים העסקייים המשווקים את הביטוחים, בהם סוכנויות רכב. ההסבר לכך היא שלצד התחרות ושחיקת המחירים הפעילות צומחת ומחייבת עליה בעמלות לשותפים עסקיים המשווקים את הביטוחים (בין היתר סוכנויות רכב). החברה מציינת עוד שהעלייה בהוצאות השכר נובעת גם מעלייה בהיקף הנציגים בהלימה לצמיחה בגודל התיק והמשך הגדלת השקעות בתשתיות טכנולוגיות.</p>
      <figure>
        <img src="http://www.calcalist.co.il/PicServer3/2019/08/25/929396/4_l.jpg"/>
      </figure>
      <p>מנכ"ל איי.די.איי קובי הבר צילום: כפיר סיוון</p>
    </article>
  </body>
</html>