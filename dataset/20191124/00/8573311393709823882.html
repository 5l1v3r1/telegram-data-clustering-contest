<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vanityfair.it/news/approfondimenti/2019/11/24/natale-fare-albero-felicita-scienza-studio-decorazioni"/>
    <meta property="og:site_name" content="VANITY FAIR"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Natale, chi fa l'albero in anticipo è più felice: lo dice la scienza"/>
    <meta property="og:description" content="Siete tra quelle persone che già da qualche settimana pensano all'albero di Natale e alle decorazioni per la casa? Siete «solo» felici. Lo dice la scienza"/>
  </head>
  <body>
    <article>
      <h1>Natale, chi fa l'albero in anticipo è più felice: lo dice la scienza</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.vanityfair.it/author/aarcolaci" target="_blank">Alessia Arcolaci</a></address>
      <slideshow>
        <figure>
          <img src="https://images.vanityfair.it/wp-content/uploads/2018/12/04120258/albero-natale-landscape-950x684.jpg"/>
        </figure>
        <figure>
          <img src="https://images.vanityfair.it/gallery/98920/Big/2ea447d8-7065-4607-9c53-31b917a24509.png"/>
          <figcaption><b>Gli alberi di Natale delle star del 2018</b><br/>Elisabetta Canalis e il bacio sotto l'albero a Skyler Eva.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/a2b716ae-b8ff-4c72-a69f-71f01a5593b3.png"/>
          <figcaption><b>Gli alberi di Natale delle star del 2018</b><br/>Bianco e oro quello a casa di Simona Ventura.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/0da5c0c2-8a0b-434f-ae2f-64e24491f88a.png"/>
          <figcaption><b>Gli alberi di Natale delle star del 2018</b><br/>Caterina Balivo e l'albero nello studio di `«Vieni da me».<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/c89d34a9-607b-4f65-9566-1fad8af75783.png"/>
          <figcaption><b>Gli alberi di Natale delle star del 2018</b><br/>Alessandro Cattelan l'albero quest'anno l'ha fatto presto, su consiglio di Nina.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/a4c30c4b-d6e3-47e1-9d1c-f4ab8f94645c.png"/>
          <figcaption><b>Gli alberi di Natale delle star del 2018</b><br/>Ariana Grande ci ha messo un po' di fantasia...<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/510b9969-37e7-4b5b-b656-6d733af0259e.png"/>
          <figcaption><b>Gli alberi di Natale delle star del 2018</b><br/>Madonna ha lasciato gli addobbi alla figlia Ester.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/fa61e9c6-bfce-46ac-a4de-389d60bb005c.png"/>
          <figcaption><b>Gli alberi di Natale delle star del 2018</b><br/>Selma Blair ne ha preparato uno a misura di Arthur.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/43646760-5674-48a2-8fdf-4ec07d9e162b.png"/>
          <figcaption><b>Gli alberi di Natale delle star del 2018</b><br/>Nicole Kidman ha scelto palline dorate e rosse.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/5061a61b-a9bc-4db6-86f7-c4fdb7038dfe.png"/>
          <figcaption><b>Gli alberi di Natale delle star del 2018</b><br/>Albero total white per Chiara Ferragni e Fedez. Il più felice? Leone.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/b9710a60-789a-4ac1-abae-3ea61c2f5884.png"/>
          <figcaption><b>Gli alberi di Natale delle star del 2018</b><br/>A casa di Kylie Jenner l'albero di Natale è enorme. <cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/4380ab55-2dd0-42b0-b1f0-75263b3ea9ab.png"/>
          <figcaption><b>Gli alberi di Natale delle star del 2018</b><br/>Britney Spears l'ha riempito di addobbi e luci colorate.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/3c239067-6a75-425d-b8a8-4dea5b509a44.png"/>
          <figcaption><b>Gli alberi di Natale delle star del 2018</b><br/>Portia De Rossi ed Ellen DeGeneres hanno scelto solo mille lucine bianche.<cite>Screenshot @Instagram</cite></figcaption>
        </figure>
        <figure>
          <img src="https://images.vanityfair.it/gallery/98920/Big/b0673711-a0e5-45f3-96a9-cfe52ec2bc8b.png"/>
          <figcaption><b>Gli alberi di Natale delle star del 2018</b><br/>Jennifer Lopez l'ha addobbato insieme al compagno Alex Da Rold.<cite>Screenshot @Instagram</cite></figcaption>
        </figure>
        <figcaption>Gli alberi di Natale delle star del 2018</figcaption>
      </slideshow>
      <p>
        <b>Siete tra quelle persone che già da qualche settimana pensano all'albero di Natale e alle decorazioni per la casa? Siete «solo» felici. Lo dice la scienza</b>
      </p>
      <p>Finalmente lo dice anche la scienza: chi fa l’albero di Natale in anticipo è più felice. Per anni noi che già ottobre iniziamo (senza farci troppo notare) a rovistare tra gli addobbi natalizi per vedere se è tutto sotto controllo, ci siamo sentiti quelli «strani». Quelli a cui veniva detto: «Ma che esagerazione l’albero adesso, manca ancora un mese a Natale!». E invece no, noi siamo solo felici. E molto.</p>
      <p>Lo ribadisce la scienza. Lo psicologo <b>Steve McKeown</b>, fondatore della McKeown Clinic, ha spiegato che «<b>immergersi nell’atmosfera del Natale fa mantenere i contatti con il bambino che è in noi</b>». A noi appassionati di luci colorate, renne, palline di ogni colore e tradizione, ci frega la nostalgia. «Benché possa esserci una percentuale di ragioni sintomatiche per cui qualcuno voglia ossessivamente addobbare casa in anticipo, nella maggior parte dei casi si tratta di motivazioni nostalgiche o per resuscitare la magia del Natale». Cosa c’è di male? Il Natale è bello, ci fa stare bene e anzi, di questi tempi, non è mai abbastanza.</p>
      <p>«In un mondo pieno di stress e ansia», continua McKeown, «la gente associa ciò che è correlato al Natale alla felicità, evocando forti sentimenti legati all’infanzia. Le decorazioni sono semplicemente un’ancora alle emozioni e all’eccitamento di quando eravamo bambini». E se è vero che la lacrima è sempre in agguato quando ci si sofferma troppo a fissare ogni pallina che appendiamo e a cui (quasi sempre) è legato un ricordo, secondo la psicoterapeuta <b>Amy Morin</b> «per chi ha perso qualcuno,<b> le vacanze fanno tornare alla mente i bei tempi passati</b>».</p>
      <p>Infine, il Natale fa bene anche alle relazioni con i vicini. Secondo una ricerca scientifica pubblicata sul <b><i>Journal of Enviromental Psychology </i></b>appendere i festoni alla porte di casa aiuta a mantenere buoni rapporti, a rinvigorirli e se necessario a risanarli. Perché si sa, la felicità è contagiosa.</p>
      <related>
        <h4>LEGGI ANCHE</h4>
        <a href="https://www.vanityfair.it/lifestyle/casa/2017/12/12/albero-di-natale-meglio-vero-o-finto"/>
        <a href="https://www.vanityfair.it/viaggi-traveller/vacanze/2019/11/14/capodanno-2020-offerte-viaggi-organizzati"/>
        <a href="https://www.vanityfair.it/news/storie-news/2019/11/13/chi-era-davvero-babbo-natale-nuova-pubblicita-sainsburys"/>
      </related>
    </article>
  </body>
</html>