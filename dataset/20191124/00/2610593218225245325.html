<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zvonline.sk/pocasie-vo-zvolene-rana-uz-budu-chladnejsie-teploty-cez-den-pretrvaju-pri-hranici-10-stupnov/"/>
    <meta property="og:site_name" content="ZVONLINE.sk"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Počasie vo Zvolene: Raná už budú chladnejšie, teploty cez deň pretrvajú pri hranici 10 stupňov"/>
    <meta property="og:description" content="Napriek tomu, že sa blíži koniec novembra sa s nami jeseň ešte nelúči. Postupne síce pociťujeme mierne ochladenie, no teploty na dané obdobie zostávajú stále nadpriemerné. Zmena by ale mala nastať v prvý decembrový deň, kedy má zima udrieť v plnej sile."/>
  </head>
  <body>
    <article>
      <h1>Počasie vo Zvolene: Raná už budú chladnejšie, teploty cez deň pretrvajú pri hranici 10 stupňov</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">ZVonline.sk, moduly SHMÚ, AccuWeather.com</a></address>
      <p>
        <b>Napriek tomu, že sa blíži koniec novembra sa s nami jeseň ešte nelúči. Postupne síce pociťujeme mierne ochladenie, no teploty na dané obdobie zostávajú stále nadpriemerné. Zmena by ale mala nastať v prvý decembrový deň, kedy má zima udrieť v plnej sile.</b>
      </p>
      <figure>
        <img src="https://zvonline.sk/wp-content/uploads/2019/02/30.jpg"/>
      </figure>
      <p><b>Pondelok (25.11.)</b> nás bude vo Zvolene sprevádzať spočiatku jasná obloha, postupne až polooblačná. Teploty sa budú pohybovať v rozmedzí od ranných dvoch do popoludňajších 10 stupňov. Počas celého dňa má fúkať slabý premenlivý vietor.</p>
      <p><b>Utorok (26.11.) </b>má byť prevažne zamračený a opäť zafúka i slabý premenlivý vietor. Najvyššia denná teplota vzduchu v porovnaní s pondelkom mierne poklesne, a to na 9 stupňov. Ranná teplota vzduchu sa bude pohybovať na úrovni okolo troch stupňov Celzia.</p>
      <p><b>Streda (27.11.) </b>bude znovu prevažne zamračená a tentokrát sa k oblačnosti pripoja aj dažďové prehánky. Tie majú pretrvávať i počas noci zo stredy na štvrtok. Teploty vzduchu sa majú pohybovať od ranných 4 až do popoludňajších 7 stupňov Celzia.</p>
      <p><b>Štvrtok (28.11.) </b>zostane naďalej v znamení zamračenej oblohy. Počítať treba aj s dažďom, a to najmä v prvej polovici dňa. Najvyššia denná teplota vzduchu vystúpi maximálne na 10 stupňov.</p>
      <p><b>Piatok (29.11.) </b>prinesie mnoho oblačnosti a k večeru i slabý dážď. Ranná teplota vzduchu bude okolo troch stupňov a najvyššia denná teplota sa má pohybovať na úrovni deväť stupňov.</p>
      <p><b>Sobota (30.11.)</b> má byť prevažne polooblačná, pričom najmä v ranných hodinách môže pretrvávať zväčšená oblačnosť. Najvyššia denná teplota vzduchu bude približne 5 stupňov.</p>
      <p><b>Nedeľa (1.12.)</b> bude ráno jasná, avšak postupne očakávame pribúdanie oblačnosti, a tak už od obeda nás má sprevádzať zamračená obloha. Teploty vzduchu očakávame od ranných mínus štyroch až do popoludňajších dvoch stupňov nad nulou.</p>
      <figure>
        <a href="https://turbo.web2media.sk/adnoclick.php?pid=509&amp;ord=[timestamp]">
          <img src="https://turbo.web2media.sk/adnoscript.php?pid=509&amp;ord=[timestamp]"/>
        </a>
      </figure>
    </article>
  </body>
</html>