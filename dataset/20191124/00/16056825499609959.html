<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200810"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="নোবিপ্রবির ভর্তি কার্যক্রম শুরু"/>
    <meta property="og:description" content="নোয়াখালী বিজ্ঞান ও প্রযুক্তি বিশ্ববিদ্যালয়ে (নোবিপ্রবি) ২০১৯-২০ শিক্ষাবর্ষের ১ম বর্ষ স্নাতক (সম্মান) শ্রেণিতে ভর্তি শুরু হয়েছে। আজ রোববার ভিসি প্রফেসর ড. দিদার-উল-আলম বিশ্ববিদ্যালয়ের হাজী মোহাম্মদ ইদ্রিস অডিটোরিয়ামে ভর্তি উদ্বোধন কার্যক্রম শুরু করেন। এসময় উপস্থিত ছিলেন বিশ্ববিদ্যালয়ের কোষাধ্যক্ষ প্রফেসর ড. মোহাম্মদ ফারুক উদ্দিন, বিজ্ঞান অনুষদের ডিন প্রফেসর ড. মোহাম্মদ সেলিম হোসেন, প্রকৌশল ও প্রযুক্তি অনুষদের ডিন প্রফেসর ড. মোহাম্মদ ইউসুফ মিঞা, রেজিস্ট্রার মো. মমিনুল হক প্রমুখ। আজ ‘এ’ ইউনিট ২৯৮ আসনের বিপরীতে মেধাতালিকায় উত্তীর্ণ শিক্ষার্থীদের সাক্ষাৎকার ও ভর্তি অনুষ্ঠিত হয়। আগামীকাল ‘বি’ ইউনিটের ১৬৫ আসনের বিপরীতে উত্তীর্ণ শিক্ষার্থীদের সাক্ষাৎকার ও ভর্তি অনুষ্ঠিত হবে।"/>
  </head>
  <body>
    <article>
      <h1>নোবিপ্রবির ভর্তি কার্যক্রম শুরু</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">নোবিপ্রবি প্রতিনিধি</a></address>
      <p>নোয়াখালী বিজ্ঞান ও প্রযুক্তি বিশ্ববিদ্যালয়ে (নোবিপ্রবি) ২০১৯-২০ শিক্ষাবর্ষের ১ম বর্ষ স্নাতক (সম্মান) শ্রেণিতে ভর্তি শুরু হয়েছে।</p>
      <p>আজ রোববার ভিসি প্রফেসর ড. দিদার-উল-আলম বিশ্ববিদ্যালয়ের হাজী মোহাম্মদ ইদ্রিস অডিটোরিয়ামে ভর্তি উদ্বোধন কার্যক্রম শুরু করেন। এসময় উপস্থিত ছিলেন বিশ্ববিদ্যালয়ের কোষাধ্যক্ষ প্রফেসর ড. মোহাম্মদ ফারুক উদ্দিন, বিজ্ঞান অনুষদের ডিন প্রফেসর ড. মোহাম্মদ সেলিম হোসেন, প্রকৌশল ও প্রযুক্তি অনুষদের ডিন প্রফেসর ড. মোহাম্মদ ইউসুফ মিঞা, রেজিস্ট্রার মো. মমিনুল হক প্রমুখ।</p>
      <p>আজ ‘এ’ ইউনিট ২৯৮ আসনের বিপরীতে মেধাতালিকায় উত্তীর্ণ শিক্ষার্থীদের সাক্ষাৎকার ও ভর্তি অনুষ্ঠিত হয়। আগামীকাল ‘বি’ ইউনিটের ১৬৫ আসনের বিপরীতে উত্তীর্ণ শিক্ষার্থীদের সাক্ষাৎকার ও ভর্তি অনুষ্ঠিত হবে।</p>
      <p>এই বিভাগের সর্বাধিক পঠিত</p>
    </article>
  </body>
</html>