<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/vladimir-luxuria-confronto-barbara-durso-promessa-449363"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Vladimir Luxuria rimprovera Barbara: la d’Urso si scusa e fa una promessa"/>
    <meta property="og:description" content="Domenica Live: il confronto tra Vladimir Luxuria e Barbara d’Urso Vladimir Luxuria è tornata nel salotto di Barbara d’Urso dopo i violenti insulti di Vittorio Sgarbi a Live-Non è la d’Urso. A Domenica Live c’è stato un confronto tra Vladimir e la d’Urso, con la prima che non ha avuto problemi a rimproverare duramente la […]"/>
  </head>
  <body>
    <article>
      <h1>Vladimir Luxuria rimprovera Barbara: la d’Urso si scusa e fa una promessa</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/confronto-barbara-durso-vladimir-luxuria.jpg"/>
      </figure>
      <h3>Domenica Live: il confronto tra Vladimir Luxuria e Barbara d’Urso</h3>
      <p>Vladimir Luxuria è tornata nel salotto di Barbara d’Urso dopo i violenti insulti di Vittorio Sgarbi a Live-Non è la d’Urso. A Domenica Live c’è stato un confronto tra Vladimir e la d’Urso, con la prima che non ha avuto problemi a rimproverare duramente la conduttrice Mediaset. L’ex parlamentare non ha infatti approvato il modo in cui Barbarella ha portato a termine la trasmissione serale, non intervenendo in maniera concreta nello scontro con il critico d’arte. <i>“<b>Mi aspettavo da parte tua una reazione più severa e immediata</b>“</i>, ha detto Vladimir a Barbara. <i>“Ti conosco da anni, conosco le tue battaglie in favore dei gay e della comunità LGBT. Dovevi essere la Barbara che bacchetta i concorrenti del Grande Fratello anche se si tratta di Vittorio Sgarbi”,</i> ha aggiunto la Luxuria.</p>
      <h3>Barbara d’Urso si giustifica con Vladimir Luxuria</h3>
      <p><i>“Mi dispiace di non aver colto la tua sofferenza”</i>, ha replicato Barbara d’Urso, che <a href="https://www.gossipetv.com/barbara-durso-gesto-luxuria-insulti-sgarbi-448697">già si era scusata a Pomeriggio 5</a>. <i>“Ti conosco come una persona forte, una leonessa, e <b>non ho percepito la tua sofferenza in quel momento, tu non mi hai dato segnali</b>“</i>, ha ammesso la dottoressa Giò. La napoletana ha poi attaccato le varie persone che hanno cercato di speculare su questa faccenda: <i>“Non permetto a nessuno di mettere una piccola o grande macchia sulla mia battaglia a favore dei più deboli, che va avanti da ben dodici anni”.”Non è facile essere forti davanti ad un uomo che si avvicina a te con tutto quel livore”</i>, ha puntualizzato Vladimir, che non è riuscita a trattenere le lacrime.</p>
      <h3>La promessa di Barbara d’Urso a Vladimir Luxuria</h3>
      <p><i>“Sono venuti a dirti che io ridevo e facevo le faccette mentre succedeva tutto: ma come si permettono? Tutto questo solo per farci litigare. E poi io non posso gestire il pubblico, se hanno applaudito non dipende da me”</i>, ha chiarito Barbara d’Urso che ha poi fatto una promessa a Vladimir Luxuria: <b><i>“Non succederà più”</i></b>. Dal canto suo la Luxuria ha dichiarato che non andrà in nessun programma in cui c’è pure Vittorio Sgarbi fino a quando l’esperto d’arte non le farà le sue scuse.</p>
    </article>
  </body>
</html>