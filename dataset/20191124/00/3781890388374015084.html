<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743267"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T00:15:00+00:00"/>
    <meta property="og:title" content="เป็นลาง!แม่เพิ่งโพสต์เตือน1วัน ก่อนนักร้องดังถูกชนดับ"/>
    <meta property="og:description" content="โพสต์เตือนเหมือนเป็นลาง! พบแม่ 'หนุ่ม วงFEEL' เพิ่งจะโพสต์ข้อความเตือนลูกชายให้ดูแลตัวเองให้ดี ขับขี่ระวัง ก่อนหน้าเพียง 1 วันก่อนนักร้องดังจะถูกกระบะพุ่งชนเสียชีวิต"/>
  </head>
  <body>
    <article>
      <h1>เป็นลาง!แม่เพิ่งโพสต์เตือน1วัน ก่อนนักร้องดังถูกชนดับ</h1>
      <address>
        <time datetime="2019-11-24T00:15:00+00:00">24 Nov 2019, 00:15</time>
      </address>
      <p>
        <b>โพสต์เตือนเหมือนเป็นลาง! พบแม่ "หนุ่ม วงFEEL" เพิ่งจะโพสต์ข้อความเตือนลูกชายให้ดูแลตัวเองให้ดี ขับขี่ระวัง ก่อนหน้าเพียง 1 วันก่อนนักร้องดังจะถูกกระบะพุ่งชนเสียชีวิต</b>
      </p>
      <p>เมื่อวันที่ 24 พ.ย. จากกรณีเกิดอุบัติเหตุรถกระบะชนรถจยย.บิ๊กไบค์ ของ "หนุ่ม ธัชพงศ์ บัวภา" นักร้องนำวง FEEL ขณะขับขี่มากับเพื่อน บนถนนสายน่าน-ทุ่งช้าง ด้านหน้าอบต.ป่าคา อ.ท่าวังผา จ.น่าน เหตุเกิดเมื่อช่วงสายวันที่ 22 พ.ย.ที่ผ่านมา ส่งผลให้นักร้องดังกับเพื่อนเสียชีวิตทันที จำนวน 2 ราย ตามที่ได้เสนอข่าวไปแล้วนั้น<br/><br/>เกี่ยวกับเรื่องนี้ ผู้สื่อข่าวได้เข้าไปตรวจสอบในเฟซบุ๊กของ "หนุ่ม ธัชพงศ์" เมื่อวันที่ 21 พ.ย.ที่ผ่านมา ก่อนหน้าที่เจ้าตัวจะเสียชีวิตเพียง 1 วัน ยังได้มีการภาพทีมบิ๊กไบค์ ที่มีเพื่อนร่วมทริปเป็นจำนวนมาก โดยที่ใต้ภาพแม่ของนักร้องหนุ่มได้เข้ามาโพสต์เตือนลูกชายว่า "ดูแลตัวเองให้ดีนะขับรถให้ระวัง" ขณะที่เจ้าตัวตอบกลับว่า "ครับแม่"</p>
      <figure>
        <img src="https://www.dailynews.co.th/admin/upload/20191124/news_PjjsrmRaIg011902_533.jpg?v=20191124123?v=3701"/>
      </figure>
      <p>นอกจากนี้ยังพบว่า "หนุ่ม ธัชพงศ์" ได้โพสต์ภาพสุดท้ายไว้เมื่อวันที่ 22 พ.ย.ที่ผ่านมา ขณะที่เจ้าได้ไปทำบุญที่พระธาตุแช่แห้ง จ.น่าน พร้อมกับระบุว่า "สาธุ" อย่างไรก็ตาม หลังมีข่าวการเสียชีวิตของนักร้องหนุ่ม ได้มีเพื่อนๆรวมถึงแฟนคลับเข้าไปเขียนข้อความแสดงความไว้อาลัยเป็นจำนวนมาก</p>
      <figure>
        <img src="https://www.dailynews.co.th/admin/upload/20191124/news_zsbSCAmBJp061728_533.jpg?v=20191124123?v=9055"/>
      </figure>
      <p>
        <b>ขอบคุณภาพและข้อความจากเพจ หนุ่ม ธัชพงศ์</b>
      </p>
    </article>
  </body>
</html>