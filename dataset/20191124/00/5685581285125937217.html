<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/tartistigi-annesini-tufekle-yaraladi-1286719-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T00:02:00+00:00"/>
    <meta property="og:title" content="Tartıştığı annesini tüfekle yaraladı"/>
    <meta property="og:description" content="MALATYA'nın Kale ilçesinde, F.Ö. (21), tartıştığı annesi Gülsüm Ö.'yü (42) av tüfeği ile vurarak yaraladı. Gülsüm Ö. hastaneye kaldırılırken, F.Ö. ise polis ekiplerince gözaltına alındı."/>
  </head>
  <body>
    <article>
      <h1>Tartıştığı annesini tüfekle yaraladı</h1>
      <h2>MALATYA'nın Kale ilçesinde, F.Ö. (21), tartıştığı annesi Gülsüm Ö.'yü (42) av tüfeği ile vurarak yaraladı. Gülsüm Ö. hastaneye kaldırılırken, F.Ö. ise polis ekiplerince gözaltına alındı.</h2>
      <address>
        <time datetime="2019-11-24T00:02:00+00:00">24 Nov 2019, 00:02</time>
      </address>
      <p>Olay, akşam saatlerinde ilçeye bağlı Bağlıca Mahallesi'nde meydana geldi. F.Ö., evde, annesi Gülsüm Ö. ile bilinmeyen nedenle tartışmaya başladı. Tartışmanın büyümesi üzerine F.Ö., av tüfeği ile annesine ateş açtı. Gülsüm Ö. ayağına isabet eden saçmalarla kanlar içinde yığılırken, silah sesini duyanların ihbarı üzerine olay yerine <a href="http://www.gazetevatan.com/arama/?Keyword=sa%C4%9Fl%C4%B1k">sağlık</a> ve polis ekipleri sevk edildi. Gülsüm Ö. sağlık görevlilerince yapılan müdahalesinin ardından Turgut Özal Tıp Merkezi'ne kaldırılarak  tedaviye alındı. F.Ö. ise polis ekiplerince gözaltına alındı.</p>
    </article>
  </body>
</html>