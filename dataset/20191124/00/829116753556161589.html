<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-johnson-meg-karacsony-elott-ismet-a-parlament-ele-kerul-a-brexit-megallapodas.html"/>
    <meta property="og:site_name" content="Origo"/>
    <meta property="article:published_time" content="2019-11-24T00:05:00+00:00"/>
    <meta property="og:title" content="Még karácsony előtt ismét a parlament elé kerül a brexit-megállapodás"/>
    <meta property="og:description" content="Boris Johnson szerint ez lesz az ő előzetes karácsonyi ajándéka a nemzetnek."/>
  </head>
  <body>
    <article>
      <h1>Még karácsony előtt ismét a parlament elé kerül a brexit-megállapodás</h1>
      <address><time datetime="2019-11-24T00:05:00+00:00">24 Nov 2019, 00:05</time> by <a rel="author">MTI</a></address>
      <p>
        <b>Boris Johnson brit miniszterelnök szerint még karácsony előtt ismét a parlament elé kerül a brit EU-tagság megszűnésének feltételeit rögzítő megállapodás, ha a kormányzó Konzervatív Párt megnyeri a december 12-ére kiírt előre hozott választást.</b>
      </p>
      <p>A Konzervatív Párt hivatalosan vasárnap délután mutatja be választási programját, de szombat éjjel közzétett nyilatkozatában Johnson több érdemi részletet ismertetett a dokumentumból.</p>
      <figure>
        <img src="https://cdn.nwmgroups.hu/s/img/i/1911/20191113ii-erzsebet-johnson-boris.jpg?w=644&amp;h=322"/>
        <figcaption>Boris Johnson brit miniszterelnök szerint még karácsony előtt ismét a parlament elé kerül a Brexit feltételeit rögzítő megállapodás<cite>Forrás: MTI/EPA/Facundo Arrizabalaga</cite></figcaption>
      </figure>
      <p>A brit kormányfő közölte, hogya konzervatívok választási programja a brexit végrehajtása, véget vetve a bizonytalanságnak és lehetővé téve az e bizonytalanság miatt visszafogott beruházások megvalósítását a brit gazdaságban.</p>
      <p>Johnson hozzátette, hogy</p>
      <aside>ha a konzervatívok a decemberi választáson többségbe kerülnének, az azt jelentené, hogy abrexit-folyamat január végéig lezajlik.</aside>
      <p>– Az én előzetes karácsonyi ajándékom a nemzetnek az lesz, hogy a brexit-törvénytervezet még az ünnepi szünet előtt a parlament elé kerül – mondta a brit miniszterelnök.</p>
    </article>
  </body>
</html>