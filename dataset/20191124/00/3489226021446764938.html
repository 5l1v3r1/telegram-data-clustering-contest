<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/italia-agnooyntai-20-diaswthhkan-143-prosfygesmetanastes-sth-lampentoyza"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ιταλία: Αγνοούνται 20, διασώθηκαν 143 πρόσφυγες/μετανάστες στη Λαμπεντούζα"/>
    <meta property="og:description" content="Η ιταλική ακτοφυλακή ανακοίνωσε απόψε ότι διέσωσε 143 μετανάστες στα ανοιχτά του νησιού Λαμπεντούζα, όμως σύμφωνα με τις μαρτυρίες των διασωθέντων περίπου 20 άνθρωποι αγνοούνται."/>
  </head>
  <body>
    <article>
      <h1>Ιταλία: Αγνοούνται 20, διασώθηκαν 143 πρόσφυγες/μετανάστες στη Λαμπεντούζα</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Η ιταλική ακτοφυλακή ανακοίνωσε απόψε ότι διέσωσε 143 μετανάστες στα ανοιχτά του νησιού Λαμπεντούζα, όμως σύμφωνα με τις μαρτυρίες των διασωθέντων περίπου 20 άνθρωποι αγνοούνται.</h4>
      <p>"Τα πληρώματα τεσσάρων περιπολικών σκαφών έσωσαν 143 ανθρώπους που είχαν πέσει στο νερό" από μια λέμβο μήκους 10 μέτρων η οποία ανατράπηκε σε απόσταση περίπου ενός ναυτικού μιλίου (1,8 χλμ.) από το νησί, ανέφερε η ανακοίνωση.</p>
      <h3>20 αγνοούμενοι</h3>
      <p>Οι διασωθέντες είπαν στη συνέχεια ότι <b>λείπουν σχεδόν 20</b> από τους επιβαίνοντες στο σκάφος. Δύο άνδρες, ένας Ερυθραίος και ένας Λίβυος, είπαν ότι έχασαν τις συζύγους τους.</p>
      <p>Εκτός από τα σκάφη του λιμενικού, που συνεχίζουν τις<b> έρευνές τους στη θαλάσσια περιοχή</b>, στην επιχείρηση μετέχουν και δύο αεροσκάφη της Frontex και του ιταλικού πολεμικού ναυτικού. Μέχρι στιγμής <b>δεν έχουν εντοπιστεί πτώματα</b>. </p>
      <p>Οι διασώστες ερευνούν επίσης τις ακτές της Λαμπεντούζας, για την περίπτωση που κάποιος από τους ναυαγούς κατάφερε να φτάσει κολυμπώντας μέχρι το νησί.</p>
      <p>Οι <b>143 διασωθέντες</b> αποβιβάστηκαν στο λιμάνι της Λαμπεντούζας.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>