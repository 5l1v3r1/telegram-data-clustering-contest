<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/basket/serie-a/2019/11/24-63759438/serie_a_milano_piega_sassari_90-78_vittoria_per_cremona/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Serie A, Milano piega Sassari 90-78. Vittoria per Cremona"/>
    <meta property="og:description" content="Il quintetto di Ettore Messina supera la Dinamo e ritrova il successo in campionato. La Vanoli vince con Trieste 88-78"/>
  </head>
  <body>
    <article>
      <h1>Serie A, Milano piega Sassari 90-78. Vittoria per Cremona</h1>
      <h2>Il quintetto di Ettore Messina supera la Dinamo e ritrova il successo in campionato. La Vanoli vince con Trieste 88-78</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>TORINO - </b>Nell'anticipo della decima giornata di <a href="https://www.tuttosport.com/news/basket/serie-a/2019/11/23-63726939/serie_a_la_reggiana_supera_varese_per_81-74/">Serie A</a>, arriva una vittoria fondamentale per l'Olimpia. La formazione guidata da Ettore <b>Messina</b> si aggiudica il big match contro <b>Sassari</b> per <b>90-78.</b> Un super Nemanja<b> Nedovic</b>, 14 punti, e un intramontabile <b>Luis Scola</b>, top scorer del match con 15 centri a referto, permettono a Milano di continuare la scalata in classifica. Alla <b>Dinamo</b> non è bastata la solida freddezza dall'arco di Dyshawn <b>Pierre</b> per evitare il ko in un incontro intenso condotto dai padroni di casa fino a 10 minuti dal termine, con il Banco di Sardegna che mette la freccia sul 59-62, e poi vinto nel finale finendo con un solido +12. Sorride la <b>Virtus Bologna</b> che continua a guardare tutti dall'alto e ora meno pressata dalla banda di <b>Pozzecco</b>.</p>
      <p>
        <a href="https://www.tuttosport.com/live/basket/serie_a/calendario_stagione_regolare.shtml">Serie A, i risultati</a>
      </p>
      <h3>Cremona supera Trieste</h3>
      <p>Nell'altra gara che anticipa le sifde serali, la <b>Vanoli</b> batte <b>Trieste</b> per <b>88-78</b>. Un match euqilibrato per tutti i primi venti minuti con le due compagini che vanno all'intervallo in perfetta parità sul 38-38. Nel terzo quarto Cremona, guidata dall'americano <b>Happ</b>, inizia a provare l'allungo, ma la determinazione degli ospiti e di <b>Da Ros</b> non permette ai padroni di casa di scappare. Eppure la resistenza dell'Alma svanisce nell'ultimo periodo con <b>Sotjanovic</b> che porta i suoi sul +10 e mette in cassaforte il risultato.</p>
      <related>
        <a href="https://www.tuttosport.com/news/basket/serie-a/2019/11/23-63726939/serie_a_la_reggiana_supera_varese_per_81-74/"/>
        <a href="https://www.tuttosport.com/live/basket/serie_a/classifica.shtml"/>
        <a href="https://www.tuttosport.com/archivio/basket/serie-a"/>
        <a href="https://www.tuttosport.com/news/basket/serie-a/2019/11/23-63726939/serie_a_la_reggiana_supera_varese_per_81-74/?related_news"/>
        <a href="https://www.tuttosport.com/news/basket/serie-a/2019/11/17-63465366/serie_a_cremona_supera_trento_e_si_riporta_in_zona_playoff/?related_news"/>
        <a href="https://www.tuttosport.com/news/basket/serie-a/2019/11/15-63407741/sassari_pozzecco_in_europa_pochi_giocano_a_basket_come_noi_/?related_news"/>
        <a href="https://www.tuttosport.com/news/basket/serie-a/2019/11/11-63310745/milano_domina_pistoia_83-63_al_forum/?related_news"/>
      </related>
    </article>
  </body>
</html>