<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200754"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="শতকরা ১৩ পয়েন্টে এগিয়ে কনজারভেটিভ পার্টি"/>
    <meta property="og:description" content="বৃটেনে আগাম নির্বাচনের আর বাকি ১৯ দিন। সমান তালে চলছে নির্বাচনী প্রচারণা। তবে সর্বশেষ জরিপে বিরোধী লেবার দল থেকে প্রধানমন্ত্রী বরিস জনসনের কনজারভেটিভ পার্টি ১৩ পয়েন্টে এগিয়ে আছে। কনজারভেটিভদের সমর্থন করছেন শতকরা ৪৩ ভাগ মানুষ। আর লেবারদের সমর্থন করছেন ৩০ ভাগ। তবে নাইজেল ফারাজের ব্রেক্সিট পার্টি শতকরা ৩ পয়েন্ট হারিয়েছে। আজ রোববার লন্ডনের ডেইলি মেইলের ডেল্টাপোল প্রকাশিত জরিপে এ কথা বলা হয়েছে। এতে আরো বলা হয়, ২০১৭ সালের নির্বাচনে লেবার দলের যেভাবে উত্থান ঘটেছিল এবার তেমন লক্ষণ দেখা যাচ্ছে না। ওই নির্বাচনে জেরেমি করবিনের লেবার পার্টির কাছে সাবেক প্রধানমন্ত্রী তেরেসা মে সরকার সংখ্যাগরিষ্ঠতা হারায়। রিপোর্টে বলা হয়েছে, বরিস জনসনের দলের সমর্থন শতকরা দুই ভাগ কমে গেলেও তিনি নাইজেল ফারাজের ব্রেক্সিট পার্টির পতন দেখে খুশি হতে পারেন। জরিপে দেখা গেছে জো সুইনসনের লিবারেল ডেমোক্রেটদের সমর্থন করছেন শতকরা ১১ থেকে ১৬ ভাগ ভোটার।"/>
  </head>
  <body>
    <article>
      <h1>শতকরা ১৩ পয়েন্টে এগিয়ে কনজারভেটিভ পার্টি</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">মানবজমিন ডেস্ক</a></address>
      <p>বৃটেনে আগাম নির্বাচনের আর বাকি ১৯ দিন। সমান তালে চলছে নির্বাচনী প্রচারণা। তবে সর্বশেষ জরিপে বিরোধী লেবার দল থেকে প্রধানমন্ত্রী বরিস জনসনের কনজারভেটিভ পার্টি ১৩ পয়েন্টে এগিয়ে আছে। কনজারভেটিভদের সমর্থন করছেন শতকরা ৪৩ ভাগ মানুষ। আর লেবারদের সমর্থন করছেন ৩০ ভাগ। তবে নাইজেল ফারাজের ব্রেক্সিট পার্টি শতকরা ৩ পয়েন্ট হারিয়েছে। আজ রোববার লন্ডনের ডেইলি মেইলের ডেল্টাপোল প্রকাশিত জরিপে এ কথা বলা হয়েছে। এতে আরো বলা হয়, ২০১৭ সালের নির্বাচনে লেবার দলের যেভাবে উত্থান ঘটেছিল এবার তেমন লক্ষণ দেখা যাচ্ছে না।</p>
      <p>ওই নির্বাচনে জেরেমি করবিনের লেবার পার্টির কাছে সাবেক প্রধানমন্ত্রী তেরেসা মে সরকার সংখ্যাগরিষ্ঠতা হারায়। রিপোর্টে বলা হয়েছে, বরিস জনসনের দলের সমর্থন শতকরা দুই ভাগ কমে গেলেও তিনি নাইজেল ফারাজের ব্রেক্সিট পার্টির পতন দেখে খুশি হতে পারেন। জরিপে দেখা গেছে জো সুইনসনের লিবারেল ডেমোক্রেটদের সমর্থন করছেন শতকরা ১১ থেকে ১৬ ভাগ ভোটার।</p>
      <p>এই বিভাগের সর্বাধিক পঠিত</p>
    </article>
  </body>
</html>