<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techbox.dennikn.sk/electrolux-pure-i9-2-novy-prirastok-do-rodiny-robotickych-vysavacov/"/>
    <meta property="og:site_name" content="TECHBOX"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Electrolux Pure i9.2 – nový prírastok do rodiny robotických vysávačov"/>
    <meta property="og:description" content="Spoločnosť Electrolux pred Vianocami predstavila vylepšený model svojho robotického vysávaču. Electrolux Pure i9.2 nadväzuje na úspech svojho predchodcu. "/>
  </head>
  <body>
    <article>
      <h1>Electrolux Pure i9.2 – nový prírastok do rodiny robotických vysávačov</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Michal Biznár</a></address>
      <p>
        <b>Spoločnosť Electrolux pred Vianocami predstavila vylepšený model svojho robotického vysávaču. Electrolux Pure i9.2 nadväzuje na úspech svojho predchodcu.</b>
      </p>
      <p>Electrolux Pure i9.2 ponúka overený trojuholníkoví tvar Trinity, ktorý je vhodný na povysávanie nedostupných priestorov či uhlov. Nechýba funkcia 3D Vision, s pomocou ktorej si vie vysávač naskenovať priestor a pomocou lasera a kamery vie, kde sa nachádza nábytok.</p>
      <figure>
        <iframe src="https://www.youtube.com/embed/Rx475wTfmFA" width="640" height="360" data-service="Youtube" scrolling="no"/>
      </figure>
      <related>
        <a href="https://techbox.dennikn.sk/recenzie/megasuboj-dyson-electrolux-philips-alebo-rowenta-ktory-je-najlepsi/"/>
      </related>
      <p>Výhoda je plnohodnotné prepojenie s aplikáciou PUREi9, v rámci ktorej si viete aj z práce nastaviť, ktorú časť bytu či domu vám má vysávač upratať. Zároveň si viete nastaviť aj presný čas vysávania, aby ste napríklad nerušili susedov.</p>
      <p>Z ďalších vlastností vysávač disponuje LED displejom, XXL umývateľným filtrom a nádobou, ktorej kapacita je 0,7 litra. Vďaka technológii PowerBrusch vysávač sľubuje dôkladné vysávanie aj v rohoch miestnosti. Zároveň disponuje senzorom proti pádu zo schodov a senzorom proti nárazu.</p>
      <p>Vysávač ponúka tri programy vysávania. Výhodou tiež je, že mu nerobia problém menšie prahy do veľkosti 2,2 centimetra. Čo sa týka ostatných špecifikácií, vysávač má na výšku 8 centimetrov a jeho hmotnosť je 3,3 kg. Vysávač sa so smartfónom prepojí cez domácu Wi-Fi sieť.</p>
      <figure>
        <img src="https://techbox.dennikn.sk/wp-content/uploads/2019/11/Electrolux.png"/>
        <figcaption>
          <cite>ZDROJ | Electrolux</cite>
        </figcaption>
      </figure>
      <related>
        <a href="https://techbox.dennikn.sk/temy/5-robotickych-vysavacov-za-800-e-v-nekompromisnom-suboji-na-zivot-na-smrt/"/>
      </related>
      <p>Vynovený model tiež sľubuje vysávanie po dobu 80 minút na jedno nabitie. Pokiaľ mu hrozí vybite, automaticky sa vráti do svojej nabíjacej základne. Vysávač sa nabíja približne 120 minút. Pokiaľ vás vysávač Electrolux Pure i9.2 zaujal, cena je momentálne 599,00 € a predáva sa v šedom farebnom spracovaní.</p>
      <p>Iba pripomenieme, že predchodca tohto vysávaču, model Electrolux Pure i9 vyhral náš veľký <a href="https://techbox.dennikn.sk/temy/5-robotickych-vysavacov-za-800-e-v-nekompromisnom-suboji-na-zivot-na-smrt/">súboj robotických vysávačov</a> z pred dvoch rokov.</p>
      <footer>
        <b>Zdroj: </b>
        <a href="https://www.electrolux.sk/vacuums-home-comfort/vacuum-cleaners/robotic-vacuum-cleaners/robotic-vacuum-cleaner/pi92-4anm/">Electrolux</a>
      </footer>
    </article>
  </body>
</html>