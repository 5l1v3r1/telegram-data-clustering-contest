<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailythanthi.com/News/India/2019/11/24120400/The-trial-of-government-formation-in-Maharashtra-In.vpf"/>
    <meta property="og:site_name" content="Dailythnathi.com"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="மகாராஷ்டிராவில் இன்றே பெரும்பான்மையை நிரூபிக்க உத்தரவிட வேண்டும் - சிவசேனா தரப்பு வாதம்"/>
    <meta property="og:description" content="மகாராஷ்டிராவில் பாஜகவை ஆட்சியமைக்க அழைத்த ஆளுநரின் முடிவுக்கு எதிரான வழக்கில் உச்சநீதிமன்றத்தில் விசாரணை தொடங்கியது."/>
  </head>
  <body>
    <article>
      <h1>மகாராஷ்டிராவில் இன்றே பெரும்பான்மையை நிரூபிக்க உத்தரவிட வேண்டும் - சிவசேனா தரப்பு வாதம்</h1>
      <h2>மகாராஷ்டிராவில் பாஜகவை ஆட்சியமைக்க அழைத்த ஆளுநரின் முடிவுக்கு எதிரான வழக்கில் உச்சநீதிமன்றத்தில் விசாரணை தொடங்கியது.</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>புதுடெல்லி,மராட்டிய மாநிலத்தில் தேவேந்திர பட்னாவிஸ் ஆட்சி அமைக்க ஆளுநர் அழைப்பு விடுத்ததற்கு எதிர்ப்பு தெரிவித்து சிசசேனா, காங்கிரஸ், தேசியவாத காங்கிரஸ் ஆகிய கட்சிகள் உச்சநீதிமன்றத்தில் வழக்கு தொடர்ந்தன.</p>
      <p>இந்த வழக்கு தொடர்பான விசாரணை உச்சநீதிமன்றத்தில் இன்று தொடங்கியது. நீதிபதிகள் ரமணா, அசோஹ் பூஷண், சஞ்ஜீவ் கண்ணா ஆகிய மூன்று பேர் கொண்ட அமர்வில் விசாரணை தொடங்கியது.ஞாயிறன்று விசாரணை நடத்தும் நிலைக்கு வருத்தம் தெரிவிப்பதாகவும், ஆனால் அதற்கு நாங்கள் மட்டுமே காரணம் அல்ல என்றும் சிவசேனா வழக்கறிஞர் கபில் சிபல் தெரிவித்தார். மேலும்,  பதவிப்பிரமாணம் தொடர்பாக எந்த ஆவணமும் பொதுவெளியில் காட்டப்படவில்லை. ஆளுநரின் செயல்பாடு ஒருதலைபட்சமாக உள்ளது.  பெரும்பான்மை இருந்தால் பாஜக சட்டசபையில் நிரூபிக்கட்டும். தேர்தலுக்கு முந்தைய கூட்டணி உடைந்துவிட்டது. அமைச்சரவை பரிந்துரை இல்லாமல் ஜனாதிபதி ஆட்சி ரத்து செய்யப்பட்டுள்ளது” என்று கபில் சிபல் தனது வாதங்களை முன்வைத்தார். அதேவேளையில்,  மராட்டியத்தில் ஆட்சி அமைந்துவிட்டது, எனவே இந்த மனுவை விசாரிக்க கூடாது  என்று பாஜக தரப்பு வழக்கறிஞர் வாதிட்டார்.</p>
    </article>
  </body>
</html>