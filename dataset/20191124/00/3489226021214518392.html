<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/sygkatoikos-toy-olympiakoy-sthn-koryfh-o-paok-1-0-thn-ael"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Συγκάτοικος του Ολυμπιακού στην κορυφή ο ΠΑΟΚ, 1-0 την ΑΕΛ"/>
    <meta property="og:description" content="Ο ΠΑΟΚ αξιοποίησε με τον καλύτερο τρόπο την γκέλα του Ολυμπιακού στη Νέα Σμύρνη και με τη σημερινή (24/11) νίκη του στην Τούμπα με 1-0 επί της ΑΕΛ σκαρφάλωσε στην κορυφή της βαθμολογίας ισόβαθμος με τους Πειραιώτες, τη στιγμή που την ερχόμενη Κυριακή θα συγκρουστούν μεταξύ τους στο Νέο Φάληρο, στο πιο μεγάλο ντέρμπι της σεζόν…"/>
  </head>
  <body>
    <article>
      <h1>Συγκάτοικος του Ολυμπιακού στην κορυφή ο ΠΑΟΚ, 1-0 την ΑΕΛ</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Αντώνης Φουντής</a></address>
      <h4>Ο ΠΑΟΚ αξιοποίησε με τον καλύτερο τρόπο την γκέλα του Ολυμπιακού στη Νέα Σμύρνη και με τη σημερινή (24/11) νίκη του στην Τούμπα με 1-0 επί της ΑΕΛ σκαρφάλωσε στην κορυφή της βαθμολογίας ισόβαθμος με τους Πειραιώτες, τη στιγμή που την ερχόμενη Κυριακή θα συγκρουστούν μεταξύ τους στο Νέο Φάληρο, στο πιο μεγάλο ντέρμπι της σεζόν…</h4>
      <p>Ο ¨δικέφαλος είχε την υπεροχή στο πρώτο μέρος κι δεν απειλήθηκε από τους Λαρισινούς που πρόσεχαν μόνο την άμυνα τους. Πάντως είχαν και δύο σημαντικές απουσίες αυτές των Ουάρντα και Κάτσε που είναι δανεικοί από τον ΠΑΟΚ και δεν έπαιξαν κατόπιν συμφωνίας των δύο ΠΑΕ το περασμένο καλοκαίρι.</p>
      <p>Στο 16' ο ΠΑΟΚ άνοιξε το σκορ όταν σε σέντρα του Βιεϊρίνια από τα δεξιά, ο Σφιντέρσκι με προβολή έστειλε την μπάλα στα δίχτυα. Ο Πολωνός μάλιστα σκόραρε και στο 29 αλλά το γκολ ακυρώθηκε σωστά για επιθετικό φάουλ του Μάτος.</p>
      <p>Στο β’ μέρος ο ΠΑΟΚ απλά έλεγξε τον ρυθμό, κράτησε δυνάμεις και δεν απειλήθηκε από την ΑΕΛ που στο 92’ έχασε με δεύτερη κίτρινη κάρτα τον Μιχαήλ που αποβλήθηκε.</p>
      <p>O διαιτητής Τάσης έδειξε κίτρινες στους Μιλοσάβλιεβιτς, Σεσέροβιτς, Φατιόν, Μπούστος</p>
      <p>ΠΑΟΚ (Άμπελ Φερέιρα): Ζίβκοβιτς, Μάτος, Ίνγκασον, Κρέσπο, Γιαννούλης, Ντόουγκλας, Μίσιτς, Βιεϊρίνια (71’ Λημνιός), Καντουρί (84’ Μαουρίτσιο), Μπίσεσβαρ, Σφιντέρσκι (69’ Ακπομ)</p>
      <p>ΑΕΛ (Μιχάλης Γρηγορίου): Κρίστινσον, Μιχαήλ, Μπράλιτς, Μόρας, Στάνκοβιτς, Σεσέροβιτς (93’ Μπάλλας), Μιλοσάβλιεβιτς (69’ Μπάστος), Φατιόν, Καρανίκας, Νούνιτς, Ασούμπρε (83’ Ντάουντα).</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>