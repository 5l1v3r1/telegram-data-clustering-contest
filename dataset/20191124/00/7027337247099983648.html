<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699803/%D8%A7%D8%A6%D8%AA%D9%84%D8%A7%D9%81-%D8%A2%D9%85%D8%B1%DB%8C%DA%A9%D8%A7%DB%8C%DB%8C-%D8%B9%D9%85%D9%84%DB%8C%D8%A7%D8%AA-%D9%88%DB%8C%DA%98%D9%87-%D8%A7%DB%8C-%D8%B9%D9%84%DB%8C%D9%87-%D8%AF%D8%A7%D8%B9%D8%B4-%D8%AF%D8%B1-%D8%AF%DB%8C%D8%B1%D8%A7%D9%84%D8%B2%D9%88%D8%B1-%D8%B3%D9%88%D8%B1%DB%8C%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ائتلاف آمریکایی: عملیات ویژه ای علیه داعش در دیرالزور سوریه"/>
    <meta property="og:description" content="ائتلاف آمریکایی علیه داعش شنبه شب اعلام کرد که عملیاتی علیه این گروه تروریستی در شهر دیر الزور واقع در شرق سوریه انجام داده است."/>
  </head>
  <body>
    <article>
      <h1>ائتلاف آمریکایی: عملیات ویژه ای علیه داعش در دیرالزور سوریه</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/2/1039928_738.jpg"/>
      </figure>
      <p>ائتلاف آمریکایی علیه داعش شنبه شب اعلام کرد که عملیاتی علیه این گروه تروریستی در شهر دیر الزور واقع در شرق سوریه انجام داده است.</p>
      <p>به گزارش ایرنا به نقل از شبکه خبری اسکای نیوز، ائتلاف آمریکایی افزود: در این عملیات نیروهای ویژه شماری از کشورهای عضو ائتلاف در پاکسازی مواضع تروریست های داعشی در استان دیر الزور مشارکت داشتند.</p>
      <p>بر اساس این گزارش، در این عملیات شماری از عناصر داعش کشته و شماری نیز دستگیر شدند.</p>
      <p>عناصر باقی مانده داعش به صورت پراکنده در بخش هایی از شرق سوریه حضور دارند.</p>
      <p>در حال حاضر آمریکا دارای ۱۹ پایگاه نظامی با درجه های مختلف در سراسر نوار مرزی شرق سوریه از اردن تا ترکیه است که مهم ترین آنها پایگاه "التنف" در مثلث مرزی بین سوریه، اردن و عراق است و بر اساس برخی آمارها حدود ۶ هزار نظامی آمریکایی با وجود اعلام سال گذشته ترامپ برای خروج نیروهای نظامی این کشور از سوریه همچنان در خاک این کشور حضور دارند.</p>
    </article>
  </body>
</html>