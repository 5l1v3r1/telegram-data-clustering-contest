<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/uomini-e-donne-irene-capuano-come-sta-dopo-intervento-delusioni-amorose-449340"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Uomini e Donne, Irene Capuano: come sta dopo l’intervento, delusioni amorose"/>
    <meta property="og:description" content="Uomini e Donne, Irene Capuano: come sta dopo l’intervento al seno e cosa pensa delle delusioni amorose Periodo di cambiamento per Irene Capuano. Nelle scorse settimane, infatti, l’ex corteggiatrice di Uomini e Donne è volata a Bologna dove si è sottoposta ad una mastoplastica additiva. La ragazza ha confessato che ha deciso di far ciò […]"/>
  </head>
  <body>
    <article>
      <h1>Uomini e Donne, Irene Capuano: come sta dopo l’intervento, delusioni amorose</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Mia Pappalardo</a></address>
      <figure>
        <img src="https://www.gossipetv.com/wp-content/uploads/2019/11/irene-capuano-smile.jpg"/>
      </figure>
      <h3>Uomini e Donne, Irene Capuano: come sta dopo l’intervento al seno e cosa pensa delle delusioni amorose</h3>
      <p>Periodo di cambiamento per <b>Irene Capuano</b>. Nelle scorse settimane, infatti, l’ex corteggiatrice di <b>Uomini e Donne </b>è volata a Bologna dove si è sottoposta ad una mastoplastica additiva. La ragazza ha confessato che ha deciso di far ciò perché già da piccola si sentiva un po’ insicura e non stava bene con se stessa. Decisione la sua sicuramente più che giusta. Come tutti gli interventi, anche quello a cui lei si è sottoposto non è stato semplice come una passeggiata. La Capuano, infatti, ha rivelato di aver avuto dei dolori, delle difficoltà nel muovere le braccia e di non riuscire neppure a parlare. Con le sue follower, però<b>, lei si è tenuta a stretto contatto tramite</b> Instagram e le famose Stories. La ragazza, nonostante tutto, è sempre apparsa sorridente e si è detta anche felice dell’affetto che ha ricevuto in quei giorni.</p>
      <h3>Irene Capuano: qualche dolorino c’è ma sta decisamente meglio</h3>
      <p>Ma come sta oggi Irene Capuano? Beh, c’è da dire che la ragazza è uscita dall’ospedale ed è tornata a casa insieme alla sua mamma. Stamane, vista la domenica piovosa, l’influencer ha deciso di dedicarsi alle sue fan che ovviamente le hanno chiesto degli aggiornamenti sul suo stato di salute<b>. Irene sta bene anche se il periodo di convalescenza</b>, com’è giusto che sia, non è ancora terminato del tutto. <i>“Io stavo già ‘una bomba’ dal secondo giorno…ho qualche dolore normale! Ovviamente devo stare sempre attenta a non fare movimenti sbagliati”</i>, ha spiegato. Dunque tra qualche giorno tutto passerà e sarà ancora più fresca di prima. La ventenne romana ha poi parlato dall’anestesia e simpaticamente rivelato che quando si è svegliata, dopo l’operazione, ha lanciato qualche ‘perla’.</p>
      <h3>“Le delusioni amorose? Curatevi e brillate sempre”</h3>
      <p>La Capuano ha poi parlato delle delusioni amorose ed ha lanciato un messaggio importante verso chi, come lei, ha passato un periodo ‘no’ a causa della propria situazione sentimentale.<b> Non esiste una ‘cura’ particolare per le delusioni</b> ma per lei il metodo migliore è far scorrere il tempo:<i> “Poi basta guardare un pochino dentro noi stesse per capire che possiamo essere di più! Curatevi e brillate sempre”</i>.</p>
      <h3>Irene Capuano del passato non cambierebbe nulla</h3>
      <p>E visto che ultimamente <b>Irene ha rotto con Luigi Mastroianni</b> (<a href="https://www.gossipetv.com/luigi-mastroianni-irene-capuano-nuova-fidanzata-sfogo-non-succedera-piu-449219">anche se non è escluso un ritorno di fiamma</a>), le è stato chiesto se cambierebbe mai qualcosa del suo passato. La sua risposta è stata negativa: <i>“Sono una persona che crede molto nel destino quindi ciò che è accaduto nel passato mi ha reso la Donna che sono oggi”</i>.</p>
    </article>
  </body>
</html>