<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699815/%D8%B1%D8%B6%D8%A7-%D9%87%D8%B3%D8%AA%D9%85-%D9%82%D8%B1%D8%A8%D8%A7%D9%86%DB%8C-%D8%B4%DB%8C%D8%B4%D9%87"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="رضا هستم؛ قربانی شیشه"/>
    <meta property="og:description" content="رضا گفت: همسرم تلاش کرد من را ترک بدهد اما نشد یعنی شیشه اجازه نداد."/>
  </head>
  <body>
    <article>
      <h1>رضا هستم؛ قربانی شیشه</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/3/1039938_197.jpg"/>
      </figure>
      <p>رضا گفت: همسرم تلاش کرد من را ترک بدهد اما نشد یعنی شیشه اجازه نداد.</p>
      <p>به گزارش ایلنا به نقل از میزان، رضا ۲۶ ساله خرده فروش مواد است که ابتدا ادعا می‌کرد چند کیلوگرم شیشه را تنها برای مصارف شخصی خودش در خانه نگهداری می‌کرده یکی از صد‌ها جوانی است که زندگی مشترک خود را به خاطر اعتیاد از دست داده و حالا که قرار است توسط دستگاه قضا برای ارتکاب به جرائم خود محکوم شود، آینده‌ای چندان روشنی در طالعش دیده نمی‌شود</p>
      <p>رضا یکی از خرده‌فروشانی که در طرح ظفر دو توسط پلیس مبارزه با مواد مخدر دستگیر شده، گفت: ام دی اف کار بودم و زندگی خوبی داشتم. ازدواج کردم و زندگی‌مان می‌گذشت تا اینکه با مواد مخدر آشنا شدم.</p>
      <p>وی گفت: ۴ سال است به شیشه اعتیاد دارم. همسرم ۲ سال تلاش کرد شرایط زندگی‌مان را مثل قبل خوب کند، اما نشد، یعنی شیشه اجازه نداد. به همین دلیل ترکم کرد و طلاق گرفت. بعد از همسرم، هیچ چیز مثل قبل نشد. همان خانه اجاره‌ای و شغل پاره وقتم را هم از دست دادم. از سمت خانواده هم طرد شدم اما چون جایی برای ماندن نداشتم پدرم اجازه داد شب‌ها در خانه‌اش بخوابم.</p>
      <p>این خرده‌فروش که حوالی میدان شهدا دستگیر شده، گفت: اعتیاد بلای جانم شده بود. برای خودم شیشه تهیه می‌کردم اما دوستانم از من خواستند برای آنها هم تهیه کنم و به آنها بفروشم. آنها می‌دانستند زندگی متاهلیم را از دست داده‌ام و شغلی هم ندارم. برای همین پیشنهاد دادم به فروش مواد مخدر مشغول شوم. مدتی از همین طریق درآمد کسب کردم اما با نزدیک به ۳ کیلوگرم شیشه در خانه پدریم‌ام، توسط پلیس شناسایی شدم.</p>
      <p> </p>
    </article>
  </body>
</html>