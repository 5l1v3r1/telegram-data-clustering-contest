<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/idojaras-elorejelzes-november-utolso-hetere-valtozekony-idojaras-varhato-november-utolso-napjaiban-itt-a-friss-hetnapos-meteorologia-elorejelzes"/>
    <meta property="og:site_name" content="ALON"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Friss időjárás-előrejelzés november utolsó hetére, november 25-től vasárnapig"/>
    <meta property="og:description" content="Időjárási hírek"/>
  </head>
  <body>
    <article>
      <h1>Friss időjárás-előrejelzés november utolsó hetére, november 25-től vasárnapig</h1>
      <h2>Időjárási hírek</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">MTI/met.hu</a></address>
      <p>
        <b>Változékony időjárás várható november utolsó napjaiban. Mutatjuk a napokra bontott részleteket.</b>
      </p>
      <p><b>November utolsó napjaiban változékony lesz az idő, napsütésre, esőre és fagyra is készülni kell</b> - derül ki az Országos Meteorológiai Szolgálat országos, középtávú előrejelzéséből, amelyet vasárnap juttattak el az MTI-nek.</p>
      <h3>Időjárás-előrejelzés hétfőre</h3>
      <figure>
        <img src="https://static.alon.hu/al/2019/11/hetfodu.jpg"/>
        <figcaption>Időjárás-előrejelzés hétfőre - Forrás:met.hu</figcaption>
      </figure>
      <p><b>Hétfőn</b> a Nyugat-Dunántúlon tartósan megmaradhat a <b>köd</b>, másutt a délelőtt folyamán mindenütt feloszlik. Ezt követően folytatódik a napos idő, számottevő csapadék nem valószínű. A leghidegebb órákban mínusz 2 és plusz 5 fok között, <b>napközben 8-13 fok</b> között alakul a hőmérséklet.</p>
      <h3>Időjárás-előrejelzés keddre</h3>
      <figure>
        <img src="https://static.alon.hu/al/2019/11/kedd1126.jpg"/>
        <figcaption>Időjárás-előrejelzés keddre - Forrás:met.hu</figcaption>
      </figure>
      <p><b>Kedd</b>re virradóra többfelé képződik <b>köd</b>, és egy - akár nagyobb - része tartósan is megmaradhat. A nap csupán kisebb körzetekben, elsősorban a Dunától keletre süthet ki hosszabb-rövidebb időre. A ködös tájakon helyenként szitálás, esetleg ónos szitálás, a Dunántúlon néhol jelentéktelen <b>eső </b>előfordulhat. A legalacsonyabb hőmérséklet mínusz 3 és plusz 7 fok között valószínű, a keleti, északkeleti tájakon lehet a hidegebb. A legmagasabb hőmérséklet <b>5 és 12 fok</b> között alakul.</p>
      <h3>Időjárás-előrejelzés szerdára</h3>
      <figure>
        <img src="https://static.alon.hu/al/2019/11/szerda1127.jpg"/>
        <figcaption>Időjárás-előrejelzés szerdára - Forrás:met.hu</figcaption>
      </figure>
      <p><b>Szerdára</b> virradóra is többfelé párássá, ködössé válik a levegő. A délelőtti órákban főként keleten még lehetnek kevésbé felhős tájak, majd fokozatosan megnövekszik, megvastagszik a felhőzet. Eleinte a ködös tájakon fordulhat elő néhol szitálás, esetleg ónos szitálás, majd a nap második felében egyre több helyen eredhet el az eső. A leghidegebb órákban többnyire 1-8 fok lesz, de főleg a keleti tájakon néhol fagypont alá hűlhet a levegő. <b>Napközben 6-14 fokig</b> melegszik a levegő.</p>
      <h3>Időjárás-előrejelzés csütörtökre</h3>
      <figure>
        <img src="https://static.alon.hu/al/2019/11/csutortok1128.jpg"/>
        <figcaption>Időjárás-előrejelzés csütörtökre - Forrás:met.hu</figcaption>
      </figure>
      <p><b>Csütörtökön</b> a nap első felében többfelé kell számítani - helyenként akár kiadós mennyiségű - <b>eső</b>re, majd átmeneti szünet után estétől délnyugat felől várhatóan újabb csapadékhullám érkezik. A minimumhőmérséklet 4 és 10, a maximumhőmérséklet <b>8 és 15 fok </b>között alakul.</p>
      <p><b>Pénteken </b>hosszabb-rövidebb időszakokra kisüt a nap. A tartós csapadék megszűnik - legkésőbb a keleti tájakon -, de szórványosan további záporok fordulhatnak elő a délutáni órákban. A legalacsonyabb hőmérséklet 2 és 9, a legmagasabb hőmérséklet <b>7 és 13 fok</b> között alakul.</p>
      <p><b>Szombaton</b> a többórás <b>napsütés</b> mellett elszórtan lehetnek rövid, futó záporok. A minimumhőmérséklet mínusz 2 és plusz 5, a maximumhőmérséklet <b>5 és 10 fok </b>között valószínű.</p>
      <p><b>Vasárnap </b>egyre többfelé ered el az eső, és többfelé megerősödik a szél is. A legalacsonyabb hőmérséklet mínusz 3 és plusz 4, a legmagasabb hőmérséklet <b>3 és 10 fok </b>között valószínű - olvasható az előrejelzésben.</p>
    </article>
  </body>
</html>