<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/okan-guray-bulbul/yazarlar/kadroya-gecen-iscilerin-izni-taseronluktan-baslar/haber-1024523"/>
    <meta property="og:site_name" content="Akşam"/>
    <meta property="article:published_time" content="2019-11-24T00:43:00+00:00"/>
    <meta property="og:title" content="Kadroya gecen işçilerin izni taşeronluktan başlar"/>
    <meta property="og:description" content="Kadroya geçen 800 bin taşeron işçinin en büyük sorunu yıllık izindi. Bakanlık sorunu çözdü: İşçinin yıllık izni de, kıdem tazminatı da ilk işe girdiği tarih itibarıyla hesaplanıyor."/>
  </head>
  <body>
    <article>
      <h1>Kadroya gecen işçilerin izni taşeronluktan başlar</h1>
      <address><time datetime="2019-11-24T00:43:00+00:00">24 Nov 2019, 00:43</time> by <a rel="author">Okan Güray Bülbül</a></address>
      <p>Kadroya geçen 800 bin taşeron işçinin en büyük sorunu yıllık izindi. Bakanlık sorunu çözdü: İşçinin yıllık izni de, kıdem tazminatı da ilk işe girdiği tarih itibarıyla hesaplanıyor.</p>
      <p>Kamuda çalışan 800 bin taşeron işçi, geçtiğimiz yıl kadroya geçirildi. Ancak taşeron işçisiyken kamu işçisi kadrosuna geçirilen kişilerin çalışma sürelerine bağlı olan yıllık izin ve kıdem tazminatı hakları açısından nasıl değerlendirileceği konusu net değildi. Bu nedenle sorun yaşanıyordu.</p>
      <p>
        <b>BAKANLIK SORUNU ÇÖZDÜ</b>
      </p>
      <p>Aile, Çalışma ve Sosyal Hizmetler Bakanlığı konuyla ilgili görüş yazısında yıllık izinle ilgili sorun yaratan konuyu netliğe kavuşturdu. Görüş yazısında bakanlık; “İşçinin alt işvereni değişse bile çalışmaya devam ettiği aynı işyerindeki hizmet süresi, işçinin kadroya geçtiği kurumda taşeronken çalıştığı sürelere dahil edilir” dedi.</p>
      <p>
        <b>KIDEM TAZMİNATINI KAMU ÖDER</b>
      </p>
      <p>Kadroya geçen işçilerin kıdem tazminatı hesabında da bakanlık kamu kurumunda alt işveren olarak çalışılan sürenin tamamının dikkate alınacağı yönünde görüş bildirdi. Örneğin 2010’da Sağlık Bakanlığı’nda çalışmaya başlayan ve 2018’de kadroya geçen işçi 2030’da tazminatını hak edecek şekilde ayrılırsa bakanlıktan 2010 ila 2030 arasındaki çalışması karşılığı kıdem tazminatı alabilecek. Bakanlık, ‘kıdem tazminatına esas sürenin ilgili kamu kurumu tarafından tespit edilebileceğini’ vurguladı.</p>
    </article>
  </body>
</html>