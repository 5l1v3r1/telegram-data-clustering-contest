<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/2019/11/24-63731660/diretta_lecce-cagliari_ore_20_45_come_vederla_in_tv_e_probabili_formazioni/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Diretta Lecce-Cagliari ore 20.45: come vederla in tv e formazioni ufficiali"/>
    <meta property="og:description" content="La squadra di Liverani non vince da due mesi e cerca gloria stasera nel match contro una delle compagini più in forma del campionato. I sardi non perdono infatti dalla seconda giornata e hanno inanellato dieci risultati utili consecutivi, occupando il terzo posto a pari punti con la Lazio"/>
  </head>
  <body>
    <article>
      <h1>Diretta Lecce-Cagliari ore 20.45: come vederla in tv e formazioni ufficiali</h1>
      <h2>La squadra di Liverani non vince da due mesi e cerca gloria stasera nel match contro una delle compagini più in forma del campionato. I sardi non perdono infatti dalla seconda giornata e hanno inanellato dieci risultati utili consecutivi, occupando il terzo posto a pari punti con la Lazio</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>LECCE - </b>Alle <b>20.45</b>, nel posticipo domenicale della <b>13ª giornata</b>, il <b>Lecce</b> di <b>Fabio</b> <b>Liverani</b> ospita una delle squadre più in forma del campionato, il <b>Cagliari</b>. I sardi, reduci dal 5-2 interno contro la Fiorentina, non perdono dalla seconda giornata, quando i gol di Lautaro e Lukaku piegarono i ragazzi di <a href="https://www.tuttosport.com/news/calcio/serie-a/cagliari/2019/11/23-63676009/cagliari_maran_dobbiamo_continuare_a_crescere_/"><b>Maran</b></a>. Da quel momento dieci risultati utili consecutivi con ben sette vittorie e tre pareggi che hanno fatto volare in <a href="https://www.tuttosport.com/live/classifica-serie-a.html">classifica</a> Nainggolan e compagni, al terzo posto con 24 punti insieme alla Lazio. Di fronte ci sarà un Lecce in cerca di punti, che non vince da due mesi (ultimo successo in casa della Spal per 2-1) e che in classifica è solo a una lunghezza dal terzultimo posto, attualmente occupato dalla Sampdoria. Nelle precedenti 16 sfide tra Cagliari e Lecce in <a href="https://www.tuttosport.com/calcio/serie-a/">Serie A</a> solo tre sono terminate in pareggio: completano il parziale sette successi sardi e sei pugliesi.</p>
      <figure>
        <a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">
          <img src="https://cdn.tuttosport.com/images/2019/11/10/142017929-c85ee9f5-5bd9-4424-aaf9-bbc53b58a510.jpg"/>
        </a>
        <figcaption>Cagliari-Fiorentina 5-2: show di Nainggolan alla Sardegna Arena<br/><a href="https://www.tuttosport.com/foto/calcio/serie-a/2019/11/10-63251386/cagliari-fiorentina_5-2_show_di_nainggolan_alla_sardegna_arena/">Guarda la gallery</a></figcaption>
      </figure>
      <p>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021176">
          <b>SEGUI LECCE-CAGLIARI IN DIRETTA SUL NOSTRO SITO</b>
        </a>
      </p>
      <h3>Come vederla in tv</h3>
      <p>Lecce-Cagliari è in programma stasera alle ore 20.45 allo stadio Via del Mare di Lecce e sarà visibile in esclusiva in diretta su Sky Sport Serie A, Sky Sport 1 e Sky Calcio 1. Inoltre sarà disponibile anche in streaming sulla piattaforma Skygo.</p>
      <h3>Lecce-Cagliari: le formazioni ufficiali</h3>
      <p><b>LECCE</b> (<b>4-3-1-2): </b>Gabriel; Rispoli, Lucioni, Rossettini, Calderoni; Tabanelli, Tachtsidis, Petriccione; Shakov; La Mantia, Lapadula. <b>ALL.:</b> Liverani. <b>A DISP.:</b>Riccardi, Vera, Benzar, Meccariello, Farias, Gallo, Dubickas, Vigorito, Dell’Orco, Imbula.</p>
      <p><b>CAGLIARI (4-3-2-1):</b> Olsen; Cacciatore, Klavan, Pisacane, Lykogiannis; Nandez, Cigarini, Rog; Nainggolan, Joao Pedro; Simeone. ALL.: Maran. A DISP.: Rafael, Aresti, Pinna, Mattiello, Faragò, Walukievicz, Ionita, Oliva, Castro, Cerri.</p>
      <p><b>ARBITRO:</b> Mariani di Aprilia.</p>
      <p>
        <code>[[smiling:106269]]</code>
      </p>
      <related>
        <a href="https://www.tuttosport.com/news/calcio/serie-a/cagliari/2019/11/23-63676009/cagliari_maran_dobbiamo_continuare_a_crescere_/"/>
        <a href="https://www.tuttosport.com/live/matchcentre/incontro.html?season=2019&amp;competition=21&amp;match=2021176"/>
        <a href="https://www.tuttosport.com/archivio/calcio/serie-a"/>
        <a href="https://www.tuttosport.com/news/calcio/serie-a/2019/11/24-63730767/diretta_sampdoria-udinese_ore_18_probabili_formazioni_e_dove_vederla_in_tv/?related_news"/>
        <a href="https://www.tuttosport.com/news/calcio/serie-a/2019/11/24-63730040/diretta_roma-brescia_ore_15_dove_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/2019/11/24-63730030/diretta_sassuolo_lazio_ore_15_come_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/2019/11/24-63730028/tutte_le_probabili_formazioni_della_13_giornata_di_serie_a/?related_news"/>
      </related>
    </article>
  </body>
</html>