<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naturetoday.com/intl/nl/nature-reports/message/?msg=25670"/>
    <meta property="og:site_name" content="NatureToday"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Laat zien dat je natuur waardeert! Doe mee aan de actie #MijnNatuurBlijft"/>
    <meta property="og:description" content="De pracht van de Nederlandse natuur onder de aandacht brengen op sociale media, dat beoogde Anthonie Stip toen hij op 14 november de hashtag #MijnNatuurBlijft startte. Inmiddels doen vele duizenden mensen mee. Ze geven hiermee aan dat ze natuur enorm waarderen en laten zien wat hun favoriete plekken zijn."/>
  </head>
  <body>
    <article>
      <h1>Laat zien dat je natuur waardeert! Doe mee aan de actie #MijnNatuurBlijft</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Nature Today</a></address>
      <p>
        <b>24-NOV-2019 - De pracht van de Nederlandse natuur onder de aandacht brengen op sociale media, dat beoogde Anthonie Stip toen hij op 14 november de hashtag #MijnNatuurBlijft startte. Inmiddels doen vele duizenden mensen mee. Ze geven hiermee aan dat ze natuur enorm waarderen en laten zien wat hun favoriete plekken zijn.</b>
      </p>
      <p>De aanleiding voor #MijnNatuurBlijft is de aankondiging van het kabinet om te bekijken of beschermde Natura 2000-gebieden in ons land herschikt of verplaatst kunnen worden, in het kader van de aanpak van de stikstofcrisis. Anthonie Stip verbaast zich daarover: “Als je bedenkt wat de natuur betekent, niet alleen voor planten en dieren, maar ook voor mensen, is dat een bijzondere stap. Wij zijn afhankelijk van de schone lucht en schoon water, bestuiving en nog veel meer. Dat alles levert de natuur ons. Om nog maar te zwijgen van de intrinsieke waarde van natuur”.</p>
      <figure>
        <img src="https://images.e-vision.nl/naturetoday/images/optimized/52ab94a9-af1e-486d-928f-6c82e2a33eec.JPG&amp;w=1280"/>
        <figcaption>Duizenden mensen hebben al meegedaan met #MijnNatuurBlijft<cite>Bron: Twitter</cite></figcaption>
      </figure>
      <h3>Metselaar, natuurbeheerder en boer</h3>
      <p>Om de regering én andere Nederlanders te inspireren met de pracht van de natuur, werd de hashtag #MijnNatuurBlijft gestart. Het concept is eenvoudig: je plaatst een foto van je favoriete natuurgebied, park, planten- of diersoort of ander groen op de sociale media, met gebruikmaking van #MijnNatuurBlijft. Dat mag natuurlijk een Natura 2000-gebied zijn, maar het hoeft niet. Ook boeren beginnen de natuur op hun bedrijf onder de hashtag te laten zien en Stip is daar heel trots op: “Dit is precies wat ik hoopte. Dat we gaan inzien dat natuur ons mensen verbindt, of nu je boer bent of ict-er, natuurbeheerder of metselaar.”</p>
      <h3>Doe mee!</h3>
      <p>We roepen iedereen op om ook mee te doen aan de actie #MijnNatuurBlijft op Facebook, Twitter, Instagram en LinkedIn.</p>
      <h3>Meer informatie</h3>
      <ul>
        <li>Website <a href="https://www.mijnnatuurblijft.nl/">MijnNatuurBlijft.nl</a></li>
        <li>
          <a href="https://twitter.com/search?q=%23mijnnatuurblijft&amp;src=typd">#MijnNatuurBlijft op Twitter</a>
        </li>
      </ul>
      <p>Foto's: Kars Veling; Tweets: Twitter</p>
      <related>
        <h4>Zie ook</h4>
        <a href="https://www.naturetoday.com/intl/nl/nature-reports/message/?msg=25652"/>
        <a href="https://www.naturetoday.com/intl/nl/nature-reports/message/?msg=25179"/>
        <a href="https://www.naturetoday.com/intl/nl/nature-reports/message/?msg=24989"/>
        <a href="https://www.naturetoday.com/intl/nl/nature-reports/message/?msg=24732"/>
        <a href="https://www.naturetoday.com/intl/nl/nature-reports/message/?msg=24653"/>
      </related>
    </article>
  </body>
</html>