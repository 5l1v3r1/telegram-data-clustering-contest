<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/sport/2019/11/nemzetkozi-uszoliga-hosszu-katinkaek-nem-lesznek-ott-a-dontoben"/>
    <meta property="og:site_name" content="ALON"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Nemzetközi Úszóliga - Hosszú Katinkáék nem lesznek ott a döntőben"/>
    <meta property="og:description" content="A finálé Las Vegas-ban lesz."/>
  </head>
  <body>
    <article>
      <h1>Nemzetközi Úszóliga - Hosszú Katinkáék nem lesznek ott a döntőben</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <b>A finálé Las Vegas-ban lesz.</b>
      </p>
      <p>
        <b>Hosszú Katinka csapata, az Iron a harmadik helyen végzett a Nemzetközi Úszóliga (ISL) londoni állomásán, így eldőlt, hogy nem lesz ott a sorozat Las Vegas-i fináléjában.</b>
      </p>
      <p>A brit fővárosban a Chad Le Clos fémjelezte Energy Standard diadalmaskodott.<br/>A kaszinóvárosban sorra kerülő nagydöntőben Európát az Energy Standard mellett a Bernek Pétert és Kapás Boglárkát is foglalkoztató London Roar képviseli, míg a házigazdáktól a Cali Condors és a Los Angeles Current úszói versenyeznek majd.</p>
      <p>Az ISL-sorozat állomásain egyszerre négy csapat küzd egymással, együttesenként 12 férfi és 12 női úszó vehet részt egy viadalon, egy számban klubonként két úszó versenyez, a helyezések alapján pontokat kapnak a csapatok, így alakul ki a végső sorrend. Az egyéni számokban, 9, 7, 6, 5, 4, 3, 2, 1 pontot kapnak a csapatok, a váltók dupla szorzóval járnak, az úgynevezett csillagszóró futamban - amelyben az 50 méter gyorsot egymás után háromszor kell leúszniuk a versenyzőknek, de mindegyik végén feleződik a mezőny - pedig akár triplázni is lehet.</p>
    </article>
  </body>
</html>