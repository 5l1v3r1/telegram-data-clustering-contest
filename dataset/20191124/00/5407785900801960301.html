<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haberler.com/belarus-a-yuk-goturen-tirin-dorsesi-sinir-kapisina-12649286-haberi/"/>
    <meta property="og:site_name" content="Haberler.com"/>
    <meta property="article:published_time" content="2019-11-24T00:30:57+00:00"/>
    <meta property="og:title" content="Belarus'a yük götüren tırın dorsesi sınır kapısına yaklaşırken yandı"/>
    <meta property="og:description" content="Belarus'a yük götüren tırın dorsesi sınır kapısına yaklaşırken yandı Edirne'de seyir halindeyken alevlerin sardığı tırın dorsesi kullanılamaz hale geldi."/>
  </head>
  <body>
    <article>
      <h1>Belarus'a yük götüren tırın dorsesi sınır kapısına yaklaşırken yandı</h1>
      <address>
        <time datetime="2019-11-24T00:30:57+00:00">24 Nov 2019, 00:30</time>
      </address>
      <p>Edirne'de seyir halindeyken alevlerin sardığı tırın dorsesi kullanılamaz hale geldi.</p>
      <p><a href="https://www.haberler.com/belarus/"><b>Belarus</b></a>'a radyatör ve sucuk bağırsağı götürmek üzere İstanbul'dan yola çıkan Mehmet Akkoyun idaresindeki tırın 34 BZK 661 plakalı dorsesi, Kapıkule Sınır Kapısı'na 40 kilometre kala otobanda yanmaya başladı.</p>
      <p>Aracı yol kenarına park eden Akkoyun, durumu polis ve itfaiye ekiplerine bildirdi.</p>
      <p>Edirne Emniyet Müdürlüğü Bölge Trafik Denetleme Şube Müdürlüğü ekipleri, yolda önlem aldı, itfaiye ekipleri alevlere müdahale etti.</p>
      <p>İtfaiye ekiplerince söndürülen yangın sonrası brandası tamamen kül olan dorse kullanılamaz hale geldi.</p>
      <p>Sürücü Akkoyun, yangının çıkış sebebini bilmediğini ifade etti.</p>
      <p>Aniden başlayan yangının kısa sürede büyüdüğünü belirten Akkoyun, "Ne attılarsa attılar çadıra. İçinde adam mı vardı bilmiyorum ki bir anda oldu, yandı işte." dedi.</p>
      <figure>
        <img src="https://foto.haberler.com/haber/2019/11/24/belarus-a-yuk-goturen-tirin-dorsesi-sinir-kap-12649286_o.jpg"/>
      </figure>
      <p>Kaynak: AA<br/>Haber Videosu: <a href="https://www.haberler.com/video/belarus-a-yuk-goturen-tirin-dorsesi-sinir-kapisina-12649286-videosu/">Belarus'a yük götüren tırın dorsesi sınır kapısına yaklaşırken yandı</a></p>
    </article>
  </body>
</html>