<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/1gcv27"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="இன்று கூடுகிறது அதிமுக செயற்குழு மற்றும் பொதுக்குழு...!"/>
    <meta property="og:description" content="இன்று கூடுகிறது அதிமுக செயற்குழு மற்றும் பொதுக்குழு...!"/>
  </head>
  <body>
    <article>
      <h1>இன்று கூடுகிறது அதிமுக செயற்குழு மற்றும் பொதுக்குழு...!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">shanmugapriya</a></address>
      <p>
        <b>அதிமுக செயற்குழு, பொதுக்குழுக்கூட்டம் சென்னையில் இன்று நடைபெறவுள்ளது. அவைத்தலைவர் மதுசூதனன் தலைமையில் காலை 10.30 மணிக்கு கூட்டம் தொடங்குகிறது. முதலில் செயற்குழுவும், பின்னர் பொதுக்குழுக்கூட்டமும் நடைபெறவுள்ளது. </b>
      </p>
      <p>புதிய நிர்வாகிகள் நியமனம், உள்ளாட்சித்தேர்தல் கூட்டணி, மற்றும் வெற்றிபெறுவதற்கான வியூகங்கள் உள்ளிட்டவை குறித்து இதில் விவாதிக்கப்பட இருப்பதாக தகவல்கள் தெரிவிக்கின்றன. உயர்நீதிமன்ற உத்தரவு காரணமாக, கூட்டம் நடைபெறும் இடத்துக்கு செல்லும் வழிநெடுகிலும் பேனர்கள் வைக்கப்படவில்லை. அதற்கு பதிலாக, தென்னை ஓலைகளால் சுவர் போன்று அமைக்கப்பட்டு பச்சை நிற பெயிண்ட் அடித்து மண்டபம் முதல் சாலை வரை வைக்கப்பட்டுள்ளது. </p>
      <p>முதல்வர் பழனிசாமி, துணை முதல்வர் ஓ.பன்னீர்செல்வம் படங்களை பலகைகளில் ஓட்டி, விபத்து ஏற்படாத வண்ணம் ஆங்காங்கே வைக்கவும் முடிவு செய்யப்பட்டுள்ளது.</p>
    </article>
  </body>
</html>