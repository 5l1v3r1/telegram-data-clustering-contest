<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/mnhmes-genobas-xypnhse-sthn-italia-h-katarreysh-odogefyras-sth-sabona-video"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Μνήμες Γένοβας «ξύπνησε» στην Ιταλία η κατάρρευση οδογέφυρας στη Σαβόνα (Video)"/>
    <meta property="og:description" content="Μια οδογέφυρα κατέρρευσε σήμερα στη Λιγουρία της βορειοδυτικής Ιταλίας, κοντά στην πόλη Σαβόνα, όπως έγινε γνωστό από έναν εκπρόσωπο της SIAS, της εταιρείας που διαχειρίζεται τον αυτοκινητόδρομο."/>
  </head>
  <body>
    <article>
      <h1>Μνήμες Γένοβας «ξύπνησε» στην Ιταλία η κατάρρευση οδογέφυρας στη Σαβόνα (Video)</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Μια οδογέφυρα κατέρρευσε σήμερα στη Λιγουρία της βορειοδυτικής Ιταλίας, κοντά στην πόλη Σαβόνα, όπως έγινε γνωστό από έναν εκπρόσωπο της SIAS, της εταιρείας που διαχειρίζεται τον αυτοκινητόδρομο.</h4>
      <p>Ο πρόεδρος της περιφέρειας της Λιγουρίας Τζοβάνι Τότι είπε ότι η σφοδρή κακοκαιρία προκάλεσε κατολίσθηση με αποτέλεσμα να καταρρεύσει η γέφυρα. Ένα αυτοκίνητο ενδέχεται να καταπλακώθηκε, όμως η πληροφορία αυτή δεν έχει επιβεβαιωθεί, σύμφωνα με το ιταλικό πρακτορείο Ansa.</p>
      <p>Πέρσι, από την <a href="https://www.documentonews.gr/article/italia-me-ekrhktika-katedafisan-toys-dyo-pylwnes-poy-emenan-orthioi-apo-th-tragikh-gefyra-ths-genobas-video-photos">κατάρρευση της γέφυρας Μοράντι στη Γένοβα</a> σκοτώθηκαν 43 άνθρωποι.</p>
      <p>Οι καταρρακτώδεις βροχές έχουν προκαλέσει πολλά πλημμυρικά φαινόμενα στην Ιταλία τις τελευταίες εβδομάδες.</p>
      <p>Ο εκπρόσωπος της SIAS ανέφερε ότι η διαχειρίστρια εταιρεία διεξάγει έρευνες για να εκτιμήσει την κατάσταση.</p>
      <p>Η οδογέφυρα, μήκους 50 μέτρων, συνέδεε τα παράλια με το Τορίνο. Η κυκλοφορία έχει διακοπεί και στα δύο ρεύματα, αν και μόνο η μία από τις δύο διαφορετικές γέφυρες κατέρρευσε</p>
      <figure>
        <iframe src="https://www.youtube.com/embed/fk5y9quNNjI" width="480" height="270" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/KeIFbjsplBk" width="480" height="270" data-service="Youtube" scrolling="no"/>
      </figure>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>