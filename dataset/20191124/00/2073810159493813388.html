<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/paola-caruso-moreno-giovanni-conversano-serena-enardu-449384"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Paola Caruso e Moreno, spunta il messaggio di Conversano: coinvolta anche Serena"/>
    <meta property="og:description" content="Giovanni Conversano scrive a Paola Caruso dopo Domenica Live: frecciatina a Serena Enardu? Dopo l’ultima intervista a Domenica Live Paola Caruso ha ricevuto numerosi messaggi di incoraggiamento per la dolorosa rottura con Moreno Merlo. L’ex Bonas di Avanti un altro ha confidato che è stata usata dal modello per popolarità e che Merlo è addirittura […]"/>
  </head>
  <body>
    <article>
      <h1>Paola Caruso e Moreno, spunta il messaggio di Conversano: coinvolta anche Serena</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/serena-enardu-giovanni-conversano-paola-caruso.jpg"/>
      </figure>
      <h3>Giovanni Conversano scrive a Paola Caruso dopo Domenica Live: frecciatina a Serena Enardu?</h3>
      <p>Dopo l’ultima intervista a Domenica Live Paola Caruso ha ricevuto numerosi messaggi di incoraggiamento per la <a href="https://www.gossipetv.com/paola-caruso-denuncia-moreno-soldi-registrazioni-449371">dolorosa rottura con Moreno Merlo</a>. L’ex Bonas di Avanti un altro ha confidato che è stata usata dal modello per popolarità e che Merlo è addirittura in possesso di registrazioni private della bella calabrese. Tra i tanti messaggi che Paoletta ha voluto repostare sul suo account Instagram c’è anche quello di Giovanni Conversano, ex tronista di Uomini e Donne e altro opinionista di Barbara d’Urso. <b>L’aitante pugliese ha speso parole di stima e sostegno per Paola</b> non nascondendo una frecciatina che, a detta dei più, sarebbe rivolta all’ex storica di Giovanni, Serena Enardu, vista di recente a Temptation Island Vip. Dove è stata parecchio contestata per via del suo comportamento ai danni dell’ormai ex fidanzato Pago.</p>
      <h3>Il messaggio di Giovanni Conversano per Paola Caruso</h3>
      <p><b><i>“Cara Paola Caruso, ti capisco molto bene! Io avevo un’anziana ex che si comportava come il tuo. Tranquilla…c’è il karma”</i></b>, ha scritto Giovanni Conversano su Instagram. Un messaggio che è parecchio piaciuto alla Caruso, che ha deciso di condividerlo tra le storie del suo account. Tra le parole di incoraggiamento salta all’occhio una presunta frecciatina che secondo molti sarebbe rivolta a Serena Enardu, ex storica di Conversano. Quest’ultimo ha attaccato qualche mese fa la sarda per via della sua partecipazione a Temptation Island Vip e ha usato proprio la parola<i> “karma”.</i></p>
      <h3>Cosa ha detto Giovanni Conversano su Serena Enardu</h3>
      <p><i>“Per anni passavo per quello che tradiva, per la persona poco corretta, poco credibile, su questa terra nessuno è un santo, è evidente che ognuno di noi ha le proprie debolezze. Dopo nove anni è arrivata l’evidenza dei fatti. A me non importa cosa fa la signora, dove va, cosa fa, perché io ho le mie cose, soltanto mi sono difeso su una cosa che mi è stato sempre. Il messaggio è mi raccomando non offendete degli altri, non parlate di loro, <b>che poi tutto vi ritorna, è il karma.</b> Chi è senza peccato scagli la prima pietra”</i>, ha dichiarato tempo fa Conversano in un video. L’ultimo messaggio: semplice casualità o frecciatina voluta?</p>
    </article>
  </body>
</html>