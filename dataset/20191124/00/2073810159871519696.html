<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/paola-caruso-denuncia-moreno-soldi-registrazioni-449371"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Paola Caruso denuncia l’ex Moreno: “Voleva soldi e mi registrava di nascosto”"/>
    <meta property="og:description" content="Paola Caruso spiega a Domenica Live perché ha lasciato Moreno Merlo Dopo giorni di frasi a metà e frecciatine Paola Caruso ha finalmente svelato i motivi che l’hanno allontanata da Moreno Merlo, l’ex tentatore di Temptation Island al quale era legata dalla scorsa estate. Una relazione durata solo quattro mesi ma già importante, tanto che […]"/>
  </head>
  <body>
    <article>
      <h1>Paola Caruso denuncia l’ex Moreno: “Voleva soldi e mi registrava di nascosto”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/11/paola-caruso-contro-ex-fidanzato-merlo.jpg"/>
      </figure>
      <h3>Paola Caruso spiega a Domenica Live perché ha lasciato Moreno Merlo</h3>
      <p>Dopo giorni di frasi a metà e frecciatine Paola Caruso ha finalmente svelato i motivi che l’hanno allontanata da Moreno Merlo, l’ex tentatore di Temptation Island al quale era legata dalla scorsa estate. <b>Una relazione durata solo quattro mesi ma già importante</b>, tanto che la soubrette calabrese conviveva part time con il ragazzo e faceva progetti in grande come matrimonio e altri figli. Il sogno di Paoletta si è però spezzato a contatto con la realtà, quando Moreno ha cominciato a fare strane richieste, come quella inerente al rimborso spese offerto dalla produzione dei programmi di Barbara d’Urso.</p>
      <h3>“Moreno stava con me per i soldi e per la visibilità”</h3>
      <p><i>“Mi aveva detto che aveva dei problemi economici, che non stava lavorando molto, e che il rimborso spese per l’intervista a Pomeriggio 5 non gli bastava. Così gli ho dato metà del mio rimborso spese”</i>, ha spiegato<a href="https://www.gossipetv.com/paola-caruso-moreno-barbara-durso-racconto-episodi-448564"> Paola Caruso a Barbara d’Urso</a>. <i>“Ha cominciato a chiedere altri soldi, le poche volte che uscivamo a cena pagavo sempre io. Mi ha usata, si è approfittato della mia fragilità per arrivare in tv e diventare popolare”</i>, ha chiarito l’ex Bonas di Avanti un altro. A detta della 34enne <b>Moreno utilizzava pure la macchina della Caruso</b><i>. “Mi ha lasciato un sacco di multe che ora devo pagare io”</i>, si è lamentata Paola.</p>
      <h3>“Moreno mi registrava di nascosto, l’ho denunciato”</h3>
      <p><i>“Durante una delle nostre ultime litigate mi ha detto che dovevo stare calma perché ha delle mie registrazioni. Non so che tipo di registrazioni ma ho avvertito subito i miei legali e l’ho denunciato. Questa è violazione della privacy”</i>, ha confidato Paola Caruso a Domenica Live. Poi il rimpianto più grande per <b>la ragazza, che è scoppiata a piangere:</b> <i>“Quando un giorno Michelino sarà grande guarderà le foto del suo Battesimo, vedrà Moreno e io non saprò cosa dire”.</i></p>
    </article>
  </body>
</html>