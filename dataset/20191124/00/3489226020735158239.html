<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/anasa-arh-me-mpoxwridh"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ανάσα Άρη με Μποχωρίδη"/>
    <meta property="og:description" content="Η επιστροφή του Λευτέρη Μποχωρίδη μετά από 6 αγωνιστικές απουσίας λόγω τραυματισμού έδωσε πνοή στον Άρη, ο οποίος πέτυχε σημαντική νίκη επί του Περιστερίου στη «Σάλα Νίκος Γκάλης» με 72-59 (ημίχρονο 39-35), στην προσπάθειά του να ξεκολλήσει από τον βυθό της βαθμολογίας. O διεθνής Μποχωρίδης ήταν ο κορυφαίος του παιχνιδιού με 27 πόντους, 9/13 σουτ, 9/9 βολές, 5 ριμπάουντ και 4 ασίστ."/>
  </head>
  <body>
    <article>
      <h1>Ανάσα Άρη με Μποχωρίδη</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Η επιστροφή του Λευτέρη Μποχωρίδη μετά από 6 αγωνιστικές απουσίας λόγω τραυματισμού έδωσε πνοή στον Άρη, ο οποίος πέτυχε σημαντική νίκη επί του Περιστερίου στη «Σάλα Νίκος Γκάλης» με 72-59 (ημίχρονο 39-35), στην προσπάθειά του να ξεκολλήσει από τον βυθό της βαθμολογίας. O διεθνής Μποχωρίδης ήταν ο κορυφαίος του παιχνιδιού με 27 πόντους, 9/13 σουτ, 9/9 βολές, 5 ριμπάουντ και 4 ασίστ.</h4>
      <p>Για το καταπονημένο Περιστέρι, που μοιράζεται τη 2η θέση με τον Προμηθέα Πάτρας (6-2), o Mπλέικ ήταν πρώτος σκόρερ με 10 πόντους.</p>
      <p>Πριν το σημερινό ματς, ο άλλοτε κυρίαρχος του ελληνικού μπάσκετ βρισκόταν στην τελευταία θέση, με μόλις 1 νίκη σε 7 αγωνιστικές. Στο 2-6 έχει συγκατοίκους τους Πανιώνιο, Ρέθυμνο, Λάρισα.</p>
      <p>Η 8η αγωνιστική ολοκληρώνεται το απόγευμα της Δευτέρας, με τον αγώνα Παναθηναϊκού-Ηρακλή στις 7μμ. Τους πρωταθλητές (7-0) θα κοουτσάρει για τελευταία φορά ο Γιώργος Βόβορας, αφού ο Ρικ Πιτίνο αναμένεται να καθίσει στον πάγκο στο ματς της Πέμπτης με τη Βασκόνια στο ΟΑΚΑ για την Εuroleague.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>