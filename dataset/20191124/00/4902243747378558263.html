<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alon.hu/orszagos-hirek/2019/11/idojaras-elorejelzes-vasarnapra-november-24-re-emma-napjara-"/>
    <meta property="og:site_name" content="ALON"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Mutatjuk, milyen időjárás várható Emma napján, vasárnap"/>
    <meta property="og:description" content="Időjárási hírek"/>
  </head>
  <body>
    <article>
      <h1>Mutatjuk, milyen időjárás várható Emma napján, vasárnap</h1>
      <h2>Időjárási hírek</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">MTI/met.hu</a></address>
      <p>
        <b>Ilyen időjárás várható november 24-én, az utolsó novemberi vasárnapon. Részletek</b>
      </p>
      <p>
        <b>A Kárpát-medence vasárnap estig két légköri képződmény között helyezkedik el, de kissé enyhébb léghullámok érkeznek hazánk fölé.</b>
      </p>
      <h3>Időjárás-előrejelzés vasárnap délelőttre</h3>
      <figure>
        <img src="https://static.alon.hu/al/2019/11/vasarnapdelelott.jpg"/>
        <figcaption>Időjárás-előrejelzés vasárnap délelőttre - Forrás:met.hu</figcaption>
      </figure>
      <p>Éjszaka elsősorban az Alpokalján, az Északi-középhegység völgyeiben, illetve az Észak-Alföldön köd, rétegfelhőzet képződik, máshol a derült ég mellett inkább csak foltokban válik párássá a levegő.</p>
      <p><b>Vasárnap</b> az éjszaka képződött köd délelőtt szinte mindenütt feloszlik, és derült vagy <b>gyengén felhős lesz az ég</b>, a Dunántúlra némi fátyolfelhőzet is besodródik. A nyugati határszélen azonban tartósan megmaradhat a rétegfelhőzet. A délkeleti, keleti szél szombaton az északkeleti harmadot leszámítva mindenütt megélénkül, az Észak-Dunántúlon meg is erősödik. <b>Vasárnap</b> napközben jellemzően a Dunántúli-középhegységben és a Börzsönyben erősödik meg a <b>szél</b>.</p>
      <h3>Időjárás-előrejelzés vasárnap délutánra</h3>
      <figure>
        <img src="https://static.alon.hu/al/2019/11/vasarnapdu.jpg"/>
        <figcaption>Időjárás-előrejelzés vasárnap délutánra - Forrás:met.hu</figcaption>
      </figure>
      <p>A legalacsonyabb éjszakai hőmérséklet általában <b>-2 és +5 fok</b> között alakul. A szélcsendes északkeleti harmadban lesz hidegebb a hajnal.<br/>A legmagasabb nappali hőmérséklet<b> vasárnap 8 és 14 fok között várható</b>. A 10 fok alatti értékekre a nyugati határ mentén számíthatunk.</p>
    </article>
  </body>
</html>