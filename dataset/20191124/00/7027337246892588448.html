<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699835/%D8%AE%D8%B7%D8%B1%D9%86%D8%A7%DA%A9%E2%80%8C%D8%AA%D8%B1%DB%8C%D9%86-%DA%A9%D8%B4%D9%88%D8%B1%D9%87%D8%A7%DB%8C-%D8%AF%D9%86%DB%8C%D8%A7-%D8%A8%D8%B1%D8%A7%DB%8C-%D8%B3%D9%81%D8%B1-%D8%AF%D8%B1-%DB%B2%DB%B0%DB%B2%DB%B0"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="خطرناک‌ترین کشورهای دنیا برای سفر در ۲۰۲۰"/>
    <meta property="og:description" content="این نقشه بر اساس پیمایشی ۱۳۰۰ متخصص انجام شده‌است و اطلاعات آن مربوط به ۲۱۴ کشوری است که این سازمان در آنها مسولیت تعیین ریسک سفرهای تجاری را بر عهده دارد."/>
  </head>
  <body>
    <article>
      <h1>خطرناک‌ترین کشورهای دنیا برای سفر در ۲۰۲۰</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>این نقشه بر اساس پیمایشی ۱۳۰۰ متخصص انجام شده‌است و اطلاعات آن مربوط به ۲۱۴ کشوری است که این سازمان در آنها مسولیت تعیین ریسک سفرهای تجاری را بر عهده دارد.</b>
      </p>
      <p>گزارش جدیدی از خطرناک‌ترین نقاط دنیا برای سفر در سال ۲۰۲۰ میلادی منتشر شد.</p>
      <p>به گزارش چمدان، اگرچه در دنیای امروز سفر بسیار آسان ‌شده‌ است و جهان از همیشه کوچکتر به نظر می‌آید اما باز هم ممکن است سفر در سراسر جهان با خطرهایی روبرو باشد.</p>
      <p>سازمان بین‌المللی اس او اس (SOS) که یک سرویس خدماتی امدادی و امنیت سفر است «نقشه ریسک سفر» را منتشر کرده‌ است. در این نقشه خطرناک‌ترین نقاط برای سفر در سال ۲۰۲۰ و بزرگترین خطراتی که ممکن است گردشگران با آن در نقاط مختلف جهان روبرو شوند، مشخص شده‌ است.</p>
      <p>این نقشه بر اساس پیمایشی ۱۳۰۰ متخصص انجام شده‌است و اطلاعات آن مربوط به ۲۱۴ کشوری است که این سازمان در آنها مسولیت تعیین ریسک سفرهای تجاری را بر عهده دارد.</p>
      <p>بر اساس این پیمایش ۴۷ درصد برنامه‌ریزان سفرهای تجاری پیش‌بینی کرده‌اند که خطرها در سال پیش رو پیرامون تهدیدات امنیتی، اعتراضات و تظاهرات مدنی و ژئوپولتیکال و بلایای طبیعی باشد.</p>
      <p>با توجه به صحبت‌های متیو بردلی مدیر بخش امنیت محلی اس او اس بین‌المللی، مهم‌ترین خطرات در سال آینده به مسائل ژئوپولتیکال تغییر پیدا کرده‌ است. اعتراضات مدنی نیز بخشی از این خطرات است. این اعتراضات به دلایلی همانند نابرابری و خواست مردم برای تغییر جایگاه کشورشان به وجود می‌آید. نمونه بارز آن اکنون در هنگ‌کنگ و در کشوری با ریسک کم مانند شیلی و در کشورهایی با ریسک بالا مانند بولیوی، اکوادور و لبنان دیده می‌شود.</p>
      <p>در نقشه خطرات امنیتی در جهان، اس او اس بین‌المللی ۵ گروه را مشخص کرده‌است: بسیارکم خطر، کم خطر، متوسط، بالا و شدید. این تقسیم بندی بر اساس خطراتی که تهدیدات به دلیل خشونت سیاسی موجود برای گردشگران به وجود می‌آورد ( جنگ، ترور، مبارزات و اعتراضات سیاسی)، اعتراضات اجتماعی، خشونت و جرائم خفیف انجام شده‌ است.</p>
      <figure>
        <img src="https://cdn.asriran.com/files/fa/news/1398/9/3/1040039_389.jpg"/>
      </figure>
      <p>باقی فاکتورها هم شامل زیرساخت‌های سیستم حمل و نقل، روابط کار، تاثیر گذاری سرویس‌های امنیتی و اورژانسی در زمان بلایای طبیعی است.</p>
      <p>در سال ۲۰۲۰ خطرناک‌ترین مناطق برای سفر در آفریقا، خاورمیانه و در کشورهایی مانند لیبی، سوریه، عراق، یمن و افغانستان قرار دارند.</p>
      <p>یکی دیگر از مهم‌ترین مسائل برای در نظر گرفتن خطر مسائل مربوط به سلامت و بهداشت است.</p>
      <p>آب و هوا هم اهمیت بسیاری در تعیین ریسک سفر دارد به ویژه آن که تغییرات اقلیمی در سال ۲۰۲۰ مسبب حوادث مختلف خواهد بود. در میان فجایع طبیعی طوفان هریکان و آتش‌سوزیهای آمریکا، سیل در اروپا و زلزله‌خیزی گستره‌ای از کره زمین یعنی از ترکیه تا ژاپن در ریسک سفر تاثیرگذار خواهند بود.</p>
      <figure>
        <img src="https://cdn.asriran.com/files/fa/news/1398/9/3/1040039_389.jpg"/>
      </figure>
      <p>باقی فاکتورهای ایجاد ریسک برای سفر در ۲۰۲۰ شامل جرائم اینترنتی، آدم ربایی و مسائل اقتصادی تاثیر گذار بر سفرهای تجاری هستند.</p>
      <p>اس او اس همچنین بر فاکتورهای خطر برای سفر زنان هم توجه می‌کند. بر اساس گفته مدیر امنیت محلی این موسسه، مسائلی همانند آزار جنسی، جرائم جنسی و تجاوز همواره نرخ ریسک سفر را بسیار بالا می‌برد. بنابراین بررسی امنیت در هتل‌ها، حمل و نقل، امنیت حمل و نقل عمومی و ... در این زمینه بسیار مهم است.</p>
      <p>
        <b>برخی از خطرناک ترین کشورهای دنیا برای سفر(بدون ترتیب):</b>
      </p>
      <p>لیبی<br/>سوریه<br/>عراق<br/>یمن<br/>سومالی<br/>سومالی جنوبی<br/>جمهوری آفریقای مرکزی<br/>بخشی از کنگو<br/>بخشی ازاوکراین شرقی<br/>مالی<br/>بخش‌هایی از پاکستان<br/>افغانستان<br/>بخش‌هایی از مصر</p>
      <figure>
        <img src="https://cdn.asriran.com/files/fa/news/1398/9/3/1039985_503.jpg"/>
      </figure>
      <p>بخشی از ایسلند امن‌ترین قسمت جهان برای گردشگران در سال ۲۰۲۰ است.</p>
      <p>
        <b>تعدادی از کم‌خطرترین کشورهای جهان برای سفر 2020 (بدون ترتیب):</b>
      </p>
      <p>ایسلند<br/>گرینلند<br/>نروژ<br/>دانمارک<br/>فنلاند<br/>سن مرینو<br/>اسلونیا<br/>سوئیس<br/>جزایر ترک و کایکس<br/>جزایر کیمن (کارائیب)<br/>آنگولا</p>
    </article>
  </body>
</html>