<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939334/%D9%BE%D8%A7%D9%BE-%D8%AC%D9%87%D8%A7%D9%86-%D8%A8%D8%AF%D9%88%D9%86-%D8%AA%D8%B3%D9%84%DB%8C%D8%AD%D8%A7%D8%AA-%D8%A7%D8%AA%D9%85%DB%8C-%D9%85%D9%85%DA%A9%D9%86-%D9%88-%D8%B6%D8%B1%D9%88%D8%B1%DB%8C-%D8%A7%D8%B3%D8%AA"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="پاپ: جهان بدون تسلیحات اتمی ممکن و ضروری است"/>
    <meta property="og:description" content="رهبر کاتولیک های جهان که در ژاپن بسر می برد تاکید کرد جهان بدون تسلیحات هسته ای و اتمی، هم ممکن و هم ضروری است."/>
  </head>
  <body>
    <article>
      <h1>پاپ: جهان بدون تسلیحات اتمی ممکن و ضروری است</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>رهبر کاتولیک های جهان که در ژاپن بسر می برد تاکید کرد جهان بدون تسلیحات هسته ای و اتمی، هم ممکن و هم ضروری است.</i>
      </p>
      <p>«پاپ فرانسیس» رهبر کاتولیک های جهان که در ژاپن بسر می برد تاکید کرد جهان بدون تسلیحات هسته ای و اتمی، هم ممکن و هم ضروری است.</p>
      <p>به گزارش «تابناک» به نقل از ایرنا، پاپ فرانسیس روز یکشنبه در پارک عمومی شهر ناگازاگی یکی از دو شهر ژاپن که از سوی آمریکا مورد حمله اتمی قرار گرفت خواستار اقدام همه طرف ها برای تحقق بخشیدن به جهان عاری از تسلیحات هسته ای شد.</p>
      <p>او اظهار داشت: دنیای دارای صلح پایدار و عاری از سلاح های هسته ای آرزوی میلیون ها زن و مرد در سراسر جهان است.</p>
      <figure>
        <img src="https://cdn.tabnak.ir/files/fa/news/1398/9/3/1094996_990.jpg"/>
      </figure>
      <p>پاپ خواستار از بین بردن تسلیحات هسته ای و سایر سلاح های کشتار جمعی در دنیا شد و گفت: تنها آرزو کردن برای جهان بدون تسلیحات اتمی باعث صلح نمی شود بلکه باید عمل کرد.</p>
      <p>رهبر کاتولیک های جهان از ناگازاکی به عنوان یکی شاهدان عینی عواقب "فاجعه بار" حمله هسته ای نام برد و از جهان خواست رقابت تسلیحاتی را کنار بگذارند.</p>
      <p>او از رهبران جهان خواست درباره "تاثیر فاجعه آمیز" استقرار سلاح های هسته ای بیاندیشند و افزود: جهان بدون تسلیحات هسته ای "ممکن و ضروری است.</p>
      <p>پاپ قرار است همچنین امروز یکشنبه از شهر هیروشیما که در جنگ جهانی دوم بمباران اتمی شد بازدید کند او روز دوشنبه نیز در توکیو با امپراتور ناروهیتو و «شینزو آبه» نخست وزیر ژاپن ملاقات خواهد کرد و در توکیو دُم (Tokyo Dome) مراسم عشاء ربانی برگزار خواهد کرد.</p>
      <p>پاپ با بازماندگان زلزله و سونامی مارس ۲۰۱۱ نیز ملاقات خواهد کرد.</p>
      <p>پاپ فرانسیس طرفدار امحاء سلاح های هسته ای است و گفته است که مضمون دیدار او از ژاپن «حفاظت از حیات» است.</p>
      <p>رهبر کاتولیک‌های جهان روز چهارشنبه گذشته سفر هفت روزه خود به آسیا را از تایلند آغاز کرد او در بانکوک با اقلیت کم جمعیت کاتولیک این کشور دیدار کند اکثر جمعیت تایلند بودایی هستند و کاتولیک‌ها حدود ۲ درصد جمعیت کل این کشور را تشکیل می‌دهند.</p>
    </article>
  </body>
</html>