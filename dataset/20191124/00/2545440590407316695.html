<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/egitim/yokun-tez-danismanlarina-ogrenci-sinirlamasi-duzenlemesinin-gerekcesi-belli-oldu/1654141"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="YÖK'ün tez danışmanlarına öğrenci sınırlaması düzenlemesinin gerekçesi belli oldu"/>
    <meta property="og:description" content="YÖK'ün, tez danışmanı bazı öğretim üyelerine yüzlerce öğrenci düşecek şekilde kayıtlar yapılmaya başlandığı tespitinin ardından düzenlemeyi hayata geçirdiği belirtildi."/>
  </head>
  <body>
    <article>
      <h1>YÖK'ün tez danışmanlarına öğrenci sınırlaması düzenlemesinin gerekçesi belli oldu</h1>
      <h2>YÖK'ün, tez danışmanı bazı öğretim üyelerine yüzlerce öğrenci düşecek şekilde kayıtlar yapılmaya başlandığı tespitinin ardından düzenlemeyi hayata geçirdiği belirtildi.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Selma Kasap  </a></address>
      <h4>Ankara</h4>
      <p><b>Yükseköğretim Kurulunca (YÖK)</b>, tez danışmanlarına öğrenci sınırlaması getiren düzenlemenin, bazı öğretim üyelerine yüzlerce öğrenci düşecek şekilde kayıt alındığı tespitinin ardından yapıldığı kaydedildi.</p>
      <ul>
        <li>
          <a href="http://v.aa.com.tr/1652811">
            <b>Tez danışmanı öğretim üyelerine 'öğrenci sınırlaması' getirildi </b>
          </a>
        </li>
      </ul>
      <p>Lisansüstü Eğitim ve Öğretim Yönetmeliğinde Değişiklik Yapılmasına Dair Yönetmelik, 2 gün önce Resmi Gazete'de yayımlanmış ve öğretim üyelerine tez danışmanlığı için öğrenci sınırlaması getirilmişti.</p>
      <p>Bu kapsamda, tezli yüksek lisans ve doktora programlarında tez danışmanlığı için öğretim üyesi başına düşen öğrenci sayısı en fazla 14, tezsiz yüksek lisans programları için ise en fazla 16 öğrenci olarak belirlenmişti. </p>
      <p>Alınan bilgiye göre düzenlemeye ilişkin karar, YÖK tarafından son yıllarda bazı üniversitelerde tez danışmanı öğretim üyesine yüzlerce öğrenci düşecek şekilde kayıtlar yapılmaya başlandığı tespiti üzerine alındı.</p>
      <p>Lisansüstü Eğitim ve Öğretim Yönetmeliğinde yapılan değişikliklerle, üniversiteler tarafından özellikle tezsiz yüksek lisans programları için öğretim üyesi sayısı dikkate alınmadan öğrencilere fazla kontenjan ayrılmasının önüne geçilmesi amaçlandı.</p>
      <p>YÖK'ün düzenlemesiyle, öğretim üyesi sayısı dikkate alınarak öğrencilerin nitelikli eğitim alması ve suistimallerin başladığı lisansüstü programlarda özel öğrencilik dahil asgari kriterleri sağlamaları hedeflendi.</p>
      <p>Yönetmelik ile ayrıca lisansüstü programlarda kayıtlı öğrencilerin diğer üniversitelerde özel öğrenci olarak eğitim alabilmesinin önü açılmış oldu.</p>
      <related>
        <a href="https://www.aa.com.tr/tr/egitim/yokun-tez-danismanlarina-ogrenci-sinirlamasi-duzenlemesinin-gerekcesi-belli-oldu/1654141"/>
        <a href="https://www.aa.com.tr/tr/egitim/tez-danismani-ogretim-uyelerine-ogrenci-sinirlamasi-getirildi/1652811"/>
        <a href="https://www.aa.com.tr/tr/egitim/yokten-ihtisaslasan-bazi-universitelere-kadro-takviyesi/1645264"/>
        <a href="https://www.aa.com.tr/tr/egitim/docentlik-belgeleri-e-devletten-alinacak/1643560"/>
      </related>
    </article>
  </body>
</html>