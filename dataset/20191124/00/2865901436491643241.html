<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/univerzitatea-donela-krajnji-sud/343301"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Univerzitatea donela krajnji sud"/>
    <meta property="og:description" content="Spartak posle prijateljskog meča u Rumuniji spremno dočekuje Radnik (16.00)"/>
  </head>
  <body>
    <article>
      <h1>Univerzitatea donela krajnji sud</h1>
      <h2>Spartak posle prijateljskog meča u Rumuniji spremno dočekuje Radnik (16.00)</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Posle dvonedeljne pauze Spartak prvenstvo nastavlja danas utakmicom protiv Radnika iz Surdulice. Meč se igra na Gradskom stadionu u Subotici sa početkom od 16 časova.</p>
      <p>Okršaji ovih timova u poslednje vreme ne prolaze bez pogodaka. Čak šest od poslednjih sedam duela Spartaka i Radnika otišlo u 3+, a pet i u 4+, pa u Subotici očekujemo golove.<br/>"<b>Imaćemo težak zadatak, jer nam u goste dolazi kvalitetna ekipa. Nedostajaće nam Milan Marčić, koji će pauzirati zbog žutih kartona, međutim vraćaju se neki igrači koji će to moći da kompenzuju. Pristup i odnos na utakmici mora biti na vrhunskom nivou kako bi mogli da ostvarimo povoljan rezultat</b>", istakao je strateg Spartaka <b>Gaćinović</b>.</p>
      <p>Tokom reprezentatuivnog odmora u šampionatu Srbije Golubovi su formu održali odigravanjem prijateljske utakmice u Rumuniji.<br/>"<b>Pauzu smo iskoristili da odigramo meč sa Univerzitateom iz Krajove, gde smo koristili 23 igrača i svima dali šansu. Ostavili smo dobar utisak uprkos dugom putovanju od desetak sati u jednom pravcu. Utakmica nam je dosta poslužila da vidimo i damo krajnji sud na koga možemo da računamo u predstojećem meču</b>", poručio je <b>Gaćinović</b>.</p>
      <p>U prvom meču dana Inđija dočekuje Mačvu i ima jedinstvenu priliku da upiše treću pobedu u sezoni.</p>
      <p>
        <b>SRBIJA 1 - 17. KOLO</b>
      </p>
      <p><b>Petak</b><br/>Partizan – Javor 6:2 (4:2)<br/>/Sadik 9, 37, 59, Ostojić 15, Miletić 40, Stevanović 78 – Petković 2, Krnić 45+2/</p>
      <p><b>Subota</b><br/>Čukarički - Rad 2:0 (1:0)<br/>/Stojanović 11, Tedić 90/</p>
      <p>Mladost - TSC 0:3 (0:2)<br/>/Lukić 13, 73, Milićević 41/</p>
      <p>Voždovac - Proleter 2:0 (0:0)<br/>/Zličić 56, Đorđevski 74/</p>
      <p>Radnički - Crvena zvezda 0:2 (0:1)<br/>/Ben 40, Vukanovič 77/</p>
      <p>Vojvodina - Napredak 2:1 (1:1)<br/>/Matić 10pen, Gemović 86 – Zec 28/</p>
      <p>
        <b>Nedelja<br/><a href="https://www.mozzartbet.com/sr#/match/4540262">13.00: (1,90) Inđija (3,35) Mačva (4,40)</a></b>
        <br/>
        <a href="https://www.mozzartbet.com/sr#/match/4540261">
          <b>16.00: (1,85) Spartak (3,50) Radnik (4,40)</b>
        </a>
      </p>
      <figure>
        <img src="https://mozzartsport.com/upload/CKEditor/23.11.2019/SuperligaVOJVODINA.jpg"/>
      </figure>
      <p><b>Foto</b>: <i>MN Press</i></p>
      <hr/>
      <figure>
        <img src="https://mozzartsport.com/upload/CKEditor/31.10.2019/36.%20Milica%20Mandi'.png"/>
      </figure>
    </article>
  </body>
</html>