<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/itnews/381569"/>
    <meta property="og:site_name" content="beartai"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ฮุนไดและเมืองโซลร่วมมือกันทดสอบรถยนต์ขับขี่ด้วยตนเองในเขตกังนัมเดือนหน้านี้"/>
    <meta property="og:description" content="Hyundai Motor Group ได้ลงนามในบันทึกความเข้าใจ (MOU) กับเมืองโซลเพื่อร่วมพัฒนาเทคโนโลยีการขับขี่ด้วยตนเอง โดยเริ่มจากการทดสอบรถยนต์ขับขี่ด้วยตนเอง 6 คัน บนถนน 23 แห่งในเขตกังนัมด้วยรถยนต์ไฟฟ้าเซลล์เชื้อเพลิงไฮโดรเจน ซึ่งเริ่มต้นเดือนธันวาคมนี้"/>
  </head>
  <body>
    <article>
      <h1>ฮุนไดและเมืองโซลร่วมมือกันทดสอบรถยนต์ขับขี่ด้วยตนเองในเขตกังนัมเดือนหน้านี้</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Sila Wongchareon</a></address>
      <p>รถยนต์ขับขี่ด้วยตนเองของฮุนได (ภาพจาก hyundai .com)</p>
      <p>Hyundai Motor Group ได้ลงนามในบันทึกความเข้าใจ (MOU) กับเมืองโซลเพื่อร่วมพัฒนาเทคโนโลยีการขับขี่ด้วยตนเอง โดยเริ่มจากการทดสอบรถยนต์ขับขี่ด้วยตนเอง 6 คัน บนถนน 23 แห่งในเขตกังนัมด้วยรถยนต์ไฟฟ้าเซลล์เชื้อเพลิงไฮโดรเจน ซึ่งเริ่มต้นเดือนธันวาคมนี้</p>
      <p>การร่วมมือกันระหว่างฮุนไดและเมืองโซลในครั้งนี้มีเป้าหมายจะพัฒนาเมืองชั้นนำแห่งเทคโนโลยีการขับขี่ด้วยตนเองภายในปี 2564 และพัฒนาสู่การให้บริการเชิงพาณิชย์พร้อมกับผลิตรถยนต์ขับขี่ด้วยตนเองภายในปี 2567</p>
      <p>ในข้อตกลงเมืองโซลจะให้บริการข้อมูลการจราจรและโครงสร้างพื้นฐานของเส้นทางถนนในทุก ๆ 0.1 วินาทีผ่านเครือข่ายการสื่อสารเคลื่อนที่ เพื่อให้รถยนต์ได้รับข้อมูลสถานการณ์จราจรในแบบเรียลไทม์มาใช้วิเคราะห์ คาดการณ์ และตอบสนองด้วยการขับขี่ได้อย่างปลอดภัย</p>
      <p>ส่วนฮุนไดจะแบ่งปันข้อมูลเกี่ยวกับการทดสอบการขับขี่รถยนต์ด้วยตนเองให้กับโรงเรียนและบริษัทต่าง ๆ ที่ต้องการทดสอบเทคโนโลยีขับขี่ด้วยตนเองภายในเขตเมืองและเพื่อสนับสนุนการพัฒนาอุตสาหกรรมรถยนต์ในอนาคต</p>
      <p>การพัฒนาเมืองแห่งเทคโนโลยีขับขี่ด้วยตนเอง นอกจากมนุษย์อย่างเราจะสะดวกสบายมากขึ้นแล้ว ยังช่วยลดอุบัติเหตุบนท้องถนน ลดการสูญเสียชีวิตและทรัพย์สิน เพราะปัญญาประดิษฐ์ที่ควบคุมรถยนต์จะไม่แหกกฎตามอัลกอริทึมที่ออกไว้อย่างแน่นอน</p>
      <p>ที่มา : <a href="https://techcrunch.com/2019/11/22/hyundai-and-seoul-set-to-test-self-driving-cars-on-city-roads-starting-next-month/">Techcrunch</a></p>
      <p>พิสูจน์อักษร : สุชยา เกษจำรัส</p>
    </article>
  </body>
</html>