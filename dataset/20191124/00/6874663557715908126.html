<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/local/articles/0,7340,L-3774343,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="יום-טוב סמיה ינהל את פעילות ג'נרל אלקטריק בישראל"/>
    <meta property="og:description" content="האלוף במיל' יוביל את פעילות מגזר האנרגיה, מכירה ותחזוקה של תחנות הכוח כמו גם השירותים הנלווים שהחברה מספקת"/>
  </head>
  <body>
    <article>
      <h1>יום-טוב סמיה ינהל את פעילות ג'נרל אלקטריק בישראל</h1>
      <h2>האלוף במיל' יוביל את פעילות מגזר האנרגיה, מכירה ותחזוקה של תחנות הכוח כמו גם השירותים הנלווים שהחברה מספקת</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">ליאור גוטמן</a></address>
      <p>חברת ג'נרל אלקטריק הודיעה על מינויו של אלוף (במיל') ד"ר יום-טוב סמיה כמנהל הפעילות של החברה בישראל. סמיה יוביל את פעילות מגזר האנרגיה, מכירה ותחזוקה של תחנות הכוח כמו גם השירותים הנלווים שהחברה מספקת. החברה נחשבת לאחת מספקיות הטורבינות המובילות בשוק המקומי.</p>
      <figure>
        <img src="https://images1.calcalist.co.il/PicServer2/20122005/195683/CAL0048170_L.jpg"/>
        <figcaption>יום טוב סמיה <br/>צילום: אוראל כהן</figcaption>
      </figure>
      <p>סמיה מכיר את מגזר האנרגיה מעיסוקו בעבר <a href="https://www.calcalist.co.il/local/articles/0,7340,L-3515509,00.html">כמנכ"ל ונשיא חברת IC GREEN</a> שעסקה בפיתוח אנרגיות מתחדשת בעולם ובישראל, וכן כמנכ"ל משותף בקבוצת ברן. סמיה מכהן בנוסף כיו"ר אפולו פאוור המפתחת מוצרים ופתרונות טכנולוגיים בתחום האנרגיה הסולארית. הצטרפותו לתחום ממשיכה את מגמת הצטרפות אלופי צה"ל (מיל) לתחום ייצור החשמל, שם כבר נוכחים יו"ר דירקטוריון חברת החשמל אלוף (מיל) יפתח רון טל; יו"ר חברת ניהול מערכת החשמל הארצית אלוף (מיל) סמי תורג'מן. סמיה בעל תואר ראשון מאוניברסיטת תל אביב, תואר שני במדע המדינה וביטחון לאומי מאוניברסיטת חיפה והמכללה לביטחון לאומי, ותואר שלישי, דוקטור למדע המדינה וסוציולוגיה מאוניברסיטת חיפה.</p>
    </article>
  </body>
</html>