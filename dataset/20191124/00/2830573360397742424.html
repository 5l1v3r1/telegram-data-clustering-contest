<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/moto/motomondiale/moto-gp/2019/11/24-63769026/marc_marquez_difficile_replicare_i_risultati_di_quest_anno_nel_2020_/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Marc Marquez: &quot;Difficile replicare i risultati di quest'anno nel 2020&quot;"/>
    <meta property="og:description" content="Il fuoriclasse spagnolo ha parlato nel corso delle celebrazioni per i 75 anni della Federazione Motociclistica Catalana"/>
  </head>
  <body>
    <article>
      <h1>Marc Marquez: "Difficile replicare i risultati di quest'anno nel 2020"</h1>
      <h2>Il fuoriclasse spagnolo ha parlato nel corso delle celebrazioni per i 75 anni della Federazione Motociclistica Catalana</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>ROMA -</b> <i>"</i><i>Per me è incredibile essere qui oggi perché è da qui che ho cominciato. Nella mia carriera fin qui ho avuto molta fortuna che tutto sia andato per il verso giusto. Quest’anno è andato tutto molto bene e sarà complicato replicare questi risultati il prossimo anno"</i>. Questo il pensiero di Marc <a href="https://www.tuttosport.com/news/moto/motomondiale/moto-gp/2019/11/22-63644143/marc_marquez_dalla_honda_voglio_la_massima_piu_veloce_/">Marquez</a> sulla stagione da poco andata in archivio e sulle prospettive per il futuro imminente: il pilota della Honda, dopo la vittoria dell'ennesimo titolo Mondiale in <a href="https://www.tuttosport.com/moto/motomondiale/live/live_motogp.shtml">MotoGP</a>, è stato tra gli ospiti delle celebrazioni per i 75 anni dalla fondazione della Federazione Motociclistica Catalana. </p>
      <figure>
        <img src="https://cdn.tuttosport.com/images/2019/11/24/220508506-76223275-accb-4fb0-a1ae-ada58181f151.jpg"/>
      </figure>
      <h3>Affare di famiglia in Honda</h3>
      <p>Marquez affronta anche il tema del ritiro di Lorenzo e della sostituzione con il fratello Alex, campione in Moto2. La Honda Repsol sarà dunque un affare di famiglia nel 2020: <i>"Il ritiro di Lorenzo ha colto tutti di sorpresa. La Honda ad un certo punto è venuta da me dicendomi che tra le opzioni c’era mio fratello. Naturalmente mi ha fatto molto piacere, ma la decisione doveva essere loro. I confronti sono odiosi, ma l’ho visto bene Alex, in crescita durante i test".</i></p>
      <related>
        <a href="https://www.tuttosport.com/news/moto/motomondiale/moto-gp/2019/11/23-63666291/marquez_honda_mi_ha_proposto_un_bellissimo_progetto_/"/>
        <a href="https://www.tuttosport.com/news/moto/motomondiale/moto-gp/2019/11/22-63644143/marc_marquez_dalla_honda_voglio_la_massima_piu_veloce_/"/>
        <a href="https://www.tuttosport.com/archivio/moto/motomondiale/moto-gp"/>
        <a href="https://www.tuttosport.com/news/moto/motomondiale/moto-gp/2019/11/24-63750975/motogp_pernat_vinales_nel_2021_in_ducati_/?related_news"/>
        <a href="https://www.tuttosport.com/news/moto/motomondiale/moto-gp/2019/11/24-63730577/abraham_per_me_e_il_manager_di_avintia_e_morto_/?related_news"/>
        <a href="https://www.tuttosport.com/news/moto/motomondiale/moto-gp/2019/11/23-63690965/ktm_pierer_zarco_una_delusione_fu_un_errore_ingaggiarlo_/?related_news"/>
        <a href="https://www.tuttosport.com/news/moto/motomondiale/moto-gp/2019/11/23-63666291/marquez_honda_mi_ha_proposto_un_bellissimo_progetto_/?related_news"/>
      </related>
    </article>
  </body>
</html>