<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.businessmagazin.ro/actualitate/dancila-am-recuperat-voturile-pe-care-le-am-pierdut-la-europarlamentare-18612258"/>
    <meta property="og:site_name" content="BusinessMagazin"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Dăncilă: Am recuperat voturile pe care le am pierdut la europarlamentare"/>
    <meta property="og:description" content="Viorica Dăncilă, cea care a pierdut în faţa lui Klaus Iohannis în al doilea tur al alegerilor prezidenţiale, a mulţumit, după închiderea urnelor, celor care au votat &quot;cu inima, pentru unitate&quot;, spunând că PSD a recâştigat alegătorii pe care i-a pierdut la europarlamentare."/>
  </head>
  <body>
    <article>
      <h1>Dăncilă: Am recuperat voturile pe care le am pierdut la europarlamentare</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.businessmagazin.ro/autor/petriana-condrut" target="_blank">Petriana Condrut</a></address>
      <h3>Dăncilă: Am recuperat voturile pe care le am pierdut la europarlamentare</h3>
      <p>Viorica Dăncilă, cea care a pierdut în faţa lui Klaus Iohannis în al doilea tur al alegerilor prezidenţiale, a mulţumit, după închiderea urnelor, celor care au votat "cu inima, pentru unitate", spunând că PSD a recâştigat alegătorii pe care i-a pierdut la europarlamentare.</p>
      <p>"Mulţumesc colegilor mei din teritoriu, vreau să le mulţumesc simpatizanţilor şi militanţilor PSD, tuturor celor care au vrut să înlocuiască ura şi dezbinarea cu unitatea şi încrederea. PSD astăzi a recâştigat încrederea cetăţenilor români care ne-au votat în 2016. Am recuperat voturile pe care le-am pierdut la europarlamentare, iar astăzi avem peste 3 milioane de voturi, ceea ce înseamnă că avem numărul de voturi pe care l-am avut la parlamentarele din 2016 pentru a intra la guvernare", a spus Viorica Dăncilă.</p>
      <p>"Am toată convingerea că numărul de astăzi ne ajută, ne obligă şi în acest sens vom face tot ce este posibilă să câştigăm alegerile locale şi parlamentare. Avem în acest moment un rezultat exit poll. Vom sta până vom prelua toate procesele verbale din teritoriu. Vom face numărătoare paralelă, pentru că atunci vom şti cu adevărat rezultatul votului de astăzi. Alte declaraţii vom face după ce vom avea rezultatul final al votului", a mai spus Dăncilă.</p>
      <p>Exit poll-ul Curs-Avangarde, pentru ora 19.30, arată că în turul al doilea al alegerilor prezidenţiale, Klaus Iohannis a obţinut 64,8%, în timp ce Viorica Dăncilă a primit 35,2%.</p>
    </article>
  </body>
</html>