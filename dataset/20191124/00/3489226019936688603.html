<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/o-ghryonhs-sfyrokopa-me-thyellwdeis-anemoys-to-ionio-diakophkan-ola-ta-dromologia-twn-ploiwn"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ο «Γηρυόνης» σφυροκοπά με θυελλώδεις ανέμους το Ιόνιο - Διακόπηκαν όλα τα δρομολόγια των πλοίων"/>
    <meta property="og:description" content="Διακόπηκαν τα δρομολόγια των πλοίων που συνδέουν Ζάκυνθο και Κεφαλλονιά με την ηπειρωτική Ελλάδα από το απόγευμα, ενώ από το μεσημέρι στην Κέρκυρα είχαν διακοπεί όλα τα δρομολόγια με πλοία ανοιχτού τύπου."/>
  </head>
  <body>
    <article>
      <h1>Ο «Γηρυόνης» σφυροκοπά με θυελλώδεις ανέμους το Ιόνιο - Διακόπηκαν όλα τα δρομολόγια των πλοίων</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Διακόπηκαν τα δρομολόγια των πλοίων που συνδέουν Ζάκυνθο και Κεφαλλονιά με την ηπειρωτική Ελλάδα από το απόγευμα, ενώ από το μεσημέρι στην Κέρκυρα είχαν διακοπεί όλα τα δρομολόγια με πλοία ανοιχτού τύπου.</h4>
      <p>Σύμφωνα με ενημέρωση από το <b>Λιμεναρχείο Ζακύνθου,</b> το προγραμματισμένο για σήμερα Κυριακή 24 Νοεμβρίου 2019, δρομολόγιο από Κυλλήνη για Ζάκυνθο στις 5μμ ήταν το τελευταίο που πραγματοποιήθηκε κανονικά. Έκτοτε, η γραμμή έκλεισε, αφού με ενημέρωση του Λιμεναρχείου Ζακύνθου από την Ε.Μ.Υ. το απαγορευτικό δίνεται από τις 18:00 και μετά, οπότε το πλοίο θα παραμείνει δεμένο στο λιμάνι της Ζακύνθου, λόγω των θυελλωδών ανέμων που πνέουν στην περιοχή και φθάνουν έως και τα δέκα μποφόρ.</p>
      <p>Να τονίσουμε ότι το απαγορευτικό των 18:00 βρήκε το καράβι (από Κυλλήνη για Ζάκυνθο) εν πλω και σίγουρα οι επιβάτες του και το πλήρωμα… θα κουνήθηκαν για τα καλά! Σύμφωνα με το λιμεναρχείο Ζακύνθου, το απαγορευτικό απόπλου ισχύει μέχρι τις 6.00 π.μ. της Δευτέρας, όταν και θα εκδοθεί νέο μετεωρολογικό δελτίο.</p>
      <p>Στην <b>Κεφαλλονιά</b>, σύμφωνα με ανακοίνωση της Levante Ferries και εξαιτίας των θυελλωδών ανέμων που πνέουν στην περιοχή, δεν εκτελέστηκαν τα δρομολόγια της 24/11 των 7μμ  από Πόρο προς Κυλλήνη και των 9μμ από Κυλλήνη προς Πόρο </p>
      <p>Μόνο με κλειστού τύπου πλοία εκτελούνται τα δρομολόγια στην πορθμειακή γραμμή Κέρκυρα – Ηγουμενίτσα και Λευκίμμη – Ηγουμενίτσα, λόγω δυσμενών καιρικών συνθηκών. Πριν ταξιδέψουν, οι επιβάτες μπορούν να ενημερώνονται για τα δρομολόγια από το Λιμεναρχείο Κέρκυρας 2661365200 και Λιμεναρχείο Ηγουμενίτσας 2665099400.</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>