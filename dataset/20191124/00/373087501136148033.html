<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/tariffe/articoli/n513135/vodafone-homobile-down-disservizi-in-liguria/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Vodafone e Ho.mobile down: disservizi in Liguria e nord Italia | In risoluzione"/>
    <meta property="og:description" content="L'ufficio stampa Vodafone ci segnala che il servizio mobile è stato ripristinato e che - consapevoli del disagio arrecato - ai Clienti verrà offerta 1 settimana di Giga e minuti illimitati."/>
  </head>
  <body>
    <article>
      <h1>Vodafone e Ho.mobile down: disservizi in Liguria e nord Italia | In risoluzione</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Niccolò Roli</a></address>
      <blockquote>
        <b>Aggiornamento del 24/11/2019 ore 19:39</b>
      </blockquote>
      <p>L'ufficio stampa Vodafone ci segnala che il servizio mobile è stato ripristinato e che - consapevoli del disagio arrecato - ai Clienti verrà offerta <b>1 settimana di Giga e minuti illimitati</b>.</p>
      <blockquote>Vodafone è stata colpita dalla grave emergenza in Liguria. Le eccezionali condizioni di maltempo e il crollo del viadotto sull’Autostrada Torino-Savona hanno gravemente impattato le reti di comunicazione causando un temporaneo disservizio sulla rete Vodafone in Liguria. Stiamo collaborando con le Prefetture dei Comuni liguri interessati, con la Protezione Civile e gli organismi istituzionali coinvolti in questa situazione di emergenza. I tempi di ripristino sono anche stati condizionati dai vincoli di sicurezza che non hanno permesso un immediato accesso alle aree soggette a rischio. Appena ottenuto il via libera i nostri tecnici sono intervenuti tempestivamente e sono al lavoro per risolvere il problema nel più breve tempo possibile. Ci scusiamo per il disagio con tutti i clienti coinvolti. Il servizio sulla rete mobile e’ stato ripristinato alle 18.30. Seguiranno aggiornamenti sul ripristino del servizio di rete fissa.</blockquote>
      <p>
        <i>Articolo originale</i>
      </p>
      <p><b>Vodafone</b> e <b>Ho.Mobile</b> sono protagoniste di alcune problematiche legate alla connettività internet e chiamate nella giornata di oggi, <b>24 novembre 2019</b> per via dell'ondata eccezionale di maltempo. Secondo le numerose segnalazioni arrivate in redazione e sul sito <i>downdetector</i>, infatti, gli utenti dell'operatore rosso starebbero riscontrando diverse difficoltà <b>nella navigazione internet da rete fissa e mobile e problemi anche per le chiamate.</b></p>
      <figure>
        <img src="https://hd.tudocdn.net/884540?w=1000&amp;fit=clip"/>
      </figure>
      <p>Come si vede dalle segnalazioni, i problemi sono iniziati da due ore e ancora non sono stati risolti.</p>
      <blockquote>A Genova siamo tutti senza segnale.. ma quando risolvete? Menomale che a casa ho la tim.. (Telecom) <a href="https://twitter.com/hashtag/VodafoneDown?src=hashtag_click">#VodafoneDown</a></blockquote>
      <blockquote>e in tutto questo c'è anche un down della rete Vodafone fibra in una situazione di emergenza. Garantire le comunicazioni è essenziale <a href="https://twitter.com/hashtag/AllertaMeteoLIG?src=hashtag_click">#AllertaMeteoLIG</a> <a href="https://twitter.com/hashtag/allertaGIALLA?src=hashtag_click">#allertaGIALLA</a> <a href="https://twitter.com/hashtag/vodafonedown?src=hashtag_click">#vodafonedown</a></blockquote>
      <blockquote><a href="https://twitter.com/hashtag/vodafonedown?src=hashtag_click">#vodafonedown</a> in tutta Liguria <a href="https://twitter.com/VodafoneIT">@VodafoneIT</a> al 190 non risponde nessuno e la vostra app NON funziona. ( meno male che per internet a casa ho un’altro gestore )</blockquote>
      <figure>
        <img src="https://css.hd-cdn.it/new_files/img/shim.gif"/>
      </figure>
      <p>Quelli che vedete sopra sono solo alcuni dei messaggi che potete trovare su Twitter e altri Social Network. Non resta che attendere eventuali sviluppi e sperare che il problema possa essere risolto rapidamente.</p>
      <p>Il medio gamma Huawei per eccellenza? <a href="https://www.hdblog.it/prezzi/Huawei-P-Smart-Z_i3989/">Huawei P Smart Z</a>, compralo al miglior prezzo da <a href="https://www.hdblog.it/clickgo/?id=3989&amp;pid=azb07rclwnl2ae6uqza6&amp;nid=2170259575&amp;area=4&amp;prz=192&amp;hash=672b4ae7b802fa9b2f27c8118bf36b25">Amazon a <b>192 euro</b></a>.</p>
    </article>
  </body>
</html>