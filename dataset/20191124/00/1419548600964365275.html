<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/w5t15x"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="பெண்ணின் உடலில் சிக்கிய ஊசி துண்டை மருத்துவர்கள் அறுவை சிகிச்சை மூலம் அகற்றினர்!"/>
    <meta property="og:description" content="பெண்ணின் உடலில் சிக்கிய ஊசி துண்டை மருத்துவர்கள் அறுவை சிகிச்சை மூலம் அகற்றினர்!"/>
  </head>
  <body>
    <article>
      <h1>பெண்ணின் உடலில் சிக்கிய ஊசி துண்டை மருத்துவர்கள் அறுவை சிகிச்சை மூலம் அகற்றினர்!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">nandhakumar</a></address>
      <p>
        <b>சீர்காழியில் பெண்ணின் உடலில் சிக்கிய ஊசி துண்டை மருத்துவர்கள் அறுவை சிகிச்சை மூலம் அகற்றினர். </b>
      </p>
      <p>நாகை மாவட்டம் சீர்காழி அருகே உள்ள ஈசானியதெருவை சேர்ந்த பார்வதி, கடந்த 9 ஆம் தேதி காய்ச்சல் காரணமாக அரசு ஆரம்ப சுகாதார நிலையத்தில் சிகிச்சை பெற்றுள்ளார். அப்போது அங்கிருந்த செவிலியர், பார்வதிக்கு இடுப்பில் ஊசி போட்டுள்ளார். அப்போது,ஊசி பாதியாக உடைந்து, அவரின் இடுப்பு பகுதியிலேயே சிக்கியது.</p>
      <p>இதனால் அதிர்ச்சியடைந்த செவிலியர், சம்பவம் குறித்து மருத்துவரிடம் தெரிவித்தார். இதையடுத்து பார்வதிக்கு சீர்காழி அரசு பொது மருத்துவமனையில் எக்ஸ்ரே எடுத்து பார்த்த போது, உடைந்த ஊசி, உடலின் ஆழத்திற்கு சென்றது தெரியவந்தது. </p>
      <p>தொடர்ந்து, அவர் திருவாரூர் அரசு மருத்துவக் கல்லூரி மருத்துவமனையில் அனுமதிக்கப்பட்டார். அங்கு பார்வதிக்கு அறுவை சிகிச்சை செய்யப்பட்டு, இடுப்பு பகுதியில் இருந்த உடைந்த ஊசித் துண்டு அகற்றப்பட்டது. </p>
    </article>
  </body>
</html>