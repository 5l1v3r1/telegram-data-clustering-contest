<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/lega-pro-serie-d/lega-pro/2019/11/24-63760051/monza_schiacciasassi_2-0_all_alessandria_pontedera_corsaro_a_siena/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Monza schiacciasassi: 2-0 all'Alessandria. Pontedera corsaro a Siena"/>
    <meta property="og:description" content="Rigoni e Armellino lanciano i brianzoli a 39 punti. I toscani raggiungono il Renate"/>
  </head>
  <body>
    <article>
      <h1>Monza schiacciasassi: 2-0 all'Alessandria. Pontedera corsaro a Siena</h1>
      <h2>Rigoni e Armellino lanciano i brianzoli a 39 punti. I toscani raggiungono il Renate</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>TORINO </b>- Gol, emozioni a raffica e due gare rinviate: tutto questo nella giornata odierna di <b>Serie C</b>.</p>
      <p>
        <a href="https://www.tuttosport.com/archivio/calcio/lega-pro-serie-d/lega-pro">
          <b>TUTTO SULLA SERIE C</b>
        </a>
      </p>
      <h3>Girone A</h3>
      <p>Inarrestabile il <b>Monza</b>, che passa anche tra le mura amiche con l'<b>Alessandria</b>. Il 2-0 dei brianzoli porta le firme di Rigoni e Armellino, entrambi a segno nella ripresa. Tris della <b>Pergolettese</b> all'<b>Olbia</b>: accade tutto nella ripresa, con le reti di Brero, Malcore e Franchi a fissare il risultato sul 3-0. Poker esterno del <b>Como</b> sulla <b>Pianese</b>. I lariani hanno la meglio 4-1: a segno Gabrielloni (doppietta), Ganz e Celeghin, per i padroni di casa gol della bandiera di Momente. Cappelluzzo risponde a Mastroianni, e la <b>Pistoiese</b> pareggia con la <b>Pro Patria</b> a Busto Arsizio. Il <b>Pontedera</b> espugna il fortino della <b>Robur Siena</b> con la rete di Bruzzo, e vola al secondo posto, alla pari del <b>Renate</b>.</p>
      <p>
        <b>I RISULTATI</b>
      </p>
      <p>Juventus U23-Gozzano RINVIATA<br/>Monza-Alessandria 2-0<br/>Pergolettese-Olbia 3-0<br/>Pianese-Como 1-4<br/>Pro Patria-Pistoiese 1-1<br/>Robur Siena-Pontedera 0-1</p>
      <h3>Girone B</h3>
      <p>Gran rimonta della capolista <b>Vicenza</b>, che supera 2-1 il <b>Fano</b>. Ospiti avanti con Baldini, Saraniti e Marotta ribaltano il risultato. Il <b>Padova</b> torna a vincere con il minimo sforzo: 1-0 al <b>Rimini</b> grazie alla zampata di Mandorlini. Vince la <b>Sambenedettese</b>. Secco 2-0 alla <b>Feralpisalò</b> a firma Frediani e Volpicelli. La <b>Vis Pesaro</b> supera 2-1 l'<b>ArzignanoChiampo</b> grazie ad un Grandolfo in gran spolvero, doppietta, intervallato dal pareggio di Rocco. Il derby emiliano-romagnolo tra <b>Cesena</b> e <b>Modena</b> va ai bianconeri, vittoriosi con Borello. La <b>Reggio Audace</b> maledice gli ultimi minuti della ripresa, in cui Scrosta pareggia per la <b>Fermana</b> il gol di Varone: 1-1. Il Piacenza fa solo 0-0 con l'Imolese e non si issa nelle zone nobili della classifica. Spettacolare 3-3 tra <b>Ravenna</b> e <b>Gubbio</b>: i giallorossi vanno sotto per il gol di Munoz, ma pareggiano con Papa prima che Sbaffo firmi il 2-1 ospite. Pellizzari fa 2-2, poi all'umbro Maini risponde Raffini per i romagnoli. Vittoria d'oro della <b>Triestina</b>, che si riaffaccia in zona playoff punendo nel recupero con Mensah un avversario di valore come il <b>Sudtirol</b>, che scivola al terzo posto.</p>
      <p>
        <b>I RISULTATI</b>
      </p>
      <p>Vicenza-Fano 2-1<br/>Padova-Rimini 1-0<br/>Sambenedettese-Feralpisalò 2-0<br/>Vis Pesaro-ArzignanoChiampo 2-1<br/>Cesena-Modena 1-0<br/>Fermana-Reggio Audace 1-1<br/>Piacenza-Imolese 0-0<br/>Ravenna-Gubbio 3-3<br/>Triestina-Sudtirol 1-0</p>
      <h3>Girone C</h3>
      <p>Pari e gol in <b>Bisceglie</b>-<b>Paganese</b>, in Puglia termina con un 2-2 di rigore: doppiette per Diop e Montero, tutte e quattro le reti dal dischetto. Il <b>Catania</b> impatta al "Massimino", con la <b>Casertana</b> è 1-1. Avanti gli ospiti con Caldore, pareggia Curiale. La <b>Cavese</b> supera il <b>Monopoli</b> con il minimo sforzo, l'1-0 porta il timbro di Spaltro nel primo tempo. Pari in <b>Picerno</b>-<b>Sicula</b> <b>Leonzio</b>. Avanti i padroni di casa con Santaniello, pareggia De Rossi a 10' dal termine. Pioggia di gol in <b>Virtus Francavilla</b>-<b>Potenza</b>, che termina addirittura 3-4. Avanti i lucani con Murano, Vazquez e Gigliotti ribaltano il risultato, lo stesso fanno Isgro e ancora Murano, pareggia Mastropietro, poi è Ferri Marini a far esultare il Potenza. L'<b>Avellino</b> strapazza il <b>Rieti</b> in soli 18' con la doppietta di Micovschi, a cui segue il gol di Charpentier. Inutile il gol laziale di Zanchi. Il <b>Bari</b> resta quinto in classifica dopo l'1-1 casalingo col <b>Teramo</b>: Antenucci apre per i galletti, ma Cancellotti li castiga nel recupero.</p>
      <p>
        <b>I RISULTATI</b>
      </p>
      <p>Bisceglie-Paganese 2-2<br/>Catania-Casertana 1-1<br/>Cavese-Monopoli 1-0<br/>Picerno-Sicula Leonzio 1-1<br/>Virtus Francavilla-Potenza 3-4<br/>Avellino-Rieti 3-1<br/>Bari-Teramo 1-1<br/>Vibonese-Catanzaro RINVIATA</p>
      <related>
        <a href="https://www.tuttosport.com/archivio/calcio/lega-pro-serie-d/lega-pro"/>
        <a href="https://www.tuttosport.com/live/matchcentre/risultati.html?competition=167"/>
        <a href="https://www.tuttosport.com/live/matchcentre/risultati.html?competition=357"/>
        <a href="https://www.tuttosport.com/live/matchcentre/risultati.html?competition=728"/>
        <a href="https://www.tuttosport.com/news/calcio/lega-pro-serie-d/lega-pro/2019/11/23-63727592/serie_c_la_pro_vercelli_riacciuffa_il_renate_sul_2-2_blitz_esterno_del_carpi/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/21-63619384/serie_c_ufficializzati_i_recuperi_della_15_giornata_ecco_le_date/?related_news"/>
        <a href="https://www.tuttosport.com/news/calcio/primavera/2019/11/21-63612536/primavera_fiorentina_meli_gubbio_daro_il_massimo_per_convincere_torrente_/?related_news"/>
        <a href="https://www.tuttosport.com/news/calcio/lega-pro-serie-d/lega-pro/2019/11/21-63606317/sudtirol_bravo_rinnova_e_ufficiale/?related_news"/>
      </related>
    </article>
  </body>
</html>