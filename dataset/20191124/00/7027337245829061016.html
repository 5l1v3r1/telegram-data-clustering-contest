<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699888/%D8%A8%D8%A7%D8%B2%DB%8C-%D8%A8%D8%A7-%D9%86%D9%81%D8%AA-%D8%A2%D8%A8%D8%A7%D8%AF%D8%A7%D9%86-%D8%A2%D8%AE%D8%B1%DB%8C%D9%86-%D9%81%D8%B1%D8%B5%D8%AA-%DA%A9%D8%A7%D9%84%D8%AF%D8%B1%D9%88%D9%86-%D8%A7%D8%B3%D8%AA"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="بازی با نفت آبادان آخرین فرصت کالدرون است؟"/>
    <meta property="og:description" content="در این صورت کریم باقری به طور موقت جانشین کالدرون خواهد شد. در صورت برتری سرخپوشان در این بازی هم کالدرون تا نیم فصل مهلت خواهد داشت تا تیمش را در جدول رقابت‌های لیگ سر و سامان ببخشد"/>
  </head>
  <body>
    <article>
      <h1>بازی با نفت آبادان آخرین فرصت کالدرون است؟</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>در این صورت کریم باقری به طور موقت جانشین کالدرون خواهد شد. در صورت برتری سرخپوشان در این بازی هم کالدرون تا نیم فصل مهلت خواهد داشت تا تیمش را در جدول رقابت‌های لیگ سر و سامان ببخشد</b>
      </p>
      <figure>
        <img src="https://cdn.asriran.com/files/fa/news/1398/9/3/1040071_976.jpg"/>
      </figure>
      <p>باخت پرسپولیس به نفت مسجد سلیمان در ورزشگاه آزادی آن قدر برای این تیم و هوادارانش دردناک بود که تماشاگران حاضر در ورزشگاه یکصدا خواهان برکناری کالدرون و بازگرداندن برانکو شوند. همین مسئله باعث شد انصاری‌فرد فردای همین بازی کالدرون را به باشگاه فراخوانده و از او بخواهد تیمش را از شرایط فعلی خارج کند.</p>
      <p>به گزارش آی اسپورت، این خواسته انصاری‌فرد در واقع چیزی شبیه اولتیماتوم به سرمربی آراژانتینی بود تا بداند دیدار روز سه‌شنبه پرسپولیس مقابل نفت آبادان چقدر حساس است. دیداری که شکست در آن به قیمت از دست دادن یک جام تمام خواهد شد. راهی که حداقل برای کسب سهمیه آسیا هموار‌تر از لیگ است. انصاری‌فرد و مشاورانش به این نتیجه رسیده‌اند که در صورت شکست احتمالی تیم‌شان مقابل نفت آبادان تکلیف کالدرون را نهایی کنند. اما آیا این اتفاق خواهد افتاد؟</p>
      <p>در این صورت کریم باقری به طور موقت جانشین کالدرون خواهد شد. در صورت برتری سرخپوشان در این بازی هم کالدرون تا نیم فصل مهلت خواهد داشت تا تیمش را در جدول رقابت‌های لیگ سر و سامان ببخشد. <br/><br/>پرسپولیس بازی سختی مقابل صنعت نفت آبادان دارد به این دلیل اینکه هم بازیکنان پرسپولیس استرس دارند که از جام حذفی حذف نشوند و هم اینکه نفت آبادان هم انگیزه های خاصی برای این بازی و گرفتن انتقام بازی قبلی این تیم در ورزشگاه آزادی را دارند. نفت هر چند مقابل استقلال نمایش ضعیفی داشت اما مطمئنا آنها سیلی خورده اند و نمی خواهند مثل بازی با استقلال باشند!</p>
    </article>
  </body>
</html>