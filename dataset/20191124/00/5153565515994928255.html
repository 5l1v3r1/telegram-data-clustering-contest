<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://reporter.si/clanek/slovenija/pri-kranju-zagorela-hisa-stanovalec-jo-je-odnesel-z-lazjimi-opeklinami-742818"/>
    <meta property="og:site_name" content="Revija Reporter"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Pri Kranju zagorela hiša, stanovalec jo je odnesel z lažjimi opeklinami"/>
    <meta property="og:description" content="Na območju Kranja je v noči s petka na soboto prišlo do požara v stanovanjski hiši, ki je pri tem delno pogorela. Po prvih podatkih policije je stanovalec"/>
  </head>
  <body>
    <article>
      <h1>Pri Kranju zagorela hiša, stanovalec jo je odnesel z lažjimi opeklinami</h1>
      <h2>
        <b>Na območju Kranja je v noči s petka na soboto prišlo do požara v stanovanjski hiši, ki je pri tem delno pogorela. Po prvih podatkih policije je stanovalec utrpel lažje opekline, nudena mu je bila tudi pomoč zaradi vdihavanja dima. Med intervencijo je bila izvedena evakuacija stanovalcev iz dveh sosednjih objektov, ki pa so se že lahko vrnili domov.</b>
      </h2>
      <address><time datetime="2019-11-24T00:00:00+00:00">24 Nov 2019</time> by <a rel="author">STA</a></address>
      <p>Kot so sporočili s policijske uprave Kranj, je bil požar omejen na eno hišo, pogasili so ga gasilci. Po prvi oceni je nastalo za nekaj deset tisoč evrov škode.<br/><br/>Do zdaj ugotovljene okoliščine kažejo, da je zagorelo v kuhinji, nato pa se je ogenj razširil na druge prostore in ostrešje. Tuja krivda je izključena.</p>
      <p>loading...</p>
    </article>
  </body>
</html>