<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/erixnan-asfaira-panaitwlikos-kai-panathhnaikos"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Εριχναν… άσφαιρα Παναιτωλικός και Παναθηναϊκός"/>
    <meta property="og:description" content="Ασφαιρος ο Παναθηναϊκός, έμεινε στο 0-0 με τον Παναιτωλικό στο Αγρίνιο, εμφανώς επηρεασμένος από την διακοπή του πρωταθλήματος. Οι γηπεδούχοι από την πλευρά τους θα μπορούσαν να κλέψουν το ματς στο φινάλε όπου έχασαν σημαντική ευκαιρία με τον Ντίας"/>
  </head>
  <body>
    <article>
      <h1>Εριχναν… άσφαιρα Παναιτωλικός και Παναθηναϊκός</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Αντώνης Φουντής</a></address>
      <h4>Ασφαιρος ο Παναθηναϊκός, έμεινε στο 0-0 με τον Παναιτωλικό στο Αγρίνιο, εμφανώς επηρεασμένος από την διακοπή του πρωταθλήματος. Οι γηπεδούχοι από την πλευρά τους θα μπορούσαν να κλέψουν το ματς στο φινάλε όπου έχασαν σημαντική ευκαιρία με τον Ντίας</h4>
      <p>Ο Παναθηναϊκός είχε την υπεροχή στο πρώτο μέρος αλλά ήταν φλύαρος, με τον Μακέντα αποκομμένο κι εκτός παιχνιδιού. Ο Παναιτωλικός φάνηκε κάπως στο ματς μετά το 20’ αλλά επιθετικά δεν ήταν απειλητικός και προσπαθούσε μόνο να κρατήσει μακριά τους παίκτες των «πρασίνων» από την εστία τους.</p>
      <p>Στο β’ μέρος το ίδιο σκηνικό, όμως στο 52' την πολύ μεγάλη ευκαιρία είχε ο Παναιτωλικός με τον Λουσέρο να μην μπορεί να στείλει εξ επαφής τη μπάλα στα δίχτυα, στέλνοντας τη στο δεξί δοκάρι του Διούδη, μετά την απευθείας εκτέλεση του φάουλ του Αριγίμπι.</p>
      <p>Η φάση αυτή «ξύπνησε» τους «πράσινους» που πίεσαν πιο ορθόδοξα αυτή τη φορά. Όμως στο 69’ έγινε η φάση που άναψε φωτιές καθώς οι γηπεδούχοι ζήτησαν πέναλτι του Σένκεφελντ στον Αριγίμπι, με τους δύο παίκτες να τραβιούνται ενώ ακόμα ήταν εκτός περιοχής, τον Κουτσοσπύρο να μπαίνει μέσα στο γήπεδο και να αποβάλλεται. Όμως το VAR έδειξε να συνεχιστεί το παιχνίδι παρά τις φωνές των ανθρώπων του Παναιτωλικού.</p>
      <p>Ο Παναθηναϊκός δεν μπόρεσε νααπειλήσει στη συνέχεια και λίγο έλειψε να δεχθεί ψυχρολουσία στο 93’ όταν ο Ντίας βγήκε τετ α τετ με τον Διούδη, που έσωσε θεαματικά την εστία του!</p>
      <p>Ο διαιτητής Ζαχαριάδης έδειξε κίτρινες κάρτες στους Ρομάν, Σένκεφελντ, Δώνη, Μακέντα, Τσιγγάρα, Λιάβα, Κουρμπέλη,</p>
      <p>ΠΑΝΑΙΤΩΛΙΚΟΣ: Κνετ, Σανιά, Mπαϊροβιτς (82’ Ντουάρτε), Γιοβάνοβιτς, Λουσέρο, Τσιγγάρας, Ρομάν (60’ Φυτόπουλος), Λιάβας, Ταχάρ, Ντάλσιο (46’ Αριγίμπι), Ντίας.</p>
      <p>ΠΑΝΑΘΗΝΑΪΚΟΣ: Διούδης, Γιόχανσον, Πούγγουρας, Σένκεφελντ, Χατζηθεοδωρίδης, Κουρμπέλης, Δώνης (86’ Νούνες), Μπουζούκης (64’ Περέα), Χατζηγιοβάνης, Μακέντα, Κολοβός (77’ Μολό)</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>