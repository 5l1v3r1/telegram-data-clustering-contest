<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/turkiye/karsta-sogan-gorunumu-verilen-uyusturucuyla-yakalanan-4-kisi-tutuklandi-/1654077"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Kars'ta soğan görünümü verilen uyuşturucuyla yakalanan 4 kişi tutuklandı"/>
    <meta property="og:description" content="Kars'ta soğan şeklinde preslenmiş 156,73 gram metamfetamin ile 9.48 gram uyuşturucunun ele geçirildiği operasyonda gözaltına alınan 5 kişiden 4'ü tutuklandı."/>
  </head>
  <body>
    <article>
      <h1>Kars'ta soğan görünümü verilen uyuşturucuyla yakalanan 4 kişi tutuklandı</h1>
      <h2>Kars'ta soğan şeklinde preslenmiş 156,73 gram metamfetamin ile 9.48 gram uyuşturucunun ele geçirildiği operasyonda gözaltına alınan 5 kişiden 4'ü tutuklandı.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Cüneyt Çelik  </a></address>
      <h4>Kars</h4>
      <p><b>Kars İl Emniyet Müdürlüğü</b> Narkotik Suçlarla Mücadele Şubesi ekiplerince, narkotik dedektör köpeği "Odin"in de kullanıldığı <b>uyuşturucu</b> operasyonunda gözaltına alınan 2'si yabancı 5 kişinin emniyetteki işlemleri tamamlandı.</p>
      <p>Polis ekiplerince sağlık kontrolünün ardından adliyeye götürülen şüpheliler, savcılık sorgularının ardından tutuklanmaları talebiyle mahkemeye sevk edildi.</p>
      <p>Şüphelilerden 4'ü tutuklandı, biri ise adli kontrol şartıyla serbest bırakıldı.</p>
      <h3>Olay</h3>
      <p>Kars'ta, Emniyet Müdürlüğü ekiplerince 22 Kasım'da gerçekleştirilen operasyonda, bir araçta yapılan aramada 17 şeffaf poşete preslenerek soğan şekli verilen 156,73 gram metamfetamin ile şüphelilerin üst aramasında 9,48 gram uyuşturucu maddesi ele geçirilmiş, olayla ilgili 5 kişi gözaltına alınmıştı.</p>
      <related>
        <a href="https://www.aa.com.tr/tr/turkiye/karsta-sogan-gorunumu-verilen-uyusturucuyla-yakalanan-4-kisi-tutuklandi-/1654077"/>
      </related>
    </article>
  </body>
</html>