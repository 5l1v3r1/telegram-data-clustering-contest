<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/mzq487"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="எதார்த்தத்தை நோக்கி நகருகிறதா இளையதலைமுறை?"/>
    <meta property="og:description" content="எதார்த்தத்தை நோக்கி நகருகிறதா இளையதலைமுறை?"/>
  </head>
  <body>
    <article>
      <h1>எதார்த்தத்தை நோக்கி நகருகிறதா இளையதலைமுறை?</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">niruban</a></address>
      <p>
        <b>திருவாரூர் மேலராதநல்லூர் அரசுப்பள்ளியை சேர்ந்த மாணவர் ஆசிரியருக்கு எழுதிய விடுமுறை கடிதம் இணையத்தில்  பேசுபொருளாகியுள்ளது.</b>
      </p>
      <p>பொதுவாக இந்தியாவை பொருத்தமட்டில் மாணவர்கள் ஆசிரியர்கள் இடைவெளி மிக அதிகமாகவே காணப்படும். பயிற்றுவிக்கும் ஆசிரியரின் செயல்பாடுகளை வைத்தே அந்த மாணவரின் 50% குணநலன்கள் தீர்மானிக்கப்படுகிறது. காலம்காலமாக மாணவர்கள் விடுப்பு எடுப்பதற்கு கூறப்படும் காரணம் ‘தாத்தா இறந்துவிட்டார்’,‘காய்ச்சல்’, ‘உறவினர் திருமணம்’ என்ற மூன்று காரணங்களே விடுமுறை விண்ணப்பத்தில் குறிப்பிடுவார்கள். அது முற்றிலும் பொய்தான் என்றாலும் விடுமுறை எடுக்க இந்த காரணம்தான் குறிப்பிட வேண்டும் அப்போது தான் நாம் விமர்சனத்திற்குள்ளாக மாட்டோம் என்று மனதில் மாணவ பருவத்தில் ஆழமாக பதிந்ததால் என்னவோ, பின் அவர்கள் வளர்ந்து பணிக்கு சேர்ந்த பின்பும் கூட அலுவலகத்தில் அதே காரணத்தை சொல்லி விடுப்பு எடுக்கின்றனர்.</p>
      <p>அந்த வகையில் திருவாரூர் மேலராதநல்லூர் அரசு நடுநிலைப் பள்ளியில் எட்டாம் வகுப்பு படிக்கும் மாணவர் தீபக் தனது ஆசிரியருக்கு கடந்த 18ஆம் தேதி விடுமுறை கடிதம் எழுதியிருக்கிறார் அதில் <b>“ ஐயா எனது ஊரில் கபடி போட்டி நடைபெற்றது. நான் அங்கு சென்று பார்த்தேன் அதனால் எனது உடல் சோர்வாக உள்ளதால் (18.11.2019) இன்று மட்டும் விடுப்பு தரும்படி பணிவுடன் கேட்டுக்கொள்கிறேன்”</b> என்று எழுதி தனது நண்பரிடம் கொடுத்து ஆசிரியரிடம் கொடுத்துள்ளார். அக்கடிதத்தை பார்த்த ஆசிரியர் மணிமாறன் மாணவரின் நேர்மையை பாராட்டி தனது சமூக வலைதள பக்கத்தில் பதிவிட்டுள்ளார் அந்த கடிதம் தற்போது வைரலாகி இணையத்தில் மாணவரின் நேர்மைக்கு பாராட்டுகள் குவிந்து வருகிறது. </p>
    </article>
  </body>
</html>