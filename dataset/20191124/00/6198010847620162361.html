<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/marco-bocci-interrotto-a-domenica-in-mara-devo-andare-a/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Marco Bocci interrotto a Domenica In, Mara: “Devo andare a…”"/>
    <meta property="og:description" content="Domenica In: Mara Venier ferma l'intervista di Marco Bocci per un piccolo inconveniente Uno degli ospiti di oggi di Domenica In è stato l'attore Marco"/>
  </head>
  <body>
    <article>
      <h1>Marco Bocci interrotto a Domenica In, Mara: “Devo andare a…”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/andreafilocomo/" target="_blank">Andrea Filocomo</a></address>
      <figure>
        <img src="https://i1.wp.com/www.lanostratv.it/wp-content/uploads/2019/11/foto_mara_venier_marco_bocci.jpg"/>
      </figure>
      <h3>Domenica In: Mara Venier ferma l’intervista di Marco Bocci per un piccolo inconveniente</h3>
      <p>Uno degli ospiti di oggi di <b>Domenica In</b> è stato l’attore <b>Marco Bocci</b> che ha parlato della sua carriera, della sua famiglia e del suo primo lavoro come regista con il film <b>A Tor Bella Monaca non piove mai</b>, trasposizione cinematografica del suo libro. Durante l’intervista, in cui Bocci ha parlato davvero di tutto, <b>Mara Venier</b> lo ha interrotto lanciando la pubblicità e dicendo…</p>
      <blockquote>“Devo andare a fare la pipì, scusami Marco!”</blockquote>
      <p>Insomma, un momento molto divertente con la padrona di casa del contenitore domenicale di <b>Rai1</b>, che dice sempre ciò che le passa per la testa ed è proprio questo lato che fa sì che il pubblico ami la <b>Domenica In di Mara Venier</b>. Negli anni, infatti, “zia Mara” ha saputo creare con il suo stile un ambiente familiare, leggero e scherzoso, in cui tutti gli ospiti si sentono al proprio agio e il pubblico gradisce.</p>
      <h3>Marco Bocci parla del suo dramma a Domenica In: “Sono stato tre giorni in coma!”</h3>
      <p>Durante l’<b>intervista di Marco Bocci a Domenica In</b>, l’attore ha parlato anche del dramma che l’ha colpito lo scorso anno, ovvero quando per colpa di un “herpes” ha rischiato di perdere la vita. Ecco il drammatico racconto che l’attore ha fatto da <b>Mara Venier</b>:</p>
      <blockquote>“Sono stato tre giorni in coma, o comunque non ero cosciente. Ricordo le facce sconvolte della mia famiglia. Poi, piano piano, ho iniziato a comprendere. Un banalissimo herpes è entrato nel cervello. Avevo perso la parte della memoria e della parola.”</blockquote>
      <p>Insomma, un racconto davvero drammatico, tanto che Marco ha dichiarato nel programma del pomeriggio di <b>Rai1</b> che si tratta di una cosa rarissima e ha voluto ringraziare i medici per averlo “salvato” e, soprattutto, la sua compagna Laura Chiatti, che era presente in casa quando ha avvertito i primi segnali.</p>
      <h3>Mara Venier ironizza sul carattere di Marco Bocci a Domenica In: “Fatti vedere!”</h3>
      <p><b>Mara Venier</b> ha ospitato <b>Marco Bocci</b> dopo la commovente intervista alla mamma di Nadia Toffa, quindi <b><a href="https://www.lanostratv.it/2019/11/mara-venier-piange-e-ferma-domenica-in-scusate-non-ce-la-faccio/">non è stato facile per Mara</a></b> continuare <b>Domenica In</b>. Nonostante questo, però, “the show must go on” e zia Mara ha iniziato a conversare con l’attore, famoso per il suo essere un tipo assai “cerebrale”. Dopo le rivelazioni dell’attore, Mara ha ironizzato sul suo carattere e gli ha detto: <i>“Marco, fatti vedere!”</i>. Insomma, dopo essere stato ospite a Verissimo dove <b><a href="https://www.lanostratv.it/2019/11/verissimo-marco-bocci-a-silvia-toffanin-sono-molto-agitato/">era molto agitato</a></b>, oggi Marco Bocci ha scelto la <b>Domenica In di Mara Venier</b> per parlare del suo primo film da regista: <b>A Tor Bella Monaca non piove mai dal 28 novembre al cinema</b>.</p>
    </article>
  </body>
</html>