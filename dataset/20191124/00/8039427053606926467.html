<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962741"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T00:33:34+00:00"/>
    <meta property="og:title" content="సెబీకి ఫిర్యాదు చేసెదెలా..?"/>
    <meta property="og:description" content="ADVT"/>
  </head>
  <body>
    <article>
      <h1>సెబీకి ఫిర్యాదు చేసెదెలా..?</h1>
      <address>
        <time datetime="2019-11-24T00:33:34+00:00">24 Nov 2019, 00:33</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>కార్వీ లేదా మరే ఇతర బ్రోకరేజీ సంస్థపైనైనా సెబీకి చెందిన స్కోర్స్‌ (ఖిఇౖఖఉఖి) పోర్టల్‌ ద్వారా లేదా రాతపూర్వకంగానూ ఫిర్యాదు చేయవచ్చు. రాతపూర్వకంగా ఇచ్చిన ఫిర్యాదును సెబీ మళ్లీ స్కోర్స్‌ పోర్టల్‌లో అప్‌లోడ్‌ చేస్తుంది.</li>
        <li>ఆన్‌లైన్‌లో ఫిర్యాదు చేస్తున్నట్లుయితే, కంప్లయింట్‌ రిజిస్ట్రేషన్‌ ఫామ్‌లో మీ పేరు, పాన్‌ (పర్మినెంట్‌ అకౌంట్‌ నెంబరు), ఈ-మెయిల్‌ అడ్రస్‌, ఆధార్‌ నెంబరు, సెంట్రల్‌ కేవైసీ ఐడీ వివరాలు పొందుపర్చాలి. ఇందులో ఆధార్‌ నెంబరు, కేవైసీ ఐడీ వివరాలు తప్పనిసరేం కాదు. రిజిస్ట్రేషన్‌ ఫామ్‌ను విజయవంతంగా పూర్తి చేశాక మీకు ఈ-మెయిల్‌ లేదా ఎస్‌ఎంఎస్‌ ద్వారా వినూత్న గుర్తింపు కలిగిన యూజర్‌ ఐడీ, పాస్‌వర్డ్‌ లభిస్తుంది.</li>
        <li>తొలుత మీరు బ్రోకరేజీ కంపెనీకే నేరుగా ఫిర్యాదు చేయాలి. స్కోర్స్‌ పోర్టల్‌ ద్వారానే ఈ ఫిర్యాదును రిజిస్టర్‌ చేయవచ్చు. ఆ తర్వాత 30 రోజుల్లోగా బ్రోకరేజీ కంపెనీ ఫిర్యాదుపై చేపట్టిన చర్యల రిపోర్టును ఫైల్‌ చేయాల్సి ఉంటుంది. నిర్దిష్ట గడువులోగా బ్రోకరేజీ సంస్థ నుంచి సమాధానం రాకపోయినా, సంస్థ చేపట్టిన చర్యపై మీరు సంతృప్తి చెందకపోయినా మళ్లీ స్కోర్స్‌ పోర్టల్‌ ద్వారానే సెబీకి ఫిర్యాదు చేయవచ్చు.</li>
        <li>మీకు ఇబ్బంది కలిగించిన చర్య లేదా సంఘటనపై మూడేళ్లలోగా ఫిర్యాదు చేయాల్సి ఉంటుంది.</li>
        <li>మీ ఫిర్యాదును సెబీ తోసిపుచ్చినట్లయితే, పునః పరిశీలన కోసం 15 రోజుల్లోగా దరఖాస్తు చేసుకోవచ్చు.</li>
        <li>మీకేమైనా సందేహాలుంటే సెబీ టోల్‌ ఫ్రీ నంబర్లు 1800227575, 18002667575కు కాల్‌ చేయవచ్చు.</li>
      </ul>
    </article>
  </body>
</html>