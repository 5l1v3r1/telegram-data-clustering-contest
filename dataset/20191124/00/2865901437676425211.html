<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/nova-glavobolja-za-kontea-povredio-se-i-barela/343286"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Nova glavobolja za Kontea: Povredio se i Barela"/>
    <meta property="og:description" content="Detaljna ispitivanja tek slede, ali prve prognoze glase da će neumorni vezista odsustvovati bar dve nedelje"/>
  </head>
  <body>
    <article>
      <h1>Nova glavobolja za Kontea: Povredio se i Barela</h1>
      <h2>Detaljna ispitivanja tek slede, ali prve prognoze glase da će neumorni vezista odsustvovati bar dve nedelje</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <b>Nove nevolje za Inter i nove glavobolje za Antonija Kontea.</b>
      </p>
      <p>Nakon <b>Stefana Sensija</b> koji nikako da se u potpunosti oporavi, trener Intera bi mogao da ostane i bez "motora" sredine terena <b>Nikola Barele.</b> </p>
      <p>Vezista Kaljarija na pozajmici u Interu požalio se na bol u desnom kolenu u finišu prvog poluvremena sinoćne utakmice u Torinu i sa bolnom grimasom napustio teren. <b>Barela</b> se poverio doktorima kako je <b>"čuo da je nešto kvrcnulo u kolenu". </b></p>
      <p> Iz Intera je stigla informacija da je reč o iščašenju. Koliko ozblijnom - ostaje da se vidi. Detaljna ispitivanja tek slede. Prve prognoze glase da će neumorni igrač sredine terena odsustvovati minimum dve nedelje i tako se pridružiti već odsutnim <b>Sensiju, Galjardiniju, Asamoi, Politanu</b> i <b>Aleksisu Sančezu. </b></p>
      <p><b>Barelino</b> odsustvo biće veliki hendikep za Inter uoči ključnih okršaja u Ligi šampiona sa praškom Slavijom i Barselonom, a <b>Konte</b> će još više biti ljut na upravu od koje je jasno tokom leta tražio pojačanja u veznom redu. </p>
      <figure>
        <img src="https://mozzartsport.com/upload/CKEditor/24.11.2019/28.%20Deki%20Stankovi%C4%87.png"/>
      </figure>
      <p><b>Foto</b>: <i>Reuters</i></p>
    </article>
  </body>
</html>