<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/altrisport/golf_rahm_nuovo_re_d_europa_race_to_dubai-4883597.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Golf, lo spagnolo Rahm è il nuovo re d'Europa"/>
    <meta property="og:description" content="Jon Rahm è il nuovo numero uno d'Europa. A Dubai doppietta storia per lo spagnolo che vince anche il Dp World Tour Championship, evento conclusivo dell'European Tour 2019, contenendo..."/>
  </head>
  <body>
    <article>
      <h1>Golf, lo spagnolo Rahm è il nuovo re d'Europa</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>Jon Rahm</b> è il nuovo numero uno d'Europa. A Dubai doppietta storia per lo spagnolo che vince anche il <b>Dp World Tour Championship,</b> evento conclusivo dell'<b>European Tour 2019</b>, contenendo nel finale la rimonta di Tommy Fleetwood con un birdie decisivo alla buca 18. Ventotto anni dopo la leggenda Seve Ballesteros un golfista spagnolo (il secondo nella storia del golf iberico) torna a vincere la <b>Race to Dubai,</b> l'ordine di merito dell'European Tour. Colpo grosso per Rahm, che succede a Francesco Molinari, miglior giocatore del continente nel 2018. Con il trionfo nel Dp World Tour Championship Rahm ha incassato anche un assegno record da 3 milioni di dollari, il premio più alto (come prima moneta) della storia per un torneo di golf. Oltre a un premio di altri 2.000.000 (per un totale di 5.000.000) quale campione della Race to Dubai.</p>
      <footer>© RIPRODUZIONE RISERVATA</footer>
    </article>
  </body>
</html>