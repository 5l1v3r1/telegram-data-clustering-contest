<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.eurofootball.lt/naujienos/copa-libertadores-finale-gabigolo-sou-pasibaiges-dramatiska-flamengo-pergale/73377"/>
    <meta property="og:site_name" content="EURO FOOTBALL"/>
    <meta property="article:published_time" content="2019-11-24T00:41:16+00:00"/>
    <meta property="og:title" content="&quot;Copa Libertadores&quot; finale – Gabigolo šou, pasibaigęs dramatiška &quot;Flamengo&quot; pergale"/>
    <meta property="og:description" content="Šeštadienį vakare Pietų Amerikos futbole įvyko vienas didžiausių metų renginių – Peru sostinėje buvo žaidžiamas 2019 m. &quot;Copa Libertadores&quot; finalas."/>
  </head>
  <body>
    <article>
      <h1>"Copa Libertadores" finale – Gabigolo šou, pasibaigęs dramatiška "Flamengo" pergale</h1>
      <address>
        <time datetime="2019-11-24T00:41:16+00:00">24 Nov 2019, 00:41</time>
      </address>
      <p>Šeštadienį vakare Pietų Amerikos futbole įvyko vienas didžiausių metų renginių – Peru sostinėje buvo žaidžiamas 2019 m. "Copa Libertadores" finalas.</p>
      <p>Dėl prestižinio trofėjaus susikovė Brazilijos ir Argentinos komandos – Rio de Žaneiro "Flamengo" prieš praėjusių metų čempioną Buenos Airių "River Plate". Po dramatiškos kovos stipriausia Pietų Amerikos komanda tapo "Flamengo".</p>
      <p>Rio de Žaneire įsikūrusi ekipa "Copa Libertadores" turnyre triumfavo antrą kartą. Pirmąjį šio turnyro trofėjų "Flamengo" nuskynė 1981 metais.</p>
      <figure>
        <iframe data-src="https://twitter.com/Flamengo/status/1198376207320059905?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>14-ąją minutę "River Plate" įgijo pranašumą ir jį išlaikė iki pat 89-os minutės – "Flamengo" ekipą išgelbėjo Gabrielis Barbosa "Gabigolas".</p>
      <p>Nevykusiu Milano "Inter" pirkiniu laikytas brazilas ties vienu įvarčiu neapsistojo – vos po kelių minučių, komandoms viena koja esant pratęsime, jis smeigė pergalingą įvartį ir padovanojo "Flamengo" klubui didžiausią pergalę per pastaruosius kelis dešimtmečius.</p>
      <p>
        <u>Rezultatas:</u>
      </p>
      <p><b>"Flamengo" </b>2 - 1 "River Plate"<br/>14' [0 - 1] R. Borre<br/>89' [1 - 1] Gabigol<br/>90+2' [2 - 1] Gabigol<br/>90+5' E. Palacios ("River Plate") pašalintas iš aikštės<br/>90+5' Gabigol ("Flamengo") pašalintas iš aikštės</p>
      <figure>
        <iframe src="https://www.youtube.com/embed/VQtuoK2pIqk" width="500" height="300" data-service="Youtube" scrolling="no"/>
      </figure>
    </article>
  </body>
</html>