<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200770"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="পাকিস্তানের ইনিংস পরাজয়, বাবরের সেঞ্চুরি"/>
    <meta property="og:description" content="ব্রিসবেনের গ্যাবায় অস্ট্রেলিয়ার কাছে ইনিংস ব্যবধানে পরাজিত হয়েছে সফরকারি পাকিস্তান। বাবর আজমের সেঞ্চুরি সত্ত্বেও পাঁচ রানের আক্ষেপ থাকলো পাকিস্তান ইনিংসে। পাঁচ রানে ম্যাচ হার না এড়তে পারলেও অস্ট্রেলিয়াকে আবারো ব্যাটিংয়ে নামাতে পারতো সফরকারীরা। পাঁচ রানের আক্ষেপ থাকলো উইকেটরক্ষক ব্যাটসম্যান মোহাম্মদ রিজওয়ানেরও। এই জয়ে বিশ্ব টেস্ট চ্যাম্পিয়নশিপে ১১৬ পয়েন্ট অর্জন করলো অস্ট্রেলিয়া। অস্ট্রেলিয়ার প্রথম ইনিংসের চেয়ে ৩৪০ রানে পিছিয়ে থেকে দ্বিতীয় ইনিংস শুরু করে পাকিস্তান। তৃতীয় দিনশেষে ২৫ রানে ৩ উইকেট হারিয়ে বসে সফরকারীরা। চতুর্থ দিন ৬৪/৩ নিয়ে খেলা করে পাকিস্তান। চতুর্থ উইকেটে শান মাসুদকে নিয়ে ৬৮ রানের জুটি গড়েন বাবর আজম। দলীয় ৯৩ রানে মাসুদ ৪২ রানে আউট হয়ে প্যাভিলিয়নে ফেরেন। এক রান পরে শূন্য করে ফেরেন ইফতিখার আহমেদ। ষষ্ঠ উইকেট জুটিতে রিজওয়ানকে নিয়ে ১৩২ রানের জুটি গড়েন বাবর। টেস্ট ক্যারিয়ারের দ্বিতীয় সেঞ্চুরি তুলে ১০৪ রানে নাথান লায়নের বলে আউট হন বাবর। এরপরে ইয়াসির শাহকে নিয়ে ৭৯ রানের জুটি গড়েন রিজওয়ান। সেঞ্চুরি থেকে পাঁচ রান দূরে থাকতে হ্যাজলউডের বলে প্যাভিলিয়নের পথ ধরেন উইকেটরক্ষক এই ব্যাটসম্যান। ইনিংস পরাজয় এড়াতে তখনো…"/>
  </head>
  <body>
    <article>
      <h1>পাকিস্তানের ইনিংস পরাজয়, বাবরের সেঞ্চুরি</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্পোর্টস ডেস্ক</a></address>
      <p>ব্রিসবেনের গ্যাবায় অস্ট্রেলিয়ার কাছে ইনিংস ব্যবধানে পরাজিত হয়েছে সফরকারি পাকিস্তান। বাবর আজমের সেঞ্চুরি সত্ত্বেও পাঁচ রানের আক্ষেপ থাকলো পাকিস্তান ইনিংসে। পাঁচ রানে ম্যাচ হার না এড়তে পারলেও অস্ট্রেলিয়াকে আবারো ব্যাটিংয়ে নামাতে পারতো সফরকারীরা। পাঁচ রানের আক্ষেপ থাকলো উইকেটরক্ষক ব্যাটসম্যান মোহাম্মদ রিজওয়ানেরও। এই জয়ে বিশ্ব টেস্ট চ্যাম্পিয়নশিপে ১১৬ পয়েন্ট অর্জন করলো অস্ট্রেলিয়া।</p>
      <figure>
        <img src="http://mzamin.com/../news_image/1574585243.jpg"/>
      </figure>
      <p>অস্ট্রেলিয়ার প্রথম ইনিংসের চেয়ে ৩৪০ রানে পিছিয়ে থেকে দ্বিতীয় ইনিংস শুরু করে পাকিস্তান। তৃতীয় দিনশেষে ২৫ রানে ৩ উইকেট হারিয়ে বসে সফরকারীরা। চতুর্থ দিন ৬৪/৩ নিয়ে খেলা করে পাকিস্তান। চতুর্থ উইকেটে শান মাসুদকে নিয়ে ৬৮ রানের জুটি গড়েন বাবর আজম।</p>
      <p>দলীয় ৯৩ রানে মাসুদ ৪২ রানে আউট হয়ে প্যাভিলিয়নে ফেরেন। এক রান পরে শূন্য করে ফেরেন ইফতিখার আহমেদ। ষষ্ঠ উইকেট জুটিতে রিজওয়ানকে নিয়ে ১৩২ রানের জুটি গড়েন বাবর। টেস্ট ক্যারিয়ারের দ্বিতীয় সেঞ্চুরি তুলে ১০৪ রানে নাথান লায়নের বলে আউট হন বাবর। এরপরে ইয়াসির শাহকে নিয়ে ৭৯ রানের জুটি গড়েন রিজওয়ান। সেঞ্চুরি থেকে পাঁচ রান দূরে থাকতে হ্যাজলউডের বলে প্যাভিলিয়নের পথ ধরেন উইকেটরক্ষক এই ব্যাটসম্যান। ইনিংস পরাজয় এড়াতে তখনো পাকিস্তানের প্রয়োজন ছিল ৩৫ রান। তবে শেষ তিন ব্যাটসম্যানকে নিয়ে সেটি তুলতে ব্যর্থ হন ইয়াসির। ৩৩৫ রানে গুটিয়ে যায় পাকিস্তান ইনিংস। অস্ট্রেলিয়ার পক্ষে জস হ্যাজলউড ৪ উইকেট, মিচেল স্টার্ক ৩ উইকেট তুলে নেন।</p>
      <p>এই বিভাগের সর্বাধিক পঠিত</p>
    </article>
  </body>
</html>