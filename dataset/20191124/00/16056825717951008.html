<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200722"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="মিয়ানমারকে আরো দায়িত্বশীল হওয়ার আহ্বান বান কি মুনের"/>
    <meta property="og:description" content="রোহিঙ্গা সংকট নিরসনে রাজনৈতিক সমাধান দরকার। তবে মিয়ানমারকে আরো বেশি দায়িত্বশীল ভূমিকা রাখতে হবে বলে মন্তব্য করেছেন জাতিসংঘের সাবেক মহাসচিব বান কি মুন। গতকাল শনিবার রাজধানীর হোটেল রেডিসন ব্লুতে পররাষ্ট্রমন্ত্রী ড. আবদুল মোমেনের সঙ্গে বৈঠকের পর সাংবাদিকদের প্রশ্নের জবাবে এসব কথা বলেন তিনি। বান কি মুন বলেন, আমি মিয়ানমারকে অনুরোধ করবো তারা যেন দ্রুত রোহিঙ্গাদের নিরাপদে ফিরিয়ে নিয়ে যায়। মিয়ানমারের উচিত রোহিঙ্গাদের বিশ্বাস অর্জন করে নিরাপদে তাদের নিয়ে যাওয়া। রোহিঙ্গা ইস্যু অত্যন্ত মর্মান্তিক এবং দুঃখজনক। জাতিসংঘের সাবেক মহাসচিব হিসেবে আমি মিয়ানমারকে এ সমস্যা সমাধানের আহ্বান জানাচ্ছি। সেইসঙ্গে মিয়ানমারের প্রতি ইতিবাচক পরিবেশ সৃষ্টির আহ্বান জানাই। এ ধরনের সমস্যা বাংলাদেশের একার পক্ষে সমাধান করা সম্ভব নয়। তাই বিশ্বের অন্য দেশগুলোকেই এগিয়ে আসতে হবে।রোহিঙ্গাদের দুর্দশার চিত্র তুলে ধরে তিনি বলেন, কয়েকদিন আগে আমি রোহিঙ্গাদের অবস্থা দেখতে কক্সবাজারে গিয়েছিলাম। বিষয়টিতে আমাকে ব্যাথিত করেছে। ছোট একটি স্থানে ১২ লাখ লোক বাস করছে। তাদের অবশ্যই নিজ ভূমিতে ফিরে যেতে হবে।এর আগে শুক্রবার রাতে সংক্ষিপ্ত সফরে ঢাকায় আসেন বান কি মুন। প…"/>
  </head>
  <body>
    <article>
      <h1>মিয়ানমারকে আরো দায়িত্বশীল হওয়ার আহ্বান বান কি মুনের</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>রোহিঙ্গা সংকট নিরসনে রাজনৈতিক সমাধান দরকার। তবে মিয়ানমারকে আরো বেশি দায়িত্বশীল ভূমিকা রাখতে হবে বলে মন্তব্য করেছেন জাতিসংঘের সাবেক মহাসচিব বান কি মুন। গতকাল শনিবার রাজধানীর হোটেল রেডিসন ব্লুতে পররাষ্ট্রমন্ত্রী ড. আবদুল মোমেনের সঙ্গে বৈঠকের পর সাংবাদিকদের প্রশ্নের জবাবে এসব কথা বলেন তিনি। বান কি মুন বলেন, আমি মিয়ানমারকে অনুরোধ করবো তারা যেন দ্রুত রোহিঙ্গাদের নিরাপদে ফিরিয়ে নিয়ে যায়। মিয়ানমারের উচিত রোহিঙ্গাদের বিশ্বাস অর্জন করে নিরাপদে তাদের নিয়ে যাওয়া। রোহিঙ্গা ইস্যু অত্যন্ত মর্মান্তিক এবং দুঃখজনক। জাতিসংঘের সাবেক মহাসচিব হিসেবে আমি মিয়ানমারকে এ সমস্যা সমাধানের আহ্বান জানাচ্ছি। সেইসঙ্গে মিয়ানমারের প্রতি ইতিবাচক পরিবেশ সৃষ্টির আহ্বান জানাই।</p>
      <p>এ ধরনের সমস্যা বাংলাদেশের একার পক্ষে সমাধান করা সম্ভব নয়। তাই বিশ্বের অন্য দেশগুলোকেই এগিয়ে আসতে হবে।</p>
      <p>রোহিঙ্গাদের দুর্দশার চিত্র তুলে ধরে তিনি বলেন, কয়েকদিন আগে আমি রোহিঙ্গাদের অবস্থা দেখতে কক্সবাজারে গিয়েছিলাম। বিষয়টিতে আমাকে ব্যাথিত করেছে। ছোট একটি স্থানে ১২ লাখ লোক বাস করছে। তাদের অবশ্যই নিজ ভূমিতে ফিরে যেতে হবে।</p>
      <p>এর আগে শুক্রবার রাতে সংক্ষিপ্ত সফরে ঢাকায় আসেন বান কি মুন। পররাষ্ট্রমন্ত্রীর সঙ্গে বৈঠকের পর বিকালে রাজধানীর আর্মি স্টেডিয়ামে ব্র্যাক বিশ্ববিদ্যালয়ের ১৩তম সমাবর্তনে অংশ নেন মুন।</p>
      <p>এই বিভাগের সর্বাধিক পঠিত</p>
    </article>
  </body>
</html>