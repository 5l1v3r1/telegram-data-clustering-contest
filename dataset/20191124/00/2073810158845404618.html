<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/tiziano-ferro-intervista-che-tempo-che-fa-bullismo-miracoli-449385"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Tiziano Ferro: l’urlo contro il bullismo, “I miracoli? ecco cosa sono per me”"/>
    <meta property="og:description" content="Tiziano Ferro intervista a Che tempo che fa In occasione dell’uscita del suo nuovo album, Accetto miracoli, che sta riscuotendo già un gran successo, Tiziano Ferro è approdato a Che tempo che fa. L’artista, amatissimo, ha però voluto lasciare un segno in coloro che questa sera hanno guardato la trasmissione. Tiziano, infatti, ha voluto aprire […]"/>
  </head>
  <body>
    <article>
      <h1>Tiziano Ferro: l’urlo contro il bullismo, “I miracoli? ecco cosa sono per me”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Mia Pappalardo</a></address>
      <figure>
        <img src="https://www.gossipetv.com/wp-content/uploads/2019/11/tiziano-ferro-che-tempo-che-fa.jpg"/>
      </figure>
      <h3>Tiziano Ferro intervista a Che tempo che fa</h3>
      <p>In occasione dell’uscita del suo nuovo album, Accetto miracoli, che sta riscuotendo già un gran successo, <b>Tiziano Ferro</b> è approdato a <b>Che tempo che fa</b>. L’artista, amatissimo, ha però voluto lasciare un segno in coloro che questa sera hanno guardato la trasmissione. Tiziano, infatti, ha voluto aprire il talk show di <b>Fabio Fazio</b> recitando un monologo, molto sentito,<b> sul bullismo e l’odio</b>. E le sue parole hanno davvero conquistato tutti. Il pubblico a casa ne è rimasto incantato e anche quello in studio che lo ha riempito di grandi applausi. Il cantante di Latina ha preso a cuore questo tema delicato e non sembra aver nessuna intenzione di fermarsi. Per lui è arrivato il momento di aiutare gli altri, ora che ha risolto quelli che erano i suoi ‘problemi’.</p>
      <h3>Tiziano Ferro contro il bullismo: “Non si può restare in silenzio”</h3>
      <p><a href="https://www.gossipetv.com/tiziano-ferro-lite-fedez-448674">Del bullismo e dell’odio</a>, Tiziano ne ha parlato ampiamente anche durante la speciale intervista che ha rilasciato a Fazio: <i>“Sono anni che per me questo discorso è centrale. Invece di combattere, ispirare genera poca fatica farlo. oltre ad avere un certo obbligo morale non si può più star zitti. <b>Bisogna fare qualcosa</b>, perché è impossibile continuare a vedere cosa accade intorno e non alzare la voce”</i>, ha spiegato. Il suo, è un vero e proprio grido contro questa piaga che distrugge la società. Con il suo monologo, inoltre, Tiziano ci ha tenuto a ricordare a tutti che le parole hanno una certa importanza e che, il più delle volte, segnano: <i>“Le parole hanno un peso, ne ribadisco la pericolosità. Ed è necessario esserne consapevoli quando ne si scaglia contro l’animo di un adolescente troppo fragile, per poter decidere o scegliere. […] <b>Le parole hanno un peso</b>, nella vita e sugli schermi. E per carità, smettiamola di difenderci tirando in ballo l’ironia e il sarcasmo, quelle sono arti delle quali bisogna imparare il mestiere. Non confondiamo le acque e i livelli. Le parole hanno un peso e certe ferite resistono nel tempo. L’apologia dell’odio, non è un reato che dovrebbe poter cadere in prescrizione”</i>.</p>
      <h3>“In Italia non c’è una legge contro l’odio”, le parole del cantante</h3>
      <p>Ciò che fa arrabbiare l’artista trentanovenne è che nella nostra nazione non ci sia ancora una legge che protegga i più deboli: <i>“L’apologia dell’odio, non è un reato che dovrebbe poter cadere in prescrizione. Ma in questo paese, una legge contro l’odio non c’è. Quindi: bulli e odiatori italiani, tranquilli, siete liberi. Io<b> intanto aspetto tempi migliori</b> nei quali le parole, magari un giorno, avranno un peso”</i>.</p>
      <h3>Cosa sono i miracoli per Tiziano Ferro? La sua risposta</h3>
      <p>Il suo album si chiama Accetto miracoli, ma cosa sono per lui i miracoli? <i>“I miracoli <b>sono i piccoli cambiamenti della vita</b>, ma se tu non ti fermi a guardarli poi sarà anche complesso riconoscerli ed esserne grato. Quindi si, il miracolo va bene ma c’è molto meno del miracolo biblico che possiamo accogliere nella vita”</i>, ha spiegato ancora a Che tempo che Fa.</p>
      <h3>Tiziano e Victor, tutto procede alla grande: “Siamo felici”</h3>
      <p>Oltre a questo, però, <b>Tiziano ha parlato con Fazio anche di suo marito</b> Victor, che ha sposato un po’ di mesi fa (il 13 Luglio). Le cose procedono a meraviglia: <i>“Siamo felici”</i>, ha detto il cantante.</p>
    </article>
  </body>
</html>