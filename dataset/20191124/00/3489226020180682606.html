<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/bretania-dhmoskophseis-me-toys-synthrhtikoys-na-prohgoyntai-shmantika"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Βρετανία: Δημοσκοπήσεις με τους Συντηρητικούς να προηγούνται σημαντικά"/>
    <meta property="og:description" content="Ο Βρετανός πρωθυπουργός Μπόρις Τζόνσον είναι πιθανό να εξασφαλίσει μία πλειοψηφία 50 βουλευτών στις εθνικές εκλογές της 12ης Δεκεμβρίου, σύμφωνα με την ανάλυση των αποτελεσμάτων διαφόρων δημοσκοπήσεων."/>
  </head>
  <body>
    <article>
      <h1>Βρετανία: Δημοσκοπήσεις με τους Συντηρητικούς να προηγούνται σημαντικά</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Ο Βρετανός πρωθυπουργός Μπόρις Τζόνσον είναι πιθανό να εξασφαλίσει μία πλειοψηφία 50 βουλευτών στις εθνικές εκλογές της 12ης Δεκεμβρίου, σύμφωνα με την ανάλυση των αποτελεσμάτων διαφόρων δημοσκοπήσεων.</h4>
      <p>Το Συντηρητικό Κόμμα του Τζόνσον πιθανολογείται πως θα εξασφαλίσει περί τις 349 έδρες στη Βουλή των Κοινοτήτων, κερδίζοντας 57, σύμφωνα με την έρευνα της εταιρείας Datapraxis, που δημοσιεύεται σήμερα στην εφημερίδα Sunday Times.</p>
      <p>Από την πλευρά του, το κόμμα της αξιωματικής αντιπολίτευσης, οι Εργατικοί αναμένεται να χάσουν 30 έδρες και να καταλάβουν 213 έδρες, εάν το μοντέλο της έρευνας επιβεβαιωθεί.</p>
      <p>Μαζύ με τους Συντηρητικούς, κερδισμένο από τις εκλογές θα βγεί το Σκωτικό Εθνικό Κόμμα, που θα κερδίσει 14 έδρες και σύμφωνα με τη δημοσκόπηση θα αναδειχθεί το τρίτο μεγαλύτερο κόμμα στο βρετανικό Κοινοβούλιο.</p>
      <p>Το μοντέλο πρόβλεψης βασίσθηκε στην ενσωμάτωση στοιχείων που προέκυψαν από περίπου 270.000 συνεντεύξεις της εταιρείας You Gov.</p>
      <p>Την ίδια στιγμή, άλλη δημοσκόπηση της Deltapoll για την εφημερίδα Mail on Sunday δείχνει πως η διαφορά των Συντηρητικών με τους Εργατικούς μειώθηκε ελαφρά από την προηγούμενη εβδομάδα.</p>
      <p>Το κόμμα του Τζόνσον συγκεντρώνει το 43% (δύο ποσοστιαίες μονάδες λιγότερες), ενώ οι Εργατικοί παραμένουν στο 30%, ενώ οι Φιλελεύθεροι Δημοκράτες κερδίζουν πέντε μονάδες και φθάνουν το 16%.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>