<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/internet/articles/0,7340,L-3774332,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="חברת OnePlus הודיעה: המערכת שלנו נפרצה, מידע על חלק מהלקוחות נחשף"/>
    <meta property="og:description" content="לפי הודעת החברה נחשפו פרטי הזמנות, שמות, מספרי קשר, כתובות דואר אלקטרוני וכתובות למשלוח; עם זאת, כל פרטי התשלום, הסיסמאות והחשבונות בטוחים. עוד טוענים שם, כי ננקטו צעדים לעצור את הפורצים ולתגבר את האבטחה"/>
  </head>
  <body>
    <article>
      <h1>חברת OnePlus הודיעה: המערכת שלנו נפרצה, מידע על חלק מהלקוחות נחשף</h1>
      <h2>לפי הודעת החברה נחשפו פרטי הזמנות, שמות, מספרי קשר, כתובות דואר אלקטרוני וכתובות למשלוח; עם זאת, כל פרטי התשלום, הסיסמאות והחשבונות בטוחים. עוד טוענים שם, כי ננקטו צעדים לעצור את הפורצים ולתגבר את האבטחה</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">שירות כלכליסט</a></address>
      <p>חברת OnePlus חשפה השבוע כי המערכת שלה נפרצה, וכי מידע על הזמנות, שמות, מספרי קשר, כתובות דואר אלקטרוני וכתובות למשלוח, נמצא כעת בחזקתו של צד שלישי. בחברה הדגישו, עם זאת, כי רק פרטיהם של חברי תת-קבוצה מסוימת נחשפו. בנוסף אמרו ב-OnePlus כי כל פרטי התשלום, הסיסמאות והחשבונות בטוחים כעת - בניגוד לפרצה שהתרחשה בשנה שעברה, אז נחשפו פרטי כרטיסי האשראי של מספר לקוחות.</p>
      <figure>
        <img src="https://images1.calcalist.co.il/PicServer3/2019/05/14/905870/OP1_l.jpg"/>
        <figcaption>OnePlus 7 <br/>צילום: OnePlus</figcaption>
      </figure>
      <p>החברה גילתה את הפריצה בזמן שצוות האבטחה שלה פיקח על המערכת, ונקטה צעדים לעצור את הפורצים ולתגבר את האבטחה. בנוסף, דאגה שלא ימצאו עוד פרצות רגישות הניתנות לניצול.</p>
      <p>כל הלקוחות שנפגעו דווחו על כך במייל, כך שאם קיבלתם היום הודעה מ-OnePlus הכוללת פרטים על הפריצה, כנראה שהושפעתם ממנה. בכל מקרה, לא נדרשת ממי שקיבלו את ההודעה פעילות נוספת, אך אם פרטי ההזמנות שלכם נגנבו יכול מאוד להיות שתקבלו דואר זבל ופישינג כתוצאה מכך. OnePlus עובדת עם הרשויות הרלוונטיות בכדי להמשיך בחקירה.</p>
    </article>
  </body>
</html>