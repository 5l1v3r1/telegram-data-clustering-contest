<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hdblog.it/2019/04/19/amazon-musica-gratis-streaming-pubblicita-usa/"/>
    <meta property="og:site_name" content="www.hdblog.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Amazon come Spotify: musica gratis con pubblicità (Echo e mobile), ma non in Italia"/>
    <meta property="og:description" content="Amazon Music permette di ascoltare i brani in streaming gratuito senza limiti non solo sui dispositivi compatibili con Alexa, ma da oggi anche su iOS e Android. La novità, purtroppo, riguarda solamente alcuni mercati (USA, Germania, UK), ma ci auguriamo possa essere estesa anche in Italia a breve. Lo &quot;scotto&quot; da pagare sono gli inserti pubblicitari in stile Spotify."/>
  </head>
  <body>
    <article>
      <h1>Amazon come Spotify: musica gratis con pubblicità (Echo e mobile), ma non in Italia</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Giuseppe Ricchiari</a></address>
      <blockquote>
        <b>Aggiornamento 24/11</b>
      </blockquote>
      <p>Amazon Music permette di ascoltare i brani in streaming gratuito senza limiti non solo sui dispositivi compatibili con Alexa, ma da oggi anche su iOS e Android. La novità, purtroppo, riguarda solamente alcuni mercati (USA, Germania, UK), ma ci auguriamo possa essere estesa anche in Italia a breve. Lo "scotto" da pagare sono gli inserti pubblicitari in stile Spotify.</p>
      <p>In alternativa, possiamo sempre aderire all'offerta che prevede 4 mesi di Amazon Music Unlimited (senza pubblicità) a 0,99 euro:</p>
      <ul>
        <li>
          <a href="https://amzn.to/34XSI5L">
            <b>PROMO AMAZON MUSIC UNLIMITED | 4 MESI A 0,99€</b>
          </a>
        </li>
      </ul>
      <figure>
        <img src="https://hd.tudocdn.net/884537?w=1000&amp;fit=clip"/>
      </figure>
      <p>
        <i>Articolo originale - 19/04</i>
      </p>
      <p>E alla fine è arrivato davvero: <a href="https://www.hdblog.it/2019/04/14/amazon-streaming-musica-gratis-pubblicita-spotify/">come anticipato nei giorni scorsi</a>, <b>Amazon </b>ha ufficializzato negli Stati Uniti il suo nuovo<b> servizio di streaming musicale gratuito con pubblicità</b>, mettendosi così in diretta competizione con Spotify (e non solo).</p>
      <p><b>Cosa cambia rispetto ad Amazon Prime Music e Music Unlimited? </b>A differenza dei due servizi appena citati, il primo gratuito per gli iscritti ad Amazon Prime (catalogo limitato a 2 milioni di brani) e il secondo che prevede il pagamento di 9,99 euro al mese (catalogo completo con oltre 50 milioni di brani), la nuova soluzione di Amazon <b>consentirà di ascoltare gratuitamente una selezione di playlist e stazioni radio su tutti i dispositivi compatibili con Alexa</b>.</p>
      <p>Ad oggi, dunque, le proposte Amazon includono:</p>
      <ul>
        <li><b>Amazon Prime Music</b>: più di 2 milioni di brani, senza pubblicità con Prime Music (Incluso con Amazon Prime)</li>
        <li><b>Amazon Prime Music Unlimited</b>: accesso illimitato a 50 milioni di brani, senza pubblicità, offline e con skip illimitati al costo di 9,99 euro al mese</li>
        <li><b>Nuovo servizio</b> (disponibile attualmente solo negli USA): riproduzione gratuita di una selezione di playlist e stazioni radio con pubblicità e sui dispositivi Alexa</li>
      </ul>
      <p>Una soluzione simile è stata studiata anche da Google che ha da poco annunciato una versione gratuita di <a href="https://www.hdblog.it/2019/04/19/youtube-music-google-home-gratis-pubblicita/">YouTube Music con pubblicità per i dispositivi Google Home</a>. Non sappiamo al momento se il nuovo servizio di Amazon verrà reso disponibile anche su altri mercati.</p>
      <p>Il top gamma con il miglior rapporto qualità/prezzo? <a href="https://www.hdblog.it/prezzi/Asus-ZenFone-6_i3998/">Asus ZenFone 6</a>, in offerta oggi da <a href="https://www.hdblog.it/clickgo/?id=3998&amp;pid=tc90AI01W1M00780&amp;nid=4141990879&amp;area=4&amp;prz=499&amp;hash=a0b90b06b11ab6fc12324319d1bd8972">ASUS eShop a <b>499 euro</b></a> oppure da <a href="https://www.hdblog.it/clickgo/?id=3998&amp;pid=do306458402&amp;nid=455512531&amp;area=4&amp;prz=559&amp;hash=b7f9e0111fcc6fd3ae51a0bb6748cec8">Unieuro a <b>559 euro</b></a>.</p>
      <p>
        <a href="https://blog.aboutamazon.com/entertainment/alexa-play-music">FONTE</a>
      </p>
    </article>
  </body>
</html>