<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/spain/real-madrid-obyrna-real-sosiedad-i-se-izravni-po-tochki-s-barselona-1409142.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T00:16:00+00:00"/>
    <meta property="og:title" content="Реал Мадрид обърна Реал Сосиедад и се изравни по точки с Барселона"/>
    <meta property="og:description" content="Отборът на Реал Мадрид постигна важен успех срещу Реал Сосиедад в мач от 14-тия кръг на Ла Лига „Баските“ откриха изненадващо резултата чрез Уилям Хосе във втората минута"/>
  </head>
  <body>
    <article>
      <h1>Реал Мадрид обърна Реал Сосиедад и се изравни по точки с Барселона</h1>
      <address><time datetime="2019-11-24T00:16:00+00:00">24 Nov 2019, 00:16</time> by <a rel="author">Sportlive.bg</a></address>
      <p>Отборът на Реал Мадрид постигна важен успех срещу Реал Сосиедад в мач от 14-тия кръг на Ла Лига. „Баските“ откриха изненадващо резултата чрез Уилям Хосе във втората минута. „Кралския клуб“ стигна до обрата чрез гол на Карим Бензема през първата част и на Федерико Валверде и Лука Модрич през второто полувреме.</p>
      <p>Зинедин Зидан не бе направил големи промени в стартовия състав на Реал Мадрид, като Родриго, Карим Бензема и Еден Азар водеха атаката на „Кралския клуб“. Двубоят стартира по обещаващ начин за гостите, които откриха резултата още във 2-рата минута. Капитанът на Реал Мадрид върна небрежно топката към вратаря Тибо Куртоа, но кълбото попадна в краката на Уилям Хосе, който открива резултата на „Сантиаго Бернабеу“ – 0:1! След попадението „белия балет“ се опита да стигне до изравняване, но без особен успех. Карим Бензема обстрелваше на няколко пъти вратата на Сосиедад, но без успех. Междувременно голмайсторът Уилям Хосе имаше шанс до добави ново попадение на сметката си в 14-тата минута, но Тибо Куртоа спаси неговия изстрел. В 36-тата минута Реал Мадрид все пак стигна до изравняването. Лука Модрич центрира от фаул и топката бе засечена от Карим Бензема, който с глава вкара топката в мрежата на Алекс Рамиро – 1:1! „Кралския клуб“ опита да достигне до пълния обрат още преди края на първата част, но центрирането на Родриго в наказателното поле на Реал Сосиедад бе изчистено от бранител на „баските“.</p>
      <p>Втората част започва ударно за „белия балет“. Селекцията на Зинедин Зидан стига до втори гол, с който обърща мача. Лука Модрич извежда Федерико Валверде, който реализира втория гол във вратата на Реал Сосиедад – 2:1! В 63-тата минута Реал Мадрид можеше да покачи резултата на 3:1 чрез Еден Азар. Белгиецът нахлу отдясно, но ударът му попадна в ръцете на Алекс Рамиро. В средата на втората част Реал Мадрид сложиха точка на спора. В 74-тата минута след добре проведена контраатака „белия балет“ стигна до 3-ти гол, след като топката достигна до Карим Бензема, а той я свали за Лука Модрич, който отблиза разстреля Рамиро – 3:1! В 82-рата минута Реал Сосиедад имаха възможност да намалят, но изстрелът на влезлия като резерва Аднан Янузай мина встрани от вратата. До края на срещата друг гол не падна и така тимът на Зинедин Зидан спечели с 3:1.</p>
      <p>С успеха Реал Мадрид събира актив от 28 точки след 13 изиграни срещи. Тимът е на второто място в класирането в Ла Лига заради по-лошата си голова разлика в сравнение с Барселона. Въпреки загубата Реал Сосиедад запазва 5-тото място в подреждането в Испания.</p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/spain/VIDEO-Syotbornik-v-Real-se-sheguva-s-Bejl-za-golfa-1408981.html"/>
        <a href="https://www.sportlive.bg/worldfootball/spain/Zidan-s-iznenadvasht-komentar-za-izcepkata-na-Garet-Bejl-s-Uels-1408899.html"/>
        <a href="https://www.sportlive.bg/worldfootball/spain/Ronaldo-iska-mlada-zvezda-na-Real-vyv-Valqdolid-1408891.html"/>
        <a href="https://www.sportlive.bg/worldfootball/spain/Real-Sosiedad-postigna-cenen-uspeh-izravni-se-s-Barselona-i-Atletiko--1388958.html"/>
        <a href="https://www.sportlive.bg/worldfootball/spain/Azar-Mnogo-pyti-otkazah-na-PSZh-nikoga-nqma-da-igraq-tam-1408749.html"/>
      </related>
    </article>
  </body>
</html>