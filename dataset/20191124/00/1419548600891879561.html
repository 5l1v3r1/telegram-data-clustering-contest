<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/r9pq7z"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="புகை பிடிக்கும் காட்சியில் நடித்த ராதிகாவுக்கு நோட்டீஸ்...!"/>
    <meta property="og:description" content="புகை பிடிக்கும் காட்சியில் நடித்த ராதிகாவுக்கு நோட்டீஸ்...!"/>
  </head>
  <body>
    <article>
      <h1>புகை பிடிக்கும் காட்சியில் நடித்த ராதிகாவுக்கு நோட்டீஸ்...!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">shanmugapriya</a></address>
      <p>
        <b>புகை பிடிக்கும் காட்சியில் நடித்ததற்காக, நடிகை ராதிகா சரத்குமாருக்கு, தமிழக மக்கள் நல்வாழ்வுத்துறை சார்பில் நோட்டீஸ் அனுப்பப்பட்டுள்ளது.</b>
      </p>
      <p>ஆரவ் நடிக்கும் மார்கெட் ராஜா திரைப்படத்தில் நடிகை ராதிகா சரத்குமார் புகைபிடிக்கும் காட்சியில் நடித்துள்ளார். ஆனால், மக்கள் நல்வாழ்வுத்துறை வகுத்துள்ள விதிகளுக்கு மாறாக, புகைபிடிக்கும் காட்சிகள் அமைக்கப்பட்டுள்ளதாக, நோட்டீஸ் அனுப்பப்பட்டுள்ளது. </p>
      <p>படத்தின் விளம்பர போஸ்டர்களில் இடம் பெற்றுள்ள புகைபிடிக்கும் காட்சிகளில் எச்சரிக்கை அறிவிப்பு வெளியிடாதது உள்ளிட்ட சில விதிமுறை மீறல்களில் ராதிகா சரத்குமார் ஈடுபட்டுள்ளதாக அதில் குறிப்பிடப்பட்டுள்ளது. எனவே உடனடியாக அனைத்து தளங்களில் இருந்தும் இந்த விளம்பரங்களை நீக்க வேண்டும் என்றும் வலியுறுத்தப்பட்டுள்ளது. </p>
      <p>மேலும் இது தொடர்பாக 7 நாட்களுக்குள் பதில் அளிக்கவும் ராதிகா சரத்குமாருக்கு மக்கள் நல்வாழ்வுத்துறை உத்தரவிட்டுள்ளது. தவறும் <br/>பட்சத்தில் சட்ட ரீதியாக நடவடிக்கைகள் எடுக்கப்படும் எனவும் எச்சரிக்கப்பட்டுள்ளது. <br/> </p>
    </article>
  </body>
</html>