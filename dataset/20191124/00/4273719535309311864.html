<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hindi.webdunia.com/national-hindi-news/latest-update-on-maharashtra-s-political-struggle-119112400009_1.html?utm_source=Latest_Hindi_News_HP&amp;utm_medium=Site_Internal"/>
    <meta property="og:site_name" content="Webdunia"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="महाराष्ट्र : सुप्रीम कोर्ट ने केंद्र, महाराष्ट्र सरकार, देवेन्द्र फडणवीस और अजित पवार को जारी किया नोटिस"/>
    <meta property="og:description" content="महाराष्ट्र में चल रहे राजनीतिक संग्राम पर अब सबकी निगाहें सुप्रीम कोर्ट पर हैं। सुप्रीम कोर्ट में मामले की सुनवाई हो रही है। महाराष्ट्र राजनीतिक घटनाक्रम पर पल-पल का अपडेट्‍स-"/>
  </head>
  <body>
    <article>
      <h1>महाराष्ट्र : सुप्रीम कोर्ट ने केंद्र, महाराष्ट्र सरकार, देवेन्द्र फडणवीस और अजित पवार को जारी किया नोटिस</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Webdunia</a></address>
      <p><a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%AE%E0%A4%B9%E0%A4%BE%E0%A4%B0%E0%A4%BE%E0%A4%B7%E0%A5%8D%E0%A4%9F%E0%A5%8D%E0%A4%B0">महाराष्ट्र </a>में चल रहे राजनीतिक संग्राम पर अब सबकी निगाहें <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%B8%E0%A5%81%E0%A4%AA%E0%A5%8D%E0%A4%B0%E0%A5%80%E0%A4%AE+%E0%A4%95%E0%A5%8B%E0%A4%B0%E0%A5%8D%E0%A4%9F">सुप्रीम कोर्ट </a>पर हैं। सुप्रीम कोर्ट में मामले की सुनवाई हो रही है। <b>महाराष्ट्र राजनीतिक घटनाक्रम पर पल-पल का अपडेट्‍स-</b> - जस्टिस रमन्ना ने कहा कि बिना मुख्यमंत्री को सुने कैसे आदेश दे दें? इस पर अभिषेक मनु सिंघवी ने कहा कि हम सिर्फ फ्लोर टेस्ट की मांग कर रहे हैं। <br/><br/>- सुप्रीम कोर्ट ने केंद्र, राज्य, देवेन्द्र फडणवीस और अजित पवार को जारी किया नोटिस।<br/>- सुप्रीम कोर्ट में सुनवाई कल तक टली सुनवाई। कोर्ट ने मामले में 4 लोगों के खिलाफ जारी किया नोटिस। 22 घंटे बाद फिर होगी सुनवाई।<br/>- भाजपा विधायकों और कुछ निर्दलीय विधायकों के वकील मुकुल रोहतगी ने कहा कि सवाल ये है कि क्या सुप्रीम कोर्ट राज्यपाल को तत्काल फ्लोर टेस्ट कराने के लिए कह सकता है! रोहतगी ने इस पर दलील दी, इसके पहले कोर्ट ने कई मौकों पर ऐसा कर चुका है।<br/>- बीजेपी का पक्ष रख रहे मुकुल रोहतगी ने कहा कि दूसरे पक्ष को सुने बिना कोई फैसला न दिया जाए। इतनी जल्दबाजी किस बात की है। दो-तीन दिन बाद भी सुनवाई हो सकती है। इसके साथ ही उन्होंने यह भी कहा कि राज्यपाल किसी कोर्ट के लिए जवाबदेह नहीं हैं।<br/>- शिवसेना की तरफ से पैरवी कर रहे <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A4%AA%E0%A4%BF%E0%A4%B2+%E0%A4%B8%E0%A4%BF%E0%A4%AC%E0%A5%8D%E0%A4%AC%E0%A4%B2">कपिल सिब्बल </a>ने कहा है कि हमें मौका मिले तो हम कल ही बहुमत साबित कर सकते हैं। उन्होंने मांग की कि कर्नाटक की तरह जल्द ही फ्लोर टेस्ट हो। एनसीपी की ओर से अभिषेक मनु सिंघवी ने कहा है कि बहुमत साबित करने का एकमात्र विकल्प फ्लोर टेस्ट ही हैं।<br/><br/>- एनसीपी की ओर से पैरवी कर रहे अभिषेक मनु सिंघवी ने कहा कि कौन-सी चिट्ठी राज्यपाल को सौंपी गई थी। गवर्नर ने तुरंत शपथ क्यों दिलवाई? गवर्नर को सभी विधायकों की परेड करानी चाहिए थे। हमने विधायकों के समर्थन की चिट्ठी गवर्नर को पहुंचा दी है। विधायकों ने अजित पवार का विरोध किया है। 54 में से 41 विधायकों अजित पवार को हटाने के लिए लिख कर दिया है। वे अब विधायक दल के नेता नहीं हैं।<br/><br/>- बीजेपी की ओर से पैरवी कर रहे वरिष्ठ वकील मुकुल रोहतगी ने कहा कि रविवार को सुनवाई क्यों हो रही है। कोई मर तो नहीं रहा है।<br/>- सॉलिसिटर जनरल ने कहा है कि राजनीतिक पार्टी को सीधे सुप्रीम कोर्ट नहीं आना चाहिए। पहले हाईकोर्ट जाना चाहिए था। केवल आम नागरिक ही सीधे मौलिक अधिकारों के हनन को लेकर सुप्रीम कोर्ट का दरवाजा खटखटा सकते हैं, कोई राजनीतिक पार्टी नहीं।<br/>- जस्टिस भूषण ने कहा है कि जल्द फ्लोर टेस्ट की बात से हम सहमत हैं। हम इस बात को मानते हैं कि जल्द फ्लोर टेस्ट हो।<br/>- कपिल सिब्बल ने सुप्रीम कोर्ट में राज्यपाल की भूमिका पर भी सवाल उठाया है। उन्होंने मांग की है कि आज ही फ्लोर टेस्ट कराया जाए।<br/>- जस्टिस भूषण ने पूछा- फडणवीस ने समर्थन की चिट्ठी कब दी।<br/>- कपिल सिब्बल ने कोर्ट में कहा कि अगर बीजेपी के पास बहुमत है तो वह साबित करे। अचानक राष्ट्रपति शासन हटा और शपथ ग्रहण समारोह हुआ।<br/>- सुप्रीम कोर्ट ने कहा कि राज्यपाल आश्वस्त हों तो न्योता दे सकते हैं।<br/>- कपिल सिब्बल ने संडे के लिए कोर्ट से माफी मांगी। जस्टिस रमन्ना ने कहा कि कोई बात नहीं, यह हमारा फर्ज है। - बीजेपी नेता आशीष शेलार ने दावा किया कि 170 विधायकों के साथ बहुमत साबित करेंगे।<br/>- एनसीपी, शिवसेना और <a href="https://hindi.webdunia.com/search?cx=015955889424990834868:ptvgsjrogw0&amp;cof=FORID:9&amp;ie=UTF-8&amp;sa=search&amp;siteurl=//hindi.webdunia.com&amp;q=%E0%A4%95%E0%A4%BE%E0%A4%82%E0%A4%97%E0%A5%8D%E0%A4%B0%E0%A5%87%E0%A4%B8">कांग्रेस </a>ने मांग कि है कि देवेंद्र फडणवीस सरकार को जल्द से जल्द फ्लोर टेस्ट के लिए बोला जाए। अभिषेक मनु सिंघवी और रणदीप सुरजेवाला सुप्रीम कोर्ट पहुंच चुके हैं।<br/>- एनसीपी विधायक दल के नेता के तौर पर जयंत पाटिल राजभवन पहुंचे हैं। पाटिल राज्यपाल भगत सिंह कोश्यारी को नए ग्रुप लीडर बनने का पत्र सौंपेंगे। शनिवार देर शाम एनसीपी विधायक दल की बैठक में अजित पवार को बगावत के बाद इस पद से हटा दिया गया।<br/>- शिवसेना नेता संजय राउत ने कहा कि शिवसेना-राकांपा-कांग्रेस गठबंधन के पास कुल 165 विधायकों का समर्थन है। महाराष्ट्र के राज्यपाल ने फर्जी दस्तावेजों के आधार पर महाराष्ट्र की नई सरकार के गठन को मंजूरी दी है।<br/>- भाजपा ने अजित पवार को राकांपा के विधायक दल के नेता पद से हटाए जाने का विरोध करते हुए इसे अमान्य बताया।</p>
    </article>
  </body>
</html>