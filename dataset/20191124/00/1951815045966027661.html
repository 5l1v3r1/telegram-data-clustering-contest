<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eva.bg/article/38451-Nishto-ne-e-sashtoto-v-kralskite-pokoi"/>
    <meta property="og:site_name" content="EVA"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Нищо не е същото в кралските покои"/>
    <meta property="og:description" content="Кейт Мидълтън и Меган Маркъл продължават да ревизират многовековните порядки в британското кралско семейство. Преди няколко дни Кейт отказа участие във важна церемония заради децата си. Вероятно бавачката й Мария Борало е излязла в отпуск или в болнични и Кейт е трябвало сама да се погрижи за малките. Семейството на принц Уилям има само една бавачка, както и Меган и Хари, за разлика от техните предшественици, които са расли сред цял отбор бавачки и гувернантки."/>
  </head>
  <body>
    <article>
      <h1>Нищо не е същото в кралските покои</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://eva.bg/author/189-eva-bg" target="_blank">eva.bg</a></address>
      <slideshow>
        <figure>
          <img src="https://eva.bg/media_cache/article_popup_gallery/media/ZVEZDI/Novini/hijklmno/kate-middleton/Kate_William_George_Charlotte_1.jpg"/>
          <figcaption>
            <cite>Снимка: getty images</cite>
          </figcaption>
        </figure>
        <figure>
          <img src="https://eva.bg/media_cache/article_popup_gallery/media/ZVEZDI/Novini/hijklmno/kate-middleton/Kate_William_George_Charlotte_2.jpg"/>
        </figure>
        <figure>
          <img src="https://eva.bg/media_cache/article_popup_gallery/media/ZVEZDI/Novini/hijklmno/megan-markle/GettyImages_1170965454545453813.jpg"/>
        </figure>
      </slideshow>
      <p>Кейт Мидълтън и Меган Маркъл продължават да ревизират многовековните порядки в британското кралско семейство. Преди няколко дни Кейт отказа участие във важна церемония заради децата си. Вероятно бавачката й Мария Борало е излязла в отпуск или в болнични и Кейт е трябвало сама да се погрижи за малките. Семейството на принц Уилям има само една бавачка, както и Меган и Хари, за разлика от техните предшественици, които са расли сред цял отбор бавачки и гувернантки.</p>
      <related>
        <h4>ОЩЕ ...</h4>
        <a href="https://eva.bg/article/27057-Kogato-kralyat-napusne-utrobata"/>
      </related>
      <p>Самата кралица Елизабет Втора, която днес изглежда като пазител на статуквото, нарушава традициите, като отказва на раждането на Чарлз през 1948 година да присъства министър, за да удостовери, че престолонаследникът се е появил жив и здрав и не е подменен с друго бебе.</p>
      <p>Дъщерята на Елизабет II – принцеса Ана, е първата кралска особа, която решава, че вместо в дворец, ще роди в болница. Избира „Сейнт Мери“, в която роди и Кейт и където са се появили на бял свят и принцовете Уилям и Хари.</p>
      <p>Самите Уилям и Хари се оказаха още по-големи революционери, взимайки за съпруги жени без аристократично потекло, а Хари – и небританката, разведената и от смесен произход Меган.</p>
    </article>
  </body>
</html>