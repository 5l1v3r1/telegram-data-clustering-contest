<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699935/%D8%B2%D9%86-%D8%B5%DB%8C%D8%BA%D9%87%E2%80%8C%D8%A7%DB%8C-%D8%A8%D8%B1%D8%A7%DB%8C-%D9%85%D8%B1%D8%AF-%D8%AC%D9%88%D8%A7%D9%86-%DB%B1%DB%B0%DB%B0-%D9%85%DB%8C%D9%84%DB%8C%D9%88%D9%86-%D8%A2%D8%A8-%D8%AE%D9%88%D8%B1%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="زن صیغه‌ای برای مرد جوان، ۱۰۰ میلیون آب خورد"/>
    <meta property="og:description" content="وی با استفاده از این درگاه جعلی و وارد کردن مشخصات کارت بانکی ۲ هزار تومان به حساب ادمین واریز می‌کند که این رقم از حساب او کسر نمی‌شود چرا که این درگاه جعلی بوده و در ادامه نیز خبری از معرفی خانم مورد نظر برای صیغه نشد."/>
  </head>
  <body>
    <article>
      <h1>زن صیغه‌ای برای مرد جوان، ۱۰۰ میلیون آب خورد</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>وی با استفاده از این درگاه جعلی و وارد کردن مشخصات کارت بانکی ۲ هزار تومان به حساب ادمین واریز می‌کند که این رقم از حساب او کسر نمی‌شود چرا که این درگاه جعلی بوده و در ادامه نیز خبری از معرفی خانم مورد نظر برای صیغه نشد.</b>
      </p>
      <p>روزنامه ایران نوشت: چندی قبل مرد جوانی به پلیس فتا مراجعه کرد و مدعی شد یک ماه پیش در یک سایت همسریابی و صیغه‌یابی عضو شده و پس از انتخاب فرد مورد نظر خود با استفاده از لینکی که ادمین کانال در اختیار او قرار داده وارد یک درگاه پرداخت الکترونیکی شده است.</p>
      <p>سرهنگ فیروز سرخوش نهاد - رئیس پلیس فضای تولید و تبادل اطلاعات فرماندهی انتظامی استان همدان- در تشریح این ماجرا گفت:</p>
      <p>وی با استفاده از این درگاه جعلی و وارد کردن مشخصات کارت بانکی ۲ هزار تومان به حساب ادمین واریز می‌کند که این رقم از حساب او کسر نمی‌شود چرا که این درگاه جعلی بوده و در ادامه نیز خبری از معرفی خانم مورد نظر برای صیغه نشد. این مرد نیز دیگر پیگیر ماجرا نبود تا اینکه مدتی بعد متوجه شد ۱۰۰ میلیون تومان از حسابش برداشت شده است؛ بلافاصله رمز دوم خود را تغییر داد و به پلیس شکایت کرد.</p>
      <p>با پیگیری ماجرا مشخص شد سرقت از سوی همان سایت صیغه یاب صورت گرفته است.</p>
      <p>رئیس پلیس فتای استان همدان در ادامه گفت: بیشتر سایت‌ها و نرم افزار‌های صیغه‌یابی و همسریابی در راستای کلاهبرداری راه‌اندازی شده است و نباید به آن‌ها اعتماد کرد و با فعال‌سازی رمز یکبار مصرف و سامانه پیامک اعلام تراکنش مالی از به سرقت رفتن موجودی حساب بانکی جلوگیری کرد.</p>
    </article>
  </body>
</html>