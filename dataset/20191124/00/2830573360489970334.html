<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/tennis/2019/11/24-63767341/coppa_davis_trionfo_spagna_nadal_decisivo_canada_ko_in_finale/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Coppa Davis, trionfo Spagna: Nadal decisivo, Canada ko in finale"/>
    <meta property="og:description" content="Gli spagnoli vincono per la sesta volta nella loro storia. Nella finalissima alla Caja Magica di Madrid, 2-0 ai canadesi con il punto della vittoria conquistato dal numero 1 del mondo"/>
  </head>
  <body>
    <article>
      <h1>Coppa Davis, trionfo Spagna: Nadal decisivo, Canada ko in finale</h1>
      <h2>Gli spagnoli vincono per la sesta volta nella loro storia. Nella finalissima alla Caja Magica di Madrid, 2-0 ai canadesi con il punto della vittoria conquistato dal numero 1 del mondo</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>MADRID (SPAGNA)</b> - La <b>Spagna</b> conquista per la sesta volta nella sua storia la <a href="https://www.tuttosport.com/news/tennis/2019/11/23-63729956/coppa_davis_il_canada_supera_la_russia_e_vola_in_finale/"><b>Coppa Davis</b></a>. Nella finale giocata alla Caja Magica di Madrid, gli spagnoli hanno battuto il <b>Canada</b> per 2-0. Il punto decisivo lo ha conquistato <b>Rafa Nadal</b>, numero 1 del <a href="https://www.tuttosport.com/live/tennis/classifiche_atp.shtml"><b>ranking mondiale</b></a>, battendo nel secondo singolare <b>Denis Shapovalov</b> per 6-3, 7-6 (7) in 1 ora e 57 minuti. Nel primo singolare, <b>Roberto Bautista-Agut</b> ha battuto il giovane canadese <b>Felix Augier-Aliassime</b> in due set con il punteggio di 7-6 (3), 6-2 in 1 ora e 50 minuti di gioco. Ininfluente a questo punto il doppio. Nadal chiude così un'altra stagione straordinaria. Per il maiorchino, che ha vinto in questa annata anche Roland Garros e Us Open ed è tornato ad occupare la prima posizione della classifica mondiale, si tratta della quinta Coppa Davis in carriera. Trionfo e lacrime, pure per Roberto Bautista-Agut, che ha conquistato oggi il punto dell'1-0 sul Canada, battendo Felix Auger-Aliassime. Il numero due della Spagna ha perso in settimana il papà ed è tornato alla Caja Magica ieri per partecipare prima da tifoso e poi da protagonista al successo del suo team, completato da Marcel Granollers, Feliciano Lopez e Pablo Carreno Busta e guidato dalla panchina da <b>Serg</b><b>i Bruguera. </b>Niente impresa per il Canada che era riuscito a trovare la qualificazione alla prima finale in questa manifestazione dopo aver eliminato Italia, Stati Uniti, Australia e Russia.</p>
      <related>
        <a href="https://www.tuttosport.com/news/tennis/2019/11/23-63729956/coppa_davis_il_canada_supera_la_russia_e_vola_in_finale/"/>
        <a href="https://www.tuttosport.com/live/tennis/classifiche_atp.shtml"/>
        <a href="https://www.tuttosport.com/archivio/tennis"/>
        <a href="https://www.tuttosport.com/news/tennis/2019/11/24-63730338/nadal_show_la_spagna_raggiunge_il_canada_in_finale_di_coppa_davis/?related_news"/>
        <a href="https://www.tuttosport.com/news/tennis/2019/11/23-63729956/coppa_davis_il_canada_supera_la_russia_e_vola_in_finale/?related_news"/>
        <a href="https://www.tuttosport.com/news/tennis/2019/11/23-63669198/coprifuoco_a_bogota_salta_l_esibizione_federer-zverev/?related_news"/>
        <a href="https://www.tuttosport.com/news/tennis/2019/11/23-63659672/coppa_davis_la_spagna_di_nadal_batte_l_argentina_e_va_in_semifinale/?related_news"/>
      </related>
    </article>
  </body>
</html>