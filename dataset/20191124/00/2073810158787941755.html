<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gossipetv.com/una-storia-da-cantare-lucio-dalla-pierdavide-carone-frecciatina-449269"/>
    <meta property="og:site_name" content="GOSSIP E TV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Una storia da cantare-Lucio Dalla, Pierdavide Carone assente: la frecciatina del cantante"/>
    <meta property="og:description" content="Pierdavide Carone assente alla serata di Una storia da cantare dedicata a Lucio Dalla Sabato 23 novembre è andato in onda su Rai Uno l’omaggio a Lucio Dalla nel ciclo Una storia da cantare condotto da Enrico Ruggeri e Bianca Guaccero. Tanti i cantanti accorsi all’Auditorium Rai di Napoli per omaggiare l’artista scomparso nel 2012: […]"/>
  </head>
  <body>
    <article>
      <h1>Una storia da cantare-Lucio Dalla, Pierdavide Carone assente: la frecciatina del cantante</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Antonella Latilla</a></address>
      <figure>
        <img src="https://www.gossipetv.com/wp-content/uploads/2019/01/pierdavide-carone-selfie.jpg"/>
      </figure>
      <h3>Pierdavide Carone assente alla serata di Una storia da cantare dedicata a Lucio Dalla</h3>
      <p>Sabato 23 novembre è andato in onda su Rai Uno l’omaggio a Lucio Dalla nel ciclo Una storia da cantare condotto da Enrico Ruggeri e Bianca Guaccero. Tanti i cantanti accorsi all’Auditorium Rai di Napoli per omaggiare l’artista scomparso nel 2012: da Noemi a Serena Rossi, passando per Fabrizio Moro, Ron, Francesco Gabbani, Irene Grandi e tanti altri. Il pubblico non ha però potuto fare a meno di notare un’assenza importante: quella di Pierdavide Carone. Il cantautore lanciato da Amici ha conosciuto molto bene Dalla ed era stimato dal grande maestro. <b>I due hanno condiviso pure l’esperienza del Festival di Sanremo 2012</b>, dove hanno presentato il brano Nanì. Non è chiaro il motivo della non presenza di Carone alla serata Rai ma l’ultima storia Instagram del giovane lascia intuire che molto probabilmente non si è trovato – o non si è voluto – trovare un accordo con la produzione dello show.</p>
      <h3>La storia Instagram di Pierdavide Carone non lascia dubbi</h3>
      <p>Poco prima dell’inizio della diretta di Una storia da cantare Pierdavide Carone ha condiviso nelle sue storie Instagram la locandina dell’evento tributo a <a href="https://www.gossipetv.com/lucio-dalla-il-ricordo-di-un-mito-68807">Lucio Dalla</a> che si terrà il prossimo 4 dicembre all’Auditorium Parco della Musica di Roma. <b><i>“I tributi a Lucio, quelli belli, quelli veri. Felice di partecipare”</i></b>, ha scritto Carone, che pare aver lanciato proprio una stoccata alla trasmissione condotta da Enrico Ruggeri e Bianca Guaccero. Lo stesso post è poi apparso sulla pagina ufficiale Facebook di Pierdavide, che ha ricevuto numerosi commenti di sostegno e approvazione. In molti, infatti, non hanno gradito l’assenza del ragazzo a Una storia da cantare, dove avrebbe sicuramente dato il giusto contributo alla serata.</p>
      <figure>
        <iframe src="https://www.youtube.com/embed/EpObEpK432k" width="1000" height="563" data-service="Youtube" scrolling="no"/>
      </figure>
      <h3>Le parole di Lucio Dalla su Pierdavide Carone prima di morire</h3>
      <p><i>“Pierdavide ha un coraggio che non è comune nei 20enni e una qualità del linguaggio che attinge da radici misteriose per i suoi coevi”</i>, ha dichiarato Lucio Dalla a proposito di Carone. Quella <b>al Festival di Sanremo 2012 è stata l’ultima apparizione pubblica di Lucio</b> prima della sua morte, avvenuta a causa di un infarto.</p>
    </article>
  </body>
</html>