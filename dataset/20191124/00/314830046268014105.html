<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939478/%D8%AF%D8%B3%D8%AA%DA%AF%DB%8C%D8%B1%DB%8C-%D9%88-%DB%8C%D8%A7-%D8%B4%D9%86%D8%A7%D8%B3%D8%A7%DB%8C%DB%8C-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86-%D8%AF%D8%B1-%D8%A8%D9%88%D8%B4%D9%87%D8%B1"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="دستگیری و یا شناسایی اغتشاشگران در بوشهر"/>
    <meta property="og:description" content="فرمانده انتظامی استان بوشهر گفت: نیروی انتظامی با همکاری نیرو‌های امنیتی تعدادی از عوامل اغتشاشگر را در همان لحظات اولیه دستگیر کرده و تعدادی دیگر نیز شناسایی شده اند و دستگیری آن‌ها در حال اقدام است."/>
  </head>
  <body>
    <article>
      <h1>دستگیری و یا شناسایی اغتشاشگران در بوشهر</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>فرمانده انتظامی استان بوشهر گفت: نیروی انتظامی با همکاری نیرو‌های امنیتی تعدادی از عوامل اغتشاشگر را در همان لحظات اولیه دستگیر کرده و تعدادی دیگر نیز شناسایی شده اند و دستگیری آن‌ها در حال اقدام است.</i>
      </p>
      <p>به گزارش تابناک به نقل از ایسنا؛ سردار خلیل واعظی با تاکید بر رعایت حقوق شهروندی گفت: با توجه به نارضایتی تعدادی از شهروندان به دنبال اجرای طرح سهمیه بندی بنزین در چند روز گذشته، تعدادی از افراد خودفروخته، و ضد نظام مقدس جمهوری اسلامی ایران با سوء استفاده از تجمعات مردمی در بعضی از شهر‌های استان اقدام به تخریب اموال عمومی در مرکز و تعدادی از شهر‌های استان کردند.<br/><br/>وی تصریح کرد: خوشبختانه با تدبیر و همّت نیرو‌های انتظامی و امنیتی و بصیرت مردم ولایتمدار استان، در مدت زمان کوتاهی آرامش و امنیت به سطح شهر‌های استان بازگشته است.<br/><br/>این مقام انتظامی با بیان اینکه نیروی انتظامی با همکاری نیرو‌های امنیتی تعدادی از عوامل اغتشاشگر را در همان لحظات اولیه دستگیر کرده و تعدادی دیگر نیز شناسایی شده و دستگیری آن‌ها در حال اقدام است، افزود: خط قرمز نیروی انتظامی امنیت مردم و حفاظت از اموال عمومی و مردمی است، و با تمام توان تلاش خواهیم کرد تا آشوبگران فرصتی برای اخلال و ناامنی را نداشته باشند.<br/><br/>سردار واعظی گفت: مردم عزیز صف خود را از صف معدود افرادی که به دنبال اخلال و بی نظمی هستند، جدا کرده و با درایت خود اجازه سوءاستفاده به اغتشاشگران نخواهند داد.<br/><br/>فرمانده انتظامی استان بوشهر تاکید کرد: اولویت پلیس برقراری نظم و امنیت و حفظ جان مردم و اموال عمومی است، و در این راستا با افرادی که ناقض امنیت بوده و بیت‌المال و اموال شهروندان را تخریب کنند، قاطعانه برخورد می‌کند.<br/><br/>وی یادآور شد: مردم هر گونه مشاهدات، اخبار و اطلاعات خود را مبنی بر اخلال و بی نظمی به پلیس ۱۱۰ گزارش دهند.</p>
    </article>
  </body>
</html>