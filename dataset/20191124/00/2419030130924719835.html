<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/algemeen/20191124/recordbedrag-voor-knrm-bij-benefietgala/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-24T00:25:13+00:00"/>
    <meta property="og:title" content="Recordbedrag voor KNRM bij benefietgala"/>
    <meta property="og:description" content="NOORDWIJK (ANP) - De Koninklijke Nederlandse Redding Maatschappij (KNRM) heeft op haar vijftiende jaarlijkse benefietgala in Noordwijk ruim een miljoen euro opgehaald. Volgens de KNRM betekent dat een nieuw record."/>
  </head>
  <body>
    <article>
      <h1>Recordbedrag voor KNRM bij benefietgala</h1>
      <address><time datetime="2019-11-24T00:25:13+00:00">24 Nov 2019, 00:25</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>De Koninklijke Nederlandse Redding Maatschappij (KNRM) heeft op haar vijftiende jaarlijkse benefietgala in Noordwijk ruim een miljoen euro opgehaald. Volgens de KNRM betekent dat een nieuw record.</b>
      </p>
      <p>De ruim 500 gasten die aanwezig waren zorgden ervoor dat er 1.060.593 euro werd opgehaald. Vorig jaar werd het record ook al verbroken toen de KNRM 845.649 euro ophaalde.</p>
      <p>De reddingsmaatschappij gaat het opgehaalde geld investeren in de veiligheid van vrijwilligers. Ruim 1400 mensen zijn bij de KNRM betrokken.</p>
    </article>
  </body>
</html>