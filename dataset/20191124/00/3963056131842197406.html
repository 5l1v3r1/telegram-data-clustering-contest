<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/sport/calcio/immobile_gol_sassuolo_capocannoniere-4883768.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Bomber Immobile, una calamita di gol per la Lazio di Inzaghi"/>
    <meta property="og:description" content="Quinta vittoria consecutiva, la Lazio conserva il terzo posto al rientro dalla sosta. Fa fatica a Reggio Emilia, sopratutto nella ripresa, ma Immobile non smette di vedere la porta. Incredibile la..."/>
  </head>
  <body>
    <article>
      <h1>Bomber Immobile, una calamita di gol per la Lazio di Inzaghi</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Alberto Abbate</a></address>
      <p>Quinta vittoria consecutiva, la <b>Lazio </b>conserva il terzo posto al rientro dalla sosta. Fa fatica a Reggio Emilia, sopratutto nella ripresa, ma <b>Immobile </b>non smette di vedere la porta. Incredibile la sua media, ormai per il gol è una calamita. Ipnotizza persino i portieri: sul vantaggio biancoceleste <b>Consigli </b>fa una vera e propria papera. Così calcia sporco, la palla è persino deviata. Ciro segna ancora, cavalca la classifica dei bomber, è sempre più in vetta. Ecco il ventesimo centro (uno ogni 71') in 19 gare fra campionato, Coppe e Nazionale. Un ruolino da extraterrestre, qualsiasi siano i colori e le circostanze. Ancora non può essere considerato un campione? Eguaglia, a 15 gol alla tredicesima giornata, la stagione 2017/18 da capocannoniere. Sta a quota 103 reti con la maglia biancoceleste, a -2 da Rocchi quinto bomber della storia laziale. Può finalmente trascinare la Lazio in <b>Champions </b>a fine stagione. Ciro, facci sognare. <br/> </p>
      <footer>Ultimo aggiornamento: 19:18<br/>© RIPRODUZIONE RISERVATA</footer>
    </article>
  </body>
</html>