<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/andrea-filomena-e-jessica-battistello-lui-non-conviviamo-perche/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Andrea Filomena e Jessica Battistello, lui: “Non conviviamo perché…”"/>
    <meta property="og:description" content="Andrea Filomena confessa: &quot;Io e Jessica non conviviamo. Vogliamo procedere con calma&quot; Temptation Island è ormai un vecchio ricordo. A gennaio avrà inizio"/>
  </head>
  <body>
    <article>
      <h1>Andrea Filomena e Jessica Battistello, lui: “Non conviviamo perché…”</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/denisbocca/" target="_blank">Denis Bocca</a></address>
      <figure>
        <img src="https://i0.wp.com/www.lanostratv.it/wp-content/uploads/2019/11/foto_andrea_jessica_convivenza.jpg"/>
      </figure>
      <h3>Andrea Filomena confessa: “Io e Jessica non conviviamo. Vogliamo procedere con calma”</h3>
      <p><b>Temptation Island</b> è ormai un vecchio ricordo. A gennaio avrà inizio il Grande Fratello Vip di Alfonso Signorini e in seguito Mediaset dovrebbe proporre la versione nip del GF con Barbara d’Urso e in seguito L’Isola dei Famosi di Alessia Marcuzzi. In estate tornerà Filippo Bisciglia con Temptation Island, un nuovo viaggio nei sentimenti che quest’anno ha mietuto parecchie vittime. Non sono tra queste <b>Andrea Filomena e Jessica Battistello</b> che, dopo una separazione dolorosa, hanno deciso di riprovarci. Chi pensa che i due siano tornati a convivere, però, è sulla cattiva strada. A <i>Uomini e Donne Magazine</i> lui ha spiegato che non convivono perché <i>“vogliamo procedere con calma. Vorrei che le cose venissero da sole. La fiducia c’è, ma non è ancora arrivato il momento giusto”</i>. Lei gli ha fatto eco dicendo che prima di fare il trasloco vogliono essere sicuri che sia l’ultima.</p>
      <h3>Jessica Battistello: come ha riconquistato la fiducia di Andrea Filomena</h3>
      <p>Ma come ha fatto <b>Jessica Battistello</b> a riconquistare la fiducia di <b>Andrea Filomena</b> dopo il suo comportamento tenuto a <b>Temptation Island</b>? <i>“Abbiamo sempre continuato a sentirci”</i> ha raccontato <b>Jessica</b> a <i>Uomini e Donne Magazine</i>, <i>“lui temporeggiava, ma non mi ha mai respinto. Stavo chiusa in casa perché stavo male. Ero a un passo dal gettare la spugna quando lui ha messo da parte l’orgoglio dicendomi che la sua famiglia era contraria a un nostro ritorno insieme. Allora ho chiesto di poter parlare con i suoi genitori”</i>. <b>Andrea</b> ha raccontato, invece: <i>“Non mi sarei mai aspettato che lei cercasse un confronto con la mia famiglia. E’ stato un gesto davvero importante”</i>.</p>
      <h3>Temptation Island: Andrea e Jessica non si sposano più (per ora)</h3>
      <p>Si pensava che la storia tra <b>Andrea e Jessica</b> fosse finita per sempre e invece sono tornati insieme. Lei <b><a href="https://www.lanostratv.it/2019/11/maria-de-filippi-jessica-battistello-tuona-ha-sbagliato-con-zarino/">ha difeso Alessandro Zarino</a></b>, e lo ha anche chiamato dopo la sua esperienza a Uomini e Donne. Andrea le aveva chiesto di sposarlo prima della partecipazione a <b>Temptation Island</b>, ma ora sembra essere l’ultimo pensiero per entrambi. <i>“Non è nella mia mente il matrimonio”</i> ha spiegato lui, <i>“prima è importante assicurarci il nostro equilibrio”</i>.</p>
    </article>
  </body>
</html>