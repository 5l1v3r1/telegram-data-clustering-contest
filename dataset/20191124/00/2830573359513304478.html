<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/champions-league/2019/11/24-63730329/liverpool_klopp_avverte_il_napoli_salah_giochera_titolare/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Liverpool, Klopp avverte il Napoli: Salah giocherà titolare"/>
    <meta property="og:description" content="L'attaccante ex Roma e Fiorentina è rimasto in panchina nella vittoria esterna dei Reds contro il Crystal Palace (2-1), ma il tecnico tedesco non ha dubbi: partirà dal primo minuto nel match di Champions League di mercoledì"/>
  </head>
  <body>
    <article>
      <h1>Liverpool, Klopp avverte il Napoli: Salah giocherà titolare</h1>
      <h2>L'attaccante ex Roma e Fiorentina è rimasto in panchina nella vittoria esterna dei Reds contro il Crystal Palace (2-1), ma il tecnico tedesco non ha dubbi: partirà dal primo minuto nel match di Champions League di mercoledì</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>TORINO</b><b> - </b>Il <a href="https://www.tuttosport.com/news/calcio/calcio-estero/premier-league/2019/11/23-63702472/premier_league_vincono_liverpool_e_leicester_solo_pari_per_l_arsenal/"><b>Liverpool</b></a> non si ferma più e con la vittoria di ieri contro il <b>Crystal</b> <b>Palace</b> per <b>2-1</b> vola in <a href="https://www.tuttosport.com/live/classifica-PremierLeague.html"><b>classifica</b></a>. I <i>Reds</i> sono sempre più primi, a più otto dal Leicester secondo. Partita sofferta quella contro la squadra di Hodgson, con <b>Firmino</b> che regala i tre punti ai suoi dopo che <b>Zaha</b> aveva pareggiato il momentanto vantaggio firmato da <b>Mané</b>. Solo panchina per <b>Mohamed</b> <b>Salah</b>, fermato da un problema alla caviglia. Il tecnico del Liverpool <b>Klopp</b>, però, al termine del match contro il Crystal Palace ha voluto rassicurare tutti, annunciando la sua presenza dal primo minuto per il match di <a href="https://www.tuttosport.com/calcio/champions-league/"><b>Champions League</b></a> di mercoledì contro il <a href="https://www.tuttosport.com/news/calcio/serie-a/2019/11/23-63701248/milan-napoli_1-1_bonaventura_risponde_a_lozano/"><b>Napoli</b></a>: "<i>Momo sta bene, non si è potuto allenare per nove giorni</i> - commenta il tecnico tedesco -. <i>L'altro ieri si è allenato al 60-70%, mente ieri era già al 100%. Dovevamo decidere se rischiarlo o preservarlo. Ho pensato di metterlo dopo il gol del 2-1 di Firmino per gli ultimi cinque minuti- </i>chiosa Klopp": <b>Salah</b> dunque ci sarà mercoledì per aiutare i suoi a conquistare la qualificazione agli ottavi e in caso di vittoria anche l'aritmetico primo posto. Dall'altra parte ci sarà un Napoli reduce dal pareggio in campionato contro il Milan che, in caso di sconfitta e vittoria del <b>Salisburgo</b> contro il <b>Genk</b>, si ritroverebbe gli austriaci a solo un punto di distanza con ancora l'ultimo turno da disputare.  </p>
      <figure>
        <video src="http://media.tuttosport.com/omnisport/2019/11/23/231119_IT_PERFORM_KLOPP_RV_1574541236310_1065.mp4"/>
        <figcaption>Klopp: "Col Napoli sarà dura. Salah? Ci sarà"</figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/23-63701248/milan-napoli_1-1_bonaventura_risponde_a_lozano/"/>
        <a href="https://www.tuttosport.com/news/calcio/calcio-estero/premier-league/2019/11/23-63702472/premier_league_vincono_liverpool_e_leicester_solo_pari_per_l_arsenal/"/>
        <a href="https://www.tuttosport.com/archivio/calcio/champions-league"/>
        <a href="https://www.tuttosport.com/news/calcio/champions-league/2019/11/15-63403075/guardiola_invita_114_tifosi_per_manchester_city-shakhtar_donetsk/?related_news"/>
        <a href="https://www.tuttosport.com/news/calcio/champions-league/2019/11/07-63138924/balotelli_e_i_complimenti_a_douglas_costa_ma_quanto_sei_forte_/?related_news"/>
        <a href="https://www.tuttosport.com/news/calcio/champions-league/2019/11/07-63134257/la_juve_batte_la_lokomotiv_e_vola_agli_ottavi_le_reazioni_social_dei_bianconeri/?related_news"/>
        <a href="https://www.tuttosport.com/news/calcio/champions-league/2019/11/07-63134033/cristiano_ronaldo_che_serata_storta/?related_news"/>
      </related>
    </article>
  </body>
</html>