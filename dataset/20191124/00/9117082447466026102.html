<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-a-stella-otre-800-abitanti-isolati-e-guasti-agli-impianti-dell-acquedotto-213566.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Maltempo a Stella, otre 800 abitanti isolati e guasti agli impianti dell’acquedotto"/>
    <meta property="og:description" content="STELLA - Tutte le principali strade del Comune di Stella sono interessate da fronti franosi o smottamenti. Al momento è completamente isolata le frazioni di Stella San Martino, mentre è stata ripristinata parzialmente (ma non in sicurezza) la strada provinciale per Stella San Bernardo. L’amministrazione e gli uffici comunali, Protezione Civile, Croce Rossa di Stella e volontari con mezzi pesanti sono costantemente al lavoro per far fronte a una situazione decisamente preoccupante. Si contano danni ingentissimi su tutto il territorio comunale."/>
  </head>
  <body>
    <article>
      <h6 class="kicker">Segnalato importante fronte franoso in località Ritani</h6>
      <h1>Maltempo a Stella, otre 800 abitanti isolati e guasti agli impianti dell’acquedotto</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213566-420x236.jpg"/>
      </figure>
      <p><b>STELLA - </b><b>Tutte le principali strade del Comune di Stella </b>sono interessate da fronti franosi o smottamenti. Al momento è completamente isolata le frazioni di Stella San Martino, mentre è stata ripristinata parzialmente (ma non in sicurezza) la strada provinciale per Stella San Bernardo. L’amministrazione e gli uffici comunali, Protezione Civile, Croce Rossa di Stella e volontari con mezzi pesanti sono costantemente al lavoro per far fronte a una situazione decisamente preoccupante. Si contano danni ingentissimi su tutto il territorio comunale.</p>
      <p>Strada ANAS. SS ex334: chiusa, in fase di ripristino frana in località Vetriera. Strade Provinciali. SP22 Celle - Stella San Martino: chiusa all’altezza di località Brasi. SP57 Varazze - Alpicella - San Martino: chiusa per smottamenti e frane in varie zone. SP542 Pontinvrea - Varazze: strada chiusa, completamente crollato tratto prima dell’abitato di Stella San Martino. SP37 Vetriera - Sanda: chiusa per importante smottamento prima dell’abitato di Gameragna, ma riaperta in direzione Gameragna – Sanda. SP2 Stella - Ellera: chiusa per numerosi movimenti franosi e smottamenti. SP32 Stella San Bernardo: parzialmente riaperta, ma non in sicurezza.</p>
      <p><b>Strade comunali. Strada del Mezzano: chiusa con 8 persone</b> evacuate. Località Barbè: strada interrotta per smottamento. Strada Santa Giustina – San Bernardo (sterrata): riaperta. Strada dei Ritani: chiusa per 2 frane, in fase di ripristino. Via Boristene e Via Donatelli: parzialmente interrotte. Strada Campetien: sul posto una squadra con mezzi pesanti per procedere al ripristino</p>
      <p><b>Segnalato importante fronte franoso in località Ritani,</b> che interessa alcune abitazioni in modo significativo. Permane emergenza su tutto il territorio comunale, a causa di numerosi smottamenti e fronti franosi. Oltre 800 abitanti isolati nella frazione di Stella San Martino. Proseguono le attività della Protezione Civile e dei volontari per la rimozione dei detriti dalle sedi stradali. Sospesi tutti i servi della TPL in entrambe le direzioni. Segnalati guasti e rotture sugli impianti dell’acquedotto, a causa dei quali si prevede carenza idrica per le prossime ore: alle ore 18 sarà presente autobotte dei Vigili del Fuoco in piazza Poggi a Stella San Giovanni e in Località Contrada (Stella San Bernardo). Per domani, lunedì 25 novembre è prevista sospensione del servizio raccolta rifiuti e la chiusura delle scuole. Nella serata di domenica 24 novembre si prevede la riapertura della SS 334.</p>
      <related>
        <a href="https://www.primocanale.it/notizie/allerta-meteo-a-genova-le-disposizioni-della-asl3-213520.html"/>
        <a href="https://www.primocanale.it/notizie/atp-la-situazione-delle-corriere-durante-l-allerta-rossa-in-liguria-213533.html"/>
        <a href="https://www.primocanale.it/notizie/liguria-martoriata-dal-maltempo-frane-allagamenti-sfollati-e-isolati-allerta-rossa-prolungata-primocanale-in-diretta-213547.html"/>
        <a href="https://www.primocanale.it/notizie/sampdoria-udinese-si-gioca-confermato-il-match-di-domenica-alle-ore-18-213548.html"/>
        <a href="https://www.primocanale.it/notizie/maltempo-in-liguria-allerta-rossa-nel-ponente-fino-alle-15-gialla-su-centro-fino-alle-18-213560.html"/>
        <a href="https://www.primocanale.it/video/allerta-rossa-il-golf-villa-carolina-allagato-113530.html"/>
        <a href="https://www.primocanale.it/video/allerta-rossa-pioggia-continua-albero-crolla-a-genova-castelletto-113533.html"/>
        <a href="https://www.primocanale.it/video/allerta-rossa-strade-come-fiumi-a-savona-citt-sott-acqua-113535.html"/>
        <a href="https://www.primocanale.it/video/frana-sull-aurelia-a-vesima-rischio-strada-bloccata-anche-dopo-la-fine-dell-allerta-113540.html"/>
      </related>
    </article>
  </body>
</html>