<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.focus-wtv.be/sport/3-op-3-voor-thibau-nys"/>
    <meta property="og:site_name" content="Focus | WTV"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="3 op 3 voor Thibau Nys"/>
    <meta property="og:description" content="Belgische weelde bij de juniores in Koksijde, met winst voor Thibau Nys, en de volledige top vijf."/>
  </head>
  <body>
    <article>
      <h1>3 op 3 voor Thibau Nys</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Jeroen Sap</a></address>
      <p>
        <b>Belgische weelde bij de juniores in Koksijde, met winst voor Thibau Nys, en de volledige top vijf.</b>
      </p>
      <p>Koksijde is de derde wereldbekermanche bij de juniores. In Bern en Tabor ging de zege telkens naar Thibau Nys, en ook in Koksijde neemt hij een uitstekende start. Alleen de Fransmand Lelandais gaat hem nog voorbij de in de eerste bocht.</p>
      <p>Afscheiding komt er niet in de eerste rondes. Een dozijn renners stuift als een lang lint door de duinen. Daar zitten wat buitenlanders tussen, de Zwitser Lillo, de Duitser Brenner, de Italiaan De Pretto, de Nederlander Del Grosso, maar de rest zijn allemaal Belgen. Thibau Nys, Jente Michels, de winnaar van Ruddevoorde, Lennert Belmans, Ward Huybs, Emiel Verstrynghe, Jetze Van Campenhout en Yorben Lauryssen. De Jabbekenaar gaat goed mee met de toppers, tot hij in de derde ronde ten val komt en moet achtervolgen.</p>
      <p>Vooraan zijn de Belgen de sterksten, maar niemand kan nog echt het verschil maken. We krijgen een spannende slotfase, met dan toch weer Thbau Nys, die zich de snelste finisher toont. Ward Huybs spurt naar de tweede plaats voor Lennert Belmans. Yorben Lauryssen wordt nog knap achtste.</p>
      <p>
        <b>Uitslag</b>
      </p>
      <p>1 Thibau Nys</p>
      <p>2 Ward Huybs</p>
      <p>3 Lennert Belmans</p>
      <p>4 Emiel Verstrynghe</p>
      <p>5 Jente Michels</p>
      <p>6 Marco Brenner</p>
      <p>7 Dario Lillo</p>
      <p>8 Yorben Lauryssen</p>
      <p>9 Tibor Del Grosso</p>
      <p>10 Arne Baers</p>
      <p>31 Milan Kuypers</p>
      <p>33 Jelle Harteel</p>
      <p>
        <b>Stand Wereldbeker</b>
      </p>
      <p>1 Thibay Nys 180</p>
      <p>2 Ward Huybs 113</p>
      <p>3 Jente Michels 111</p>
      <p>4 Emiel Verstrynghe 104</p>
      <p>5 Lennert Belmans 100</p>
      <p>12 Yorben Lauryssen 54</p>
    </article>
  </body>
</html>