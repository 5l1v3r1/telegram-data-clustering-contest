<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/italia/sciopero_controllori_di_volo_alitalia_elenco_voli_cancellati_oggi_ultime_notizie-4884027.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Sciopero dei controllori di volo: oggi Alitalia cancella 137 voli. Ecco quali"/>
    <meta property="og:description" content="Voli cancellati e disagi per i viaggiatori oggi lunedì 25 novembre. Così Alitalia cancella 137 voli per lo sciopero del trasporto aereo proclamato nella giornata di domani. «Per..."/>
  </head>
  <body>
    <article>
      <h1>Sciopero dei controllori di volo: oggi Alitalia cancella 137 voli. Ecco quali</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><a href="http://www.ilmessaggero.it/t/voli-cancellati">Voli cancellati</a> e disagi per i viaggiatori oggi lunedì 25 novembre. Così <a href="http://www.ilmessaggero.it/t/alitalia">Alitalia</a> cancella 137 voli per lo <a href="http://www.ilmessaggero.it/t/sciopero">sciopero</a> del trasporto aereo proclamato nella giornata di domani. «Per lunedì 25 novembre alcune sigle sindacali - si legge in un annuncio pubblicato dalla compagnia sul sito - hanno proclamato uno sciopero dei controllori di volo dalle ore 13 alle ore 17. Negli stessi orari sono state confermate altre agitazioni nel settore del trasporto aereo. Alitalia è stata pertanto costretta a cancellare alcuni collegamenti, sia nazionali che internazionali»</p>
      <p>
        <a href="https://www.alitalia.com/it_it/volare-alitalia/news-e-attivita/news/info-sciopero-25-novembre/voli-cancellati-sciopero.html">QUI L'ELENCO DEI VOLI CANCELLATI</a>
      </p>
      <p>Per limitare i disagi, la compagnia ha attivato un piano straordinario che prevede l'impiego di aerei più capienti sulle rotte domestiche e internazionali, con l'obiettivo di riprenotare i viaggiatori coinvolti nelle cancellazioni sui primi voli disponibili in giornata. Alitalia prevede che il 60% dei passeggeri riesca a viaggiare nella stessa giornata del 25 novembre. </p>
      <footer>Ultimo aggiornamento: 25 Novembre, 09:10<br/>© RIPRODUZIONE RISERVATA</footer>
    </article>
  </body>
</html>