<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/sport/articles/0,7340,L-3774319,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="מחקר: 17% מהישראלים מוכנים לאבד את עבודתם בשביל להיות בגמר של אירוע ספורט"/>
    <meta property="og:description" content="לקראת הגרלת משחקי יורו 2020 שתתקיים בעוד כשבועיים, ערכה חברת Booking.com מחקר בקרב למעלה מ-8,000 אוהדי כדורגל מ-12 מדינות באירופה, בו נבחנה רמת הציפיות של האוהדים מנבחרותיהם בכל הנוגע לטורנירים בינלאומיים. בין המסקנות: הקרואטים והישראלים אופטימיים, הגרמנים פחות"/>
  </head>
  <body>
    <article>
      <h1>מחקר: 17% מהישראלים מוכנים לאבד את עבודתם בשביל להיות בגמר של אירוע ספורט</h1>
      <h2>לקראת הגרלת משחקי יורו 2020 שתתקיים בעוד כשבועיים, ערכה חברת Booking.com מחקר בקרב למעלה מ-8,000 אוהדי כדורגל מ-12 מדינות באירופה, בו נבחנה רמת הציפיות של האוהדים מנבחרותיהם בכל הנוגע לטורנירים בינלאומיים. בין המסקנות: הקרואטים והישראלים אופטימיים, הגרמנים פחות</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">שירות כלכליסט</a></address>
      <p>חברת Booking.com ערכה מחקר בקרב יותר מ-8,000 אוהדי כדורגל ב-12 מדינות באירופה (גרמניה, צרפת, ספרד, איטליה, בריטניה, רוסיה, בלגיה, דנמרק, קרואטיה, הולנד, שבדיה וישראל), לקראת ההגרלה של משחקי יורו 2020 שתתקיים בעוד כשבועיים, ובחנה את רמת הציפייה של האוהדים האירופאים מקבוצתם כאשר זה נוגע לטורנירים בינלאומיים.</p>
      <p> </p>
      <figure>
        <img src="https://images1.calcalist.co.il/PicServer3/2016/06/22/616251/11_l.jpg"/>
        <figcaption>אוהדי נבחרת קרואטיה ביורו 2016 <br/>צילום: איי אף פי</figcaption>
      </figure>
      <p>ישראל הוגרלה למשחק פלייאוף נגד סקוטלנד בגלזגו ונראה שהישראלים, למרות ההגרלה הקשה, די אופטימיים: אם לא לגבי יורו 2020 אז לגבי העתיד.</p>
      <p>רק 12% מהישראלים חושבים שלא יזכו לראות בחייהם את הנבחרת שלהם זוכה בטורניר בינלאומי גדול; 48% מהישראלים טענו כי הם בדרך כלל מרגישים נינוחים לפני הגרלות לקראת טורנירים גדולים; 64% אמרו שיהיו מוכנים לנסוע אחרי הנבחרת למשחקים בארץ או בחו"ל; 22% אף אמרו שיהיו מוכנים להוציא יותר כסף על חופשה עם אירוע ספורט גדול, מאשר על ירח דבש; 8% העידו כי יבטלו את ירח הדבש שלהם אם הוא מתנגש עם משחק חשוב של קבוצתם האהודה, ו-17% מהישראלים מודים שלא יפריע להם לאבד את מקום עבודתם בשביל להגיע לגמר של אירוע ספורט.</p>
      <p>איך זה בהשוואה לאירופאים? כ-24% מאוהדי הכדורגל האירופאים בגילאי 18-34 מודים שהם היו מבטלים את ירח הדבש שלהם כדי לצפות בנבחרתם מנצחת בטורניר בינלאומי גדול; 26% אמרו שהם היו שמחים להוציא הרבה יותר כסף על נסיעה לאירוע ספורט, בהשוואה להוצאות על ירח הדבש שלהם; 35% מאוהדי הכדורגל האירופאים מאמינים שהנבחרת שלהם תגיע לגמר ותזכה בגביע בטורניר בשנה הקרובה. הנשים אופטימיות אף יותר: כמעט 40% מאוהדות הכדורגל האירופאיות מאמינות שהנבחרת שלהן יכולה לנצח בטורניר, בהשוואה ל-32% בלבד מאוהדי הכדורגל האירופאים. על אף שחוו שנים מרובות של עליות וירידות, הדור המבוגר הוא עדיין האופטימי ביותר, כאשר 37% מאוהדי הכדורגל האירופאים מעל גיל 65 מאמינים שהנבחרת שלהם תנצח את הטורניר. בעקבות משחקי הסיום המאכזבים בליגת האומות של אופ”א, בהם נבחרת גרמניה הפסידה ליריבות כגון צרפת והולנד - פחות משליש (29%) מהאוהדים הגרמנים מאמינים שהנבחרת שלהם יכולה לנצח בטורניר הבא. 24% מהם פסימיים ביותר לאחר שציינו כי הם מאמינים שהנבחרת שלהם לא תצליח לנצח בטורניר גדול במשך עשר השנים הקרובות. בקרואטיה נמצאים אוהדי הכדורגל האופטימיים ביותר מבין המדינות האירופאיות שנסקרו לפני ההגרלה, כאשר יותר משני שליש (67%) מהם מרגישים מלאי תקווה לפני הגרלות שמתקיימות לקראת טורנירים גדולים; באשר לשנים הקרובות - 45% מהם בטוחים שהנבחרת שלהם תזכה בטורניר גדול בשנים הקרובות.</p>
      <figure>
        <img src="https://images1.calcalist.co.il/PicServer3/2019/09/10/933506/image_l.jpg"/>
        <figcaption>אופיר מרציאנו ובירם כיאל בהפסד הנבחרת לסלובניה בטורניר המוקדמות <br/>צילום: איי פי</figcaption>
      </figure>
      <p>35% מהאוהדים האנגלים מרגישים מעורערים בנוגע לסיכויי ההצלחה של הנבחרת שלהם - יותר מכל נבחרת אחרת, אף שכמעט שליש (32%) מהאוהדים חושבים שהנבחרת שלהם יכולה להגיע לגמר של טורניר בינלאומי גדול בשנה הבאה. כ-11% מודים שהם חושבים שלעולם לא יראו את הנבחרת שלהם מנצחת בטורניר בינלאומי גדול. יותר ממחצית (51%) מהאוהדים הצרפתים מרגישים אופטימיות לקראת ההגרלה, ושליש (33%) מאמינים שנבחרתם תזכה ביורו. 36% מאוהדי הכדורגל הספרדים מרגישים "לחוצים" מההגרלה בטורניר אך 59% - יותר מכל אומה אחרת - מאמינים שהנבחרת שלהם יכולה לזכות ביורו. ההולנדים ממש לא אופטימים. רק 17% מאמינים שהנבחרת של רונלד קומאן יכולה לזכות בטורניר, ו-33% מאמינים שהם יראו את הנבחרת זוכה בתואר בארבע השנים הקרובות. המשחקים בקיץ הקרוב יתקיימו ב-12 מדינות שונות. יותר ממחצית (56%) מהאוהדים שנסקרו אישרו שהם מתכננים לנסוע לצפות בנבחרות שלהם משחקות, בין אם בתוך המדינה שלהם או מחוצה לה. למרות ש-16% מהאוהדים בדנמרק מאמינים שהנבחרת שלהם לעולם לא תנצח בטורניר בינלאומי גדול, 61% מהם עדיין מוכנים לנסוע בתוך המדינה ומחוצה לה כדי לצפות בנבחרת שלהם משחקת. אריין דייק (Arjan Dijk), סגן נשיא בכיר ומנהל שיווק ראשי ב-Booking.com, אמר על הסקר: "2020 תהיה שנה מרגשת בספורט - החל מיורו 2020 של אופ"א באירופה ועד טורנירים גלובליים אחרים ביפן ואוסטרליה... שליש מאוהדי הכדורגל האירופאים בין הגילאים 18-34 אומרים שהם נוסעים רק כדי לצפות בנבחרת שלהם משחקת, אז אנחנו נרגשים משיתוף הפעולה שלנו עם אופ"א". המחקר הוזמן על ידי Booking.com ונערך עצמאית בקרב מדגם של 8,073 אוהדי כדורגל אירופאים בגילאי 18 ומעלה מ-12 שווקים (לרבות 900 משיבים מכל אחת מהמדינות הבאות: גרמניה, צרפת, ספרד, איטליה, בריטניה, רוסיה, ו-400 משיבים מכל אחת מהמדינות הבאות: בלגיה, דנמרק, קרואטיה, הולנד, שבדיה וישראל). עבודת השטח בוצעה בין ה-8 באוגוסט ל-2 בספטמבר 2019.</p>
    </article>
  </body>
</html>