<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200620"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="‘ম্যাজিক বাউলিয়ানা’র সপ্তম অডিশন হয়ে গেল ঢাকায়"/>
    <meta property="og:description" content="মাছরাঙা টেলিভিশনে আবার শুরু হয়েছে সান ফাউন্ডেশনের উদ্যোগে ‘ম্যাজিক বাউলিয়ানা ২০১৯’। বাংলাদেশের সবচেয়ে বড় এ ফোক রিয়েলিটি শো-র এবারের তৃতীয় আসরে রেজিস্ট্রেশন করেছেন সারা দেশের ৪২ হাজারেরও বেশি প্রতিযোগী। চট্টগ্রাম, কুষ্টিয়া, রংপুর, রাজশাহী, সিলেট, ময়মনসিংহের পর সপ্তম অডিশন ও সিলেকশন রাউন্ড অনুষ্ঠিত হয়ে গেল ঢাকার কচি-কাঁচার মেলা মিলনায়তনে ২২শে নভেম্বর ও গতকাল। টানা দুইদিন অসংখ্য প্রতিযোগীর গান শুনে বিচারকার্য করেছেন অণিমা মুক্তি গোমেজ, আজাদ দেওয়ান মুক্তি, স্বপ্না রায়, খগেন্দ্রনাথ সরকার, বিমান চন্দ্র বিশ্বাস এবং হালিমা পারভীন। ২২শে নভেম্বর তাদের সঙ্গে যুক্ত হয়েছিলেন কাজল রেখা এবং জি.এম. জাকির হোসেন। গতকাল যুক্ত হয়েছিলেন গায়ত্রী দাস এবং আনিসুর রহমান। তাল-সুর-লয়, উচ্চারণ এবং গায়কি- এই পাঁচটি বিষয়ে বিচার করে বিচারকরা দুইদিনে ম্যাজিক কার্ড প্রদান করেন ছয়জন শিল্পীকে। এভাবে সারা দেশের মোট ২৪জন নির্বাচিত প্রতিযোগী অংশ নিবেন মূল রাউন্ডে। তাদের মধ্যে থেকে মূল রাউন্ডে বিজয়ী তিন প্রতিযোগী দেশ ও বিদেশের জনপ্রিয় লোকসংগীত শিল্পীদের সঙ্গে গাইবেন সান ফাউন্ডেশনের উদ্যোগে আয়োজিত ঢাকা ইন্টারন্যাশনাল ফোক ফেস্ট-এর মঞ্চে। ‘ম্যাজিক বাউলিয়ানা’র…"/>
  </head>
  <body>
    <article>
      <h1>‘ম্যাজিক বাউলিয়ানা’র সপ্তম অডিশন হয়ে গেল ঢাকায়</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার</a></address>
      <p>মাছরাঙা টেলিভিশনে আবার শুরু হয়েছে সান ফাউন্ডেশনের উদ্যোগে ‘ম্যাজিক বাউলিয়ানা ২০১৯’। বাংলাদেশের সবচেয়ে বড় এ ফোক রিয়েলিটি শো-র এবারের তৃতীয় আসরে রেজিস্ট্রেশন করেছেন সারা দেশের ৪২ হাজারেরও বেশি প্রতিযোগী। চট্টগ্রাম, কুষ্টিয়া, রংপুর, রাজশাহী, সিলেট, ময়মনসিংহের পর সপ্তম অডিশন ও সিলেকশন রাউন্ড অনুষ্ঠিত হয়ে গেল ঢাকার কচি-কাঁচার মেলা মিলনায়তনে ২২শে নভেম্বর ও গতকাল। টানা দুইদিন অসংখ্য প্রতিযোগীর গান শুনে বিচারকার্য করেছেন অণিমা মুক্তি গোমেজ, আজাদ দেওয়ান মুক্তি, স্বপ্না রায়, খগেন্দ্রনাথ সরকার, বিমান চন্দ্র বিশ্বাস এবং হালিমা পারভীন। ২২শে নভেম্বর তাদের সঙ্গে যুক্ত হয়েছিলেন কাজল রেখা এবং জি.এম. জাকির হোসেন। গতকাল যুক্ত হয়েছিলেন গায়ত্রী দাস এবং আনিসুর রহমান। তাল-সুর-লয়, উচ্চারণ এবং গায়কি- এই পাঁচটি বিষয়ে বিচার করে বিচারকরা দুইদিনে ম্যাজিক কার্ড প্রদান করেন ছয়জন শিল্পীকে। এভাবে সারা দেশের মোট ২৪জন নির্বাচিত প্রতিযোগী অংশ নিবেন মূল রাউন্ডে।</p>
      <p>তাদের মধ্যে থেকে মূল রাউন্ডে বিজয়ী তিন প্রতিযোগী দেশ ও বিদেশের জনপ্রিয় লোকসংগীত শিল্পীদের সঙ্গে গাইবেন সান ফাউন্ডেশনের উদ্যোগে আয়োজিত ঢাকা ইন্টারন্যাশনাল ফোক ফেস্ট-এর মঞ্চে। ‘ম্যাজিক বাউলিয়ানা’র প্রতিটি পর্ব দেখতে চোখ রাখতে হবে মাছরাঙা টেলিভিশনের পর্দায়। প্রতিযোগিতাটির আয়োজক মাছরাঙা টেলিভিশন। পৃষ্ঠপোষক স্কয়ার টয়লেট্রিজ লিমিটেড।</p>
      <p>এই বিভাগের সর্বাধিক পঠিত</p>
    </article>
  </body>
</html>