<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pu.nl/artikelen/nachtwacht/capcom-maakt-nieuwe-resident-evil-remake/"/>
    <meta property="og:site_name" content="Power Unlimited"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="'Capcom maakt nieuwe Resident Evil-remake' "/>
    <meta property="og:description" content="Terwijl de collega’s erop los streamen en presenteren tijdens Heroes Dutch Comic Con, heeft de Wacht alles in het werk gesteld om een hete Weekendwacht te brengen op deze frisse zondag. Vandaag lees je onder meer over Resident Evil, Project xCloud, The Game Awards en nog veel meer!"/>
  </head>
  <body>
    <article>
      <h1>'Capcom maakt nieuwe Resident Evil-remake' </h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Wimpie</a></address>
      <p>
        <b>Terwijl de collega’s erop los streamen en presenteren tijdens Heroes Dutch Comic Con, heeft de Wacht alles in het werk gesteld om een hete Weekendwacht te brengen op deze frisse zondag. Vandaag lees je onder meer over Resident Evil, Project xCloud, The Game Awards en nog veel meer!</b>
      </p>
      <h3>Gerucht: Capcom werkt hard aan nieuwe Resident Evil-remake</h3>
      <p>Allereerst een griezelig geruchtje: Capcom is waarschijnlijk bezig met de ontwikkeling van Resident Evil 3 Nemesis Remake. Je Wacht kan niet blijer zijn als dit gerucht afkomstig van YouTuber <a href="https://www.youtube.com/watch?v=ksBrLDX8SCM">SpawnWave</a> Waar blijkt te zijn. Van bronnen binnen Capcom hoorde hij dat er al lang hard gewerkt wordt aan de remake, terwijl de multiplayer-titel Project Resistance op dit moment de spotlight krijgt. <a href="https://www.eurogamer.net/articles/2019-11-22-sources-resident-evil-3-remake-in-development">Eurogamer</a> nam het gerucht over nadat zij van bronnen die dichtbij het ontwikkelaarsteam staan hetzelfde verhaal hoorden.</p>
      <figure>
        <iframe src="https://www.youtube.com/embed/ksBrLDX8SCM" width="608" height="370" data-service="Youtube" scrolling="no"/>
      </figure>
      <p>Het is niet gek dat ook Nemesis een remake krijgt; de remake van Resident Evil 2 was dit jaar een groot succes en Capcom zei eerder al <a href="https://www.tweaktown.com/news/64643/capcom-remake-resident-evil-3-fans-want/index.html">dat een Nemesis-remake gemaakt zal worden als fans dat willen</a>. Resident Evil 3 Nemesis Remake zou op koers liggen voor een release in 2020. Resident Evil 2 Remake werd voor het eerst geshowd op The Game Awards 2018, dus laten we hopen op een eerste teaser tijdens The Game Awards 2019!<br/>    </p>
      <h3>Project xCloud krijgt geen exclusieve titels</h3>
      <p>Het Australische <a href="https://stevivor.com/news/xcloud-exclusive-games/">Stevivor</a> meldde dit weekend dat Microsoft bezig was met het bespreken van exclusieve games voor Project xCloud. Op X019 interviewde Stevivor namelijk Microsofts Vice President of Gaming, Kareem Choudhry en de beste man zei dat Microsoft verkennende gesprekken voerde over de mogelijkheid tot exclusieve games voor Project xCloud. Choudhry zei toen onder andere het volgende:</p>
      <blockquote>In terms of exclusives, we’re in early talks with first- and third- parties, but we don’t have any announcements to share. New content and IP takes eighteen months to two years to develop.</blockquote>
      <figure>
        <img src="https://cdn2.pu.nl/media/wimpie/1080-xboxpresstour_ign-7531.jpg"/>
      </figure>
      <p>Microsoft kwam echter terug op Choudhry’s uitspraken want gisteren kreeg het artikel een update met daarin de volgende verklaring:</p>
      <blockquote>We are investigating a variety of new capabilities made possible by the cloud. However, we remain committed to an approach with game streaming that is complementary to console and have no plans for cloud-exclusive content at this time.</blockquote>
      <p>Dus ineens zijn er toch geen gesprekken gevoerd met ontwikkelaars… Misschien is Choudhry iets te enthousiast geweest in zijn uitspraken. Het is in ieder geval jammer voor Xbox-gamers die van plan zijn om Project xCloud te gaan gebruiken. Zij hoeven in ieder geval niet te rekenen op exclusieve titels.<br/>   </p>
      <h3>Geoff Keighley reageert op zorgen over Game Award-nominaties Death Stranding</h3>
      <p>Geoff Keighley is dikke maatjes met Hideo Kojima. De Game Awards-chief steekt de vriendschap <a href="https://twitter.com/geoffkeighley/status/1190171657966514177?s=20">niet onder stoelen of banken</a> en hij had zelf een cameo-rolletje in Death Stranding. Over die game en The Game Award bestaan nu de nodige zorgen, want met negen nominaties, waaronder Best Game en Best Game Direction, denkt men dat er sprake is van belangenverstrengeling. <a href="https://kotaku.com/death-strandings-nominations-at-the-game-awards-cant-he-1840005746">Kotaku</a> schreef een feature over alle heisa en daarin komt een tweet naar voren waarin Keighley het volgende zegt:</p>
      <figure>
        <iframe data-src="https://twitter.com/geoffkeighley/status/1197199033506222080?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Volgens Keighley hoef je je dus geen zorgen te maken; hij zou zelf geen inspraak hebben in de nominaties en uiteindelijke winnaars van Game Awards. Wat denk jij? Bestaat de mogelijkheid dat Keighley’s prominente rol bij de Game Awards voor doorgestoken kaart-situaties kan zorgen? De Wacht wil altijd uitgaan van een integere organisatie bij Award-evenementen, maar ook hij kan de voor de hand liggende vragen niet negeren. We gaan het begin volgende maand zien als de Game Awards worden uitgereikt in Los Angeles. <a href="https://www.pu.nl/artikelen/nachtwacht/deze-spellen-zijn-genomineerd-als-game-of-the-year-op-de-game-awards-2019/">Hier</a> lees je alle genomineerden nog eens terug.<br/>    </p>
      <h3>Masahiro Sakurai: 'Ik werk aan een nieuw Smash-personage'</h3>
      <p>Famitsu organiseerde afgelopen week een <a href="http://www.nintendolife.com/news/2019/11/playstation_is_taking_part_in_a_japanese_super_smash_bros_ultimate_tournament">'corporate' Smash-toernooitje in Japan</a> waar Nintendo-concurrent PlayStation ook aan meedeed. Uiteindelijk won Taisho Pharmaceutical het toernooi door in de finale te winnen van brillenmaker Zoff. Sony werd in de halve finale uitgeschakeld. Uiteraard kon Smash-vader Masahiro Sakurai niet ontbreken op het podium en toen hij ten tonele verscheen vertelde hij het volgende (vertaling door <a href="https://twitter.com/bk2128">BlackKite</a>):</p>
      <blockquote>Today I also made things in the company, such as a fighter whom hasn’t been known by everybody yet. And I came here after the work has ended.</blockquote>
      <figure>
        <iframe src="https://www.youtube.com/embed/yK3VltKv3JI" width="608" height="370" data-service="Youtube" scrolling="no"/>
      </figure>
      <p>Het is altijd fijn om te horen dat Sakurai weer een gloednieuw Smash-personage in petto heeft, maar de grote vraag is nu uiteraard: wie gaat hij in godsnaam naar Nintendo’s crossover fighting game toe brengen? De huidige Fighters Pass heeft nog één vechter op de planning staan, maar sinds de aankondiging van Terry Bogard is bekend dat er nóg een Fighters Pass naar Super Smash Bros. Ultimate toe komt. In totaal kunnen we dus nog zes(!) personages verwachten in Smash. Je Wacht <a href="https://www.pu.nl/artikelen/feature/deze-6-personages-missen-nog-super-smash-bros-ultimate/">heeft al een lijstje</a>, dus ook hij zal de Smash-ontwikkelingen op de voet volgen.<br/>     </p>
      <h3>Half-Life: Alyx systeemeisen zijn niet mals</h3>
      <p>Na de aankondiging van Half-Life: Alyx waar je <a href="https://www.pu.nl/artikelen/nachtwacht/valve-onthult-half-life-alyx-voor-vr/">vrijdag</a> over las, zijn vandaag de systeemeisen bekend voor de game die exclusief in VR gespeeld kan worden. Het lijkt erop dat je echt een dikke PC nodig gaat hebben voor Alyx, want de systeemeisen liegen er niet om; de minimaal benodigde hardware voor Alyx overschrijdt zelfs die van de Valve Index VR-set! Hier komen ze:</p>
      <p>De <b>minimale</b> systeemeisen <a href="https://store.steampowered.com/app/546560/HalfLife_Alyx/">zoals die vermeld staan op Steam</a>:</p>
      <ul>
        <li>OS: Windows 10</li>
        <li>Processor: Core i5-7500 / Ryzen 5 1600</li>
        <li>RAM-geheugen: 12 GB</li>
        <li>Grafische kaart: GTX 1060 / RX 580 - 6GB VRAM</li>
      </ul>
      <p>Ter vergelijking de <b>minimale</b> specs <a href="https://support.steampowered.com/kb_article.php?ref=4061-QUZB-4602">voor de Valve Index zelf</a>:</p>
      <ul>
        <li>OS: Windows 10, SteamOS, Linux</li>
        <li>Processor: Dual Core with Hyper-Threading</li>
        <li>RAM-geheugen: 8 GB</li>
        <li>Grafische kaart: Nvidia GeForce GTX 970 / AMD RX480</li>
        <li>DisplayPort 1.2 en USB 2.0+</li>
      </ul>
      <p>En tenslotte de <b>aanbevolen</b> specs <a href="https://www.pu.nl/artikelen/nachtwacht/capcom-maakt-nieuwe-resident-evil-remake/Capcom%20maakt%20nieuwe%20Resident%20Evil-remake">voor de Valve Index</a>:</p>
      <ul>
        <li>Processor: Quad Core+</li>
        <li>Grafische kaart: Nvidia GeForce GTX 1070 or better</li>
        <li>USB 3.0+ voor Headset Pass-Through Camera</li>
      </ul>
      <p>De minimale specs voor Half-Life: Alyx zijn dus eigenlijk vergelijkbaar met de aanbevolen specs van de Valve Index. Gelukkig heb je nog eventjes om eventuele nodige upgrades aan je systeem uit te voeren, want Half-Life: Alyx is pas vanaf maart 2020 beschikbaar op Steam. De game wordt aangestuurd door Valve’s SteamVR software en ondersteunt alle VR-headsets die op PC-runnen. Denk dus aan Oculus Rift, HTC Vice, Windows Mixed Reality en Valve’s eigen Index VR-set. Half-Life: Alyx gaat zestig euro kosten, maar eigenaren van een Valve Index krijgen de game gratis.<br/>     </p>
      <h3>Digital Foundry vergelijkt Red Dead Redemption 2 op Google Stadia met andere platforms</h3>
      <p>Afgelopen <a href="https://www.pu.nl/artikelen/nachtwacht/valve-onthult-half-life-alyx-voor-vr/">vrijdag</a> liet Sven je al een Digital Foundry zien die inzoomde op Google Stadia en drie grote games die daarop speelbaar zijn, maar nu is die grote tech review van de nieuwe streamingdienst uitgebreid met een video die specifiek de Stadia-versie van Red Dead Redemption 2 vergelijkt met zijn broertjes op PC en Xbox One X. Check ‘m hieronder:</p>
      <figure>
        <iframe src="https://www.youtube.com/embed/x6y4MnlFLNE" width="608" height="370" data-service="Youtube" scrolling="no"/>
      </figure>
    </article>
  </body>
</html>