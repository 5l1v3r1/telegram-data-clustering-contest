<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adressa.no/nyheter/innenriks/2019/11/24/Beruset-trailersj%C3%A5f%C3%B8r-hadde-spydd-p%C3%A5-rattet-20462504.ece"/>
    <meta property="og:site_name" content="adressa.no"/>
    <meta property="article:published_time" content="2019-11-24T00:37:44+00:00"/>
    <meta property="og:title" content="Beruset trailersjåfør hadde spydd på rattet"/>
    <meta property="og:description" content="Politiet ble møtt av en overstadig beruset sjåfør som hadde kastet opp på rattet, da de stanset en litauisk semitrailer i Bø i Telemark lørdag kveld."/>
  </head>
  <body>
    <article>
      <h1>Beruset trailersjåfør hadde spydd på rattet</h1>
      <address><time datetime="2019-11-24T00:37:44+00:00">24 Nov 2019, 00:37</time> by <a rel="author">(NTB) NTB</a></address>
      <p>Politiet ble møtt av en overstadig beruset sjåfør som hadde kastet opp på rattet, da de stanset en litauisk semitrailer i Bø i Telemark lørdag kveld.</p>
      <aside><a href="https://www.adressa.no/nyheter/innenriks/2019/11/24/javascript:void(0);">Del denne artikkelen på Facebook</a> <a href="https://www.adressa.no/nyheter/innenriks/2019/11/24/javascript:void(0);">Del denne artikkelen på Twitter</a> <a href="https://www.adressa.no/nyheter/innenriks/2019/11/24/javascript:void(0);">Del denne artikkelen på e-post</a></aside>
      <p>Politiet rykket ut etter meldinger om en semitrailer som vinglet på riksvei 36 gjennom Bø i Telemark lørdag kveld. Like før midnatt fikk de stanset den utenlandske lastebilen. Politiet melder at sjåføren hadde nesten 2 i promille.</p>
      <p>– Da politiet fikk stanset sjåføren kjørte han litt ut i grøfta. Da døren ble åpnet så patruljen at han hadde kastet opp i kupeen, sier operasjonsleder Trond Groth i Sørøst politidistrikt til NTB.</p>
      <p>Sjåføren ble pågrepet, og både nøklene og traileren er beslaglagt som bevissikring. Operasjonslederen forteller om at det normalt er brukbart med trafikk på riksvei 36 som er hovedveien mellom Skien og Seljord i Telemark.</p>
      <p>– Dette er utrolig skjerpende. En overstadig beruset sjåfør på en riksvei med en del trafikk, sier operasjonslederen. Han sier saken blir etterforsket videre.</p>
      <p>(©NTB)</p>
    </article>
  </body>
</html>