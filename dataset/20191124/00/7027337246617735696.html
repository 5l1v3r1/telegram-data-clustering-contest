<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699978/%D8%A7%D8%B3%D8%AA%D8%A7%D9%86%D8%AF%D8%A7%D8%B1%DB%8C-%D8%A7%D9%84%D8%A8%D8%B1%D8%B2-%D8%AA%DA%A9%D8%B0%DB%8C%D8%A8-%D8%AF%D8%B3%D8%AA%D8%B1%D8%B3%DB%8C-%D8%A2%D8%B4%D9%88%D8%A8%DA%AF%D8%B1%D8%A7%D9%86-%D8%A8%D9%87-%D9%85%D8%AE%D8%A7%D8%B2%D9%86-%D9%BE%D9%88%D9%84-%D9%88-%D8%B5%D9%86%D8%AF%D9%88%D9%82-%D8%A7%D9%85%D8%A7%D9%86%D8%A7%D8%AA-%D8%A8%D8%A7%D9%86%DA%A9-%D9%87%D8%A7"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="استانداری البرز: تکذیب دسترسی آشوبگران به مخازن پول و صندوق امانات بانک ها"/>
    <meta property="og:description" content="معاون اقتصادی استاندار البرز با بیان اینکه دسترسی به صندوق امانات بانکی در جریان ناآرامی‌های اخیر در استان البرز صحت ندارد، گفت: هیچ مخزن پولی در استان البرز مورد تعرض و دسترس عناصر آشوبگر قرار نگرفته است."/>
  </head>
  <body>
    <article>
      <h1>استانداری البرز: تکذیب دسترسی آشوبگران به مخازن پول و صندوق امانات بانک ها</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <figure>
        <img src="https://cdn.asriran.com/files/fa/news/1398/9/3/1040203_341.jpg"/>
      </figure>
      <p>معاون اقتصادی استاندار البرز با بیان اینکه دسترسی به صندوق امانات بانکی در جریان ناآرامی‌های اخیر در استان البرز صحت ندارد، گفت: هیچ مخزن پولی در استان البرز مورد تعرض و دسترس عناصر آشوبگر قرار نگرفته است.</p>
      <p>جهانگیر شاهمرادی در گفت‌وگو با تسنیم در مورد برخی شایعات در مورد دسترسی برخی از عوامل اغتشاش‌گر ‌در جریان نا آرامی‌های چند روز گذشته به مخازن پولی بانک‌ها و صندوق امانات بانکی متعلق به مردم ‌اظهار داشت: برخی از بانک‌های استان البرز در جریان نا آرامی‌های چند روز گذشته دچار خسارت شدند.</p>
      <p>وی با بیان اینکه بانک‌های امروز با بانک‌های گذشته بسیار متفاوت است، افزود: امروز در بانک‌ها سیستم‌های نرم افزاری و کامپیوتری را می‌بینیم که اطلاعات آنها در لحظه به مرکز پشتیبانی بانک مرکزی ارسال می‌شود و به صورت مرتب از اطلاعات ارسالی نسخه پشتیبانی در سرور مرکزی ذخیره می‌شود.</p>
      <p>معاون هماهنگی امور اقتصادی استاندار البرز با بیان اینکه عملا در بانک‌ها پولی وجود ندارد، بیان کرد: تنها در این زمینه یک اعتبار و عددد جابه‌جا می‌شود و با این سیتم به مردم خدمات‌رسانی انجام می‌شود.</p>
      <p>شاهمرادی با بیان اینکه شعبات بانکی که در استان البرز آسیب دیدند تعدادی کامپیوتر، میز و صندلی بودند، تصریح کرد: خوشبختانه در هیچ کدام از بانک‌ها دسترسی به صندوق امانات متعلق به مردم است و مخازن پول فراهم نشد.</p>
      <p>معاون استاندار البرز با بیان اینکه بانک‌های آسیب دیده به سرعت به چرخه خدمات دهی بازمی گردند،گفت: بانکها نیز در این زمینه به دنبال راه اندازی و خدمات دهی به مشتریان هستند.</p>
    </article>
  </body>
</html>