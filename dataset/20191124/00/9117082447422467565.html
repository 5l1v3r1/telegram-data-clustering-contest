<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/maltempo-in-liguria-ripercussioni-anche-sulle-autostrade-213554.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Maltempo in Liguria, ripercussioni anche sulle autostrade"/>
    <meta property="og:description" content="GENOVA - Forti ripercussioni anche sulle autostrade liguri a causa del maltempo. Nella giornata di ieri gravi disagi in A7 a causa di un allagamento nella galleria di Bolzaneto che ha causato lunghe code per tutta la mattinata. Ecco la situazione in aggiornamento. "/>
  </head>
  <body>
    <article>
      <h1>Maltempo in Liguria, ripercussioni anche sulle autostrade</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213554-420x236.jpg"/>
      </figure>
      <p><b>GENOVA - </b><b>Forti ripercussioni anche sulle autostrade liguri a causa del maltempo. </b>Nella giornata di ieri gravi disagi in A7 a causa di un allagamento nella galleria di Bolzaneto che ha causato lunghe code per tutta la mattinata. Ecco la situazione in aggiornamento. </p>
      <p>
        <b>A10</b>
      </p>
      <p><b>Rallentamenti tra Celle Ligure e Albisola</b>: sulla A10 Genova-Savona tra Albisola ed il Bivio con la Complanare di Savona, in direzione di Ventimiglia, è stato riaperto il tratto precedentemente chiuso a causa di uno smottamento in carreggiata avvenuto al km 39.7 in seguito alle forti piogge che interessano la zona. Si transita sulla corsia di sorpasso e si è formata una coda Celle Ligure ed Albisola. Per un altro smottamento è chiusa la stazione di Celle Ligure sia in entrata che in uscita in entrambe le direzioni. Sul posto è presente il personale di Autostrade per l'Italia.</p>
      <p>Smottamento in uscita a Celle Ligure, casello chiuso: Celle Ligure in entrata è chiuso al traffico in entrambe le direzioni per uno smottamento. Entrata consigliata verso Ventimiglia: Albisola. Entrata consigliata verso Genova: Arenzano.</p>
      <p>Frana tra Varazze e Arenzano: sulla A10 Genova-Savona tra Varazze ed Arenzano, in direzione di Genova, il tratto è chiuso per una frana in carreggiata avvenuta in seguito delle forti piogge che interessano la zona. E' stata istituita l'uscita obbligatoria a Varazze con rientro in autostrada ad Arenzano dopo aver percorso la viabilità ordinaria. Sul posto sono presenti il personale di Autostrade per l'Italia, la Polizia Stradale ed i mezzi di soccorso.</p>
    </article>
  </body>
</html>