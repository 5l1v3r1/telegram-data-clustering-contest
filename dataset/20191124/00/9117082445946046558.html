<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primocanale.it/notizie/crollo-viadotto-sulla-a6-casellati-e-foto-del-paese-in-pericolo-permanente--213565.html"/>
    <meta property="og:site_name" content="Primocanale.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Crollo viadotto sulla A6, Casellati: &quot;E' foto del Paese in pericolo permanente&quot;"/>
    <meta property="og:description" content="SAVONA - &quot;Il crollo del viadotto lungo la Savona-Torino è l'ennesima, drammatica fotografia di un'Italia che, sotto il profilo idrogeologico, vive una fase di pericolo permanente ed è sbagliato e fuorviante parlare di emergenza-maltempo ogni qualvolta si verificano avvenimenti di questo genere. Urgono misure strutturali e non più provvedimenti-tampone: mi riferisco a una mappatura strategica delle aree e delle infrastrutture a rischio e un piano per la messa in sicurezza dei territori. Non si può più sprecare un solo giorno&quot;. Lo ha detto il Presidente del Senato Elisabetta Casellati in merito al crollo, causato da una frana dovuta alle forti piogge, di un tratto di viadotto di una trentina di metri lungo l'autostrada A6 Torino-Savona."/>
  </head>
  <body>
    <article>
      <h1>Crollo viadotto sulla A6, Casellati: "E' foto del Paese in pericolo permanente"</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://www.primocanale.it/immagininews/thumbs/213565-420x236.jpg"/>
      </figure>
      <p><b>SAVONA - </b>"<b>Il crollo del viadotto lungo la Savona-Torino è l'ennesima</b>, drammatica fotografia di un'Italia che, sotto il profilo idrogeologico, vive una fase di pericolo permanente ed è sbagliato e fuorviante parlare di emergenza-maltempo ogni qualvolta si verificano avvenimenti di questo genere. Urgono misure strutturali e non più provvedimenti-tampone: mi riferisco a una mappatura strategica delle aree e delle infrastrutture a rischio e un piano per la messa in sicurezza dei territori. Non si può più sprecare un solo giorno". Lo ha detto il Presidente del Senato<b> Elisabetta Casellati</b> in merito al crollo, causato da una frana dovuta alle forti piogge, di un tratto di viadotto di una trentina di metri lungo l'autostrada A6 Torino-Savona.</p>
      <p><b>Il Presidente Casellati ha quindi aggiunto che</b> "i dati ci dicono che il 91% dei quasi 8 mila comuni italiani è a rischio frane e alluvioni, una situazione da "codice rosso" rispetto alla quale il varo di una seria politica di prevenzione non è più differibile. Bisogna agire e in fretta". "In questo momento il mio pensiero va a tutti coloro che in ogni parte d'Italia, da Nord a Sud, vivono drammi e disagi a causa degli effetti devastanti delle intemperie climatiche e ai quali il Paese deve necessariamente dare risposte veloci, concrete, risolutive" ha concluso Casallati.</p>
    </article>
  </body>
</html>