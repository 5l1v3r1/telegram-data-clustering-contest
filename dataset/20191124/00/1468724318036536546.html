<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrovaartha.com/news/41330/shahla-sherin-death-sarvajan-gvhss-building-will-reconstruct"/>
    <meta property="og:site_name" content="Metro Vaartha"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ഷഹ്‌ലയുടെ മരണം: പാമ്പുകയറിയ സ്കൂൾ കെട്ടിടം പൊളിച്ചുമാറ്റും"/>
    <meta property="og:description" content="കൽപ്പറ്റ:ക്ലാസ് മുറിയിൽ വിദ്യാർഥിനി പാമ്പു കടിയേറ്റു മരിച്ച സ്കൂൾ കെട്ടിടം പൊളിച്ചു മാറ്റും. സുൽത്താൻ ബത്തേരി സർവജന വൊക്കേഷണൽ ഹയർ സെക്കൻഡറി സ്കൂളിന്‍റെ പഴയ കെട്ടിടം പൊളിച്ച് മാറ്റി പുതിയ കെട്ടിടം പണിയും."/>
  </head>
  <body>
    <article>
      <h1>ഷഹ്‌ലയുടെ മരണം: പാമ്പുകയറിയ സ്കൂൾ കെട്ടിടം പൊളിച്ചുമാറ്റും </h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>യുപി വിഭാഗത്തിന് ഒരാഴ്ച കൂടി അവധി കൊടുക്കാനും തീരുമാനിച്ചു. ഇന്ന് ചേർന്ന സർവകക്ഷി യോഗത്തിലാണ് തീരുമാനം. ഷഹ്‌ല ഷെറിൽ പഠിച്ച ക്ലാസ് മുറി ഉൾപ്പെടുന്ന കെട്ടിടമാണ് പൊളിക്കുന്നത്. </p>
      <p>കൽപ്പറ്റ:ക്ലാസ് മുറിയിൽ വിദ്യാർഥിനി പാമ്പു കടിയേറ്റു മരിച്ച സ്കൂൾ കെട്ടിടം പൊളിച്ചു മാറ്റും. സുൽത്താൻ ബത്തേരി സർവജന വൊക്കേഷണൽ ഹയർ സെക്കൻഡറി സ്കൂളിന്‍റെ പഴയ കെട്ടിടം പൊളിച്ച് മാറ്റി പുതിയ കെട്ടിടം പണിയും.</p>
      <p>യുപി വിഭാഗത്തിന് ഒരാഴ്ച കൂടി അവധി കൊടുക്കാനും തീരുമാനിച്ചു. ഇന്ന് ചേർന്ന സർവകക്ഷി യോഗത്തിലാണ് തീരുമാനം. ഷഹ്‌ല ഷെറിൽ പഠിച്ച ക്ലാസ് മുറി ഉൾപ്പെടുന്ന കെട്ടിടമാണ് പൊളിക്കുന്നത്. </p>
      <p>ഹൈസ്കൂൾ, ഹയർസെക്കൻഡറി വിഭാഗങ്ങൾക്ക് തിങ്കളാഴ്ച മുതൽ ക്ലാസുകൾ പുനരാരംഭിക്കും. എന്നാൽ യുപി വിഭാഗത്തിന് ഡിസംബർ രണ്ടു മുതലായിരിക്കും ഇനി ക്ലാസുണ്ടായിരിക്കുക. വിദ്യാർഥികൾക്ക് പ്രത്യേക കൗൺസിലിങ് നൽകാനും തീരുമാനിച്ചു.</p>
      <p>നവംബർ 20നാണ് സര്‍വജന ഗവ. ഹൈസ്‌കൂളിലെ അഞ്ചാം ക്ലാസ് വിദ്യാര്‍ഥിനിയായ പുത്തന്‍കുന്ന് നൊട്ടന്‍ വീട്ടില്‍ അഡ്വ. അസീസിന്‍റെയും അഡ്വ. സജ്‌ന ആയിഷയുടെയും മകള്‍ ഷഹ്‌ലയ്ക്ക് ബുധനാഴ്ച ഉച്ചകഴിഞ്ഞ് ക്ലാസ് മുറിയില്‍വച്ച് പാമ്പുകടിയേറ്റത്. ക്ലാസ് മുറിയിലെ കോണ്‍ക്രീറ്റ് തറയില്‍ ചുമരിനോട് ചേര്‍ന്ന് രണ്ടു മാളങ്ങളുണ്ടായിരുന്നു. ഇതിലൊന്നില്‍നിന്നാണു പാമ്പ് ഷഹ്‌ലയെ കടിച്ചത്.</p>
      <p>കുട്ടിക്കു യഥാസമയം ചികിത്സ ലഭ്യമാക്കിയില്ലെന്ന ആരോപണത്തിന്‍റെ പശ്ചാത്തലത്തില്‍ പ്രൈമറി അധ്യാപകന്‍ സി.പി. ഷജില്‍ കുമാറിനെയും അകാരണമായി ചികിത്സ വൈകിപ്പിച്ചെന്ന ആരോപണത്തെത്തുടർന്ന് ഡോക്റ്ററെയും സസ്‌പെന്‍ഡ് ചെയ്തിരുന്നു. പിന്നാലെ പ്രിൻസിപ്പലിനെയും ഹെഡ്മാസ്റ്ററെയും സസ്പെൻഡ് ചെയ്തിരുന്നു. സ്കൂളിന് വീഴ്ച പറ്റിയെന്ന് സ്ഥലത്തെത്തി‍യ വിദ്യാഭ്യാസമന്ത്രി സി.രവീന്ദ്രനാഥ് പറഞ്ഞിരുന്നു. </p>
    </article>
  </body>
</html>