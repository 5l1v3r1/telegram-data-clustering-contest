<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699931/%D8%B3%D8%AE%D9%86%DA%AF%D9%88%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D9%88%DB%8C%D9%84%D9%85%D9%88%D8%AA%D8%B3-%D9%87%D9%85%DA%86%D9%86%D8%A7%D9%86-%D8%B3%D8%B1%D9%85%D8%B1%D8%A8%DB%8C-%D8%AA%DB%8C%D9%85-%D9%85%D9%84%DB%8C-%D8%A7%D8%B3%D8%AA-%D9%86%D8%AA%DB%8C%D8%AC%D9%87-%D9%85%D8%B0%D8%A7%DA%A9%D8%B1%D8%A7%D8%AA-%D8%B1%D8%A7-%D8%A7%D8%B9%D9%84%D8%A7%D9%85-%D9%85%DB%8C%E2%80%8C%DA%A9%D9%86%DB%8C%D9%85"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="سخنگوی فدراسیون فوتبال: ویلموتس همچنان سرمربی تیم ملی است/ نتیجه مذاکرات را اعلام می‌کنیم"/>
    <meta property="og:description" content="در حال حاضر موضع فدراسیون تائید برخی گمانه‌زنی‌ها نیست اما به طور حتم نتیجه مذاکرات با سرمربی تیم ملی و برنامه‌های آینده به اطلاع عموم خواهد رسید. امیدواریم حالا که سرنوشت تیم ملی در دستان خودش است، با یک وفاق و همدلی ملی بتوانیم برنامه‌ها را به خوبی پیش ببریم."/>
  </head>
  <body>
    <article>
      <h1>سخنگوی فدراسیون فوتبال: ویلموتس همچنان سرمربی تیم ملی است/ نتیجه مذاکرات را اعلام می‌کنیم</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>در حال حاضر موضع فدراسیون تائید برخی گمانه‌زنی‌ها نیست اما به طور حتم نتیجه مذاکرات با سرمربی تیم ملی و برنامه‌های آینده به اطلاع عموم خواهد رسید. امیدواریم حالا که سرنوشت تیم ملی در دستان خودش است، با یک وفاق و همدلی ملی بتوانیم برنامه‌ها را به خوبی پیش ببریم.</b>
      </p>
      <figure>
        <img src="https://cdn.asriran.com/files/fa/news/1398/9/3/1040143_158.jpg"/>
      </figure>
      <p>سخنگوی فدراسیون فوتبال گفت: به طور حتم نتیجه مذاکرات با سرمربی تیم ملی و برنامه‌های آینده به اطلاع عموم خواهد رسید.<br/><br/>به گزارش فارس، امیر مهدی علوی در گفت و گو با شبکه خبر در خصوص اینکه آیا مارک ویلموتس در تیم ملی می‌ماند، عنوان کرد: فدراسیون در ادامه حمایت‌های قاطع در حوزه برنامه‌های تیم ملی و 4 بازی حساسی که در پیش است، تمامی مراحل پشتیبانی را در نظر دارد.</p>
      <p>وی افزود: در حال حاضر موضع فدراسیون تائید برخی گمانه‌زنی‌ها نیست اما به طور حتم نتیجه مذاکرات با سرمربی تیم ملی و برنامه‌های آینده به اطلاع عموم خواهد رسید. امیدواریم حالا که سرنوشت تیم ملی در دستان خودش است، با یک وفاق و همدلی ملی بتوانیم برنامه‌ها را به خوبی پیش ببریم.</p>
      <p>سخنگوی فدراسیون در پاسخ به این سوال که آیا مارک ویلموتس در حال حاضر سرمربی تیم ملی است یا خیر گفت: بله، ویلموتس سرمربی تیم ملی است.</p>
    </article>
  </body>
</html>