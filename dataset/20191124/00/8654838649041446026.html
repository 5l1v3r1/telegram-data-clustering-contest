<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/ninja-fortnite-fumetto-graphic-novel-the-most-dangerous-game.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Ninja, da Fortnite a protagonista di un fumetto con la graphic novel The Most Dangerous Game"/>
    <meta property="og:description" content="Penguin Random House ha annunciato il fumetto ufficiale di Ninja con The Most Dangerous Game, nel quale il celebre streamer diventa eroe all'interno di una vera Battle Royale.. Con il livello di f..."/>
  </head>
  <body>
    <article>
      <h1>Ninja, da Fortnite a protagonista di un fumetto con la graphic novel The Most Dangerous Game</h1>
      <h2>Penguin Random House ha annunciato il fumetto ufficiale di Ninja con The Most Dangerous Game, nel quale il celebre streamer diventa eroe all'interno di una vera Battle Royale.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Con il livello di fama raggiunto, non stupisce che Tyler "<b>Ninja</b>" Blevins, il famoso streamer diventato vero e proprio personaggio grazie a Fortnite, sia ora anche protagonista di un <b>fumetto</b> dedicato, con la nuova graphic novel intitolata <b>Ninja: The Most Dangerous Game</b>.<br/><br/>Pubblicata da Penguin Random House e scritta e disegnata da Justin Jordan e Felipe Magaña, il fumetto è inserito in un volume da <b>144 pagine</b> in cui Ninja è protagonista di un'avventura che ha a che fare con la meccanica di <a href="https://multiplayer.it/giochi/fortnite-per-pc.html">Fortnite</a>. Ninja è dunque una sorta di eroe che si ritrova a combattere all'interno di una <b>Battle Royale</b> insieme ad altri 99 personaggi, ma la situazione assume una piega inaspettata a causa della svolta pacifista intrapresa dal protagonista.<br/><br/>Nel fumetto, Ninja si rifiuta infatti di combattere e la sua protesta nonviolenta spinge molti altri a ribellarsi al sistema imposto dalla Battle Royale, a quanto pare. Ninja: The Most Dangerous Game ha la <b>data di uscita</b> fissata per il 3 dicembre, ma al momento non ci sono informazioni su una sua distribuzione ufficiale anche dalle nostre parti, tradotto in italiano.<br/><br/>Considerando la diffusione del merchandising targato <a href="https://multiplayer.it/notizie/fortnite-ninja-scatena-contro-bot-rimossi-dal-gioco.html">Ninja</a> anche in Italia, tuttavia, l'arrivo del fumetto dedicato potrebbe essere alquanto probabile.</p>
      <figure>
        <img src="https://multiplayer.net-cdn.it/thumbs/images/2019/08/03/ninja_jpg_1400x0_q85.jpg"/>
      </figure>
      <ul>
        <li>
          <a href="https://www.vg247.com/2019/11/24/ninja-comic-book-dangerous-game/">Fonte</a>
        </li>
      </ul>
    </article>
  </body>
</html>