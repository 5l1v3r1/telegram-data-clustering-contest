<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/one-piece-vs-demon-slayer-testa-a-testa-vendite-giappone.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="One Piece VS Demon Slayer: testa a testa nelle vendite in Giappone"/>
    <meta property="og:description" content="Il primo posto di One Piece nei dati di vendita Giapponesi (manga e action figure) viene messo in discussione, per la prima volta, da Demon Slayer: Kimetsu no Yaiba.. Demon Slayer: Kimetsu no Yaib..."/>
  </head>
  <body>
    <article>
      <h1>One Piece VS Demon Slayer: testa a testa nelle vendite in Giappone</h1>
      <h2>Il primo posto di One Piece nei dati di vendita Giapponesi (manga e action figure) viene messo in discussione, per la prima volta, da Demon Slayer: Kimetsu no Yaiba.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://multiplayer.it/account/utente/1728620/simone_93/articoli/" target="_blank">Simone Pettine</a></address>
      <p><b>Demon Slayer: Kimetsu no Yaiba</b> è uno dei manga e anime più promettenti degli ultimi anni, e lo confermano le vendite degli ultimi dodici mesi in Giappone. Il successo è stato eccezionale, tale da mettere in discussione persino il primato di <b>One Piece</b>. <br/><a href="https://multiplayer.it/notizie/one-piece-piano-orochi-capitolo-963-manga.html">One Piece</a>, celeberrima opera del mangaka Eiichiro Oda, è da sempre il top seller in Giappone, sia dal punto di vista del manga che da quello delle varie <b>action figure</b>. Nell'ultimo anno, tuttavia, si è assistito ad un testa a testa su questi precisi contenuti, tra One Piece e Demon Slayer: Kimetsu no Yaiba. Quest'ultimo per un periodo è riuscito addirittura a superare il mostro sacro, segno di quanto sta diventando famosa l'opera di Koyoharu Gotoge presso i lettori giapponesi. Un <b>testa a testa</b> senza esclusione di colpi. <br/>Che nei prossimi anni Demon Slayer: Kimetsu no Yaiba sia destinato a diventare uno dei nuovi protagonisti della generazione in corso, un po' come fu per Dragon Ball e Naruto? Riuscirà davvero a contendere il titolo di opera più famosa (e proficua) a One Piece? Staremo a vedere. Attualmente One Piece resta in testa per la <b>vendita dei volumi</b>, ma il rivale lo ha superato nelle vendite complessive/totali, considerando anche l'altro materiale presente (action figure, singoli capitoli).</p>
      <figure>
        <img src="https://multiplayer.net-cdn.it/thumbs/images/2019/10/06/one-piece-ace-1_jpg_1400x0_q85.jpg"/>
      </figure>
      <ul>
        <li>
          <a href="https://comicbook.com/anime/2019/11/22/demon-slayer-sales-figures-overtaking-one-piece-japan/">Fonte</a>
        </li>
      </ul>
    </article>
  </body>
</html>