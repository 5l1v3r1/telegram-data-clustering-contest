<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962737"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T00:31:54+00:00"/>
    <meta property="og:title" content="మీరు కార్వీ క్లయింటా? మీ ముందున్న మార్గాలివే.."/>
    <meta property="og:description" content="ADVT"/>
  </head>
  <body>
    <article>
      <h1>మీరు కార్వీ క్లయింటా? మీ ముందున్న మార్గాలివే..</h1>
      <address>
        <time datetime="2019-11-24T00:31:54+00:00">24 Nov 2019, 00:31</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p>
        <b>హైదరాబాద్‌ కేంద్రంగా కార్యకలాపాలు సాగిస్తున్న కార్వీ స్టాక్‌ బ్రోకింగ్‌పై క్యాపిటల్‌ మార్కెట్‌ నియంత్రణ మండలి ‘సెబీ’ నిషేధం విధించింది. సెక్యూరిటీ చట్టాలను ఉల్లంఘించినందుకు క్రమశిక్షణ చర్యలు చేపడుతూ మధ్యంతర ఉత్తర్వులను విడుదల చేసింది. ఇందులో భాగంగా కంపెనీపై పలు ఆంక్షలు విధించింది. సంస్థలోకి కొత్తగా క్లయింట్లను చేర్చుకోకుండా, ప్రస్తుత క్లయింట్ల సేల్‌ ఆర్డర్లను ఎగ్జిక్యూట్‌ చేయకుండా నిషేధించింది. దీంతో కార్వీ స్టాక్‌ బ్రోకింగ్‌కు చెందిన 2.44 లక్షల మంది కస్టమర్ల పరిస్థితి అగమ్యగోచరంగా మారింది. ఒకవేళ మీరూ కార్వీ కస్టమరైతే మీ ముందున్న మార్గాలేమిటంటే..</b>
      </p>
      <p> </p>
      <ul>
        <li>కార్వీ కస్టమర్లు కొత్త డీమ్యాట్‌ ఖాతా తెరవవచ్చు. కార్వీ వద్ద ఇప్పటికే తెరిచిన డీమ్యాట్‌ ఖాతాలోని సెక్యూరిటీలను కొత్త అకౌంట్‌లోకి బదిలీ చేసుకోవచ్చు. అయితే ఇందుకు కొంత సమయం పట్టవచ్చని మార్కెట్‌ వర్గాలంటున్నాయి. పైగా బోలెడంత పేపర్‌ వర్క్‌ అవసరం అవుతుంది. కార్వీ క్లయింట్ల డీమ్యాట్‌ లేదా డిపాజిటరీ పార్టిసిపెంట్స్‌ (డీపీ) ఖాతాల నుంచి, ఖాతాల్లోకి వచ్చే సెక్యూరిటీల కదలికలను గమనించాలని డిపాజిటరీ సంస్థలైన సీడీఎ్‌సఎల్‌, ఎన్‌ఎ్‌సడీఎల్‌ను సెబీ ఆదేశించింది. ఈ నేపథ్యంలో సెక్యూరిటీల బదిలీ తతంగం పూర్తయ్యేందుకు కొంతకాలం వేచి చూడాల్సి ఉంటుంది.</li>
        <li>ఒకవేళ మీ కార్వీ బ్రోకింగ్‌ ఖాతాలో నిల్వ నిధులేమైనా ఉన్నట్లయితే తక్షణమే వాటిని మీ బ్యాంక్‌ అకౌంట్‌కు బదిలీ చేసుకోండి. 2009లో సెబీ జారీ చేసిన సర్క్యులర్‌ ప్రకారం.. బ్రోకరేజీ సంస్థలు తమ క్లయింట్‌ ఖాతాలో ఉపయోగించకుండా ఉన్న నిధులను కనీసం 90 రోజులకోసారైనా ఆ క్లయింట్‌ బ్యాంక్‌ ఖాతాకు బదిలీ చేయాల్సి ఉంటుంది. మీ విషయంలో నిధులు నిరుపయోగంగా ఉండి 90 రోజులు పూర్తి కాని పక్షంలో మీరే నిధుల్ని బ్యాంక్‌ ఖాతాకు బదిలీ చేసుకోవాల్సి ఉంటుంది.</li>
        <li>మీ ఆర్డర్లు ఎగ్జిక్యూట్‌ కాకపోయినా మీ ప్రమేయం లేకుండా మీ ఖాతాలోని సెక్యూరిటీలు కార్వీ ఖాతాకు బదిలీ అయినా లేదా మరే ఇతర అక్రమం జరిగినట్లు మీ పరిశీలనకు వచ్చినా వెంటనే సెబీకి ఫిర్యాదు చేయండి.</li>
      </ul>
    </article>
  </body>
</html>