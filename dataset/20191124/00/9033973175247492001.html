<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://video.repubblica.it/sport/il-fuorionda-nazista-di-van-basten-tradito-dal-microfono-aperto-dice-in-diretta-sieg-heil/348679/349263"/>
    <meta property="og:site_name" content="Repubblica Tv - la Repubblica.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Il fuorionda nazista di Van Basten: tradito dal microfono aperto dice in diretta &quot;Sieg Heil&quot;"/>
    <meta property="og:description" content="'Sieg Heil'. Si sente distintamente, al secondo 7 di questo breve video, il saluto nazista pronunciato in diretta da Marco van Basten, col..."/>
  </head>
  <body>
    <article>
      <h1>Il fuorionda nazista di Van Basten: tradito dal microfono aperto dice in diretta "Sieg Heil"</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <video src="https://media.gedidigital.it/repubblicatv/file/2019/11/24/674862/674862-video-rrtv-650-241119vanbastenppisa.mp4"/>
      </figure>
      <p>"Sieg Heil". Si sente distintamente, al secondo 7 di questo breve video, il saluto nazista pronunciato in diretta da Marco van Basten, col microfono aperto in studio e in quel momento spettatore dell'intervista che un giornalista di Fox Sports stava effettuando a bordocampo, in Olanda. L'ex calciatore del Milan, in veste di opinionista per l'emittente, ha tenuto poi a precisare che si è trattato di uno "scherzo frainteso". "Non era mia intenzione scandalizzare i telespettatori - ha detto Van Basten - volevo solo ridicolizzare il tedesco di Hans Krasy, mi scuso". Kraay è il cronista che ha condotto l'intervista a Frank Wormuth - l'uomo a sinistra nella clip - allenatore dell'Heracles Almelo. L'Heracles ha affrontato, nell'ultima giornata del campionato olandese, l'Ajax fuori casa e ha rimediato una sconfitta per 4-0<br/> <br/>"Sieg Heil", in italiano "Salve Vittoria", è stata insieme a "Heil Hitler" una delle forme di saluto utilizzate negli anni del regime nazista. Entrambe le frasi sono oggi fuorilegge in Germania, dove chi le pronuncia è punibile con una multa che può superare i tremila euro</p>
      <p> </p>
      <p> </p>
      <p>
        <i>video Fox Sports</i>
      </p>
    </article>
  </body>
</html>