<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.matichon.co.th/sport/news_1766067"/>
    <meta property="og:site_name" content="มติชนออนไลน์"/>
    <meta property="article:published_time" content="2019-11-24T00:03:59+00:00"/>
    <meta property="og:title" content="‘หงส์แดง’ บุกเฉือนหืด ‘พาเลซ’ 2-1 อันดับไม่ขยับ! ‘เลสเตอร์’ ยังแรงไล่อัด ‘ไบร์ตัน’ 2-0"/>
    <meta property="og:description" content="“หงส์แดง” ลิเวอร์พูล ยังคงรักษาฟอร์มแกร่งต่อเนื่องหลังจากบุกเชือดเอาชนะ “ปราสาทเรือนแก้ว” คริสตัล พาเลซ แบบหืดจับ 2-1 ในศึกฟุตบอลพรีเมียร์ลีก อังกฤษ เมื่อวันที่ 23 พฤศจิกายน"/>
  </head>
  <body>
    <article>
      <h1>‘หงส์แดง’ บุกเฉือนหืด ‘พาเลซ’ 2-1 อันดับไม่ขยับ! ‘เลสเตอร์’ ยังแรงไล่อัด ‘ไบร์ตัน’ 2-0</h1>
      <address><time datetime="2019-11-24T00:03:59+00:00">24 Nov 2019, 00:03</time> by <a rel="author">matichon</a></address>
      <p>“หงส์แดง” ลิเวอร์พูล ยังคงรักษาฟอร์มแกร่งต่อเนื่องหลังจากบุกเชือดเอาชนะ “ปราสาทเรือนแก้ว” คริสตัล พาเลซ แบบหืดจับ 2-1 ในศึกฟุตบอลพรีเมียร์ลีก อังกฤษ เมื่อวันที่ 23 พฤศจิกายน</p>
      <p>เกมนี้ ลิเวอร์พูล บุกมายิงนำก่อน 1-0 ในนาทีที่ 49 จาก ซาดิโอ มาเน่ ก่อนในนาทีที่ 82 พาเลซ ไล่ตีเสมอ 1-1 จาก วิลฟรีด ซาฮา แต่ 3 นาทีต่อมา หงส์แดง พังประตูชัยได้สำเร็จจาก โรแบร์โต้ ฟีร์มิโน่ ซัดดาบสองตุงตาข่าย</p>
      <p>จบเกม ลิเวอร์พูล บุกชนะ พาเลซ 2-1 รักษาสถิติไร้พ่ายต่อไปในลีกติดต่อกันเป็นนัดที่ 3 ทำให้ ลิเวอร์พูล ลงเตะ 13 นัด มี 37 แต้ม อันดันไม่ขยับ โดยรั้งอันดับ 1 ของตารางคะแนนต่อไป ส่วน พาเลซ มี 15 แต้ม หล่นไปอยู่อันดับ 13</p>
      <p>ด้านผลคู่อื่น<br/>วัตฟอร์ด แพ้ เบิร์นลี่ย์ 0-3<br/>อาร์เซน่อล เสมอ เซาธ์แฮมป์ตัน 2-2<br/>บอร์นมัธ แพ้ วูล์ฟแฮมป์ตัน 1-2<br/>ไบรท์ตัน แพ้ เลสเตอร์ ซิตี้ 0-2<br/>เอฟเวอร์ตัน แพ้ นอริช ซิตี้ 0-2</p>
    </article>
  </body>
</html>