<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.calcalist.co.il/markets/articles/0,7340,L-3774345,00.html"/>
    <meta property="og:site_name" content="כלכליסט - www.calcalist.co.il"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="מימוש רכישת האופציה של מדיקוויפ הובילה את נובולוג להפסד"/>
    <meta property="og:description" content="החברה אמנם הגדילה את הכנסותיה, אך השלמת רכישת חברת שירותי הבריאות תמורת 31.5 מיליון שקל גרם להפסד ברווח הנקי; עירן טאוס, מנכ&quot;ל נובולוג: &quot;תימשך הצמיחה והפעילויות הנרכשות נותנות את הערך שלהן&quot;"/>
  </head>
  <body>
    <article>
      <h1>מימוש רכישת האופציה של מדיקוויפ הובילה את נובולוג להפסד</h1>
      <h2>החברה אמנם הגדילה את הכנסותיה, אך השלמת רכישת חברת שירותי הבריאות תמורת 31.5 מיליון שקל גרם להפסד ברווח הנקי; עירן טאוס, מנכ"ל נובולוג: "תימשך הצמיחה והפעילויות הנרכשות נותנות את הערך שלהן"</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">צלי גרינברג</a></address>
      <p>חברת שירותי הבריאות <a href="https://www.calcalist.co.il/stocks/home/0,7340,L-3959-1140151,00.html?quote=%D7%A0%D7%95%D7%91%D7%95%D7%9C%D7%95%D7%92">נובולוג</a> דיווחה היום (ג') על תוצאותיה העסקיות לרבעון השלישי של 2019 והציגה עלייה של 16.1% בהכנסות, ועם זאת, מעבר מרווח להפסד. מה דעתך על מניית נובולוג:</p>
      <figure>
        <img src="https://www.calcalist.co.il/Images/I-Invest/StockQuote/StocksButtonOne.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonTwo.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonThree.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFour.gif"/>
      </figure>
      <figure>
        <img src="https://www.calcalist.co.il/Images/I-Invest/StockQuote/StocksButtonFive.gif"/>
      </figure>
      <ul>
        <li> </li>
        <li> </li>
        <li> </li>
        <li> </li>
        <li> </li>
      </ul>
      <table bordered="">
        <tr>
          <td valign="top"/>
          <td valign="top">קנייה חזקה</td>
          <td valign="top"/>
          <td valign="top">קנייה</td>
          <td valign="top"/>
          <td valign="top">המתן</td>
          <td valign="top"/>
          <td valign="top">מכירה</td>
          <td valign="top"/>
          <td valign="top">מכירה חזקה</td>
        </tr>
      </table>
      <p>
        <a href="https://www.calcalist.co.il/stocks/home/0,7340,L-3959-1140151,00.html?quote=%D7%A0%D7%95%D7%91%D7%95%D7%9C%D7%95%D7%92">לדף מניית נובולוג</a>
      </p>
      <figure>
        <img src="https://www.calcalist.co.il/images/arrow_nadlan.gif"/>
      </figure>
      <p>הכנסות החברה עמדו על 266.6 מיליון שקל, בהשוואה ל-229.6 מיליון שקל ברבעון המקביל אשתקד. בחברה מציינים כי העלייה בהכנסות נובעת בעיקר מעלייה במכירות לשוק הפרטי ומאיחוד תוצאותיהן הכספיות של דור שירותים פרמצבטים (החל מהרבעון השני של 2018), עם אינפומד ומדיקר עד הבית (החל מהרבעון הראשון של שנת 2019), ועם טרגט קאר (החל מהרבעון השני של השנה).</p>
      <figure>
        <img src="https://images1.calcalist.co.il/PicServer3/2019/11/12/946970/1L.jpg"/>
        <figcaption>מפעל נובולוג</figcaption>
      </figure>
      <p>הרווח התפעולי של החברה ירד ל-1.8 מיליון שקל בהשוואה ל-9.1 מיליון שקל ברבעון המקביל. הירידה ברווח התפעולי נובעת כתוצאה מהשלמת רכישות, שיערוכים ואופציות לעובדים בסכום חד פעמי כולל של כ-10.8 מיליון שקל, שעיקרם היא רכישת האופציה במדיקוויפ תמורת 7.1 מיליון שקל.</p>
      <p><a href="https://www.calcalist.co.il/markets/articles/0,7340,L-3773562,00.html">ב-12 לנובמבר השנה דיווחה החברה על השלמת רכישת חברת שירותי הבריאות מדיקוויפ</a>, במסגרתה רכשה את 30% המניות שנותרו בידי מנכ"ל החברה, עופר עמר, תמורת 31.5 מיליון שקל, כ-7.1 מיליון שקל יותר משרשמה בספריה בגין עלות אופציית הרכישה דאז. הרווח הנקי של החברה הושפע מהוצאה זאת והחברה עברה להפסד נקי של 3.7 מיליון שקל בהשוואה לרבעון המקביל, אז הציגה רווח נקי של 5.2 מיליון שקל.</p>
      <p>עירן טאוס, מנכ"ל נובולוג, אמר לכלכליסט כי "ההפסד נובע מהרכישה של מדיקוויפ, שהיו רשומים בספרים ב-7 מיליון שקל פחות, וכיוון שעלו לנו יותר אז אותם 7.1 מיליון שקל התווספו כהוצאה חד פעמית. הפעילות שלנו נעשית לפי התוכניות של החברה וכפי שהודענו נגיע לקצב של 100 מיליון שקל EBITDA עם הפורטפוליו הקיים וללא רכישות נוספות. גם הרבעון הזה וגם הצפי לרבעון הקרוב רואים שהכל עובד לפי התוכניות שלנו. הפעילויות החדשות בתחום ההום קר והדיגיטל צומחות בהתאם לתוכניות, כך שהרעש החד פעמי שאנו חווים כרגע בדו"ח הוא אולי מפריע לראות את התוצאות באופן נקי, אבל אנו מאוד אופטימיים לגבי ההמשך. התוצאות השנתיות יהיו כפי שהודענו לכל המשקיעים בשוק - תימשך הצמיחה והפעילויות הנרכשות נותנות את הערך שלהן".</p>
      <p>בחברה ציינו כי נכון למועד הדוח היא נמצאת במשא ומתן עם מספר חברות תרופות לחידוש הסכמי הפצה לשנים נוספות, וכי להערכתה גם אם הסכמים אלו יובילו לקיטון בהכנסות, הם יקוזזו עם עלייה בהכנסות שנובעות מהצמיחה האורגנית של החברה והתקשרות עם לקוחות חדשים. </p>
      <p>החברה הציגה EBTIDA של 20.9 מיליון שקל בהשוואה לרבעון המקביל, אז ה-EBITDA עמד על 14.5 מיליון שקל.והחברה מעריכה כי ה- EBITDA המאוחד שלה בשנת 2021 יעמוד על 100 מיליון שקל מפעילות בישראל.</p>
      <p>נו</p>
      <p>בולוג נסחרת בבורסת תל אביב בשווי של 757.3 מיליון שקל.</p>
    </article>
  </body>
</html>