<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/primavera/2019/11/24-63731663/primavera_il_cagliari_torna_primo_con_l_atalanta_1-0_al_bologna/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Primavera, il Cagliari torna primo con l'Atalanta: 1-0 al Bologna"/>
    <meta property="og:description" content="Una rete di Gagliano vale l'aggancio ai nerazzurri, che hanno una partita in meno"/>
  </head>
  <body>
    <article>
      <h1>Primavera, il Cagliari torna primo con l'Atalanta: 1-0 al Bologna</h1>
      <h2>Una rete di Gagliano vale l'aggancio ai nerazzurri, che hanno una partita in meno</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>CAGLIARI</b> - Il <b>Cagliari</b> Primavera batte il <b>Bologna</b> 1-0 e torna primo in classifica appaiando l'<b>Atalanta</b> a quota 22 punti, anche se i nerazzurri hanno una partita in meno. La rete decisiva arriva nella prima frazione di gioco, con <b>Gagliano</b>. Il Bologna resta sesto a 12 punti, assieme alla <b>Juve</b>.</p>
      <h3>La partita</h3>
      <p>Primi acuti dell'incontro da parte del Cagliari, che al 15' va alla conclusione con Lombardi, Molla senza problemi. Al 19' buona combinazione dei rossoblù con Contini che, col velo di Marigosu, serve Lombardi la cui conclusione però è centrale. Vantaggio dei sardi al 31'. Molla ritarda la rimessa ed è punizione a due all'interno dell'area di rigore, per il Cagliari: Landinetti la tocca per Gagliano che insacca, 1-0. Nel finale di frazione Landinetti cercherà la via del raddoppio, Molla risponde sempre presente. Nella ripresa il Cagliari ci prova subito con Lombardi, palla che va sull'esterno della rete. All'11' il Bologna, che ci prova con Cangiano, ma Ciocci si fa trovare pronto,. Al 19' il Cagliari resta in 10: Porru, già ammonito, rimedia un nuovo giallo e abbandona la contesa. Il Bologna cerca il forcing finale per arrivare al pareggio, ma il risultato non cambia più.</p>
      <related>
        <a href="https://www.tuttosport.com/widget/calcio/primavera/2019/10/10-62127993/classifiche_calcio_primavera/"/>
        <a href="https://www.tuttosport.com/widget/calcio/primavera/2019/10/10-62127990/risultati_calcio_primavera/"/>
        <a href="https://www.tuttosport.com/archivio/calcio/primavera"/>
        <a href="https://www.tuttosport.com/news/calcio/primavera/2019/11/23-63706744/roma_primavera_sospiro_di_sollievo_per_calafiori/?related_news"/>
        <a href="https://www.tuttosport.com/news/calcio/primavera/2019/11/23-63705466/primavera_marginean_trascina_il_sassuolo_5-1_alla_sampdoria/?related_news"/>
        <a href="https://www.tuttosport.com/news/calcio/primavera/2019/11/23-63705242/empoli_primavera_il_derby_e_tuo_1-0_alla_fiorentina/?related_news"/>
        <a href="https://www.tuttosport.com/news/calcio/primavera/2019/11/23-63703124/primavera_primo_punto_esterno_per_il_torino_con_l_inter_e_0-0/?related_news"/>
      </related>
    </article>
  </body>
</html>