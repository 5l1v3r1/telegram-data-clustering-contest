<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanostratv.it/2019/11/paola-barale-imbarazzata-a-io-e-te-di-notte-diaco-svela-un-aneddoto/"/>
    <meta property="og:site_name" content="LaNostraTv"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Paola Barale imbarazzata a Io e Te di Notte: Diaco svela un aneddoto"/>
    <meta property="og:description" content="Io e Te di Notte, Pierluigi Diaco imbarazza Paola Barale: &quot;Arrivi anche a chi ha altri piaceri&quot; La showgirl Paola Barale a Io e Te di Notte si è"/>
  </head>
  <body>
    <article>
      <h1>Paola Barale imbarazzata a Io e Te di Notte: Diaco svela un aneddoto</h1>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://www.lanostratv.it/author/marcosantoro/" target="_blank">Marco Santoro</a></address>
      <figure>
        <img src="https://i2.wp.com/www.lanostratv.it/wp-content/uploads/2019/11/foto_paola_barale_io_e_te_di_notte_pierluigi_diaco.jpg"/>
      </figure>
      <h3>Io e Te di Notte, Pierluigi Diaco imbarazza Paola Barale: “Arrivi anche a chi ha altri piaceri”</h3>
      <p>La showgirl <b>Paola Barale a Io e Te di Notte</b> si è raccontata in una interessante intervista in un clima molto confidenziale. Durante la piacevole chiacchierata, <b>Pierluigi Diaco</b> ha raccontato un <b>aneddoto su Paola Barale</b>, imbarazzandola. Ad un concerto di musica elettronica si è ritrovato il volto di Buona Domenica mentre ballava con sensualità brillante dietro ad una tenda:</p>
      <blockquote>“Eravamo in uno stato grazia entrambi, non volevo interrompere nessuna emozione”.</blockquote>
      <p>Poi il conduttore di <b>Io e Te di Notte</b> ha definito <b>Paola Barale</b> fluida, sostenendo che ognuno perde qualsiasi identità sessuale davanti a lei:</p>
      <blockquote>“Sei una donna che riesce ad arrivare anche a chi ha altri tipi di piaceri. È un complimento!”</blockquote>
      <p>La conduttrice ha replicato affermando che non ama le distinzioni, ognuno della propria vita fa quello che vuole, <i>“perchè dobbiamo scegliere una strada piuttosto che un’altra?”</i>.</p>
      <h3>Paola Barale spiazza Pierluigi Diaco a Io e Te di Notte: “Meno se ne parla, meglio sto”</h3>
      <p>Nel corso degli anni ci sono state diverse voci sulla vita sentimentale di <b>Paola Barale</b>, voci che non sono state molto gradite come ha dichiarato a <b>Io e Te di Notte</b>. La conduttrice ha spiazzato <b>Pierluigi Diaco</b> ammettendo di essere una persona non esibizionista e di non essere d’accordo con il detto nel bene o nel male, purché se ne parli: <i>“Al contrario, meno se ne parla di me e meglio sto!”</i> Durante l’<b>intervista Paola Barale</b> non ha nascosto il bisogno e l’esigenza di sentirsi libera e indipendente, di desiderare la sua libertà e di essere molto gelosa della sua vita privata. Ha un bellissimo rapporto con la solitudine. A volte si ritrova a parlare tra sé e sé, come se avesse ritrovato una vecchia amica, con cui fa dei discorsi e a volte non si dà ragione. Ci sono dei momenti in cui sta antipatica a sé stessa, soprattutto nei momenti in cui non riesce a mantenere la calma o quando ha difficoltà ad esprimere disaccordi con calma. Nessun riferimento, invece, alla storia con Raz Degan o a sul matrimonio con Gianni Sperti (che di recente ha <b><a href="https://www.lanostratv.it/2019/09/gianni-sperti-preso-in-giro-da-paola-barale-non-aveva-lestetista/">preso in giro per le sopracciglia</a></b>). <b>Paola Barale a Io e Te di Notte</b> è stata molto vaga sulla sfera sentimentale, definendosi una persona leale e molto sensitiva:</p>
      <blockquote>“Quando percepisco che le cose non vanno, devo smetterla di far finta che vadano bene. Le prime impressioni sono sempre vere”.</blockquote>
      <p>Gli uomini l’hanno delusa molto e questa le ha annullato la sua parte romantica:</p>
      <blockquote>“Con loro sono una scema, sono stata quasi una geisha, ma bisogna essere per la parità perchè poi se ne approfittano, non capiscono. Sono sempre stata una persona di coppia”.</blockquote>
      <h3>Paola Barale a Io e Te di Notte lontana dalla tv: “Mi sono dovuta adattare”</h3>
      <p>Una carriera televisiva scoppiettante quella di <b>Paola Barale</b>, anche se negli ultimi anni ha conosciuto una battuta d’arresto. A <b>Io e Te di Notte</b> ha dichiarato di voler bene alla televisione ed è stata quest’ultima a riprenderla durante molti periodi bui della sua vita, come quando diventò inviata de La Talpa o concorrente a Pechino Express. Spesso ha fatto una tv che le somigliava poco anche se all’inizio l’ha amata molto, come ha adorato l’intrattenimento, il varietà, lo spettacolo, le prove, ma ultimamente le cose sono cambiate:</p>
      <blockquote>“Ho deciso di lasciare la tv perchè è cambiata con l’arrivo dei reality. Quando ho lasciato Buona Domenica, non volevo lasciare la tv come è successo”.</blockquote>
    </article>
  </body>
</html>