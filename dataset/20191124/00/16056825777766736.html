<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200639"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="চট্টগ্রামে হিযবুত তাহ্‌রীর আঞ্চলিক প্রধানসহ আটক ১৫"/>
    <meta property="og:description" content="চট্টগ্রামে নিষিদ্ধ ঘোষিত জঙ্গি সংগঠন হিযবুত তাহরীর-এর বিরুদ্ধে সাঁড়াশি অভিযান চালাচ্ছে পুলিশ। এতে সংগঠনের চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলমসহ (৩৯) ১৫ জনকে আটক করেছে পুলিশ। শনিবার সকালে মুঠোফোনে এ তথ্য জানান চট্টগ্রাম মহানগর পুলিশের অতিরিক্ত উপ কমিশনার (এডিসি-দক্ষিণ) শাহ মো. আব্দুর রউফ। অভিযানে নেতৃত্ব দিচ্ছেন তিনি। তিনি জানান, শুক্রবার সন্ধ্যার পর থেকে চট্টগ্রাম মহানগরীর বিভিন্ন স্থানে জঙ্গিবিরোধী সাঁড়াশি অভিযানে নিষিদ্ধ ঘোষিত জঙ্গি সংগঠন হিযবুত তাহরীরের ১৫ জনকে আটক করা হয়। এরমধ্যে সংগঠনটির চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলম রয়েছেন। তিনি চট্টগ্রামের একটি ইংরেজি মাধ্যম স্কুলের শিক্ষক। আটক অন্যান্যরা হলেন, আফজাল হোসেন আতিক (৩৫), নাসিরুদ্দিন চৌধুরী (২৯), ওয়ালিদ ইবনে নাজিম (১৮), আব্দুল্লাহ আল মাহফুজ (৩০), ইমতিয়াজ ইসমাইল (২৫), নাজমুল হুদা (২৭), লোকমান গণি (২৯), মোহাম্মাদ করিম (২৭), আজিমুদ্দিন (৩১), আব্দুল্লাহ আল মুনিম (২২), কামরুল হাসান রানা (২০), মো. সম্রাট (২২), আরিফুল ইসলাম (২০) ও মো. আজিমুল হুদা (২৪)। অতিরিক্ত উপ কমিশনার (এডিসি-দক্ষিণ) শাহ…"/>
  </head>
  <body>
    <article>
      <h1>চট্টগ্রামে হিযবুত তাহ্‌রীর আঞ্চলিক প্রধানসহ আটক ১৫</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">স্টাফ রিপোর্টার, চট্টগ্রাম থেকে</a></address>
      <p>চট্টগ্রামে নিষিদ্ধ ঘোষিত জঙ্গি সংগঠন হিযবুত তাহরীর-এর বিরুদ্ধে সাঁড়াশি অভিযান চালাচ্ছে পুলিশ। এতে সংগঠনের চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলমসহ (৩৯) ১৫ জনকে আটক করেছে পুলিশ। শনিবার সকালে মুঠোফোনে এ তথ্য জানান চট্টগ্রাম মহানগর পুলিশের অতিরিক্ত উপ কমিশনার (এডিসি-দক্ষিণ) শাহ মো. আব্দুর রউফ। অভিযানে নেতৃত্ব দিচ্ছেন তিনি। তিনি জানান, শুক্রবার সন্ধ্যার পর থেকে চট্টগ্রাম মহানগরীর বিভিন্ন স্থানে জঙ্গিবিরোধী সাঁড়াশি অভিযানে নিষিদ্ধ ঘোষিত জঙ্গি সংগঠন হিযবুত তাহরীরের ১৫ জনকে আটক করা হয়। এরমধ্যে সংগঠনটির চট্টগ্রাম মহানগরীর প্রধান (আঞ্চলিক প্রধান) আবুল মোহাম্মাদ এরশাদুল আলম রয়েছেন। তিনি চট্টগ্রামের একটি ইংরেজি মাধ্যম স্কুলের শিক্ষক। আটক অন্যান্যরা হলেন, আফজাল হোসেন আতিক (৩৫), নাসিরুদ্দিন চৌধুরী (২৯), ওয়ালিদ ইবনে নাজিম (১৮), আব্দুল্লাহ আল মাহফুজ (৩০), ইমতিয়াজ ইসমাইল (২৫), নাজমুল হুদা (২৭), লোকমান গণি (২৯), মোহাম্মাদ করিম (২৭), আজিমুদ্দিন (৩১), আব্দুল্লাহ আল মুনিম (২২), কামরুল হাসান রানা (২০), মো. সম্রাট (২২), আরিফুল ইসলাম (২০) ও মো. আজিমুল হুদা (২৪)।</p>
      <p>অতিরিক্ত উপ কমিশনার (এডিসি-দক্ষিণ) শাহ মো. আব্দুর রউফ বলেন, আমাদের ৫টি টিম পাঁচভাগে ভাগ হয়ে জঙ্গি সংগঠনের বিরুদ্ধে অভিযান চালাচ্ছে। আটককৃতদের কাছ থেকে ল্যাপটপ, মোবাইল, জিহাদি বই ও লিফলেট উদ্ধার করা হয়েছে। অভিযান এখনো অব্যাহত রয়েছে।</p>
      <p>এই বিভাগের সর্বাধিক পঠিত</p>
    </article>
  </body>
</html>