<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.beartai.com/news/car-news/381465"/>
    <meta property="og:site_name" content="beartai"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Lexus เปิดตัวการผลิต UX 300e รถยนต์ไฟฟ้ารุ่นแรกเริ่มต้นส่งมอบที่จีนในปี 2563"/>
    <meta property="og:description" content="Lexus เปิดตัวรถยนต์ไฟฟ้ารุ่นแรก คือ UX 300e ที่งานแสดงรถยนต์นานาชาติกวางโจว 2562 ระหว่างวันที่ 22 พฤศจิกายนถึง 1 ธันวาคมนี้ ซึ่งเป็นรุ่นครอสโอเวอร์ของ UX ที่ยังคงออกแบบรูปลักษณ์ภายนอกให้โดดเด่นในแบบที่คุ้นเคยของ UX เน้นคุณภาพของการขับขี่ และได้แทนที่เครื่องยนต์ด้วยมอเตอร์ที่ติดตั้งด้านหน้ามีกำลังส่ง 201 แรงม้าหรือ 150 กิโลวัตต์ แรงบิดสูงสุด 300 นิวตัน-เมตร และแบตเตอรีลิเธียมไอออนที่ตั้งอยู่ใต้พื้นห้องโดยสารมีความจุ 54.3 กิโลวัตต์ชั่วโมงและให้ระยะการขับขี่ประมาณ 250 ไมล์ (ตามช่วงการทดสอบของมาตรฐาน NEDC – WLTP)"/>
  </head>
  <body>
    <article>
      <h1>Lexus เปิดตัวการผลิต UX 300e รถยนต์ไฟฟ้ารุ่นแรกเริ่มต้นส่งมอบที่จีนในปี 2563</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Sila Wongchareon</a></address>
      <p>Lexus UX-300e (ภาพจาก Youtube By Lexus UK)</p>
      <p>Lexus เปิดตัวรถยนต์ไฟฟ้ารุ่นแรก คือ UX 300e ที่งานแสดงรถยนต์นานาชาติกวางโจว 2562 ระหว่างวันที่ 22 พฤศจิกายนถึง 1 ธันวาคมนี้ ซึ่งเป็นรุ่นครอสโอเวอร์ของ UX ที่ยังคงออกแบบรูปลักษณ์ภายนอกให้โดดเด่นในแบบที่คุ้นเคยของ UX เน้นคุณภาพของการขับขี่ และได้แทนที่เครื่องยนต์ด้วยมอเตอร์ที่ติดตั้งด้านหน้ามีกำลังส่ง 201 แรงม้าหรือ 150 กิโลวัตต์ แรงบิดสูงสุด 300 นิวตัน-เมตร และแบตเตอรีลิเธียมไอออนที่ตั้งอยู่ใต้พื้นห้องโดยสารมีความจุ 54.3 กิโลวัตต์ชั่วโมงและให้ระยะการขับขี่ประมาณ 250 ไมล์ (ตามช่วงการทดสอบของมาตรฐาน NEDC – WLTP)</p>
      <p>UX 300e ได้รับการออกแบบล้ออากาศพลศาสตร์แบบใหม่ มีฝาปิดครอบใต้ท้องรถเป็นฉนวนกันความร้อนให้กับแบตเตอรีและช่วยยับยั้งเสียงรบกวนจากภายนอกทำให้ห้องโดยสารเงียบสงบ พร้อมด้วยระบบ Active Sound Control (ASC) สร้างเสียงเครื่องยนต์ให้กระจายออกทางลำโพงให้มีความสม่ำเสมอเมื่อช่วงรอบเครื่องยนต์ต่ำช่วยให้ผู้ใช้รถยนต์และคนเดินถนนรู้ว่ามีรถยนต์อยู่บนถนน รวมทั้งได้ตั้งจุดศูนย์ถ่วงกระจายน้ำหนักอย่างเหมาะสมและปรับปรุงโชกอัปที่ดียิ่งขึ้น</p>
      <p>UX 300e ยังนำเสนอการเชื่อมต่อกับสมาร์ตโฟนด้วยแอป LexusLink ที่ช่วยให้ผู้ขับขี่สามารถตรวจสอบการชาร์จแบตเตอรีและระยะการขับขี่ การควบคุมการชาร์จ และการควบคุมสภาพอากาศในรถยนต์จากระยะไกล</p>
      <figure>
        <iframe src="https://www.youtube.com/embed/Pk4_L-xly44" width="640" height="360" data-service="Youtube" scrolling="no"/>
      </figure>
      <p>UX 300e จะเริ่มส่งมอบที่ประเทศจีนในปี 2563 และที่อังกฤษภายในปี 2564 ส่วนในสหัรัฐอเมริกาและที่อื่นๆ ยังไม่มีข้อมูลที่ชัดเจน ดังนั้นสำหรับแฟน Lexus ในบ้านเราที่อยากจะมีประสบการณ์ใช้รถยนต์ EV ก็ขอให้อดใจรอกันอีกสักนิด</p>
      <p>ที่มา : <a href="https://www.engadget.com/2019/11/23/lexus-ux-300e-electric-car/">Engadget</a></p>
    </article>
  </body>
</html>