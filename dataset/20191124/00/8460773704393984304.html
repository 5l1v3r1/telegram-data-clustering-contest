<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/bpcl/836400"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-24T00:01:37+00:00"/>
    <meta property="og:title" content="റിഫൈനറി ഭൂമി വിൽപ്പനയ്‌ക്ക്‌; കേന്ദ്രസർക്കാരിന്‌ കടമ്പകളേറെ"/>
    <meta property="og:description" content="ബിപിസിഎൽ സ്വകാര്യ കമ്പനിക്ക്‌ വിൽക്കുമ്പോൾ കൊച്ചി റിഫൈനറിയുടെ ..."/>
  </head>
  <body>
    <article>
      <h1>റിഫൈനറി ഭൂമി വിൽപ്പനയ്‌ക്ക്‌; കേന്ദ്രസർക്കാരിന്‌ കടമ്പകളേറെ</h1>
      <address><time datetime="2019-11-24T00:01:37+00:00">24 Nov 2019, 00:01</time> by <a rel="author">സ്വന്തം ലേഖകൻ</a></address>
      <p>കൊച്ചി &gt; ബിപിസിഎൽ സ്വകാര്യ കമ്പനിക്ക്‌ വിൽക്കുമ്പോൾ കൊച്ചി റിഫൈനറിയുടെ പ്രധാന പ്ലാന്റുകൾ സ്ഥിതിചെയ്യുന്ന 600 ഏക്കർ ഭൂമി കൈമാറാൻ കേന്ദ്രസർക്കാരിന്‌ കഴിയില്ലെന്നത്‌ പ്രതിസന്ധിയാകും. റിഫൈനറിയുടെ വികസനത്തിന്‌ 1987ൽ സംസ്ഥാന സർക്കാർ ഏറ്റെടുത്തു നൽകിയ ഭൂമിയുടെ പട്ടയം കൈമാറുമ്പോൾ കലക്ടറുമായുണ്ടാക്കിയ കരാറിലാണ്‌ ഭൂമി വിൽപനയ്‌ക്ക്‌ തടസ്സമാകുന്ന വ്യവസ്ഥയുള്ളത്‌. വെള്ളൂർ എച്ച്‌എൻഎൽ ഭൂമി വിൽപ്പനയ്‌ക്ക്‌ തടയിടാൻ സംസ്ഥാന സർക്കാരിനായതും ഇതേ വ്യവസ്ഥയുണ്ടായതിനാലാണ്‌.</p>
      <p>റിഫൈനറിയുടെ പ്രധാന പ്ലാന്റുകൾ സ്ഥാപിച്ച ഭൂമി സംസ്ഥാന സർക്കാരിന്റെ അനുമതിയില്ലാതെ വിൽക്കാനോ കൈമാറാനോ കേന്ദ്രസർക്കാരിനാകില്ലെന്ന്, 1987ൽ കൊച്ചി റിഫൈനറിയുടെ അസിസ്‌റ്റന്റ്‌ സെക്രട്ടറി ബി എം ഗോപാലുമായി കലക്ടർ ഉണ്ടാക്കിയ കരാറിൽ വ്യക്തമായി പറയുന്നു. ഭൂമി ഏറ്റെടുക്കൽ നിയമം 1894 (1984 ൽ ഭേദഗതി ചെയ്‌തത്‌) മുഴുവനായോ ഭാഗങ്ങളായോ ഭൂമി വിൽക്കുന്നതും പണയപ്പെടുത്തുന്നതും വാടകയ്‌ക്ക്‌ നൽകുന്നതും സമ്മാനമായി നൽകുന്നതും വിലക്കുന്നു. <br/>റിഫൈനറിയുടെ ഡീസൽ ഹൈഡ്രോ ഡീസൾഫറൈസേഷൻ പ്ലാന്റും ഫ്ലൂയിഡൈസഡ്‌ കാറ്റലിറ്റിക്‌ ക്രാ--ക്കിങ് യൂണിറ്റും സ്ഥാപിച്ചിട്ടുള്ളത്‌ ഈ സ്ഥലത്താണ്‌. ഈ പ്ലാന്റുകൾ ഉൾപ്പെടെയല്ലാതെ കൊച്ചി റിഫൈനറി കൈമാറാനാകില്ല.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/bpcl-sale-subsidy/836406"/>
        <a href="https://www.deshabhimani.com/news/kerala/news-kerala-23-11-2019/836239"/>
        <a href="https://www.deshabhimani.com/news/kerala/bpcl/836225"/>
        <a href="https://www.deshabhimani.com/news/kerala/news-kerala-23-11-2019/836210"/>
        <a href="https://www.deshabhimani.com/news/kerala/news-kerala-23-11-2019/836204"/>
        <a href="https://www.deshabhimani.com/news/kerala/news-kerala-22-11-2019/835982"/>
        <a href="https://www.deshabhimani.com/news/kerala/news-special-21-11-2019/835957"/>
        <a href="https://www.deshabhimani.com/special/news-special-22-11-2019/835954"/>
      </related>
    </article>
  </body>
</html>