<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mozzartsport.com/fudbal/vesti/anderleht-ocajan-srpski-kortrajk-odoleo-u-briselu/343352"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Anderleht očajan, srpski Kortrajk odoleo u Briselu"/>
    <meta property="og:description" content="Bez golova na Loto parku"/>
  </head>
  <body>
    <article>
      <h1>Anderleht očajan, srpski Kortrajk odoleo u Briselu</h1>
      <h2>Bez golova na Loto parku</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Svesni su bili Anderlehtovi navijači i pre početka sezone da će ova godina verovatno biti izgubljena, ali ovo baš nisu očekivali. Igrači njihovog omiljenog kluba kao da se svojski trude da im svake nedelje dodatno pokvare raspoloženje, pa večeras u 16. kolu Pro lige nisu uspeli da savladaju ni Kortrajk, tim u najgoroj seriji u celoj ligi. Gosti su naime u poslednjih pet kola osvojili samo jedan bod i u Briselu večeras još jedan, pošto Anderleht nije umeo da probije protivnički bunker – 0:0.</p>
      <p>Na trenutke je Anderleht imao igru, ali ne i mnogo šansi. Štaviše, u prvom poluvremenu je Kortrajk bio i opasniji i da nije bilo <b>Hendrika Van Krombriža</b> na golu domaćeg tima možda bi gosti sa prednošću otišli na odmor.</p>
      <p>Avaj, i ovako će biti zadovoljni, jer u Briselu nisu ni mogli da se nadaju pobedi. Mada, kako je Anderleht igro možda je i trebalo da krenu po sva tri. Sporo je to bilo od najtrofejnijeg belgijskog kluba, baš sporo.  Kortrajk sa druge strane disciplinovan, znao je šta mu je činiti i to je i uradio.</p>
      <p>Pomenućemo samo i da su u gostujućem timu ceo meč odigrali <b>Petar Golubović</b>, član one zlatne generacije “Litvanaca“, te <b>Vladimir Kovačević</b>, bivši štoper Vojvodine i Spartaka. <b>Jovan Stojanović</b>, svojevremeno najbolji strelac Voždovca, na teren je kročio u 86. minutu, dok <b>Luke Adžića</b> nije bilo ni na klupi Anderlehta.</p>
      <p>Kako trenutno stoje stvari, Anderlehtu je bliži plej-aut, nego plej-of.</p>
      <p>
        <b>BELGIJA 1 - 16. kolo</b>
      </p>
      <p>
        <i>Petak</i>
      </p>
      <p>Klub Briž - Ostende 2:0 (1:0)<br/>/Rits 29, Šrijvers 47/</p>
      <p>
        <i>Subota</i>
      </p>
      <p>Eupen - Standard 1:2 (0:1)<br/>/Skoterden 57 - Mpoku 14, Bastijan 90+3/</p>
      <p>Vasland-Beveren - Serkl Briž 1:1 (1:0)<br/>/Sula 12 - Bjankone 61/</p>
      <p>Mehelen - Zulte Varegem  0:2 (0:1)<br/>/Bruno 44, Larin 90+2/</p>
      <p>Muskron - Genk 2:2 (1:1)<br/>/Perica 2, Antonov 65 - Devest 20, Onuaku 54/</p>
      <p>
        <i>Nedelja</i>
      </p>
      <p>Gent - Antverpen 1:1 (1:0)<br/>/Jaremčuk 13 - Gano 90+4/</p>
      <p>Anderleht  -  Kortrajk 0:0</p>
      <p>Sint Trojden – Šarlroa 1:3 (0:0)<br/>/Botaka 70 – Golizade 50, Razej 60, 90/</p>
      <figure>
        <img src="https://mozzartsport.com/upload/CKEditor/24.11.2019/klubbri%C5%BEbybmabab.jpg"/>
      </figure>
      <figure>
        <img src="https://mozzartsport.com/upload/CKEditor/24.11.2019/8-Filip-Filipovic.jpg"/>
      </figure>
      <p>(FOTO: Shutterstock)</p>
    </article>
  </body>
</html>