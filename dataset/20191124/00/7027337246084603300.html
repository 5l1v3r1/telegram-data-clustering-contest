<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699847/%D8%B4%D9%86%D8%A7%D8%B3%D8%A7%DB%8C%DB%8C-836-%D8%A8%DB%8C%D9%85%D8%A7%D8%B1-%D8%A7%D9%85-%D8%A7%D8%B3-%D8%AF%D8%B1-%D8%B3%DB%8C%D8%B3%D8%AA%D8%A7%D9%86-%D9%88-%D8%A8%D9%84%D9%88%DA%86%D8%B3%D8%AA%D8%A7%D9%86"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="شناسایی 836 بیمار ام اس در سیستان و بلوچستان"/>
    <meta property="og:description" content="وی با اشاره به اینکه ارائه داروها به صورت رایگان از طریق بودجه مساعدت دارویی انجام می شده است ادامه داد: متاسفانه امسال این بودجه مقداری کاهش یافته است که البته رایزنی های مورد نیاز در این زمینه در حال انجام است."/>
  </head>
  <body>
    <article>
      <h1>شناسایی 836 بیمار ام اس در سیستان و بلوچستان</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>وی با اشاره به اینکه ارائه داروها به صورت رایگان از طریق بودجه مساعدت دارویی انجام می شده است ادامه داد: متاسفانه امسال این بودجه مقداری کاهش یافته است که البته رایزنی های مورد نیاز در این زمینه در حال انجام است.</b>
      </p>
      <p>رئیس دانشگاه علوم پزشکی زاهدان گفت: با هدف جمع بندی و منسجم شدن بسته های حمایتی دولتی و غیردولتی در نظر گرفته شده برای بیماران مبتلا به ام اس، تشکیل بانک جامع اطلاعاتی مبتلایان در استان سیستان و بلوچستان ضروریست.</p>
      <p>رئیس دانشگاه علوم پزشکی زاهدان گفت: با هدف جمع بندی و منسجم شدن بسته های حمایتی دولتی و غیردولتی در نظر گرفته شده برای بیماران مبتلا به ام اس، تشکیل بانک جامع اطلاعاتی مبتلایان در استان سیستان و بلوچستان ضروریست.</p>
      <p>دکتر سید محمد هاشمی شهری که در همایش ملی انجمن های ام اس کشور در تالار امام رضا(ع) دانشگاه سیستان و بلوچستان سخن می گفت ادامه داد: یکی از مهمترین مقوله ها در خصوص بیماران ام اس پس از تشخیص بیماری و انجام درمان های نگهدارنده، توانمند سازی آنان برای تولید ثروت است چرا که اشتغال دغدغه مهمی برای این افراد محسوب می شود.</p>
      <p>وی با تاکید بر ضرورت جلب مشارکت خیرین سلامت در راستای حمایت از این بیماران ادامه داد: این افراد نیز می توانند با بهره گیری از توان خود به عنوان سرمایه انسانی، فعالیت و پویایی داشته باشند.</p>
      <p>دکتر هاشمی شهری با اشاره به اینکه تا کنون 836 بیمار مبتلا به ام اس در استان شناسایی شده اند گفت: هم اکنون اعمال تشخیصی و درمانی بیماران مبتلا به ام اس در بیمارستان علی ابن ابیطالب(ع) به صورت رایگان در حال انجام است و داروهای ساخت کشورمان نیز به صورت رایگان به این بیماران ارائه می شود.</p>
      <p>وی با اشاره به اینکه ارائه داروها به صورت رایگان از طریق بودجه مساعدت دارویی انجام می شده است ادامه داد: متاسفانه امسال این بودجه مقداری کاهش یافته است که البته رایزنی های مورد نیاز در این زمینه در حال انجام است.</p>
      <p>وی در بخش دیگری از سخنانش افزود: با اجرای طرح تحول نظام سلامت و راه اندازی پایگاه های سلامت در حاشیه شهرها تلاش برای تغییر الگوی ابتلا به بیماری ها و همچنین ارتقاء سواد سلامت مردم با قوت و قدرت بیشتری انجام می شود.</p>
      <p>دکتر کرمانچی معاون مرکز مدیریت پیوند و بیماری های وزارت بهداشت درمان و آموزش پزشکی هم در این همایش گفت:خوشبختانه در راستای ارتقاء شاخص های سلامت قدم های بزرگی در این استان برداشته شده است چنانکه هم اکنون در این استان شاهد حضور درمانگران متبحر بومی هستیم.</p>
      <p>وی با اشاره به اینکه در حال حاضر اطلاعات 71 هزار نفر، بیمار مبتلا به ام اس در کشور در سامانه وزارت بهداشت به ثبت رسیده است ادامه داد: تمام اهتمام ما در وزارت بهداشت ایجاد مراکز جامع مراقبت ویژه بیماران ام اس است تا از جابجایی های زیاد بیماران جلوگیری شده و بیمار تمام خدمات مورد نیاز خود را در یک مکان دریافت کند.</p>
      <p>وی اضافه کرد: 11 مرکز استان این مرکز را راه اندازی کرده اند.</p>
      <p>دکتر صحرائیان نائب رئیس انجمن ام اس ایران هم گفت: متاسفانه بیماری ام اس بیماری جوانان است و افراد 20-40 ساله به آن مبتلا می شوند.</p>
      <p>وی با تاکید بر ضرورت انجام ورزش های منظم و سبک توسط این بیماران افزود: علاوه بر ورزش، بیماران باید دقت کنند استفاده از دخانیات علاوه بر تشدید بیماری آنان، می تواند سایر اعضای خانواده را نیز به این بیماری مبتلا کند.</p>
      <p>دکتر صحرائیان گفت: خودمراقبتی و تغذیه صحیح به سمت غذاهای کم چرب و داشتن رژیم غذایی میوه و سبزیجات، کاهش استرس ها و تنش های روحی، عوامل مهمی برای کنترل بیماری است.</p>
      <p>وی تصریح کرد: دو داروی جدید به تازگی برای این بیماران وارد کشور شده است که برای قرار گرفتن آن، تحت پوشش بیمه تلاش می کنیم.</p>
    </article>
  </body>
</html>