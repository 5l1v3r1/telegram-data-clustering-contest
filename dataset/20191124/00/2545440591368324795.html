<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aa.com.tr/tr/futbol/mke-ankaragucu-super-ligde-galibiyeti-unuttu/1654180"/>
    <meta property="og:site_name" content="Anadolu Ajansı"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="MKE Ankaragücü Süper Lig'de galibiyeti unuttu"/>
    <meta property="og:description" content="Süper Lig'de var olma savaşı veren MKE Ankaragücü, son 6 haftada 3 puanla tanışamadı."/>
  </head>
  <body>
    <article>
      <h1>MKE Ankaragücü Süper Lig'de galibiyeti unuttu</h1>
      <h2>Süper Lig'de var olma savaşı veren MKE Ankaragücü, son 6 haftada 3 puanla tanışamadı.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author">Ömer Hakan Kibar  </a></address>
      <h4>Ankara</h4>
      <p>Sezona <b>İttifak Holding Konyaspor</b> deplasmanında golsüz eşitlikle başlayan MKE Ankaragücü, 3. haftada deplasmanda <b>Kasımpaşa</b>'yı 1-0 yenerek, bu sezon ilk 3 puanını aldı. </p>
      <p>Sarı-lacivertliler ligdeki en son 3 puanını 6. haftada başkent derbisinde Gençlerbirliği'ni 2-1 yenerek elde etmişti.</p>
      <p>Başkentin köklü kulübü, bu galibiyetin ardından deplasmanda Demir Grup Sivasspor, Çaykur Rizespor ve Medipol Başakşehir'e, içerde de Gaziantep FK ve Trabzonspor'a mağlup oldu.</p>
      <p>Sarı-lacivertliler geride kalan son 6 haftada sadece Beşiktaş'tan puan alırken, ligde 9 puanla 17. sıraya yerleşti.</p>
      <h3>Yönetim değişti, sonuçlar değişmedi</h3>
      <p><b>MKE Ankaragücü </b>Kulübünün 31 Ekim Perşembe günü yaptığı Olağanüstü Genel Kurul'da başkan ve yönetim kurulu değişti.</p>
      <p>Mevcut başkan Mehmet Yiğiner, genel kurulda aday olmazken, kulübün yeni başkanı Fatih Mert oldu.</p>
      <p>Başkent ekibi yeni başkanı Mert ile çıktığı maçlarda henüz puanla tanışamadı. Sarı-lacivertliler evinde Gaziantep FK ve Trabzonspor'a kaybederken, dışarıda da Medipol Başakşehir'e yenildi.</p>
      <p>MKE Ankaragücü bu maçlarda 2 gol kaydederken, kalesinde ise 7 gol gördü.</p>
      <p>Lige iyi başlayan ancak sonrasında gerileme dönemine giren MKE Ankaragücü'nün ligde bugüne kadar aldığı sonuçlar ise şöyle:</p>
      <p>1. hafta: İttifak Holding Konyaspor-MKE Ankaragücü: 0-0</p>
      <p>2. hafta: MKE Ankaragücü-İstikbal Mobilya Kayserispor: 1-1</p>
      <p>3. hafta: Kasımpaşa-MKE Ankaragücü: 0-1</p>
      <p>4. hafta: MKE Ankaragücü-BtcTurk Yeni Malatyaspor: 0-4</p>
      <p>5. hafta: Fenerbahçe-MKE Ankaragücü: 2-1</p>
      <p>6. hafta: MKE Ankaragücü-Gençlerbirliği: 2-1</p>
      <p>7. hafta: Demir Grup Sivasspor-MKE Ankaragücü: 3-1</p>
      <p>8. hafta: MKE Ankaragücü-Beşiktaş: 0-0</p>
      <p>9. hafta: Çaykur Rizespor-MKE Ankaragücü: 2-0</p>
      <p>10. hafta: MKE Ankaragücü-Gaziantep FK: 1-2</p>
      <p>11. hafta: Medipol Başakşehir-MKE Ankaragücü: 2-1</p>
      <p>12. hafta: MKE Ankaragücü-Trabzonspor: 0-3</p>
      <related>
        <a href="https://www.aa.com.tr/tr/futbol/fenerbahce-malatyadan-1-puanla-dondu/1654322"/>
        <a href="https://www.aa.com.tr/tr/futbol/goztepe-yeni-teknik-direktoruyle-ilk-galibiyetini-aldi/1654244"/>
        <a href="https://www.aa.com.tr/tr/futbol/genclerbirligi-ligde-3-galibiyetini-kasimpasa-karsisinda-aldi/1654243"/>
        <a href="https://www.aa.com.tr/tr/futbol/mke-ankaragucu-super-ligde-galibiyeti-unuttu/1654180"/>
        <a href="https://www.aa.com.tr/tr/futbol/lider-sivasspor-kayseri-deplasmaninda-farkli-kazandi/1654118"/>
        <a href="https://www.aa.com.tr/tr/futbol/besiktasta-liderlik-hesaplari-basladi/1654044"/>
      </related>
    </article>
  </body>
</html>