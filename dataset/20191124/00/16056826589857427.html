<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200763"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="যুদ্ধাপরাধ মামলায় ঝিনাইদহের আওয়ামী লীগ নেতাসহ ৩ জনের বিরুদ্ধে প্রতিবেদন চূড়ান্ত"/>
    <meta property="og:description" content="একাত্তরের মানবতাবিরোধী অপরাধের মামলায় ঝিনাইদহ  জেলার হলিধানী ইউনিয়ন আওয়ামী লীগের সভাপতি ও নির্বাচিত চেয়ারম্যানসহ তিনজনের বিরুদ্ধে তদন্ত প্রতিবেদন চূড়ান্ত করেছে আন্তর্জাতিক অপরাধ ট্রাইব্যুনালের তদন্ত সংস্থা। আজ এক সংবাদ সম্মেলনে ধানমন্ডিতে তদন্ত সংস্থার কার্যালয়ে এ প্রতিবেদন চূড়ান্তের কথা জানান সংস্থার প্রধান সমন্বয়ক আবদুল হান্নান খান ও জ্যেষ্ঠ কর্মকর্তা এম সানাউল হক।এটি আন্তর্জাতিক অপরাধ ট্রাইব্যুনালের তদন্ত সংস্থার ৭৫তম প্রতিবেদন। দু’টি অভিযোগ তদন্ত করেছেন তদন্ত কর্মকর্তা আবদুর রাজ্জাক খান।যাদের বিরুদ্ধে তদন্ত প্রতিবেদন চূড়ান্ত করা হয়েছে তাদের দু’জন হলেন, মো. আবদুর রশিদ মিয়া (৬৬) ও মো. সাহেব আলী মালিথা (৬৮)। এরা দু’জনই গ্রেপ্তার হয়ে কারাগারে রয়েছেন। তবে পলাতক একজনের নাম সংবাদ সম্মেলনে উল্লেখ্য করা হয়নি।শিগগিরিই তদন্ত প্রতিবেদন ট্রাইব্যুনালের প্রসিকিউশনের কাছে দাখিলের কথা জানিয়েছে তদন্ত সংস্থা।"/>
  </head>
  <body>
    <article>
      <h1>যুদ্ধাপরাধ মামলায় ঝিনাইদহের আওয়ামী লীগ নেতাসহ ৩ জনের বিরুদ্ধে প্রতিবেদন চূড়ান্ত</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">অনলাইন ডেস্ক</a></address>
      <p>একাত্তরের মানবতাবিরোধী অপরাধের মামলায় ঝিনাইদহ  জেলার হলিধানী ইউনিয়ন আওয়ামী লীগের সভাপতি ও নির্বাচিত চেয়ারম্যানসহ তিনজনের বিরুদ্ধে তদন্ত প্রতিবেদন চূড়ান্ত করেছে আন্তর্জাতিক অপরাধ ট্রাইব্যুনালের তদন্ত সংস্থা। আজ এক সংবাদ সম্মেলনে ধানমন্ডিতে তদন্ত সংস্থার কার্যালয়ে এ প্রতিবেদন চূড়ান্তের কথা জানান সংস্থার প্রধান সমন্বয়ক আবদুল হান্নান খান ও জ্যেষ্ঠ কর্মকর্তা এম সানাউল হক।</p>
      <p>এটি আন্তর্জাতিক অপরাধ ট্রাইব্যুনালের তদন্ত সংস্থার ৭৫তম প্রতিবেদন। দু’টি অভিযোগ তদন্ত করেছেন তদন্ত কর্মকর্তা আবদুর রাজ্জাক খান।</p>
      <p>যাদের বিরুদ্ধে তদন্ত প্রতিবেদন চূড়ান্ত করা হয়েছে তাদের দু’জন হলেন, মো. আবদুর রশিদ মিয়া (৬৬) ও মো. সাহেব আলী মালিথা (৬৮)। এরা দু’জনই গ্রেপ্তার হয়ে কারাগারে রয়েছেন। তবে পলাতক একজনের নাম সংবাদ সম্মেলনে উল্লেখ্য করা হয়নি।</p>
      <p>শিগগিরিই তদন্ত প্রতিবেদন ট্রাইব্যুনালের প্রসিকিউশনের কাছে দাখিলের কথা জানিয়েছে তদন্ত সংস্থা।</p>
      <p>এই বিভাগের সর্বাধিক পঠিত</p>
    </article>
  </body>
</html>