<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mozzartsport.com/fudbal/vesti/premijer-liga-bih-sve-bolja/343221"/>
    <meta property="og:site_name" content="MozzartSport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Premijer liga BiH sve bolja"/>
    <meta property="og:description" content="Nakon dvosedmične pauze zbog nastupa reprezentacije Bosne i Hercegovine u kvalifikacijama za Evropsko prvenstvo, ovog vikenda nastavlja se fudbalsko prvenstvo kod naših komšija. Većina mečeva završena je u subotu, a u jednom od derbija 17. kola Premijer lige Bosne i Hercegovine Željezničar će ugostiti Široki Brijeg (nedelja, 16.00)."/>
  </head>
  <body>
    <article>
      <h1>Premijer liga BiH sve bolja</h1>
      <h2>"Jedne godine malo više, druge malo manje, ali izlaze kvalitetni igrači. Čini mi se da ima napretka", poručuje iskusni vezista Željezničara Semir Štilić</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>Nakon dvosedmične pauze zbog nastupa reprezentacije Bosne i Hercegovine u kvalifikacijama za Evropsko prvenstvo, ovog vikenda nastavlja se fudbalsko prvenstvo kod naših komšija. Većina mečeva završena je u subotu, a u jednom od derbija 17. kola Premijer lige Bosne i Hercegovine Željezničar će ugostiti Široki Brijeg (nedelja, 16.00).</p>
      <p>Trener Željezničara <b>Amar Osim</b> "skenirao" je gostujući tim. <br/><b>“Oni uvek ovde igraju otvoreno. Utakmica bi trebalo da bude kvalitetna, ali znate kako je u fudbalu, situacija uvek može da se okrene, zavisi od uvoda. Svi su se uželeli utakmica. Prethodnu nismo baš najbolje odigrali na Grbavici. Poslednji put smo dobro odigrali u kupu protiv Mladosti, a to je bilo pre dva meseca. Široki nije na mestu na kojem smo navikli da ga gledamo, ali to ovaj put ne mora ništa da znači. Uvek na Grbavici igraju dobro. To samo po sebi dovoljno govori”</b>, istakao je <b>Osim.</b></p>
      <p>Krajem naredne sedmice na programu je veliki sarajevski derbi između Sarajeva i Željezničara.<br/><b>"Znamo svi šta znači gradski derbi, ali prioritet nam je utakmica sa Širokim"</b>, rekao je iskusni vezista <b>Semir Štilić</b> koji se vratio u bosanskohercegovački fudbal nakon dugog niza godina u Poljskoj, Ukrajini, Kipru, Turskoj...<br/><b>"Nisam igrao ovde celu deceniju, liga je iz godine u godinu sve kvalitetnija. Jedne malo više, druge malo manje, ali izlaze kvalitetni igrači. Čini mi se da ima napretka", </b>zaključio je <b>Štilić. </b></p>
      <p>Željezničar i Široki Brijeg uglavnom igraju na gol više, tako da su GG i UG2-4 sasvim realne opcije za klađenje.</p>
      <p>
        <b>PREMIJER LIGA BIH - 17. KOLO:</b>
      </p>
      <p>
        <b>Nedelja</b>
      </p>
      <p>
        <b>
          <a href="https://www.mozzartbet.com/sr#/match/4541436">16.00: (1,55) Željezničar (3,80) Široki Brijeg (5,80)</a>
        </b>
      </p>
      <p><b>NAPOMENA</b>: Kvote su podložne promenama </p>
      <figure>
        <img src="https://www.mozzartsport.com/upload/CKEditor/24.11.2019/sarajevojjj.PNG"/>
      </figure>
      <figure>
        <img src="https://www.mozzartsport.com/upload/CKEditor/24.11.2019/26.%20Dragan-Stojkovi%C4%87-Piksi.png"/>
      </figure>
      <p>
        <b>Foto: </b>
        <i>Reuters</i>
      </p>
    </article>
  </body>
</html>