<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mzamin.com/article.php?mzamin=200633"/>
    <meta property="og:site_name" content="মানবজমিন"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="বরগুনায় শিক্ষার্থী নিখোঁজ"/>
    <meta property="og:description" content="বরগুনার বামনা উপজেলার খোলপটুয়া সরকারি প্রাথমিক বিদ্যালয়ের পঞ্চম শ্রেণির শিক্ষার্থী মো. রাকিব হোসেন (১২) গত ৩০ অক্টোবর থেকে নিখোঁজ রয়েছে। তবে নিখোঁজ শিশুটির পরিবারের দাবি, সে তাদের সঙ্গে অভিমান করে বিদ্যালয় থেকে নিরুদ্দেশ হয়েছে। নিখোঁজ রাকিব হোসেন বরগুনার বামনা উপজেলার অযোদ্ধা গ্রামের মো. মঞ্জুল হোসেনের ছেলে। এ ঘটনায় বামনা থানায় একটি সাধারন ডায়েরি করা হয়েছে। জানা যায়, চলতি বছরের ৩০শে অক্টোবর রাকিব হোসেনকে তার মা তাছলিমা বেগম খোলপটুয়া সরকারি প্রাথমিক বিদ্যালয়ে দিয়ে আসেন। সে ওই বিদ্যালয়ের পঞ্চম শ্রেণির শিক্ষার্থী, চলতি প্রাথমিক সমাপনী পরীক্ষায় রাকিবের ওই প্রাথমিক বিদ্যালয় থেকে অংশগ্রহন করার কথা ছিল। তবে ঘটনার দিন বিদ্যালয় ছুটির পরও সে আর বাড়িতে ফেরেনি এমনটাই জানিয়েছেন নিখোঁজ রাকিবের মা তাছলিমা বেগম। রাকিবের বাবা মঞ্জুল জানান, আমার ছেলে রাকিব বিদ্যালয়ে নিয়মিত যেতে চাইতো না, এ বিষয়ে আমি আমার ছেলে কে বকাবকি করায় সে আমার সাথে অভিমান করে নিরুদ্দেশ হয়েছে।এ ব্যাপারে বামনা থানার ওসি এস এম মাসুদুজ্জামান জানান, আমি শিশুটির নিরুদ্দেশ হওয়ার বিষয়ে জানি। বামনা থানায় সাধারণ ডায়েরি ও হয়েছে আমি বিভিন্ন থানায় নিখোঁজ শিশুর ছবি পাঠিয়েছি…"/>
  </head>
  <body>
    <article>
      <h1>বরগুনায় শিক্ষার্থী নিখোঁজ</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">বরগুনা প্রতিনিধি</a></address>
      <p>বরগুনার বামনা উপজেলার খোলপটুয়া সরকারি প্রাথমিক বিদ্যালয়ের পঞ্চম শ্রেণির শিক্ষার্থী মো. রাকিব হোসেন (১২) গত ৩০ অক্টোবর থেকে নিখোঁজ রয়েছে। তবে নিখোঁজ শিশুটির পরিবারের দাবি, সে তাদের সঙ্গে অভিমান করে বিদ্যালয় থেকে নিরুদ্দেশ হয়েছে। নিখোঁজ রাকিব হোসেন বরগুনার বামনা উপজেলার অযোদ্ধা গ্রামের মো. মঞ্জুল হোসেনের ছেলে। এ ঘটনায় বামনা থানায় একটি সাধারন ডায়েরি করা হয়েছে। জানা যায়, চলতি বছরের ৩০শে অক্টোবর রাকিব হোসেনকে তার মা তাছলিমা বেগম খোলপটুয়া সরকারি প্রাথমিক বিদ্যালয়ে দিয়ে আসেন। সে ওই বিদ্যালয়ের পঞ্চম শ্রেণির শিক্ষার্থী, চলতি প্রাথমিক সমাপনী পরীক্ষায় রাকিবের ওই প্রাথমিক বিদ্যালয় থেকে অংশগ্রহন করার কথা ছিল। তবে ঘটনার দিন বিদ্যালয় ছুটির পরও সে আর বাড়িতে ফেরেনি এমনটাই জানিয়েছেন নিখোঁজ রাকিবের মা তাছলিমা বেগম। রাকিবের বাবা মঞ্জুল জানান, আমার ছেলে রাকিব বিদ্যালয়ে নিয়মিত যেতে চাইতো না, এ বিষয়ে আমি আমার ছেলে কে বকাবকি করায় সে আমার সাথে অভিমান করে নিরুদ্দেশ হয়েছে।</p>
      <p>এ ব্যাপারে বামনা থানার ওসি এস এম মাসুদুজ্জামান জানান, আমি শিশুটির নিরুদ্দেশ হওয়ার বিষয়ে জানি।</p>
      <p>বামনা থানায় সাধারণ ডায়েরি ও হয়েছে আমি বিভিন্ন থানায় নিখোঁজ শিশুর ছবি পাঠিয়েছি, আশাকরি দ্রুত তার সন্ধান পাওয়া যাবে।</p>
      <p>এই বিভাগের সর্বাধিক পঠিত</p>
    </article>
  </body>
</html>