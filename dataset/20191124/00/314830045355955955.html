<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tabnak.ir/fa/news/939372/%D8%B1%D8%A6%D8%A7%D9%84-%D9%85%D8%A7%D8%AF%D8%B1%DB%8C%D8%AF-%D8%A8%D8%A7-%D8%B3%D9%87-%DA%AF%D9%84-%D8%A8%D9%87-%D8%A8%D8%A7%D8%B1%D8%B3%D9%84%D9%88%D9%86%D8%A7%DB%8C-%D8%B5%D8%AF%D8%B1%D9%86%D8%B4%DB%8C%D9%86-%DA%86%D8%B3%D8%A8%DB%8C%D8%AF"/>
    <meta property="og:site_name" content="تابناک | TABNAK"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="رئال مادرید با سه گل به بارسلونای صدرنشین چسبید"/>
    <meta property="og:description" content="در جدول رده بندی رقابت‌های لالیگا بارسلونا با ۲۸ امتیاز در صدر قرار دارد. رئال مادرید هم با همین تعداد امتیاز و تفاضل گل کمتر در رده دوم است و اتلتیکو مادرید هم با ۲۵ امتیاز در رده سوم جای دارد."/>
  </head>
  <body>
    <article>
      <h1>رئال مادرید با سه گل به بارسلونای صدرنشین چسبید</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>
        <i>در جدول رده بندی رقابت‌های لالیگا بارسلونا با ۲۸ امتیاز در صدر قرار دارد. رئال مادرید هم با همین تعداد امتیاز و تفاضل گل کمتر در رده دوم است و اتلتیکو مادرید هم با ۲۵ امتیاز در رده سوم جای دارد.</i>
      </p>
      <p>رئال مادرید با پیروزی قاطعی که برابر رئال سوسیداد به دست آورد به تعقیب بارسلونای صدرنشین ادامه داد.</p>
      <p>به گزارش تابناک ورزشی، در ادامه هفته سیزدهم رقابت‌های لالیگا دو دیدار برگزار شد. ابتدا اتلتیکو مادرید در خانه گرانادا به میدان رفت و با تساوی یک بر یک متوقف شد تا اختلاف این تیم با بارسلونا و رئال به سه امتیاز افزایش پیدا کند. تک گل تیم مادریدی را رنان لودی به ثمر رساند.</p>
      <figure>
        <img src="https://www.tarafdari.com/sites/default/files/contents/user7163/news/photo_2019-11-24_01-09-16.jpg"/>
      </figure>
      <p>در حساس‌ترین بازی رئال مادرید در برنابئو از رئال سوسیداد پذیرایی کرد که این دیدار با پیروزی سه بر یک رئال مادرید به پایان رسید. در این بازی رئال سوسیداد شروعی توفانی داشت و در همان دقیقه ۲ دروازه رئال را باز کرد، اما کریم بنزما در دقیقه ۳۷ کار را به تساوی کشاند تا نیمه نخست با همین نتیجه به پایان رسد.</p>
      <p>با شروع بازی در نیمه دوم رئال این بار توسط والورده به گل رسید، اما این پایان کار نبود و لوکا مودریچ در دقیقه ۷۴ توانست گل سوم را هم به ثمر رساند تا رئال یک پیروزی قاطع خانگی را به دست آورد. در جدول رده بندی رقابت‌های لالیگا بارسلونا با ۲۸ امتیاز در صدر قرار دارد. رئال مادرید هم با همین تعداد امتیاز و تفاضل گل کمتر در رده دوم است و اتلتیکو مادرید هم با ۲۵ امتیاز در رده سوم جای دارد.</p>
    </article>
  </body>
</html>