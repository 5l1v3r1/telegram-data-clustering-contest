<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/lifestyle/sxeseis/item/490168-%CF%80%CE%BF%CE%B9%CE%B1-%CE%B5%CE%AF%CE%BD%CE%B1%CE%B9-%CE%B7-%CE%BA%CE%B1%CF%84%CE%AC%CE%BB%CE%BB%CE%B7%CE%BB%CE%B7-%CE%B4%CE%B9%CE%AC%CF%81%CE%BA%CE%B5%CE%B9%CE%B1-%CF%83%CF%84%CE%BF-%CF%83%CE%B5%CE%BE"/>
    <meta property="og:site_name" content="thestival.gr"/>
    <meta property="article:published_time" content="2019-11-24T00:39:00+00:00"/>
    <meta property="og:title" content="Ποια είναι η κατάλληλη διάρκεια στο σεξ;"/>
    <meta property="og:description" content="Κάθε άνθρωπος έχει τις δικές του, ιδιαίτερες προτιμήσεις όσον αφορά το σεξ, αλλά τι έχει να μας πει η επιστήμη αναφορικά με το ποια είναι η «ιδανική» διάρκεια κάθε σεξουαλικής επαφής;"/>
  </head>
  <body>
    <article>
      <h1>Ποια είναι η κατάλληλη διάρκεια στο σεξ;</h1>
      <address><time datetime="2019-11-24T00:39:00+00:00">24 Nov 2019, 00:39</time> by <a rel="author">Thestival team</a></address>
      <p>Κάθε άνθρωπος έχει τις δικές του, ιδιαίτερες προτιμήσεις όσον αφορά το σεξ, αλλά τι έχει να μας πει η επιστήμη αναφορικά με το ποια είναι η «ιδανική» διάρκεια κάθε σεξουαλικής επαφής;</p>
      <p>Η δρ Crystal Dilworth έκανε μια μίνι έρευνα για το σεξ βασιζόμενη σε παλαιότερες μελέτες, επιχειρώντας να εκτιμήσει πόσο χρόνο χρειάζονται τα «κανονικά» ετερόφυλα ζευγάρια για να ολοκληρώσουν την κάθε σεξουαλική τους επαφή. Ανακάλυψε ότι έννοιες όπως «κανονικά» -σε σχέση με το σεξ- έχουν αλλάξει ριζικά μαζί με τις κοινωνικές “προσδοκίες” γύρω από αυτό.</p>
      <p>Από τα 2 λεπτά το 1940 στα 10 λεπτά σήμερα...</p>
      <p>Στα τέλη του 1940 το 75% των ανδρών ανέφεραν ότι η “τυπική” σεξουαλική επαφή διαρκούσε περίπου 2 λεπτά. Στις μέρες μας, αυτή η χρονική διάρκεια θα ήταν πιθανόν να δικαιολογεί μια διάγνωση για... πρόωρη εκσπερμάτιση!</p>
      <p>Από τα τέλη της δεκαετίας του 1960 (φεμινιστικό κίνημα, σεξουαλική επανάσταση κλπ) η χρονική διάρκεια της συνουσίας έχει αυξηθεί. Πρόσφατη έρευνα από το πανεπιστήμιο του New Brunswick έδειξε ότι η διάρκεια της κολπικής συνουσίας κυμαίνεται κατά μέσο όρο από 5 έως 10 λεπτά, με τα περισσότερα άτομα να υποστηρίζουν ότι δεν επιθυμούν διάρκεια άνω των 20 λεπτών. Οπότε, ο “χρυσός” χρόνος πρέπει να είναι κάπου στο ενδιάμεσο.</p>
      <p>Ιστορικά, οι έρευνες επάνω στο σεξ είναι “ανδρο-κεντρικές” και “ετεροφυλο-κεντρικές”, που σημαίνει ότι οι μέσοι χρόνοι αντιστοιχούν κατά κόρον στην διάρκεια που χρειάζεται ο άντρας να εκσπερματίσει. Πιο πρόσφατες μελέτες ερευνούν περισσότερο ποιοτικές παραμέτρους, όπως η σεξουαλική ικανοποίηση. Για παράδειγμα, σε μια μελέτη του 2004, οι συμμετέχοντες κλήθηκαν να αναφέρουν πόσο χρόνο θέλουν να διαρκεί το σεξ, αλλά και την πραγματική διάρκεια της συνουσίας τους.</p>
      <p>Τόσο οι άντρες, όσο και οι γυναίκες, θέλουν περισσότερα...</p>
      <p>Οι γυναίκες ανέφεραν ότι ο επιθυμητός μέσος όρος είναι 7 λεπτά παραπάνω από αυτό που έχουν συνήθως από τον σύντροφό τους και οι άνδρες ανέφεραν ότι θέλουν 11 λεπτά ακόμα μεγαλύτερη διάρκεια συνουσίας.</p>
      <p>Επίσης, όταν ρωτήθηκαν σχετικά με τη διάρκεια των προκαταρκτικών, τόσο οι άνδρες, όσο και οι γυναίκες ανέφεραν ότι θέλουν 5-10 επιπλέον λεπτά από τον/την σύντροφό τους ν' αφιερώνονται σε αυτό το... κομμάτι της σεξουαλικής συνεύρεσης.</p>
      <p>Εν τέλει, δεν υπάρχει μία “τέλεια” απάντηση όσον αφορά τη χρονική διάρκεια του σεξ. Τα πάντα εξαρτώνται από τις προσωπικές προσδοκίες, επιθυμίες και ανάγκες του καθενός. Ωστόσο, εάν είστε ικανοποιημένοι εσείς, δεν σημαίνει ότι το ίδιο ισχύει και για τον/την σύντροφό σας και το αντίστροφο. Γι' αυτό το πιο σημαντικό απ' όλα είναι η επικοινωνία. Να μην διστάζετε ποτέ να πείτε τι σας αρέσει και το όχι, αλλά και πόση ώρα σας αρέσει να κάνετε... το κάθε τι...</p>
      <p>
        <i>Πηγή: Iatropedia.gr</i>
      </p>
    </article>
  </body>
</html>