<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://multiplayer.it/notizie/red-dead-online-novita-natale-mappa-di-gioco.html"/>
    <meta property="og:site_name" content="Multiplayer.it"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Red Dead Online, una novità di Natale in arrivo nella mappa di gioco?"/>
    <meta property="og:description" content="Red Dead Online sembra in procinto di ottenere un nuovo aggiornamento a tema natalizio che potrebbe caratterizzare la mappa di gioco, in base a quanto scoperto all'interno del codice.. Sembra prop..."/>
  </head>
  <body>
    <article>
      <h1>Red Dead Online, una novità di Natale in arrivo nella mappa di gioco?</h1>
      <h2>Red Dead Online sembra in procinto di ottenere un nuovo aggiornamento a tema natalizio che potrebbe caratterizzare la mappa di gioco, in base a quanto scoperto all'interno del codice.</h2>
      <address><time datetime="2019-11-24T00:00:00+00:00">24 Nov 2019</time> by <a rel="author" href="https://multiplayer.it/account/utente/138/gioru/articoli/" target="_blank">Giorgio Melani</a></address>
      <p>Sembra proprio che <b>Red Dead Online</b> si stia preparando all'arrivo del <b>Natale</b> con una grossa <b>novità</b> destinata a cambiare l'aspetto della mappa di gioco, in base a quanto riferito da alcuni dataminer che hanno trovato interessanti riferimenti all'interno del codice della versione PC.<br/><br/>Tra I file di <a href="https://multiplayer.it/giochi/red-dead-online-per-pc.html">Red Dead Online</a> su PC si trova infatti la stringa "world_snow_coverage_xmas", cosa che fa pensare a una modifica a tema del mondo di gioco, che potrebbe portare la <b>neve</b> su buona parte della mappa. Se diamo retta alla stringa in questione, dunque, è probabile che Rockstar Games abbia in programma un <b>aggiornamento a tema natalizio</b> per <a href="https://multiplayer.it/notizie/red-dead-online-halloween-modalita-notte-senza-fine-annunciata-rockstar-games.html">Red Dead Online</a> destinato a coprire di neve le ambientazioni del gioco.<br/><br/>Resta da capire se si tratti di una caratteristica destinata a invadere completamente il mondo di gioco o se si tratti solo di qualche parte della <b>mappa</b> ad essere coperta dalla neve, ma in ogni caso pare essere una variazione limitata nel tempo al periodo natalizio o invernale.<br/><br/>Restiamo dunque in attesa di conferme e informazioni ufficiali da parte di <b>Rockstar Games</b>, considerando che degli aggiornamenti a tema natalizio sembrano piuttosto probabili per un titolo basato su novità a getto continuo come Red Dead Online, componente multiplayer di <a href="https://multiplayer.it/giochi/red-dead-3-per-pc.html">Red Dead Redemption 2</a>.</p>
      <figure>
        <iframe data-src="https://twitter.com/VideoTech_/status/1198030494471983105?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <ul>
        <li>
          <a href="https://comicbook.com/gaming/2019/11/23/red-dead-online-ps4-xbox-pc-map-snow/">Fonte</a>
        </li>
      </ul>
    </article>
  </body>
</html>