<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilmessaggero.it/social/monica_bellucci_instagram_capelli_corti-4883589.html"/>
    <meta property="og:site_name" content="Il Messaggero"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Monica Bellucci scuote i social con il taglio &quot;estremo&quot;: «Dai miei archivi...»"/>
    <meta property="og:description" content="La scossa rilevata sui social ha fatto tremare gli smartphone di mezzo mondo. Monica Bellucci ha deciso di migliorare la giornata dei suoi follower postando una foto inedita e, non c'è che..."/>
  </head>
  <body>
    <article>
      <h1>Monica Bellucci scuote i social con il taglio "estremo": «Dai miei archivi...»</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>La scossa rilevata sui social ha fatto tremare gli smartphone di mezzo mondo. <b>Monica Bellucci</b> ha deciso di migliorare la giornata dei suoi follower postando una foto inedita e, non c'è che dire almeno leggendo i commenti, bellissima. L'attrice ha voluto rispolverare i suoi archivi caricando su Instagram uno scatto di John Nollet. La Bellucci con i capelli corti ha scatenato il mondo social, tantissimi i messaggi ricevuti in pochi minuti: «Magnifica»; «Una delle donne più belle del mondo»; «Magnifique»; «Amazing»; «Splendida con questo taglio di capelli»; «Bellissima e affascinante». Questa soltanto una parte di un lungo omaggio a una delle bellezze più iconiche del nostro Paese.<br/> </p>
      <figure>
        <embed-post data-src="https://www.instagram.com/p/B5IRKEkCpTb" data-service="Instagram"/>
      </figure>
      <p>Nei giorni scorsi si era parlato di una presenza di Monica Bellucci al Teatro Ariston di <b>Sanremo</b>. Ma al prossimo Festival della canzone italiana l'attrice pare proprio che non ci sarà. Troppi impegni, soprattutto dopo il suo debutto a teatro. La Bellucci, sulla scena dello Studio Marigny, nel cuore di Parigi, è andata in scena leggendo testi inediti di Maria Callas, raccolti da Tom Wolf, il regista autore di "Maria by Callas" tra i più grandi specialisti dell'artista genio della lirica. «Per me è un vero salto nel vuoto», aveva detto ai microfoni di RTL, la prima radio privata di Francia. «Ho detto "sì" mio malgrado, un "sì" che mi si uscito spontaneamente come se non avessi tempo per riflettere più di tanto. Ho trovato il progetto seducente e soprattutto questa donna mi affascina. Ciò che mi coinvolge della Callas è una certa duplicità tra la diva e la donna capace di amare con la purezza di un bambino».</p>
      <footer>Ultimo aggiornamento: 19:15<br/>© RIPRODUZIONE RISERVATA</footer>
    </article>
  </body>
</html>