<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.asriran.com/fa/news/699979/%D8%B3%D8%A7%D8%B2%D9%85%D8%A7%D9%86-%D8%B5%D9%86%D8%B9%D8%AA-%D8%AE%D9%88%D8%B2%D8%B3%D8%AA%D8%A7%D9%86-%D8%A8%D8%A7-%DA%A9%D9%85%D8%A8%D9%88%D8%AF-%DA%AF%D8%A7%D8%B2-%D8%A7%D9%84-%D9%BE%DB%8C-%D8%AC%DB%8C-%D8%B1%D9%88%D8%A8%D9%87-%D8%B1%D9%88-%D9%87%D8%B3%D8%AA%DB%8C%D9%85-%D9%85%D8%B1%D8%AF%D9%85-%D8%AF%D8%B1-%D8%B5%D9%81%E2%80%8C%D9%87%D8%A7%DB%8C-%D8%B7%D9%88%D9%84%D8%A7%D9%86%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="عصر ايران"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="سازمان صنعت خوزستان: با کمبود گاز ال پی جی روبه رو هستیم/ مردم در صف‌های طولانی هستند"/>
    <meta property="og:description" content="به دلایل مختلف نزدیک به ۲ هفته است که مراکز توزیع گاز &quot;ال پی جی &quot;در خوزستان تعطیل هستند و با کمبود این گاز در استان روبه رو هستیم"/>
  </head>
  <body>
    <article>
      <h1>سازمان صنعت خوزستان: با کمبود گاز ال پی جی روبه رو هستیم/ مردم در صف‌های طولانی هستند</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">عصر ايران</a></address>
      <p>
        <b>به دلایل مختلف نزدیک به ۲ هفته است که مراکز توزیع گاز "ال پی جی "در خوزستان تعطیل هستند و با کمبود این گاز در استان روبه رو هستیم</b>
      </p>
      <figure>
        <img src="https://cdn.asriran.com/files/fa/news/1398/9/3/1040207_815.jpg"/>
      </figure>
      <p>تعطیلی بیشتر مراکز توزیع گاز "ال پی جی" (سیلندر گاز مایع) در استان خوزستان در ۲ هفته گذشته برای بسیاری از مردم به ویژه در مناطق روستایی مشکلات زیادی ایجاد شده است.</p>
      <p>به گزارش ایرنا مردم در برخی از مناطق خوزستان و به ویژه در بیشتر روستاهای این استان، از گاز ال پی جی برای گذاران زندگی خود استفاده می‌کنند و از داشتن نعمت گاز شهری محروم هستند.</p>
      <p>برخی از رانندگان نیز از گاز " ال پی جی" در کنار مصرف بنزین به دلیل هزینه کم و مصرف طولانی مدت از این گاز استفاده می‌کنند.</p>
      <p>با وجود تمامی این نیازها به مدت ۲ هفته است که بیشتر مراکز توزیع گاز "ال پی جی " در خوزستان به دلیل نبود این گاز تعطیل هستند و مردم در صف‌های طولانی پشت درب‌های بسته این مراکز در انتظار دریافت گاز هستند.</p>
      <p>معاون اقتصادی و بازرگانی سازمان صنعت، معدن و تجارت خوزستان در گفت و گو با خبرنگار ایرنا با اشاره به اینکه مشکل کمبود گاز ال پی جی در سطح کشور است بیان کرد: به دلایل مختلف نزدیک به ۲ هفته است که مراکز توزیع گاز "ال پی جی "در خوزستان تعطیل هستند و با کمبود این گاز در استان روبه رو هستیم.</p>
      <p>عبدالرحمان ناصریان گفت: صادرات گاز "ال پی جی"، کمبود مواد اولیه تولید این گاز، کاهش سهمیه‌های استان‌ها از جمله عوامل کمبود این گاز در استان و کشور است.</p>
    </article>
  </body>
</html>