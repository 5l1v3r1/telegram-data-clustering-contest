<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962186/"/>
    <meta property="og:site_name" content="Sanook"/>
    <meta property="article:published_time" content="2019-11-24T00:28:01+00:00"/>
    <meta property="og:title" content="ท่าจะยาว! &quot;ช่อ&quot; สวนกลับ &quot;มาดามเดียร์&quot; อ้าง &quot;TSD&quot; คนละเรื่องกับ &quot;บมจ.6&quot;"/>
    <meta property="og:description" content="น.ส.พรรณิการ์ วานิช โฆษกพรรคอนาคตใหม่ (อนค.) ให้สัมภาษณ์กรณี น.ส.วทันยา วงษ์โอภาสี ส.ส.บัญชีรายชื่อ พรรคพลังประชารัฐ (พปชร.) ชี้แจงคุณสมบัติการถือครองหุ้นสื่อว่าเป็นการขายหุ้นในตลาดหลักทรัพย์ไม่จำเป็นต้องแจ้งต่อกระทรวงพาณิชย์ เพราะตลาดหลักทรัพย์มีศูนย์รับฝากหลักทรัพย์ หรือ TSD ว่า ศูนย์รับฝากหลักทรัพย์เป็นเพียงนายทะเบียนของตลาดหลักทรัพย์ ที่คอยดูแลข้อมูลตลาดหลักทรัพย์ และจัดทำทะเบียนผู้ถือหลักทรัพย์ ทำให้การซื้อขายหุ้นในตลาดหลักทรัพย์เป็นไปอย่างถูกต้อง"/>
  </head>
  <body>
    <article>
      <h1>ท่าจะยาว! "ช่อ" สวนกลับ "มาดามเดียร์" อ้าง "TSD" คนละเรื่องกับ "บมจ.6"</h1>
      <address>
        <time datetime="2019-11-24T00:28:01+00:00">24 Nov 2019, 00:28</time>
      </address>
      <p><b>น.ส.พรรณิการ์ วานิช </b>โฆษก<b>พรรคอนาคตใหม่ (อนค.)</b> ให้สัมภาษณ์กรณี <b>น.ส.วทันยา วงษ์โอภาสี</b> ส.ส.บัญชีรายชื่อ <b>พรรคพลังประชารัฐ (พปชร.)</b> ชี้แจงคุณสมบัติการถือครอง<a href="https://www.sanook.com/money/investment/">หุ้น</a>สื่อว่าเป็นการขาย<a href="https://www.sanook.com/money/investment/">หุ้น</a>ในตลาดหลักทรัพย์ไม่จำเป็นต้องแจ้งต่อกระทรวงพาณิชย์ เพราะตลาดหลักทรัพย์มี<b>ศูนย์รับฝากหลักทรัพย์ </b>หรือ <b>TSD</b> ว่า ศูนย์รับฝากหลักทรัพย์เป็นเพียงนายทะเบียนของตลาดหลักทรัพย์ ที่คอยดูแลข้อมูลตลาดหลักทรัพย์ และจัดทำทะเบียนผู้ถือหลักทรัพย์ ทำให้การซื้อขายหุ้นในตลาดหลักทรัพย์เป็นไปอย่างถูกต้อง</p>
      <p>ฉะนั้นการที่ น.ส.วทันยา อ้างเรื่อง TSD จึงไม่มีความเกี่ยวข้องอะไรกันเลย ตามปกติแล้วหากเป็นบริษัทเอกชน บริษัทต้องส่งบัญชีผู้ถือหุ้นต่อนายทะเบียนหลังการประชุมสามัญประจำปีภายใน 14 วัน เช่น บริษัท วี-ลัค มีเดียจำกัด ของนายธนาธร จึงรุ่งเรืองกิจหัว หน้าพรรคอนาคตใหม่</p>
      <p>ส่วนกรณีของบริษัทมหาชนอย่าง<b>บริษัท เนชั่น มัลติมีเดีย กรุ๊ป จำกัด (มหาชน) </b>หรือ เนชั่น ต้องส่งบัญชีผู้ถือหุ้นต่อนายทะเบียนหลังการประชุมสามัญประจำปีภายใน 1 เดือน ซึ่งนายทะเบียนคือ อธิบดีกรมพัฒนา<a href="https://www.sanook.com/money/">ธุรกิจ</a>การค้า กระทรวงพาณิชย์ ทั้ง สำเนาบัญชีรายชื่อผู้ถือหุ้นในบริษัทจำกัด หรือแบบ บอจ.5 และสำเนาบัญชีรายชื่อผู้ถือหุ้น หรือแบบ บมจ. 6 คือเอกสารที่ต้องส่งให้กระทรวงพาณิชย์</p>
      <p><b><i>"</i></b><b><i>TSD </i></b><b><i>ไม่เกี่ยวอะไร เป็นคนละเรื่องกันเลย ถ้าเอาให้ชัดคือที่ศาลรัฐธรรมนูญวินิจฉัยกรณีนายธนาธร ซึ่งโอนหุ้นไปแล้วชัดเจน และศาลไม่ได้บอกว่าการโอนหุ้นเมื่อวันที่ 8 มกราคม 2562 เป็นเท็จ แต่ศาลกลับถือเอา บอจ.5 เป็นหลัก ฉะนั้นหากจะใช้บรรทัดฐานเดียวกับคุณเดียร์ ก็ต้องไปดูหลักฐาน บมจ.6 ที่ยื่นต่อนายทะเบียนเมื่อเดือนกันยายน 2562 ส่วนนี้ก็มีการแจ้งล่าช้าจนดูผิดปกติ หากนับดูจากวันลงสมัครรับ<a href="https://www.sanook.com/news/election/">เลือกตั้ง</a>และโดยปกติบริษัทเนชั่นจะยื่นทุกเดือนเมษายน แต่ปีนี้พิเศษมายื่นอีกครั้งในเดือนกันยายน ฉะนั้นน.ส.วทันยา ก็ต้องไปอธิบายกับกกต. และศาลรัฐธรรมนูญเอาเอง"</i></b> น.ส.พรรณิการ์ กล่าว</p>
      <p>
        <i>
          <b>
            <a href="https://www.sanook.com/news/7961478/">&gt;&gt; "เดียร์" เย้ย "ช่อ" ไม่รู้เรื่องตลาดหุ้น หลังถูกยื่นสอบปมโอนหุ้นสื่อ "เครือเนชั่น"</a>
          </b>
        </i>
      </p>
    </article>
  </body>
</html>