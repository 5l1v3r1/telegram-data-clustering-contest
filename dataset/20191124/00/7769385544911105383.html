<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prabhanews.com/2019/11/mosquito-challenge-to-vijayasai-reddy/"/>
    <meta property="og:site_name" content="ఆంధ్రప్రభా"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="విజయసాయిరెడ్డికి మస్కిటో ఛాలెంజ్"/>
    <meta property="og:description" content="తెలుగుదేశం పార్టీ ఎమ్మెల్సీ బుద్దా వెంకన్న తన ట్విటర్ ఖాతా ద్వారా వైసీపీ ఎంపీ విజయసాయిరెడ్డికి మస్కిటో ఛాలెంజ్ విసిరారు. రాష్ట్రంలో గ్రీన్ ఛాలెంజ్ కంటే మస్కిటో ఛాలెంజ్ చాలా అవసరమని ఆయన తెలిపారు. తాడేపల్లిలోని ముఖ్యమంత్రి జగన్ నివాస ప్రాంతంలో దోమలు అరికట్టడానికి నానా తంటాలు పడుతున్నారని, రాష్ట్రంలో అత్యధిక డెంగ్యూ, మలేరియా జ్వరాలు తాడేపల్లిలోనే నమోదయ్యాయని తెలిపారు. అందుకే గతంలో దోమలపై దండయాత్ర కార్యక్రమాన్ని ఎద్దేవా చేసిన విజయసాయిరెడ్డికి మస్కిటో ఛాలెంజ్ విసురుతున్నానని బుద్దా పేర్కొన్నారు. తక్కువ ఖర్చుతో అయ్యే దోమల బ్యాట్‌తో నివారించినా ఛాలెంజ్‌లో గెలిచినట్టేనని ఆయన చెప్పారు. విజయసాయిరెడ్డి గెలిచాక ఆర్థిక నిపుణులు, దోమల ఎక్స్‌పర్ట్ బుగ్గనకి మస్కిటో ఛాలెంజ్ విసరాలని కోరుకుంటున్నానని పేర్కొన్నారు."/>
  </head>
  <body>
    <article>
      <h1>విజయసాయిరెడ్డికి మస్కిటో ఛాలెంజ్</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p>తెలుగుదేశం పార్టీ ఎమ్మెల్సీ బుద్దా వెంకన్న తన ట్విటర్ ఖాతా ద్వారా వైసీపీ ఎంపీ విజయసాయిరెడ్డికి మస్కిటో ఛాలెంజ్ విసిరారు. రాష్ట్రంలో గ్రీన్ ఛాలెంజ్ కంటే మస్కిటో ఛాలెంజ్ చాలా అవసరమని ఆయన తెలిపారు. తాడేపల్లిలోని ముఖ్యమంత్రి జగన్ నివాస ప్రాంతంలో దోమలు అరికట్టడానికి నానా తంటాలు పడుతున్నారని, రాష్ట్రంలో అత్యధిక డెంగ్యూ, మలేరియా జ్వరాలు తాడేపల్లిలోనే నమోదయ్యాయని తెలిపారు. అందుకే గతంలో దోమలపై దండయాత్ర కార్యక్రమాన్ని ఎద్దేవా చేసిన విజయసాయిరెడ్డికి మస్కిటో ఛాలెంజ్ విసురుతున్నానని బుద్దా పేర్కొన్నారు. తక్కువ ఖర్చుతో అయ్యే దోమల బ్యాట్‌తో నివారించినా ఛాలెంజ్‌లో గెలిచినట్టేనని ఆయన చెప్పారు. విజయసాయిరెడ్డి గెలిచాక ఆర్థిక నిపుణులు, దోమల ఎక్స్‌పర్ట్ బుగ్గనకి మస్కిటో ఛాలెంజ్ విసరాలని కోరుకుంటున్నానని పేర్కొన్నారు.</p>
    </article>
  </body>
</html>