<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oggi.it/attualita/notizie/2019/11/24/oroscopo-settimana-25-novembre-1-dicembre-2019/"/>
    <meta property="og:site_name" content="OGGI"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Oroscopo della settimana dal 25 novembre all’1 dicembre 2019"/>
    <meta property="og:description" content="Scopri se il tuo segno sarà tra i fortunati nell'oroscopo della settimana. Leggi ora l'oroscopo segno per segno settimanale di Oggi.it"/>
  </head>
  <body>
    <article>
      <h1>Oroscopo della settimana dal 25 novembre all’1 dicembre 2019</h1>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <figure>
        <img src="https://static2.oggi.it/wp-content/uploads/sites/2/2018/07/oroscopo-settimana-645.jpg?v=1530890265"/>
      </figure>
      <p>
        <b>Guarda il tuo oroscopo della settimana</b>
      </p>
      <figure>
        <img src="https://www.oggi.it/famiglia/wp-content/uploads/sites/9/2018/06/ariete.jpg"/>
      </figure>
      <h3>ARIETE</h3>
      <p>Il periodo migliore tra martedì e giovedì con la Luna corroborante in segno di Fuoco come il vostro, coccolata purtroppo per l’ultima volta da Giove che, abbracciato al Sole, vi promette bei viaggi e ideali irrealizzabili. Novità invece sul fronte del cuore, capitanato da Venere che già martedì vi fa lo sgambetto posizionandosi allo zenit a braccetto con Saturno e Plutone tutti quanti in quadratura. Cosa significa? Sogni d’amore lentissimi a diventare realtà, se poi vi siete invaghiti di una persona più grande o più in alto nella scala socio-professionale ne avrete da correre per raggiungerla! In coppia sesso e sentimento viaggiano a braccetto, infiammabili lunedì ma malmostosi da venerdì in poi… peccato per i weekend tutto amici, neve e shopping prenatalizio, ma l’amore dov’è? Spese pazze minacciano di intaccare i vostri investimenti, una vera disdetta perché stanno andando benone.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/toro1.jpg"/>
      </figure>
      <h3>TORO</h3>
      <p>Intrattabili lunedì sotto il tiro incrociato della Luna, Marte e Mercurio, tutti quanti litigiosi e gelosissimi, ma anche voi elettrizzati da Urano nel segno non sarete certo degli zuccherini…vince chi ha la voce più grossa e strilla più forte. Tranquilli, già martedì con il passaggio di Venere in Capricorno, segno di Terra in trigono al vostro già camomillato da Saturno e Plutone, ritroverete la calma abituale, per la verità un po’ appannata da sentimenti stabili ma un po’ arrugginiti. Il tempo non passa invano e lascia la sua traccia anche sulle coppie più affiatate… Rampanti sul lavoro, specie in trasferta, con i momenti migliori da martedì a sabato, ottima idea farvi raggiungere dall’amato bene trascorrendo il weekend in un contesto magari romantico o comunque diverso dal solito. Malumori invece domenica con la Luna che si piazza in quadratura ricordandovi l’ultima rampogna del vostro capo e soprattutto le cifre segnate sull’estratto conto: il capitaletto regge, ma fin quando? Se continuerete a spendere con questo ritmo il capodanno lo festeggerete già a secco, come massimo nella casetta sul lago della nonna!</p>
      <figure>
        <img src="https://www.oggi.it/famiglia/wp-content/uploads/sites/9/2018/06/gemelli.jpg"/>
      </figure>
      <h3>GEMELLI</h3>
      <p>Per vedervi davvero sorridenti bisognerà attendere domenica quando la Luna transitando in segno d’aria vi restituirà tutta la vostra leggerezza. Umorali invece tra martedì e giovedì, con Giove ancora per questa settimana all’opposizione a braccetto con il Sole che vi chiede, anzi vi impone di essere più sinceri. Il partner da voi si aspetta una confessione, o almeno una spiegazione illuminante riguardo le vostre intenzioni. Rampanti sul lavoro, sia manuale che di concetto, invidie a parte riuscite a farvi voler bene dal capo che all’improvviso si accorge di quanto siete in gamba al punto che non potrà più fare a meno di voi… Contentissimi, ma ora dovrete prepararvi alla maldicenza dei colleghi che non sopportano il vostro successo e faranno di tutto per farvi perdere credibilità. Finanze al sicuro, se qualche spesa dovrà essere effettuata sarà per oggetti o indumenti di pregio, la buona qualità rivela la sua convenienza solo sui tempi lunghi! Qualche imprevisto da cavalcare ma nulla che non si possa tenere sotto controllo con intelligenza e acume, dote di cui mamma natura vi ha provvisti in abbondanza.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/cancro.jpg"/>
      </figure>
      <h3>CANCRO</h3>
      <p>Buon inizio di settimana con la Luna acquatica surriscaldata da Marte e Mercurio, perfetti per darvi carica sia in palestra che nel lettone. Con i figli magari sarete un po’ troppo severi, ma qualche scapaccione non ha mai rovinato nessuno e nel sacco di Babbo Natale insieme a qualche pezzo di carbone troveranno regali favolosi. Clou della settimana resta comunque il lavoro, particolarmente impegnativo ma di soddisfazione tra martedì e giovedì: se avete in mente un cambiamento o aspettate risposte riguardo a un concorso attivatevi, ancora per questa settimana Giove nella sesta Casa, la stacanovista dell’oroscopo, potrebbe darvi una mano sostanziale, o almeno regalarvi dritte preziose per muovervi con più sicurezza nel settore. La sorpresa più gradita però ve la fa Venere già da martedì scivolando nella vostra settimana Casa dove andrà ad addolcire i due giannizzeri Saturno e Plutone che per lungo tempo vi hanno tenuto a distanza dal sentimento. Magari non sarete romantici, anche se vi piacerebbe, ma sentendovi più sicuri e amati finalmente comincerete a sbottonarvi…uscendo dal guscio. Dolcissimo il weekend, cornice perfetta in Svizzera o Tirolo tra antiche architetture e suggestivi mercatini di Natale dove quel che conta non è il consumo ma il simbolo, al solito luce.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/leone.jpg"/>
      </figure>
      <h3>LEONE</h3>
      <p>Lunedì con la Luna di traverso e non è solo un modo di dire ma ve la ritroverete in quadratura a braccetto con Mercurio che vi darà parlare fuori luogo e con Marte che scalda i motori dell’aggressività. Urticanti in famiglia e nervosi sul lavoro dove comincerete a ragionare diventando più malleabili solo da martedì in poi, grazie al passaggio di Venere nella vostra sesta Casa, quella che parla appunto di lavoro ma anche di benessere… e quando la salute c’è e il lavoro smette di dare grattacapi anche il cuore torna a sorridere. Dategli spago finché si può con la Luna nuova, il Sole e, per l’ultima settimana, il grande Giove tutti focosi in trigono al vostro segno. Con i vostri figli starete benone, racconterete loro favole strepitose e comprerete regali bellissimi di nascosto, perché la figura di Babbo Natale, emblema della generosità, cresca con loro restando anche da adulti nei loro cuori. Lieve discussione con il partner o con il socio soltanto domenica, ma perché perdersi dietro a parole vane quando ci si può divertire rispolverando gli sci o facendo a palle di neve?</p>
      <figure>
        <img src="https://www.oggi.it/famiglia/wp-content/uploads/sites/9/2018/06/vergine.jpg"/>
      </figure>
      <h3>VERGINE</h3>
      <p>Lunedì avrete la Luna per amica, ma per i tre giorni successivi ve la ritroverete storta e non da sola per giunta, martedì giorno di novilunio e giorno più oscuro del mese a guardarvi storto ci saranno anche il Sole e Giove. In compenso non avrete più disturbo da Venere che proprio il giorno stesso lascia il Sagittario, segno ostile al vostro, per raggiungere Saturno e Plutone in Capricorno al quale siete legati dallo stesso elemento, la Terra. Più quieti i sentimenti dunque, ma anche più profondi, se l’amato bene lavora in un’altra città e per tutta la settimana il rapporto è solo virtuale la smetterete di covare dubbi e insicurezze, finalmente convinti della forza dei suoi sentimenti nei suoi confronti. Se qualche volta nella vita vi è andata buca e avete subito cornini e cornetti non è detto che debba succedere ancora… ogni storia è diversa dalle altre! Rampanti studi e affari, ma se per lavoro viaggiate spesso in auto moderate la velocità, siete a rischio di multe. Rapidi e senza rischi invece i viaggi in treno o aereo, utili per altro a fare buone conoscenze… che in futuro potrebbero tornarvi vantaggiosi proprio sul fronte socio professionale. Migliorie in casa, cogliete la scusa del Natale per rinnovare qualche pezzo di arredamento o regalarvi un elettrodomestico nuovo prima che quello vecchiotto e ormai consumato vi pianti in asso proprio durante le feste.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/bilancia.jpg"/>
      </figure>
      <h3>BILANCIA</h3>
      <p>Spendaccioni già lunedì, quest’anno i preparativi del Natale vi danno alla testa, testimoni Mercurio e Venere in seconda Casa, a causa dei quali dilapidate un patrimonio in men che non si dica… Più tranquilla, senza altre ricerche di gratificazioni esterne, la parte centrale della settimana, con la Luna nuova in Sagittario a braccetto con il Sole e per l’ultima settimana con il grande Giove che presto vi lascerà sedotto da Venere, già in viaggio per raggiungere Saturno e Plutone in quadratura. Vita tranquilla ma un po’ piatta in famiglia, quanto ai sentimenti se ancora non avete trovato il coraggio di esplicitarli con una lettera o un bel discorsetto, finiranno per rimanere segreti a lungo perché l’audacia di dichiararli ora chi lo trova più? Voglia di svecchiare la casa e il guardaroba con qualcosa di nuovo, ma dopo la boutade di inizio settimana con relative rampogne da parte della famiglia, sobrietà e frugalità diverranno le parole chiave perfettamente in linea con lo spirito green del momento. Frizzante domenica con la Luna d’Aria finalmente dalla vostra parte, tra alberi di Natale e strade illuminate con i pupi vi divertirete un mondo tornando ragazzini anche voi.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/scorpione.jpg"/>
      </figure>
      <h3>SCORPIONE</h3>
      <p>Lunedì filosofico, ma anche molto caliente con la Luna, Mercurio e Marte tutti abbracciati nel vostro segno. Purtroppo non si potrà dire lo stesso di domenica quando invece la Bianca Signora vi tratterà malissimo, blindandovi con una fastidiosa quadratura che terrà sotto scacco la relazione di coppia, già sconquassato dalla quadratura di Urano, e la vita in famiglia perennemente imbronciata. Come sfogarvi? Innanzitutto con lo sport e la competizione professionale come piace a ogni guerriero del vostro calibro, quindi con gli affari e gli acquisti pazzi, garantiti ancora per questa settimana dal grande Giove a braccetto con il Sole in seconda Casa, la cassa dell’oroscopo. Prudenza in viaggio, soprattutto nel weekend, potreste prendere freddo e trovandovi raffreddati, o peggio isterici al volante, imprigionati in un ingorgo senza fine. Bello rivedere la prima neve e testare le abilità sugli sci, oppure godervi le luci dei mercatini di Natale e il profumo di mele cotte e vin brulè. Ma se tutto questo deve costarvi un mal di stomaco e una crisi di nervi… sarebbe meglio cambiare programma.</p>
      <figure>
        <img src="https://www.oggi.it/famiglia/wp-content/uploads/sites/9/2018/06/sagittario.jpg"/>
      </figure>
      <h3>SAGITTARIO</h3>
      <p>Luna nuova nel vostro segno a partire da martedì e ve la terrete stretta per ben tre giorni, insieme al Sole e al grande Giove, per l’ultima settimana nel vostro segno, approfittatene dunque. Un vero peccato aver già perso Venere che dopo avervi salutati con calore lunedì, regalandovi magari un messaggio o un regalino affettuoso, vi ha dato il bye bye e per un anno chi la rivedrà? In compenso andrà a movimentare le vostre finanze un tantino incancrenite e lo stesso farà Giove per tutto l’anno prossimo. Perciò tranquilli, anche se al momento non vi potete definire nababbi e i vostri regali saranno molto rustici, potete sempre ben sperare per i mesi a venire, anche grazie a un cambiamento di lavoro già preannunciato all’orizzonte ma non ancora concretizzato, belle novità vi attendono in arrivo alla velocità della luce: saranno il dono di San Nicola o Babbo Natale. Cenetta romantica per parlare di sentimenti e progetti futuri tra venerdì e sabato, domenica invece sentitevi liberi, la natura vi chiama e poiché la amate tanto non vi farete ripetere due volte l’invito… correrete ad abbracciarla!</p>
      <figure>
        <img src="https://www.oggi.it/famiglia/wp-content/uploads/sites/9/2018/06/capricorno.jpg"/>
      </figure>
      <h3>CAPRICORNO</h3>
      <p>Grandi notizie per voi, già a cominciare da martedì con l’ingresso di Venere nel vostro segno dove andrà ad addolcire i vostri due algidi inquilini Saturno e Plutone. Ma il meglio dovrete attenderlo fino alla prossima settimana, quando Giove farà lo stesso, promettendovi appoggio e fortuna per tutto il 2020, preceduto già venerdì da una Luna introspettiva nel vostro segno che vi aiuterà a riflettere e separare ciò che è davvero essenziale nella vita da ciò che non lo è. Qualche frizione con gli amici che pretendono sempre di avere l’ultima parola, ribelli anche i figli adolescenti che riportano votacci ma pretendono ugualmente regali favolosi… occorrerà far loro un bel discorsetto da pari a pari. Nel vostro modo di vedere ogni cosa può diventare una lezione e un capitolo nel grande libro della saggezza da mandare a memoria!</p>
      <figure>
        <img src="https://www.oggi.it/famiglia/wp-content/uploads/sites/9/2018/06/acquario.jpg"/>
      </figure>
      <h3>ACQUARIO</h3>
      <p>Per avere la Luna nel segno dovrete attendere domenica, ma a parte lunedì quando la Bianca Signora vi guarderà di traverso mettendovi in urto con il capo o chiunque indossi una divisa, avrete una settimana buonissima, piena di belle sorprese. Tenete duro perciò anche se vi viene l’emicrania e per difendere le vostre posizioni dovrete litigare parecchio, già martedì, con il novilunio in Sagittario a braccetto con il Sole e l’amico Giove, le cose cambieranno nel vostro cielo, almeno sul fronte del lavoro e delle amicizie. Non così facile e immediate invece le relazioni sentimentali, soprattutto ora che Venere scivola in dodicesima Casa facendosi di ghiaccio, mentre gli altri due inquilini Saturno e Plutone vi riempiono di dubbi e sospetti. Finanze così così, nulla cambia se non grazie a un grosso affare da afferrare al volo. Nulla di buono invece per chi sogna di acquistare casa, l’occasione che sembrava imperdibile si rivela una bufala colossale, non un castello ma una miserevole catapecchia!</p>
      <figure>
        <img src="https://www.oggi.it/famiglia/wp-content/uploads/sites/9/2018/06/pesci.jpg"/>
      </figure>
      <h3>PESCI</h3>
      <p>Ottimo inizio di settimana con la Luna acquatica a braccetto con Mercurio e Marte, promettenti sul fronte dei viaggi e degli esami universitari dove otterrete risultati brillanti facendo un figurone. Onore alla logica e alla preparazione, ma molto dipenderà anche dalla memoria e dall’intuito, da sempre i vostri cavalli di battaglia. Ambizioni realizzate, ma a prezzo di grossi sforzi invece tra martedì e giovedì con la Luna nuova a braccetto con il Sole e, per l’ultima settimana, con Giove che vi farà puntare molto in alto, con traguardi ambiziosi, magari fuori portata. Meno male che a darvi una mano avrete ottimi amici che conoscete da tempo e che vi vogliono un gran bene: ve lo riconfermeranno proprio ora con il passaggio di Venere in Capricorno, dove andrà ad incontrare Saturno e Plutone, vostri amici da tempo immemorabile. Bel viaggetto nel fine settimana, meglio tra venerdì e sabato, domenica invece starete benone a casa, troppa ressa, traffico e malumori personali vi convincono a restarvene a casa a leggere con il gatto sulla pancia… assorbirà tutti i pensieri negativi restituendovi serenità.</p>
      <related>
        <a href="https://www.oggi.it/attualita/notizie/2019/11/17/oroscopo-settimana-18-24-novembre-2019/"/>
        <a href="https://www.oggi.it/attualita/notizie/2019/11/24/oroscopo-settimana-25-novembre-1-dicembre-2019/"/>
        <a href="https://www.oggi.it/attualita/notizie/2019/11/10/oroscopo-settimana-11-17-novembre-2019/"/>
        <a href="https://www.oggi.it/attualita/notizie/2019/11/04/oroscopo-della-settimana-dal-4-al-10-novembre-2019/"/>
      </related>
    </article>
  </body>
</html>