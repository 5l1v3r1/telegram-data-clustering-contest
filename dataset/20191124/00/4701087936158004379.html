<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107929/%D8%AC%D8%A7%DB%8C%DA%AF%D8%B2%DB%8C%D9%86%DB%8C-%E2%80%8C%DA%A9%D8%A7%D9%84%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D8%A8%D8%A7-%DA%A9%DB%8C%D9%81%DB%8C%D8%AA-%D8%AF%D8%B1-%D8%AE%D8%A7/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-24T00:32:00+00:00"/>
    <meta property="og:title" content="جایگزینی ‌کالای ایرانی با کیفیت در خانه، وظیفه جهادی زنان است"/>
    <meta property="og:description" content="‌روح‌انگیز جهان‌افروز در گفت‌وگو با ایسنا، اظهار کرد: زنان به‌عنوان مدیران اقتصادی و فرهنگی خانواده با توجه به نقش مهم و کلیدی خود در بیشتر اهداف کلان ‌اقتصاد مقاومتی مورد حجمه فکری و تغییر نگرش و ذائقه دشمنان نظام قرار دارند. ‌ ‌وی ادامه داد: زنان اساسی‌ترین فاکتور پایداری نظام اقتصادی هستند چراکه با تربیت […]"/>
  </head>
  <body>
    <article>
      <h1>جایگزینی ‌کالای ایرانی با کیفیت در خانه، وظیفه جهادی زنان است</h1>
      <address>
        <time datetime="2019-11-24T00:32:00+00:00">24 Nov 2019, 00:32</time>
      </address>
      <p>
        <i>‌روح‌انگیز جهان‌افروز در گفت‌وگو با ایسنا، اظهار کرد: زنان به‌عنوان مدیران اقتصادی و فرهنگی خانواده با توجه به نقش مهم و کلیدی خود در بیشتر اهداف کلان ‌اقتصاد مقاومتی مورد حجمه فکری و تغییر نگرش و ذائقه دشمنان نظام قرار دارند. ‌ ‌وی ادامه داد: زنان اساسی‌ترین فاکتور پایداری نظام اقتصادی هستند چراکه با تربیت […]</i>
      </p>
      <p>‌روح‌انگیز جهان‌افروز در گفت‌وگو با ایسنا، اظهار کرد: زنان به‌عنوان مدیران اقتصادی و فرهنگی خانواده با توجه به نقش مهم و کلیدی خود در بیشتر اهداف کلان ‌اقتصاد مقاومتی مورد حجمه فکری و تغییر نگرش و ذائقه دشمنان نظام قرار دارند. ‌</p>
      <p>‌وی ادامه داد: زنان اساسی‌ترین فاکتور پایداری نظام اقتصادی هستند چراکه با تربیت صحیح فرزندان به‌عنوان جهادگران ‌اقتصادی تولید ثروت می‌کنند و علاوه بر این با هدایت خود همسران را به خریدن کالاهای ایرانی تشویق کرده و ‌از این راه به افزایش تولید و رونق اشتغال در جامعه کمک می‌کنند.</p>
      <p>جهان‌افروز اضافه کرد: زنان با اجتناب از خرید وسایل گران‌قیمت، ‌سرمایه خود را صرف تولید و اشتغال کرده و به اقتصاد داخلی کمک می‌کنند و با این کار با پر کردن ویترین‌ها و ‌دکورهای خانه‌هایشان به اقتصاد کشور و خانواده خود ضرر وارد نمی‌کنند. ‌</p>
      <p>‌ معاون مشارکت زنان بنیاد حفظ آثار و نشر ارزش‌های دفاع مقدس لرستان افزود: در واقع زمانی‌که زنان به ‌دنبال ‌زندگی تجملاتی کالاهای لوکس و چشم و هم‌چشمی هستند، با رهنمودها و ‌توصیه‌های رهبر انقلاب بیگانه‌اند. ‌</p>
      <p>‌ ‌وی یادآور شد: مادران با ‌مصرف کالای ایرانی می‌توانند ذائقه خانواده را به سمت کالاهای داخلی تغییر دهند و این موضوع را ‌در ‌میان فرزندان ‌خود فرهنگ‌سازی کنند.</p>
      <p>جهان‌افروز گفت: با این کار کودک از همان ابتدا مشاهده می‌کند و یاد می‌گیرد که از کالای ‌تولید داخل حمایت کنند.</p>
      <p>معاون مشارکت زنان بنیاد حفظ آثار و نشر ارزش‌های دفاع مقدس استان خاطرنشان کرد: با این اوصاف جایگزینی ‌کالای ایرانی با کیفیت در خانه وظیفه جهادی زنان است. اگر ‌زنان با بی‌توجهی به تبلیغات ‌وسیع کالاهای خارجی در خرید ‌اجناس مورد نیاز حس ملی خود را تقویت کرده و در ‌شرایطی که کالاها کیفیت یکسان ‌دارند جنسی را انتخاب کنند شاهد ‌رونق صنعت و اقتصاد کشور و کاهش آمار ‌بیکاری جوانان خواهیم بود. ‌</p>
      <p>انتهای پیام</p>
      <p>درج شده توسط :</p>
    </article>
  </body>
</html>