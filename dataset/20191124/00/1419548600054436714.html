<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/x79m6b"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="நடத்தையில் சந்தேகம் அடைந்து மனைவியை கத்தியால் குத்திக் கொன்ற கணவன்!"/>
    <meta property="og:description" content="நடத்தையில் சந்தேகம் அடைந்து மனைவியை கத்தியால் குத்திக் கொன்ற கணவன்!"/>
  </head>
  <body>
    <article>
      <h1>நடத்தையில் சந்தேகம் அடைந்து மனைவியை கத்தியால் குத்திக் கொன்ற கணவன்!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">saravanamanoj</a></address>
      <p>
        <b>தேனியில் நடத்தையில் சந்தேகம் அடைந்து மனைவியை கணவன் குத்திக்கொலை செய்த சம்பவம் அதிர்ச்சியை ஏற்படுத்தியுள்ளது. </b>
      </p>
      <p>தேனி மாவட்டம் தேவாரத்தை சேர்ந்த சண்முகம்- ராஜேஸ்வரி தம்பதிக்கு 2 மகன்கள் உள்ளனர். இந்த தம்பதி, கேரள மாநிலம், கூட்டாறு பகுதியில் உள்ள ஏலக்காய் தோட்டத்தில் தங்கி இருந்து வேலை பார்த்து வந்தனர். இந்நிலையில் இவர்கள் இருவரும், தங்கள் மகன்களை பார்க்க தேவாரம் வந்துள்ளனர். அப்போது கணவன், மனைவிக்கு இடையே பிரச்னை ஏற்பட்டுள்ளது. இதில் ஆத்திரம் அடைந்த சண்முகம், கத்தியால் ராஜேஸ்வரியை சரமாரியாக குத்திவிட்டு தப்பியோடிவிட்டார்.</p>
      <p>ரத்த வெள்ளத்தில் இருந்த ராஜேஸ்வரியை மீட்டு, அங்கிருந்தவர்கள் உத்தமபாளையம் அரசு மருத்துவமனைக்கு கொண்டு சென்றனர். ஆனால் அவர் உயிரிழந்துவிட்டதாக மருத்துவர்கள் தெரிவித்துள்ளனர். இதுகுறித்து விசாரணை நடத்தி வந்த தேவாரம் போலீசார், கேரளாவிற்கு தப்பிச் செல்ல பேருந்துக்காக காத்திருந்த சண்முகத்தை கைது செய்தனர். அவரிடம்  நடத்திய விசாரணையில், நடத்தையில் சந்தேகப்பட்டு தமது மனைவியை கொன்றதாக தெரிவித்துள்ளார். <br/> </p>
    </article>
  </body>
</html>