<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.documentonews.gr/article/bolibia-aporrifthhke-to-aithma-xorhghshs-amnhstias-ston-prwhn-proedro-ebo-morales"/>
    <meta property="og:site_name" content="Documento"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Βολιβία: Απορρίφθηκε το αίτημα χορήγησης αμνηστίας στον πρώην πρόεδρο Έβο Μοράλες"/>
    <meta property="og:description" content="Η μεταβατική πρόεδρος της Βολιβίας Τζανίν Άνιες απέρριψε το αίτημα που είχαν υποβάλει οι γερουσιαστές ώστε να χορηγηθεί αμνηστία στον πρώην πρόεδρο Έβο Μοράλες που έχει αυτοεξοριστεί στο Μεξικό."/>
  </head>
  <body>
    <article>
      <h1>Βολιβία: Απορρίφθηκε το αίτημα χορήγησης αμνηστίας στον πρώην πρόεδρο Έβο Μοράλες</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">Newsroom</a></address>
      <h4>Η μεταβατική πρόεδρος της Βολιβίας Τζανίν Άνιες απέρριψε το αίτημα που είχαν υποβάλει οι γερουσιαστές ώστε να χορηγηθεί αμνηστία στον πρώην πρόεδρο Έβο Μοράλες που έχει αυτοεξοριστεί στο Μεξικό.</h4>
      <p>Το Κίνημα για τον Σοσιαλισμό (MAS), το κόμμα του Μοράλες, είχε προτείνει ένα νομοσχέδιο στη Γερουσία με το οποίο θα εξαιρείτο ο πρώην πρόεδρος από ποινικές διώξεις. Την Παρασκευή, ο υπουργός Εσωτερικών Αρτούρο Μουρίγιο ανακοίνωσε ότι η μεταβατική κυβέρνηση διεξάγει έρευνα σε βάρος του Μοράλες για υποκίνηση ταραχών και τρομοκρατική δραστηριότητα εναντίον των νέων αρχών της χώρας.</p>
      <p>"Δηλώνουμε ξεκάθαρα ότι όποιος διέπραξε εγκήματα, όποιος χλευάζει τους νόμους, δεν θα αμνηστευθεί", είπε η Άνιες, η οποία ανέλαβε καθήκοντα προέδρου στις 12 Νοεμβρίου, 48 ώρες μετά την παραίτηση του Μοράλες.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.documentonews.gr/article/javascript:;">ΕΜΦΑΝΙΣΗ ΣΧΟΛΙΩΝ</a>
      </p>
      <h4>ΣΧΟΛΙΑ</h4>
      <p>Το <b>Documento</b> σέβεται όλες τις απόψεις, οι οποίες ωστόσο απηχούν αποκλειστικά και μόνον τη γνώμη των χρηστών. Διατηρούμε το δικαίωμά μας να μην αναρτούμε υβριστικά σχόλια και διαφημίσεις. Σχόλια που παραπέμπουν με ενεργό link σε άλλα sites δεν θα δημοσιεύονται. Χρήστες που δεν σέβονται αυτούς τους κανόνες θα αποκλείονται.</p>
    </article>
  </body>
</html>