<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.mirmalas.com/news/107919/%D8%A8%DB%8C%D8%B4-%D8%A7%D8%B2-%DB%B3%DB%B0-%D9%86%D9%81%D8%B1-%D8%A8%D8%A7-%D8%AF%D8%B1%DB%8C%D8%A7%D9%81%D8%AA-%D8%B9%D8%B6%D9%88-%D8%AD%DB%8C%D8%A7%D8%AA-%D8%AF%D9%88%D8%A8%D8%A7%D8%B1%D9%87/"/>
    <meta property="og:site_name" content="میرملاس نیوز"/>
    <meta property="article:published_time" content="2019-11-24T00:20:00+00:00"/>
    <meta property="og:title" content="بیش از ۳۰ نفر با دریافت عضو حیات دوباره گرفتند"/>
    <meta property="og:description" content="فاطمه امانی در گفت‌وگو با ایسنا، اظهار کرد: از پایان مردادماه امسال تاکنون بیش از ۳۰ نفر با دریافت عضو اهدایی جان دوباره گرفتند. وی اضافه کرد: در این مدت ۱۰ نفر از مردم ایثارگر لرستان که دچار مرگ مغزی شده بودند توانستند به بیش از ۳۰ نفر حیات دوباره ببخشند. این کارشناس پیوند اعضای […]"/>
  </head>
  <body>
    <article>
      <h1>بیش از ۳۰ نفر با دریافت عضو حیات دوباره گرفتند</h1>
      <address>
        <time datetime="2019-11-24T00:20:00+00:00">24 Nov 2019, 00:20</time>
      </address>
      <p>
        <i>فاطمه امانی در گفت‌وگو با ایسنا، اظهار کرد: از پایان مردادماه امسال تاکنون بیش از ۳۰ نفر با دریافت عضو اهدایی جان دوباره گرفتند. وی اضافه کرد: در این مدت ۱۰ نفر از مردم ایثارگر لرستان که دچار مرگ مغزی شده بودند توانستند به بیش از ۳۰ نفر حیات دوباره ببخشند. این کارشناس پیوند اعضای […]</i>
      </p>
      <p>فاطمه امانی در گفت‌وگو با ایسنا، اظهار کرد: از پایان مردادماه امسال تاکنون بیش از ۳۰ نفر با دریافت عضو اهدایی جان دوباره گرفتند.</p>
      <p>وی اضافه کرد: در این مدت ۱۰ نفر از مردم ایثارگر لرستان که دچار مرگ مغزی شده بودند توانستند به بیش از ۳۰ نفر حیات دوباره ببخشند.</p>
      <p>این کارشناس پیوند اعضای دانشگاه علوم پزشکی لرستان گفت: رضایت ولی این ۱۰ نفر را در بیمارستان‌های لرستان اخذ کردیم.</p>
      <p>امانی با بیان اینکه اهدای عضو رنج سنی خاصی ندارد و این مهم بستگی به نوع سبک زندگی فرد دارد، بیان کرد: اهداکنندگان لرستانی از کودک سه‌ساله تا فرد ۶۰ ساله بوده‌اند.</p>
      <p>وی عنوان کرد: هر اهداکننده می‌تواند تا هشت ارگان خود را اهدا کند به‌شرطی که این مهم به‌موقع انجام شود.</p>
      <p>این کارشناس پیوند اعضای دانشگاه علوم پزشکی لرستان اضافه کرد: چنانچه خانواده فرد متوفی ایثار کرده و رضایت دهند تا اهدا در ساعات اولیه مرگ مغزی انجام شود می‌توان ریه و قلب فرد را نیز اهدا کرد اما هر چه این مهم به تعویق بیفتد اعضای کمتری قابلیت اهدا دارند.</p>
      <p>انتهای پیام</p>
      <p>درج شده توسط :</p>
    </article>
  </body>
</html>