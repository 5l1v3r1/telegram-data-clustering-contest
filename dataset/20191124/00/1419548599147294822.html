<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ns7.tv/ta/15m0dn"/>
    <meta property="og:site_name" content="News7 Tamil"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="ஒன்றல்ல இரண்டல்ல.. 41 ஆண்டுகள் பிரிந்து வாழ்ந்த தாய் - மகன்!"/>
    <meta property="og:description" content="ஒன்றல்ல இரண்டல்ல.. 41 ஆண்டுகள் பிரிந்து வாழ்ந்த தாய் - மகன்!"/>
  </head>
  <body>
    <article>
      <h1>ஒன்றல்ல இரண்டல்ல.. 41 ஆண்டுகள் பிரிந்து வாழ்ந்த தாய் - மகன்!</h1>
      <address><time datetime="2019-11-24T00:00:00+00:00">24 Nov 2019</time> by <a rel="author">saravanamanoj</a></address>
      <p>
        <b>சென்னையில் 41 ஆண்டுகளுக்கு முன் தத்துக் கொடுக்கப்பட்ட நபர், டென்மார்க்கில் இருந்து வந்து தன் தாயை தேடி சந்தித்த நெகிழ்ச்சி சம்பவம் நடந்துள்ளது. </b>
      </p>
      <p>தஞ்சை அம்மாப்பேட்டையை சேர்ந்த கலியமூர்த்தி- தனலட்சுமி தம்பதி சுமார் 41 ஆண்டுகளுக்கு முன் சென்னைக்கு குடிபெயர்ந்துள்ளனர். வறுமையின் காரணமாக அவர்கள் தங்களது 2 மகன்களை பல்லாவரத்தில் உள்ள காப்பகத்தில், சேர்த்துள்ளனர். இதனையடுத்து அந்த 2 பேரையும் டென்மார்க்கை சேர்ந்த தம்பதிகள் தத்தெடுத்து அந்நாட்டுக்கு அழைத்து சென்றுள்ளனர். தங்களது மகன்களின் சிறு வயது புகைப்படத்தை மட்டுமே வைத்து கலியமூர்த்தி- தனலட்சுமி ஆகியோர் இத்தனை ஆண்டுகளாக வாழ்ந்து வந்துள்ளனர். </p>
      <p>இந்நிலையில், டென்மார்க் தம்பதிக்கு தத்துக்கொடுக்கப்பட்ட அவர்களது இரண்டாவது மகன் டேவிட், மனைவி குழந்தைகளுடன் வாழ்ந்து வந்துள்ளார். தாம் தத்தெடுக்கப்பட்டது குறித்து அறிந்த டேவிட், தமது வளர்ப்பு பெற்றோரின் உதவியுடன் தனது சகோதரனை கண்டுபிடித்தார். இதனையடுத்து தனது பெற்றோரை தேடி டேவிட், டென்மார்கில் இருந்து கடந்த 2017ஆம் ஆண்டு சென்னை வந்தார். சமூக செயற்பாட்டாளர்களின் உதவியோடு டேவிட் தனது பெற்றோரை தேடி வந்துள்ளார். </p>
      <p> </p>
      <figure>
        <img src="https://d13m78zjix4z2t.cloudfront.net/inline-images/den.png"/>
      </figure>
      <p>இதுகுறித்து அவருக்கு உதவிய சமூக செயற்பாட்டாளர்கள் எடுத்த ஆவணப்படம் மூலம் தனலட்சுமி, தமது மகன் தம்மை தேடி வருவது குறித்து அறிந்துள்ளார். இதனையடுத்து அந்த ஆவணப்படத்தை எடுத்தவர்களை தொடர்புகொண்டு, தமது மகனை சந்தித்துள்ளார்.<br/> </p>
    </article>
  </body>
</html>