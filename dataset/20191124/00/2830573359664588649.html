<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttosport.com/news/calcio/serie-a/sassuolo/2019/11/24-63756224/sassuolo_de_zerbi_meritavamo_di_piu_boga_doveva_essere_malizioso_/"/>
    <meta property="og:site_name" content="Tuttosport"/>
    <meta property="article:published_time" content="2019-11-24T00:00:00+00:00"/>
    <meta property="og:title" content="Sassuolo, De Zerbi: &quot;Meritavamo di più. Boga doveva essere malizioso&quot;"/>
    <meta property="og:description" content="Il tecnico neroverde dopo il ko con la Lazio: &quot;Eravamo al 90esimo e sull'1-1, è uscito velocemente: dovrò allenare queste cose, non si tratta di scorrettezze. Sapevamo che loro potevano farci male in ogni momento, anche con i subentrati&quot;"/>
  </head>
  <body>
    <article>
      <h1>Sassuolo, De Zerbi: "Meritavamo di più. Boga doveva essere malizioso"</h1>
      <h2>Il tecnico neroverde dopo il ko con la Lazio: "Eravamo al 90esimo e sull'1-1, è uscito velocemente: dovrò allenare queste cose, non si tratta di scorrettezze. Sapevamo che loro potevano farci male in ogni momento, anche con i subentrati"</h2>
      <address>
        <time datetime="2019-11-24T00:00:00+00:00">24 Nov 2019</time>
      </address>
      <p><b>REGGIO EMILIA</b> - "<i>Deluso? ".</i> Roberto <b>De Zerbi</b>, tecnico del <b>Sassuolo</b>, ha commentato così a <i>Sky</i> la sconfitta della sua squadra con la <b>Lazio</b> nel finale: "<i>Più che deluso sono d</i><i>ispiaciuto, meritavamo di fare risultato e in alcuni momenti avremmo potuto portarci in vantaggio. Tutto sommato non avevamo sofferto troppo. </i><i>C'è però <b>soddisfazione</b> per aver giocato una ripresa di livello e con coraggio,</i><i> ma la <b>Lazio</b> può segnare in qualsiasi momento e può farlo anche chi subentra dalla panchina. In cosa fare lo step? Nella <b>malizia</b>, in tanti sono giovani, se vedete come<b> è uscito Boga sull'1-1 al 90esimo</b>...quelli grandi escono con comodo dal campo. Dovrò allenarli su questo, non è scorrettezza, ma malizia in alcune situazioni che può portare vantaggi a tutti. Qualcosa la paghi, ha pagato anche il Parma oggi all'ultimo secondo, e loro sono più esperti di noi".</i> Sull'azione che ha deciso il risultato:<i> "Il gol di <b>Caicedo</b>? Lu fa un bel gol, ma vedo alcuni errori: tipo <b>Romagna</b> che poteva uscire subito su <b>Luis Alberto</b>, eravamo a tre dietro. Pochi gol nel primo quarto d'ora? Può essere un caso, può essere anche perchè abbiamo cambiato tanti giocatori, bisogna comprendere anche gli spazi della partita. Eravamo lenti, nella ripresa invece ho visto più fluidità"</i> ha concluso.</p>
      <p>
        <b>
          <a href="https://www.tuttosport.com/news/calcio/serie-a/2019/11/24-63749472/serie_a_la_roma_cala_il_tris_la_lazio_vince_all_ultimo_respiro_cade_la_fiorentina/">SASSUOLO-LAZIO 2-2: LA CRONACA</a>
        </b>
      </p>
      <figure>
        <a href="https://www.tuttosport.com/foto/calcio/serie-a/2019/11/24-63748557/immobile_fa_ancora_centro_ma_e_caicedo_a_regalare_i_tre_punti_alla_lazio_/">
          <img src="https://cdn.tuttosport.com/images/2019/11/24/165357237-8a0f6f2a-f671-44ea-90d2-20e2876258d2.jpg"/>
        </a>
        <figcaption>Immobile fa ancora centro, ma è Caicedo a regalare i tre punti alla Lazio!<br/><a href="https://www.tuttosport.com/foto/calcio/serie-a/2019/11/24-63748557/immobile_fa_ancora_centro_ma_e_caicedo_a_regalare_i_tre_punti_alla_lazio_/">Guarda la gallery</a></figcaption>
      </figure>
      <related>
        <a href="https://www.tuttosport.com/news/calcio/serie-a/2019/11/24-63749472/serie_a_la_roma_cala_il_tris_la_lazio_vince_all_ultimo_respiro_cade_la_fiorentina/"/>
        <a href="https://www.tuttosport.com/live/classifica-serie-a.html"/>
        <a href="https://www.tuttosport.com/archivio/calcio/serie-a/sassuolo"/>
        <a href="https://www.tuttosport.com/news/calcio/serie-a/2019/11/24-63752673/inzaghi_ero_infuriato_all_intervallo_ma_abbiamo_meritato_onore_ai_ragazzi_/?related_news"/>
        <a href="https://www.tuttosport.com/news/calcio/serie-a/2019/11/24-63748306/sassuolo-lazio_1-2_il_tabellino/?related_news"/>
        <a href="https://www.tuttosport.com/news/calcio/serie-a/2019/11/24-63730030/diretta_sassuolo_lazio_ore_15_come_vederla_in_tv_e_probabili_formazioni/?related_news"/>
        <a href="https://www.tuttosport.com/news/calcio/serie-a/sassuolo/2019/11/23-63682761/sassuolo_de_zerbi_vogliamo_onorare_squinzi_e_la_moglie_/?related_news"/>
      </related>
    </article>
  </body>
</html>