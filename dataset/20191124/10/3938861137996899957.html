<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/celebrities/_problema-v-meni-danilko-zi-slozami-pokinuv-hfaktor/939612?utm_referrer=https%3A%2F%2Fzen.yandex.com"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T10:57:00+00:00"/>
    <meta property="og:title" content="&quot;Проблема в мені&quot;: Данилко зі сльозами покинув Х-Фактор"/>
    <meta property="og:description" content="23 листопада під час 11 випуску популярного вокального шоу &quot;Х-Фактор 10 сезон&quot; співак, шоу-мен і суддя 46-річний Андрій Данилко вирішив покинути проект. Суддя заявив про це прямо в ефірі. Під час суперечки інших суддів Х-Фактора Насті Каменських, Олі Полякової та Ігоря Кондратюка про те, ..."/>
  </head>
  <body>
    <article>
      <h1>"Проблема в мені": Данилко зі сльозами покинув Х-Фактор</h1>
      <address><time datetime="2019-11-24T10:57:00+00:00">24 Nov 2019, 10:57</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939612_w_300.jpg?v=0"/>
        <figcaption>Коли на сцені з'явилися конкурсанти з категорії "Групи", що дісталалася Данилку, він сів подалі від інших. А далі оголосив про рішення - піти з шоу Фото: скрін з відео</figcaption>
      </figure>
      <p>23 листопада під час 11 випуску популярного вокального шоу "Х-Фактор 10 сезон" співак, шоу-мен і суддя 46-річний <b>Андрій Данилко</b> вирішив покинути проект. Суддя заявив про це прямо в ефірі.</p>
      <p>Під час суперечки інших суддів Х-Фактора <b>Насті Каменських, Олі Полякової та Ігоря Кондратюка</b> про те, чиї підопічні кращі, творець легендарного образу Вєрки Сердючки відсторонився від розмови та помітно хвилювався, пише <a href="https://www.rbc.ua/ukr/styler/opravdyvayu-nadezhd-danilko-rasplakalsya-1574562575.html">РБК-Україна.</a></p>
      <p>Коли на сцені з'явилися конкурсанти з категорії "Групи", що дісталалася Данилку, він сів подалі від інших. А далі оголосив про рішення - піти з шоу.</p>
      <p>"Слухайте, може я не правий. Сиджу тут, цілий день промучився. Заради Бога, тільки ви мене вибачте. Я щоранку прокидаюся і думаю. Хлопці, тільки не ображайтеся. От я ніби не виправдовував надій. Я настільки пустий! Ось сьогодні дівчатка і хлопчики переодягаються, думають - що він весь час у чорному? Думаю, сьогодні одягнуся - купив у Бельгії одяг для ефірів Х-Фактора. Я дивлюся, і я наче придурок! Розумію, наскільки це важливо, і думаю, що буде чесніше, якщо я цей проект залишу. Тому-що може з'явиться якийсь наставник, який вам допоможе", - сказав Данилко.</p>
      <p>Артист висловив думку, що "проблема в ньому самому".</p>
      <p>"Може, ви зміните цю ситуацію. Але я подумав, що мені треба когось вибирати. Не готовий це робити. Ви всі здібні хлопці. Мені здається, що мені краще цей проект покинути. В будь-якому разі хтось із вас трьох буде в прямих ефірах. Але я нічого не можу зробити. Вибачте", - попрощався Данилко та залишив студію.</p>
      <figure>
        <iframe src="https://www.youtube.com/embed/nWiVULQJfvc" width="590" height="315" data-service="Youtube" scrolling="no"/>
      </figure>
      <p>Судді відреагували на скандальний поворот в Х-Факторі.</p>
      <p>Кондратюк висловив думку, що Данилко не задоволений тим, що йому дісталася сама лише категорія "Групи", а не по представнику зі всіх інших:" Я його в принципі готовий підтримати".</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/celebrities/_danilko-ledve-ne-pomer-na-scenichnomu-majdanchiku/937631"/>
      </related>
      <p>"Я фігію! У мене таке відчуття, що я якось наче винна в цьому", - сказала Полякова.</p>
      <p>Чи зможуть тепер глядачі побачити Данилка в якості судді шоу Х-Фактора, чи буде призначений інший тренер замість нього - невідомо.</p>
      <blockquote>Вокальне шоу "Х-фактор" на телеканалі СТБ стартує 14 вересня та святкує ювілей - пройшло 10 років від першого ефіру. <a href="https://gazeta.ua/articles/celebrities/_kogo-rozdyagnula-kamenskih-na-sceni-ta-chomu-zaplakala-polyakova-chim-zdivuye-hfaktor/927008">На честь дня народження проекту багато зірок виступлять на сцені.</a></blockquote>
    </article>
  </body>
</html>