<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/nardep-vid-slugi-narodu-zhmereneckiy-vidmovivsya-vid-obvinuvachennya-u-pogrozi-vbivstva-novini-ukrajini-50055365.html"/>
    <meta property="og:site_name" content="НВ"/>
    <meta property="article:published_time" content="2019-11-24T10:01:00+00:00"/>
    <meta property="og:title" content="Нардеп від Слуги народу Жмеренецький відмовився від обвинувачення у погрозі вбивства"/>
    <meta property="og:description" content="Шепетівський міськрайонний суд закрив кримінальне провадження щодо позову нардепа від Слуги народу Олексія Жмеренецького у погрозі вбивства."/>
  </head>
  <body>
    <article>
      <h1>Нардеп від Слуги народу Жмеренецький відмовився від обвинувачення у погрозі вбивства</h1>
      <h2>Шепетівський міськрайонний суд закрив кримінальне провадження щодо позову нардепа від Слуги народу Олексія Жмеренецького у погрозі вбивства.</h2>
      <address>
        <time datetime="2019-11-24T10:01:00+00:00">24 Nov 2019, 10:01</time>
      </address>
      <p>Про це йдеться в <a href="http://reyestr.court.gov.ua/Review/85770786">ухвалі</a> суду від 19 листопада.</p>
      <p>На судовому засіданні 19 листопада Олексій Жмеренецький заявив клопотання про закриття кримінального провадження у зв’язку з відмовою від обвинувачення та залишення цивільного позову без розгляду.</p>
      <p>Суд наголосив, що відмова потерпілого від обвинувачення є безумовною підставою для закриття кримінального провадження у формі приватного обвинувачення.</p>
      <p>Таким чином, кримінальне провадження було закрито, а всі речові докази, крім запису з камери зовнішнього відеоспостереження, повернули обвинуваченому та іншим учасникам процесу.</p>
      <p><a href="https://nv.ua/ukr/ukraine/politics/vibori-do-radi-u-hmelnickiy-oblasti-kandidatu-vid-slugi-narodu-pogrozhuvali-vbivstvom-50032247.html">13 липня 2019 року поліція відкрила справу</a> за фактом погрози вбивством одному із кандидатів у народні депутати від <a href="https://nv.ua/ukr/ukraine/politics/sluga-narodu-partiya-prezidenta-ukrajini-volodimira-zelenskogo-50026463.html">партії Слуга народу</a> у Хмельницькій області.</p>
      <p>За даними поліції, зловмисники вимагали від кандидата у нардепи відмовитись від участі у <a href="https://nv.ua/ukr/specials/vybory-v-radu.html">дострокових виборах до Верховної Ради</a>.</p>
    </article>
  </body>
</html>