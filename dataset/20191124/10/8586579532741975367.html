<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/talat-atilladan-kemal-kilicdaorgluna-aciklama-yap-cagrisi-257693h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T10:58:00+00:00"/>
    <meta property="og:title" content="Talat Atilla’dan Kemal Kılıçdaorğlu’na “Açıklama yap” çağrısı"/>
    <meta property="og:description" content="Gazeteci Talat Atilla, Saray’daki görüşme iddialarıyla ilgili CHP Genel Başkanı Kemal Kılıçdaorğlu’nun açıklama yapması gerektiğini belirterek, “Açıklama makul bir sürede gelmezse yeni bir açıklama daha yapacağım” dedi. Atilla’nın söz konusu paylaşımı Muharrem İnce’nin canlı yayında konuşurken yapması dikkat çekti."/>
  </head>
  <body>
    <article>
      <h1>Talat Atilla’dan Kemal Kılıçdaorğlu’na “Açıklama yap” çağrısı</h1>
      <address><time datetime="2019-11-24T10:58:00+00:00">24 Nov 2019, 10:58</time> by <a rel="author">Yeni Çağ Gazetesi</a></address>
      <p>
        <b>Gazeteci Talat Atilla, Saray’daki görüşme iddialarıyla ilgili CHP Genel Başkanı Kemal Kılıçdaorğlu’nun açıklama yapması gerektiğini belirterek, “Açıklama makul bir sürede gelmezse yeni bir açıklama daha yapacağım” dedi. Atilla’nın söz konusu paylaşımı Muharrem İnce’nin canlı yayında konuşurken yapması dikkat çekti.</b>
      </p>
      <p>Sözcü gazetesi yazarı Rahmi Turan’ın, CHP’li Muharrem İnce ile Cumhurbaşkanı Recep Tayyip Erdoğan’ın 9 Kasım tarihinde Saray’da yaptığını iddia ettiği görüşme haberinin kaynağı olarak gösterdiği Türktime gazetesi yazarı Talat Atilla’dan yeni bir açıklama geldi.</p>
      <p>CHP Genel Başkanı Kemal Kılıçdaorğlu’nu konu ile ilgili açıklama yapmaya davet eden Atilla, “Açıklama makul bir sürede gelmezse yeni bir açıklama daha yapacağım” şeklinde konuştu. Atilla’nın söz konusu paylaşımı Muharrem İnce’nin canlı yayında konuşurken yapması dikkat çekti.</p>
      <p>Twitter hesabından bir paylaşım yapan Talat Atilla şu ifadeleri kullandı:</p>
      <p>“Kılıçdaroglu'nun açıklama yapmasını bekliyorum.. Daha önce yaptığım açıklamanın arkasındayım. Açıklama makul bir sürede gelmezse yeni bir açıklama daha yapacağım...”</p>
      <figure>
        <img src="https://www.yenicaggazetesi.com.tr/d/other/talat-001.jpg"/>
      </figure>
      <p>Timetürk internet sitesi Yönetim Kurulu Başkanı ve yazarı Talat Atilla, Sözcü gazetesi yazarı Rahmi Turan’ın Saray’daki görüşme iddialarının kaynağını açıkladıktan sonra yazdığı köşe yazısında olayın detaylarını paylaşmıştı.</p>
      <p>
        <b>"KILIÇDAROĞLU'NA DOĞRULATTIM" DEMİŞTİ</b>
      </p>
      <p>Talat Atilla, Saray’daki görüşme iddialarını CHP Genel Başkanı Kemal Kılıçdaroğlu’na doğrulattığını belirterek, şu ifadeleri kullanmıştı:</p>
      <p>“Rahmi Turan “Gazeteci kaynağını açıklamaz” dediği için ve Rahmi Turan’ı korumak için “Benim dememeyi tercih ettim”</p>
      <p>Konuyu en ufak ayrıntısına kadar yazmanın vakti geldi.</p>
      <p>Haber bana geldiğinde çok yönlü çek ettim...</p>
      <p>Hatta, bununla yetinmedim.</p>
      <p>Bu haberi CHP Lideri Kılıçdaroğlu’na da bir şekilde “Bu haber doğru mu?” diye doğrulattım.</p>
      <p>Haberi ilk önce zaman zaman yazılarımdan alıntı yapan, turktime’da yazan</p>
      <p>Rahmi Turan’a verecektim ama yurt dışı telefonu çalınca saat farkını o an hesaplayamadığım için gece olabilir diye arayıp kapattım.</p>
      <p>Bunun üzerine sahibi olduğum haber sitesini kendi hesabında öneren Uğur Dündar’ı aradım. Dündar bana “CHP’yi dizayn ediyor diye saldırırlar” dedi.</p>
      <p>Bunun üzerine haberi kendi sitem de yazmaya karar verdim ancak Rahmi Turan’ı çaldırıp kapattığım için, neden aradın sorusuna da yanıt olsun, hem de ilk haberi yazmasına niyetlendiğim kişi olduğu için arayarak haberi söyledim.”</p>
      <related>
        <a href="https://www.yenicaggazetesi.com.tr/muharrem-inceden-flas-aciklamalar-257689h.htm"/>
        <a href="https://www.yenicaggazetesi.com.tr/kilicdaroglundan-inceye-ortak-aciklama-yaniti-257663h.htm"/>
        <a href="https://www.yenicaggazetesi.com.tr/sozcu-gazetesinden-rahmi-turan-aciklamasi-257653h.htm"/>
        <a href="https://www.yenicaggazetesi.com.tr/muharrem-inceden-flas-aciklama-257643h.htm"/>
      </related>
    </article>
  </body>
</html>