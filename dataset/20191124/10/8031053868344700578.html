<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ba%ce%af%ce%bd%ce%b1-%ce%ba%ce%b1%cf%84%ce%b1%ce%b4%ce%b9%ce%ba%ce%b1%cf%83%ce%bc%ce%ad%ce%bd%ce%bf%cf%82-%ce%b1%cf%80%ce%b1%cf%84%ce%b5%cf%8e%ce%bd%ce%b1%cf%82-%ce%bf-%cf%80%cf%81.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T10:13:12+00:00"/>
    <meta property="og:title" content="Κίνα: «Καταδικασμένος απατεώνας» ο πράκτορας που ζήτησε άσυλο στην Αυστραλία"/>
    <meta property="og:description" content="Ο Κινέζος που ζήτησε άσυλο στην Αυστραλία ισχυριζόμενος ότι εργαζόταν ως μυστικός πράκτορας μέχρι που αυτομόλησε πρόσφατα, έχει καταδικαστεί για απάτη και καταζητείται στην Κίνα, μετέδωσε το επίσημο πρακτορείο Xinhua επικαλούμενο τις αστυνομικές αρχές της Σαγκάης."/>
  </head>
  <body>
    <article>
      <h1>Κίνα: «Καταδικασμένος απατεώνας» ο πράκτορας που ζήτησε άσυλο στην Αυστραλία</h1>
      <address>
        <time datetime="2019-11-24T10:13:12+00:00">24 Nov 2019, 10:13</time>
      </address>
      <p>Ο <a href="https://www.pentapostagma.gr/2019/11/%CE%BA%CE%B9%CE%BD%CE%AD%CE%B6%CE%BF%CF%82-%CE%BA%CE%B1%CF%84%CE%AC%CF%83%CE%BA%CE%BF%CF%80%CE%BF%CF%82-%CE%B6%CE%AE%CF%84%CE%B7%CF%83%CE%B5-%CE%AC%CF%83%CF%85%CE%BB%CE%BF-%CF%83%CF%84%CE%B7%CE%BD.html">Κινέζος που ζήτησε άσυλο στην Αυστραλία</a> ισχυριζόμενος ότι εργαζόταν ως μυστικός πράκτορας μέχρι που αυτομόλησε πρόσφατα, έχει καταδικαστεί για απάτη και καταζητείται στην Κίνα, μετέδωσε το επίσημο πρακτορείο Xinhua επικαλούμενο τις αστυνομικές αρχές της Σαγκάης.</p>
      <p>
        <b>Σύμφωνα με το κινεζικό πρακτορείο, ο 26χρονος Ουάνγκ Λιτσιάνγκ, 26 ετών, κατάγεται από το Νανπίνγκ της επαρχίας Φουτζιάν και το 2016 καταδικάστηκε σε φυλάκιση 15 μηνών για και σε άλλο ενάμιση έτος με αναστολή για μια απάτη.</b>
      </p>
      <p>Στις 19 Απριλίου φέτος η αστυνομία της Σαγκάης ξεκίνησε έρευνα σε βάρος του γιατί φέρεται ότι εξαπάτησε ένα πρόσωπο με το όνομα Σου και του απέσπασε το ποσό των 4,6 εκατομμυρίων γουάν (περίπου 650.000 ευρώ) προκειμένου να προχωρήσει σε μια επένδυση σχετική με εισαγωγές αυτοκινήτων. Ο Ουάνγκ είχε φύγει για το Χονγκ Κονγκ εννέα ημέρες νωρίτερα, έχοντας στην κατοχή του πλαστό κινεζικό διαβατήριο και πλαστή ταυτότητα μονίμου κατοίκου της πρώην βρετανικής αποικίας.</p>
      <p>Πολλά αυστραλιανά μέσα ενημέρωσης, συμπεριλαμβανομένης της εφημερίδας The Sydney Morning Herald, έγραψαν σήμερα ότι ο Ουάνγκ διέφυγε στην Αυστραλία και παραδέχτηκε ότι εργαζόταν ως κατάσκοπος στο Χονγκ Κονγκ και την Ταϊβάν. Σύμφωνα με το Nine ζει πλέον στο Σίδνεϊ με την οικογένειά του και έχει ζητήσει πολιτικό άσυλο στην Αυστραλία, ισχυριζόμενος ότι κινδυνεύει η ζωή του.</p>
    </article>
  </body>
</html>