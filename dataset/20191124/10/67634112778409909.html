<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151659/"/>
    <meta property="og:site_name" content="AgroNews"/>
    <meta property="article:published_time" content="2019-11-24T10:04:00+00:00"/>
    <meta property="og:title" content="У час війни потрібно взагалі забути про продаж землі – Кошулинський"/>
    <meta property="og:description" content="Сьогодні забудьте про питання продажу землі. У нас війна йде зараз. Чи вам до цього? Замість ринку землі влада повинна взятись за розвиток українського сільського господарства. На відміну від сусідньої Білорусі, у якої значно гірші земельні можливості, українські фермери уже навіть не можуть..."/>
  </head>
  <body>
    <article>
      <h1>У час війни потрібно взагалі забути про продаж землі – Кошулинський</h1>
      <address><time datetime="2019-11-24T10:04:00+00:00">24 Nov 2019, 10:04</time> by <a rel="author">agronews.uaode/author</a></address>
      <p>
        <b>Сьогодні забудьте про питання продажу землі. У нас війна йде зараз. Чи вам до цього? Замість ринку землі влада повинна взятись за розвиток українського сільського господарства. На відміну від сусідньої Білорусі, у якої значно гірші земельні можливості, українські фермери уже навіть не можуть утримувати скот. Таку думку в ефірі “Інтерв’ю з Литвиненко” на телеканалі <a href="https://zik.ua/">ZIK</a> висловив політик Руслан Кошулинський.</b>
      </p>
      <p>Він зазначив: зараз потрібно “взагалі забути” про продаж землі.</p>
      <p>“Як казав Шептицький, під час війни землю не продають – за землю воюють”, – наголосив Кошулинський.</p>
      <p>
        <b>Політик переконаний: замість скасування мораторію потрібно розвивати українське фермерство.</b>
      </p>
      <p>“Дайте можливість сільськогосподарському фермерству, створіть йому умови. Сьогодні кількість великої рогатої худоби в Україні вже на порядок менша, ніж у Білорусі. Кількість територій Білорусі і земельних можливостей Білорусі та України просто не до порівняння – болотиста земля і українські чорноземи”, – підкреслив Кошулинський.</p>
      <p>
        <b>Натомість, за його словами, наші фермери уже не мають можливості утримувати велику рогату ходобу, скот “просто вирізають”.</b>
      </p>
      <p>“Про це навіть не думається. Тому сьогодні говорити про питання продажу землі – та забудьтеся, у нас війна йде зараз. Чи вам до цього? Маєте щастя, що українські хлібороби наповнили бюджет. У нас дві базові галузі наповнення бюджету – сільське господарство і металургія. Чому Москва поставила керченський міст? Тільки для того, щоб контролювати металургійну галузь України, було бажання і відрізати нас від портів. Це тільки тому, щоб не дати можливість вивезення і продажу нашого збіжжя закордон”, – переконаний Кошулинський.</p>
      <figure>
        <iframe src="https://www.youtube.com/embed/tS9IPgvZ6Oc" width="500" height="281" data-service="Youtube" scrolling="no"/>
      </figure>
      <p>“Маєте щастя, що сьогодні добре працюють наші фермери і збирають врожаї. Не буде цього – просто катастрофа. Дайте можливість людям заробляти гроші”, – додав Руслан Кошулинський.</p>
    </article>
  </body>
</html>