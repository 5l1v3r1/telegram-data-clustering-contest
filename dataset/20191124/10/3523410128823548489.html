<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641714/%D8%A8%D8%B1%D8%A7%D9%86%DA%A9%D9%88-%D8%B3%D8%B1%D9%85%D8%B1%D8%A8%DB%8C-%D8%AC%D8%AF%DB%8C%D8%AF-%D8%AA%DB%8C%D9%85%E2%80%8C%D9%85%D9%84%DB%8C-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T10:07:00+00:00"/>
    <meta property="og:title" content="برانکو سرمربی جدید تیم‌ملی شد!"/>
    <meta property="og:description" content="برانکو ایوانکوویچ بعد از اخراج از الاهلی عربستان، به عنوان سرمربی تیم ملی ایران انتخاب شد!"/>
  </head>
  <body>
    <article>
      <h1>
        <a href="https://www.bultannews.com/fa/news/641714/%D8%A8%D8%B1%D8%A7%D9%86%DA%A9%D9%88-%D8%B3%D8%B1%D9%85%D8%B1%D8%A8%DB%8C-%D8%AC%D8%AF%DB%8C%D8%AF-%D8%AA%DB%8C%D9%85%E2%80%8C%D9%85%D9%84%DB%8C-%D8%B4%D8%AF">برانکو سرمربی جدید تیم‌ملی شد!</a>
      </h1>
      <h2>برانکو ایوانکوویچ بعد از اخراج از الاهلی عربستان، به عنوان سرمربی تیم ملی ایران انتخاب شد!</h2>
      <address><time datetime="2019-11-24T10:07:00+00:00">24 Nov 2019, 10:07</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، منابع های خبر از سرمربی شدن برانکو در تیم ملی خبر می دهند!</p>
      <p>برانکو ایوانکوویچ بعد از اخراج از الاهلی عربستان، به عنوان سرمربی تیم ملی ایران انتخاب شد!</p>
      <p>پس از نتایج ضعیف تیم ملی با مارک ویلموتس، صحبت های مبنی بر حضور برانکو روی نیمکت تیم ملی در روزهای اخیر شنیده می شد. حال صفحه رسمی توئیتر روزنامه ایران ورزشی در توئیتی مدعی شده که برانکو به عنوان سرمربی جدید تیم ملی معرفی شده است</p>
      <figure>
        <img src="https://www.bultannews.com/files/fa/news/1398/9/3/1201434_659.jpg"/>
      </figure>
      <p>
        <b>پایان کار ویلموتس در ایران|فدراسیون فوتبال با برانکو به توافق اولیه رسید</b>
      </p>
      <p>مسئولان فدراسیون فوتبال پس از نتایج ضعیف تیم ملی به بن‌بست برای همکاری با مارک ویلموتس رسیدند و به احتمال فراوان به زودی با این مربی بلژیکی قطع همکاری صورت خواهد گرفت. پس از بررسی‌های نهایی مسئولان فدراسیون فوتبال نتوانستند گزینه‌ای مناسب‌تر از برانکو ایوانکوویچ برای تیم ملی پیدا کنند.</p>
      <p>توافقات اولیه مسئولان فدراسیون با سرمربی پیشین پرسپولیس حاصل شده است. شرط اصلی برانکو برای قبول هدایت تیم ملی، دریافت مطالباتش از پرسپولیس بود که به او قول داده شده به زودی راهکار مناسب برای توافق او و باشگاه حاصل خواهد شد. قرار است فردا دوشنبه مسئولان فدراسیون فوتبال برای توافق نهایی با برانکو جلسه‌ای را برگزار کنند تا تصمیم‌گیری نهایی صورت بگیرد و در مورد جزئیات هم توافق حاصل شود. به احتمال فراوان این نشست در ترکیه برگزار خواهد شد.</p>
    </article>
  </body>
</html>