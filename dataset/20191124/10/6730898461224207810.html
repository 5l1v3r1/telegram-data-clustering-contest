<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.benchmark.rs/vesti/procureli_renderi_galaxy_s11e_-82164"/>
    <meta property="og:site_name" content="Benchmark"/>
    <meta property="article:published_time" content="2019-11-24T10:59:00+00:00"/>
    <meta property="og:title" content="Procureli renderi Galaxy S11e"/>
    <meta property="og:description" content="Renderovane slike novog Samsung telefona ukazuju na tri kamere i odsustvo 3.5mm konektora"/>
  </head>
  <body>
    <article>
      <h1>Procureli renderi Galaxy S11e</h1>
      <address>
        <time datetime="2019-11-24T10:59:00+00:00">24 Nov 2019, 10:59</time>
      </address>
      <figure>
        <img src="https://www.benchmark.rs/assets/img/news/main/6431a42bb9cc549f2df99452da036066.jpg"/>
      </figure>
      <p>
        <b> </b>
      </p>
      <p><a href="https://www.benchmark.rs/tag/samsung-54"><b>Samsung</b></a> je svojoj Galaxy S seriji telefona ove godine dodao i trećeg člana u vidu Galaxy S10e. Telefon je doneo većinu karakteristika S10 i S10+ , ali u manjem formatu koji se dopao svim ljubiteljima kompaktnijih telefona. <a href="https://www.benchmark.rs/vesti/samsung_galaxy_s11_serija_procureli_datum_predstavljanja_detalji_ekrana_i_kamera-82157"><b>Juče su objavljeni</b></a> prvi renderi standardnog <a href="https://www.benchmark.rs/tag/galaxy_s11-25162"><b>Galaxy S11 modela</b></a>, a sada smo dobili i prvi pogled na <b><a href="https://www.benchmark.rs/tag/galaxy_s11e-25478">Galaxy S11e</a></b>.</p>
      <p>S11e naizgled cilja na istu formulu uspeha kao i prethodnik. Ekran od 6.2 ili 6.3" je manji nego 6.7 ili 6.9" koliko se očekuje na S11, ali i veći od 5.8" koliko je posedovao S10e. Veličina uređaja je 151.7 x 69.1mm x 7.9mm (9.1mm uključujući i izbočinu kamere). Ovo novi model čini jednako širokim kao S10e, sa identičnim profilom, ali nešto dužim ekranom.</p>
      <figure>
        <img src="https://www.benchmark.rs/assets/img/news/s11e1234.jpg"/>
      </figure>
      <p>U odnosu na slike Galaxy S11, kamera sistem deluje nešto jednostavnije. Na njemu su tri senzora i LED blic, ali OnLeaks/PriceBaba koji su ove rendere i objavili nisu uspeli da ustanove čemu koji od senzora služi. U svakom slučaju, tri senzora su unapređenje u odnosu na S10e, koji je posedovao samo glavni senzor od 12MP i ultra široki od 16MP.</p>
      <figure>
        <iframe src="https://www.youtube.com/embed/zlY90XRrziI" width="668" height="376" data-service="Youtube" scrolling="no"/>
      </figure>
      <p>Ljubitelji ultrabrzog čitača otiska prsta na S10e će možda biti razočarani, jer deluje da S11e poseduje čitač u samom ekranu, poput Note 10. Takođe, odsutan je i 3.5mm konektor, pa se na donjoj strani nalazi samo USB Type-C port.</p>
      <p>Obzirom na informacije koje su procurele proteklih dana, očekujemo da će ih u narednom periodu biti sve više, kako bismo stekli kompletniju sliku o tome šta nas očekuje od S11 serije.</p>
      <p>
        <i>Izvor: <a href="https://www.androidpolice.com/">Android Police</a></i>
      </p>
      <figure>
        <iframe src="https://www.youtube.com/embed/kL1uMmhL7Mk" width="600" height="450" data-service="Youtube" scrolling="no"/>
      </figure>
    </article>
  </body>
</html>