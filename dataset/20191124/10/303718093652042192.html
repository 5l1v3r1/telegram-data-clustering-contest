<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.oogtv.nl/2019/11/in-meesterklasse-schaken-verliest-groninger-combinatie-van-den-bosch/"/>
    <meta property="og:site_name" content="OOG"/>
    <meta property="article:published_time" content="2019-11-24T10:14:00+00:00"/>
    <meta property="og:title" content="In Meesterklasse schaken verliest Groninger Combinatie van Den Bosch"/>
    <meta property="og:description" content="In de 3e ronde in de Meesterklasse schaken voor clubteams verloor Groninger Combinatie met 1,5-8,5 uit tegen HMC Den Bosch.Het was een onthutsende nederlaag voor de Groningers, want op papier"/>
  </head>
  <body>
    <article>
      <h1>In Meesterklasse schaken verliest Groninger Combinatie van Den Bosch</h1>
      <address><time datetime="2019-11-24T10:14:00+00:00">24 Nov 2019, 10:14</time> by <a rel="author">Evert Janse</a></address>
      <p>
        <b>In de 3e ronde in de Meesterklasse schaken voor clubteams verloor Groninger Combinatie met 1,5-8,5 uit tegen HMC Den Bosch.</b>
      </p>
      <p>Het was een onthutsende nederlaag voor de Groningers, want op papier waren beide teams ongeveer even sterk. Alleen Maatman, Hoeksema en Geurink wisten remise te spelen, maar de overige zeven spelers verloren. Vooral Werle, Ernst en Wempe werden in korte partijen van het bord gespeeld.</p>
      <p>Groninger Combinatie staat door dit resultaat achtste van de tien teams met 2 punten uit 3 duels. Bovenaan staan Charlois uit Rotterdam en BSG uit Bussum met 6 uit 3.</p>
    </article>
  </body>
</html>