<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/life-style/article/1626044/%E0%A6%89%E0%A6%A4%E0%A7%8D%E0%A6%A4%E0%A6%B0%E0%A6%BE%E0%A6%9E%E0%A7%8D%E0%A6%9A%E0%A6%B2%E0%A7%87%E0%A6%B0-%E0%A6%B8%E0%A7%81%E0%A6%AC%E0%A6%BF%E0%A6%A7%E0%A6%BE%E0%A6%AC%E0%A6%9E%E0%A7%8D%E0%A6%9A%E0%A6%BF%E0%A6%A4%E0%A6%A6%E0%A7%87%E0%A6%B0-%E0%A6%AA%E0%A6%BE%E0%A6%B6%E0%A7%87-%E0%A6%AD%E0%A7%8D%E0%A6%AF%E0%A6%BE%E0%A6%B8%E0%A6%B2%E0%A6%BF%E0%A6%A8"/>
    <meta property="og:site_name" content="প্রথম আলো"/>
    <meta property="article:published_time" content="2019-11-24T10:20:00+00:00"/>
    <meta property="og:title" content="উত্তরাঞ্চলের সুবিধাবঞ্চিতদের পাশে ভ্যাসলিন"/>
    <meta property="og:description" content="উত্তরাঞ্চলের সুবিধাবঞ্চিত মানুষ বিগত বছরগুলোর মতো এবারও ত্বকের সুস্থতায় পাশে পেয়েছে ইউনিলিভার বাংলাদেশ-এর স্কিন কেয়ার ব্র্যান্ড ভ্যাসলিনকে।"/>
  </head>
  <body>
    <article>
      <h1>উত্তরাঞ্চলের সুবিধাবঞ্চিতদের পাশে ভ্যাসলিন</h1>
      <address><time datetime="2019-11-24T10:20:00+00:00">24 Nov 2019, 10:20</time> by <a rel="author">অনলাইন ডেস্ক</a></address>
      <p>উত্তরাঞ্চলের সুবিধাবঞ্চিত মানুষ বিগত বছরগুলোর মতো এবারও ত্বকের সুস্থতায় পাশে পেয়েছে ইউনিলিভার বাংলাদেশ-এর স্কিন কেয়ার ব্র্যান্ড ভ্যাসলিনকে।</p>
      <p>শীতের কাটাছেঁড়া, পা ফাটা, ঠোঁট ফাটা ইত্যাদি নানান সমস্যাই সুবিধাবঞ্চিত মানুষের জন্য হয়ে উঠতে পারে ভয়াবহ অসুখের কারণ। এমন একটি ভাবনা থেকেই ভ্যাসলিন ২০১৬ সাল থেকে শুরু করে ‘ভ্যাসলিন হিলিং প্রজেক্ট’।</p>
      <p>সুবিধাবঞ্চিত এলাকার মানুষের ত্বকের সুস্থতা নিশ্চিত করার উদ্দেশ্যে পরিচালিত এই প্রজেক্টের অংশ হিসেবে গত ২১ নভেম্বর বগুড়ায় সচেতনতামূলক অনুষ্ঠানের আয়োজন করা হয়।</p>
      <p>আয়োজিত এই অনুষ্ঠানে সুবিধাবঞ্চিত মানুষের মাঝে ভ্যাসলিন পেট্রোলিয়াম জেলি বিতরণ করা হয়। পাশাপাশি তাদের ত্বক-সংক্রান্ত সমস্যা সমাধানে গঠন করা হয় হেলথ ক্যাম্প।</p>
      <p>সুবিধাবঞ্চিত মানুষের ত্বকের যাবতীয় সমস্যা সমাধানে প্রয়োজনীয় ও কার্যকর পরামর্শ দিতে ভ্যাসলিন-এর পক্ষ থেকে প্রশিক্ষিত ডাক্তার ও নার্সদের নিযুক্ত করা হয়েছে ক্যাম্পগুলোতে।</p>
      <p>বিগত বছরের মতো এবারও ‘ভ্যাসলিন হিলিং প্রজেক্ট’-এর আয়োজিত এই অনুষ্ঠানে শুভেচ্ছাদূত হিসেবে যোগ দিয়েছিলেন অভিনেত্রী বিপাশা হায়াত।</p>
      <p>ইউনিলিভার-এর পক্ষ থেকে আয়োজিত অনুষ্ঠানে এই চিত্রশিল্পী বলেন, ‘যতবারই মানুষের জন্য এগিয়ে আসার সুযোগ পেয়েছি, ততবারই আনন্দের সঙ্গে এগিয়ে এসেছি। আমার জন্য “ভ্যাসলিন হিলিং প্রজেক্ট” তেমনই একটি পাওয়া। আর ত্বকের ছোটখাটো সমস্যা যেন বড় আকার ধারণ করতে না পারে, সে বিষয়ে সচেতনতা তৈরি করাই এ প্রজেক্টের উদ্দেশ্য।’</p>
      <p>ইউনিলিভার বাংলাদেশ লিমিটেডের পক্ষ থেকে জানানো হয়, ‘ভ্যাসলিন হিলিং প্রজেক্ট’-এর মাধ্যমে গত দুই বছরের মতো এবারও উত্তরাঞ্চলের সুবিধাবঞ্চিত মানুষের ত্বকের সুস্থতার জন্য ভ্যাসলিন পেট্রোলিয়াম জেলি ডোনেট করার উদ্যোগ নেওয়া হয়েছে।</p>
      <p>২০১৬ সালে ৫০ হাজার এবং ২০১৭ সালে ১ লাখ ভ্যাসলিন পেট্রোলিয়াম জেলি বিতরণ করা হয়েছে। এবার প্রায় ৪ লাখ মানুষের কাছে ভ্যাসলিন পৌঁছে দেওয়ার লক্ষ্যে কাজ করছে তারা।</p>
      <p>এ ছাড়াও বিগত বছরগুলোর ধারাবাহিকতায় প্রতিকূল পরিবেশে ভ্যাসলিন পেট্রোলিয়াম জেলি ব্যবহারের মাধ্যমে কীভাবে ত্বককে সুস্থ রাখা যায়, সে বিষয়ে ইতিমধ্যে টিএমএসএসের ৬০০ জন ডাক্তার এবং ১ হাজার ২০০ জন নার্সকে প্রশিক্ষণ দেওয়া হয়েছে ভ্যাসলিন-এর পক্ষ থেকে; যা ‘ভ্যাসলিন হিলিং প্রজেক্ট’-এর কার্যক্রম আরও সফল করবে বলে মনে করেন সংশ্লিষ্ট ব্যক্তিরা।</p>
      <p>সর্বসাধারণের কাছ থেকে ভ্যাসলিন সংগ্রহের উদ্দেশ্যে ভ্যাসলিন বসুন্ধরা সিটি শপিং মল ছাড়াও ঢাকার গুরুত্বপূর্ণ ৪০টি স্থানে বুথ স্থাপন করে। সুবিধাবঞ্চিত মানুষদের সাহায্যে এগিয়ে আসার এমন সুযোগ পেয়ে সাধারণ মানুষের বিপুল আগ্রহ দেখা গিয়েছিল বুথগুলোতে।</p>
    </article>
  </body>
</html>