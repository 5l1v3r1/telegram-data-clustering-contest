<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145769/%D9%BE%D8%AF%D8%B1-%D9%86%D8%AE%D8%B3%D8%AA%DB%8C%D9%86-%D8%B4%D9%87%DB%8C%D8%AF-%D9%81%D8%AA%D9%86%D9%87-88-%D8%AF%D8%A7%D8%B1-%D9%81%D8%A7%D9%86%DB%8C-%D8%B1%D8%A7-%D9%88%D8%AF%D8%A7%D8%B9-%DA%AF%D9%81%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T10:05:22+00:00"/>
    <meta property="og:title" content="پدر نخستین شهید فتنه ۸۸ دار فانی را وداع گفت"/>
    <meta property="og:description" content="به گزارش خبرنگار فرهنگی خبرگزاری تسنیم، پدر شهید فتنه 88، حسین غلام کبیری دار فانی را وداع گفت و به فرزند شهیدش پیوست. حسن غلام کبیری پدر شهید 18ساله مقابله با فتنه 88 بعد از تحمل 10 سال فراق فرزند شهیدش، امروز؛ یکشنبه سوم آذر ماه 1398 در سن 72سالگی درگذشت."/>
  </head>
  <body>
    <article>
      <h1>پدر نخستین شهید فتنه ۸۸ دار فانی را وداع گفت</h1>
      <h2>حسن غلام کبیری، پدر شهید حسین غلام کبیری دار فانی را وداع گفت و به فرزند شهیدش پیوست.</h2>
      <address>
        <time datetime="2019-11-24T10:05:22+00:00">24 Nov 2019, 10:05</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1393/09/24/139309241410029374297074.jpg"/>
      </figure>
      <p>
        <a href="https://www.tasnimnews.com/fa/service/4/%D9%81%D8%B1%D9%87%D9%86%DA%AF%DB%8C">- اخبار فرهنگی -</a>
      </p>
      <p>به گزارش خبرنگار فرهنگی <a href="https://www.tasnimnews.com/">خبرگزاری تسنیم</a>، پدر شهید فتنه 88، حسین غلام کبیری دار فانی را وداع گفت و به فرزند شهیدش پیوست. حسن غلام کبیری پدر شهید 18ساله مقابله با فتنه 88 بعد از تحمل 10 سال فراق فرزند شهیدش، امروز؛ یکشنبه سوم آذر ماه 1398 در سن 72سالگی درگذشت.</p>
      <p>مراسم تشییع پیکر مطهر این پدر شهید، صبح فردا؛ دوشنبه چهارم آذرماه 1398 با حضور عموم مردم در شهر ری برگزار می‌شود. پیکر او ابتدا در حرم حضرت عبدالعظیم الحسنی(ع) طواف داده می‌شود و سپس ساعت 9:30 از خیابان شهادت تا مسجد حجتیه تشییع خواهد شد. سپس پیکر حسن غلام کبیری برای برگزاری مراسم خاکسپاری به قطعه 55 واقع در گلزار شهدای تهران منتقل و در بالای سر مزار فرزندش در قطعه 55 به خاک سپرده می‌شود.</p>
      <p>
        <a href="http://tn.ai/1615338">حداقل انتظار خانواده شهدای فتنه88 کناره‌گیری مسئولانی بود که شعار رفع حصر دادند</a>
        <a href="http://tn.ai/1615320">تجلیل از خانواده شهدا و جانباز مقابله با فتنه88 در خبرگزاری تسنیم+تصاویر</a>
      </p>
      <p>بسیجی شهید «حسین غلام کبیری» کسی است که لقب اولین شهید فتنه را با خود دارد. او متولد سال 1370 و از بسیجیان فعال شهر ری بود. او 18ساله بود که صبح روز شنبه 23 خرداد 88 آخرین امتحان مدرسه‌اش را داد. 25 خرداد ماه 88 و در اغتشاشات تهران در سعادت‌آباد توسط خودروی پرایدبی‌پلاکی مورد سوءقصد قرار گرفت و به‌شدت مجروح شد و بعد از انتقال به بیمارستان به شهادت رسید.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/06/13980806150421906187618310.jpg"/>
      </figure>
      <p>انتهای پیام/+</p>
    </article>
  </body>
</html>