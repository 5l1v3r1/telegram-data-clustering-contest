<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/geopolitics/prezident-serbiji-viznav-shcho-minometi-krajini-mogli-opinitisya-na-donbasi-novini-svitu-50055364.html"/>
    <meta property="og:site_name" content="НВ"/>
    <meta property="article:published_time" content="2019-11-24T10:39:00+00:00"/>
    <meta property="og:title" content="Президент Сербії визнав, що міни країни могли опинитися в ОРДЛО"/>
    <meta property="og:description" content="Президент Сербії Александар Вучич визнав, що сербські міни могли опинитися на Донбасі шляхом реекспорту."/>
  </head>
  <body>
    <article>
      <h1>Президент Сербії визнав, що міни країни могли опинитися в ОРДЛО</h1>
      <h2>Президент Сербії Александар Вучич визнав, що сербські міни могли опинитися на Донбасі шляхом реекспорту.</h2>
      <address>
        <time datetime="2019-11-24T10:39:00+00:00">24 Nov 2019, 10:39</time>
      </address>
      <p>Про це він заявив у Північній Македонії, повідомляє <a href="https://www.eurointegration.com.ua/rus/news/2019/11/24/7103414/">Європейська правда</a>.</p>
      <p>За його словами, Сербія не продавала зброю в Україну, незважаючи на оприлюднені представницею опозиції Марінікою Тепіч документи про зустріч представника України з представниками сербського військового заводу Крушік. Згідно з цими даними, сербська компанія Техноремонт купила партію мін виробництва заводу Крушік у продавця Jugoimport SDPR, продала польській компанії Nattan, представником якої фактично був громадянин України Віталій Дементьєв, а вже потім боєприпаси потрапили в Україну.</p>
      <p>«Вони (опозиція — ред.) звинуватили нас у вбивстві російських дітей в Донецьку і Луганську, тому що ми продаємо зброю в Україну. Вони хочуть погіршення відносин між нашою країною і Росією. Вони показали документ, який повинен продемонструвати провину Сербії», — заявив Вучич.</p>
      <p>Як зазначив президент Сербії, міністерство торгівлі Сербії дозволило компанії Техноремонт продати зброю польській компанії Nattan, яка в оприлюднених документах названа кінцевим одержувачем зброї.</p>
      <p>Вучич також розповів, що в агентство безпеки і інформації Сербії викликали власника компанії Техноремонт і говорили йому «не грати і не експортувати в Україну, не загрожувати відносинам з Росією».</p>
      <p>Читайте також:<br/><a href="https://nv.ua/ukr/world/geopolitics/rosiyskiy-rozvidnik-u-serbiji-reakciya-prezidenta-novini-svitu-50055053.html">&amp;nbspПрезидент Сербії про вербувальника з ГРУ: Путін про це нічого не знав</a></p>
    </article>
  </body>
</html>