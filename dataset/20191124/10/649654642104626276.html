<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/nedelja/jaz-na-bugarskom/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T10:25:58+00:00"/>
    <meta property="og:title" content="Jaz na bugarskom"/>
    <meta property="og:description" content="Roman Darka Tuševljakovića (Zenica, 1978) Jaz objavljen je nedavno na bugarskom jeziku u izdanju IK Uniskorp iz Sofije, u prevodu Asje Tihinove-Jovanović saopšteno je iz beogradskog Arhipelaga."/>
  </head>
  <body>
    <article>
      <h1>Jaz na bugarskom</h1>
      <h2>Pronađeni u prevodu</h2>
      <address><time datetime="2019-11-24T10:25:58+00:00">24 Nov 2019, 10:25</time> by <a rel="author">K. S. D.</a></address>
      <p>
        <b>Roman Darka Tuševljakovića (Zenica, 1978) Jaz objavljen je nedavno na bugarskom jeziku u izdanju IK Uniskorp iz Sofije, u prevodu Asje Tihinove-Jovanović saopšteno je iz beogradskog Arhipelaga.</b>
      </p>
      <p>Tuševljaković je za taj roman dobio Evropsku nagradu za književnost u aprilu 2017. godine.</p>
      <p>Reč je o snažnom društvenom romanu o Srbiji 1990-ih godina i s početka novog veka, o mladoj generaciji razapetoj između odlaska i opstanka u vlastitoj zemlji, kao i o onim starijima, obuzetim nostalgijom i borbom protiv vremena koje ih prevazilazi.</p>
      <p>Slikajući život mladih ljudi u jednom uzburkanom vremenu i kombinujući elemente društvenog romana i fantazmagorije, pisac u Jazu oblikuje pozornicu na kojoj se, usred velikih političkih i istorijskih lomova, pokazuju upečatljivi likovi sa svojim ljudskim i intimnim dramama.</p>
      <p>Jaz je uzbudljiva priča o tome kako preživeti istoriju i sačuvati pravo na vlastitu različitost, koja čitaoca vodi na nesvakidašnju avanturu od Beograda i Kragujevca 1990-ih do slike porodičnog odmora u Grčkoj, na ostrvu Krfu, dok se u paralelnim i ukrštenim pričama razrešavaju lične i porodične drame, kao i duga povest nasilja i borbe sa sobom i sa drugima.</p>
      <h3>Povezani tekstovi:</h3>
    </article>
  </body>
</html>