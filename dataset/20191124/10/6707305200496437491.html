<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/mamma/non-chiedere-figli-cosa-vuole-fare-grande/658942/"/>
    <meta property="og:site_name" content="DiLei"/>
    <meta property="article:published_time" content="2019-11-24T10:43:09+00:00"/>
    <meta property="og:title" content="Non chiedere (sempre) a tuo figlio cosa vuole fare da grande"/>
    <meta property="og:description" content="Non chiedere a tuo figlio cosa vuole fare da grande. Questa domanda potrebbe essere dannosa per la sua crescita. Piuttosto ascoltalo e fantastica con lui."/>
  </head>
  <body>
    <article>
      <h1>Non chiedere (sempre) a tuo figlio cosa vuole fare da grande</h1>
      <h2>Tutti i bambini sognano di fare grandi cose da adulti, ma a volte è meglio non chiederlo</h2>
      <address>
        <time datetime="2019-11-24T10:43:09+00:00">24 Nov 2019, 10:43</time>
      </address>
      <p>A tutti è capitato di <b>sedersi vicino ai propri figli</b> e ascoltarli mentre fantasticano sul futuro da adulti. <i>“Cosa vuoi fare da grande?”</i>, questa è sicuramente la domanda che ogni mamma ha fatto almeno una volta al suo bambino.</p>
      <p>Eppure, secondo alcuni studi dell’infanzia, questa domanda potrebbe forzare il processo di <b>costruzione di identità</b> dei bambini, creando in qualche modo dentro di loro una sorta di <b>pressione</b>.</p>
      <p>Questa semplice e banale domanda a quanto pare, potrebbe avere effetti negativi sulla <a href="https://dilei.it/notizie/il-futuro-dei-bambini-in-italia-a-rischio/8023/">crescita dei più piccoli</a>.</p>
      <p>Secondo lo studio <i>The presence of and search for a calling: Connections to career development</i>, chiedere ai propri figli chi vogliono diventare da adulti può avere delle <b>ripercussioni negative.</b></p>
      <p>La ricerca, pubblicata nel 2007 dal <i>Journal of Vocational Behavior,</i> è stata ripresa poi dallo scrittore e psicologo <b>Adam Grant,</b> che ha affrontato l’argomento sul<i> New York Times.</i></p>
      <p>Secondo Grant la domanda in qualche modo forza i bambini a <a href="https://dilei.it/psicologia/guardate-il-mondo-con-gli-occhi-dei-bambini-avrete-successo-e-sarete-felici/489304/">definirsi in termini di lavoro</a>, in un età troppo precoce. Non tutti infatti hanno una vocazione o una determinata predisposizione per qualcosa.</p>
      <p>Tutto fila liscio quando un <b>bambino ha le idee chiare</b>, anche se sogna di essere un’astronauta o un pilota d’aereo. La <a href="https://dilei.it/mamma/tre-lingue-che-dovresti-insegnare-a-tuo-figlio-per-assicurargli-un-grande-futuro/497115/">presenza di un’aspirazione</a> infatti genere autostima, fiducia in se stessi e comfort.</p>
      <p>Al contrario però se questa viene a mancare, il bambino risponderà a quella domanda quasi sotto forzatura e questo creerà in lui <b>indecisione e frustrazione</b>.</p>
      <p>Eppure questa domanda è assolutamente <b>pertinente e funzionale</b> alla crescita dei figli, infatti questo quesito li stimola a ragionare in autonomia e a esplorare spazi fino a quel momento sconosciuti che serviranno a costruire la loro identità.</p>
      <p>La cosa migliore a questo punto è porre la domanda e lasciare che il bambino risponda in maniera naturale a questa, lasciandosi anche trasportare dalla fantasia. Poco importa se le professioni che hanno immaginato per il futuro sono irrealizzabili o complesse (pensiamo alla principessa o al mago), anche questo fa parte del <b>processo di crescita.</b></p>
      <p>Saranno loro stessi, poco alla volta, a confrontarsi con la realtà e a comprendere cosa possono davvero realizzare con le loro forze quando saranno grandi. A noi come sempre, spetta il compito di supportarli e stargli vicino.</p>
      <related>
        <h4>Leggi anche</h4>
        <a href="https://dilei.it/mamma/regala-tempo-figli/617201/"/>
        <a href="https://dilei.it/mamma/ecco-perche-non-dovreste-mai-chiedere-figli-come-andata-scuola/467603/"/>
        <a href="https://dilei.it/mamma/mio-figlio-si-tira-su-molto-spesso-puo-fargli-male-alle-gambe/4704/"/>
        <a href="https://dilei.it/mamma/genitori-elicottero-frenano-la-crescita-dei-figli/549702/"/>
        <a href="https://dilei.it/mamma/tre-lingue-che-dovresti-insegnare-a-tuo-figlio-per-assicurargli-un-grande-futuro/497115/"/>
      </related>
    </article>
  </body>
</html>