<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/truffe-amazon-black-friday-come-evitarle-629610"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T10:50:09+00:00"/>
    <meta property="og:title" content="Amazon: nuove truffe per il black friday, ecco come evitarle"/>
    <meta property="og:description" content="Proprio in occasione del Black Friday, i truffatori sono pronti ad abusare della reputazione solida di Amazon per andare a caccia di vittime."/>
  </head>
  <body>
    <article>
      <h1>Amazon: nuove truffe per il black friday, ecco come evitarle</h1>
      <h2>Proprio in occasione del Black Friday, i truffatori sono pronti ad abusare della reputazione solida di Amazon per andare a caccia di vittime.</h2>
      <address><time datetime="2019-11-24T10:50:09+00:00">24 Nov 2019, 10:50</time> by <a rel="author">Flavio Mezzanotte</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Black-Friday-Amazon-truffe.png"/>
      </figure>
      <p>La qualità del servizio, la garanzia e i prezzi convenienti di <b>Amazon</b> non si discutono, ma come spesso accade i<b> truffatori sono pronti ad abusare di questa reputazione</b> così solida che il popolare sito di e-commerce gode tra il pubblico.</p>
      <p>Un esempio molto diffuso di truffa è <b>quando trovate delle offerte davvero troppo vantaggiose,</b> con prezzi inferiori del 50% rispetto a tutte le altre, su un determinato prodotto. <b>Un’esca perfetta</b> per tutti noi che siamo sempre alla ricerca del modo più ingegnoso di risparmiare, ma quando lo sconto è davvero fuori mercato allora in noi deve sempre scattare un campanello di allarme.</p>
      <p>Di solito un annuncio del genere proviene da un <b>venditore privato che piazza i suoi prodotti nel cosiddetto Amazon Marketplace</b>: ovvero è un posto dove un’azienda esterna viene ospitata sul sito in un’apposita vetrina in cambio di una commissione. Ma capita in alcuni casi che <b>ad affittare questo spazio su Amazon capitino dei cybercriminali pronti a truffarci.</b></p>
      <h3>Amazon: nuove truffe per il black friday, ecco come evitarle</h3>
      <p>I prodotti del Marketplace si riconoscono quando negli annunci trovate la dicitura “Venduto e spedito da XXX” al posto della frase solita “Venduto e spedito da Amazon”. <b>Può anche capitare che il venditore sia esterno ma che si appoggia alla logistica di Amazon</b> per garantire spedizioni e transazioni più sicure.</p>
      <p><b>La differenza principale tra i tre metodi è che quando interviene Amazon</b><a href="https://www.tecnoandroid.it/2019/11/23/amazon-il-black-friday-dura-fino-al-29-come-avere-in-esclusiva-gli-sconti-627988"><b>possiamo essere sicuri</b> che il prodotto acquistato sia realmente disponibile</a>, mentre un venditore esterno che cura anche la logistica può fare quello che gli pare. Un cybercriminale si può tranquillamente nascondere dietro a un’offerta assurdamente bassa pur di farsi pagare e poi sparire con il nostro denaro.</p>
      <p>Ora ciò non significa che la situazione del Marketplace è meno sicura di altre sezioni del sito, ma <b>Amazon purtroppo controlla poco le reali credenziali dei venditori.</b> L’unico modo per difendersi soprattutto in una situazione da Black Friday è di diffidare di prezzi davvero troppo bassi. In seconda battuta, <b>meglio sempre diffidare di un annuncio che prevede una forma di contatto esterna</b> al di fuori dei canali di Amazon.</p>
      <p>Infine, <b>controllate sempre nella barra degli indirizzi di essere rimasti su amazon.it</b> durante il processo di acquisto. Su Amazon si può pagare solo con carta di credito e se vi viene proposto un metodo diverso, allora siete su un sito diverso e potreste essere vittima di truffa.</p>
    </article>
  </body>
</html>