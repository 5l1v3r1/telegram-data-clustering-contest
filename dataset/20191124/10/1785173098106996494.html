<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-ilie-bolojan-in-democratie-respectul-fata-de-tara-il-manifesti-si-prezentandu-te-la-vot-1922402224132019111019178948"/>
    <meta property="og:site_name" content="News.ro"/>
    <meta property="article:published_time" content="2019-11-24T10:22:13+00:00"/>
    <meta property="og:title" content="Alegeri prezidenţiale 2019 - Ilie Bolojan: În democraţie, respectul faţă de ţară îl manifeşti şi prezentându-te la vot"/>
    <meta property="og:description" content="Primarul municipiului Oradea, Ilie Bolojan, a votat la Secţia 126 din incinta Colegiului Naţional ”Emanoil Gojdu”, pe care l-a absolvit în urmă cu 30 de ani, şi la care este arondat."/>
  </head>
  <body>
    <article>
      <h1>Alegeri prezidenţiale 2019 - Ilie Bolojan: În democraţie, respectul faţă de ţară îl manifeşti şi prezentându-te la vot</h1>
      <address><time datetime="2019-11-24T10:22:13+00:00">24 Nov 2019, 10:22</time> by <a rel="author">News.ro</a></address>
      <p>
        <b>Primarul municipiului Oradea, Ilie Bolojan, a votat la Secţia 126 din incinta Colegiului Naţional ”Emanoil Gojdu”, pe care l-a absolvit în urmă cu 30 de ani, şi la care este arondat.</b>
      </p>
      <p>”În democraţie, respectul faţă de ţară îl manifeşti şi prezentându-te la vot şi votând cum îţi dictează conştiinţa. Eu asta fac de 30 de ani, la toate scrutinele m-am prezentat şi am votat. Astăzi am votat pentru o Românie europeană, pentru România modernă, pentru România prosperă”, a declarat Bolojan, preşedinte al PNL Bihor, după ce a ieşit din secţia de votare.</p>
      <p>Întrebat de jurnalişti ce părere are despre semnalul dat de românii din străinătate, care au votat în număr mare, Bolojan a afirmat că ”prin această prezenţă importantă, românii din afara graniţelor ţării arată că îi interesează mult ceea ce se întâmplă în ţară”.</p>
      <p>Edilul municipiului Oradea a mai adăugat că speră că ”o bună parte din ei s-ar putea întoarce în ţară”, dar şi că cei de acasă le vor urma exemplul, prezentându-se la vot.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>