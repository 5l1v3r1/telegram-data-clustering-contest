<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/24/motorola-razr-2-touch-tutti-gli-altri-pieghevoli-non-lo-foto-684757/"/>
    <meta property="og:site_name" content="AndroidWorld"/>
    <meta property="article:published_time" content="2019-11-24T10:16:43+00:00"/>
    <meta property="og:title" content="Motorola razr 2 potrebbe essere touch dove tutti gli altri pieghevoli non lo sono (foto)"/>
    <meta property="og:description" content="Motorola ha da poco rotto gli indugi sul suo primo smartphone pieghevole, il razr che abbiamo avuto anche modo provare..."/>
  </head>
  <body>
    <article>
      <h1>Motorola razr 2 potrebbe essere touch dove tutti gli altri pieghevoli non lo sono (foto)</h1>
      <h2>Motorola ha depositato un nuovo brevetto per un dispositivo pieghevole.</h2>
      <address><time datetime="2019-11-24T10:16:43+00:00">24 Nov 2019, 10:16</time> by <a rel="author" href="https://www.androidworld.it/author/vincent/" target="_blank">Vincenzo Ronca</a></address>
      <p><a href="https://www.androidworld.it/tag/motorola/">Motorola</a> ha da poco rotto gli indugi sul suo primo smartphone <b>pieghevole</b>, il <a href="https://www.androidworld.it/2019/11/18/motorola-razr-2019-video-confronto-galaxy-fold-682717/">razr</a> che abbiamo avuto anche modo provare in anteprima, ed ora è già tempo di iniziare a parlare del suo probabile successore.</p>
      <p>Motorola infatti ha depositato un <b>nuovo brevetto</b> presso il <i>USPTO</i> statunitense ed il <i>WIPO</i> per un particolare dispositivo pieghevole: come vedete dalle bozze relative al brevetto che abbiamo riportato nella <b>galleria a fine articolo</b>, lo smartphone integrerebbe un display pieghevole e sarebbe caratterizzato da una fascia <b>laterale</b> sensibile al tocco dell’utente. Secondo quanto descritto dal brevetto, la fascia touch laterale sarebbe costituita da diversi sensori in grado di associare <b>20 funzioni</b> diverse in corrispondenza del riconoscimento di <b>20 gesti diversi</b>.</p>
      <p>Il <b>riconoscimento</b> dei gesti da parte del touch laterale sarebbe disponibile anche quando il dispositivo si trova <b>chiuso</b>. Come vedete dalle immagini allegate al brevetto, Motorola vorrebbe integrare nel display anche un <b>sensore per le impronte</b> digitali.</p>
      <p>Chiaramente il fatto che Motorola abbia ricevuto la pubblicazione del brevetto che ha depositato <b>non implica</b> che lo userà automaticamente per realizzare il <b>razr 2</b>: questa è solo un’ipotesi avanzata da <a href="https://nl.letsgodigital.org/opvouwbare-telefoons/motorola-razr-2-opvouwbare-telefoon/"><i>LetsGoDigital</i></a>, attualmente <b>non ci sono evidenze</b> che mostrano un interesse di Motorola nel realizzare un nuovo pieghevole.</p>
      <p>Per <b>maggiori informazioni</b> sul brevetto di Motorola appena descritto vi suggeriamo di consultare il documento completo, disponibile <a href="https://nl.letsgodigital.org/uploads/2019/11/razr-2.pdf">a questo indirizzo</a>.</p>
      <p> </p>
      <p>
        <a href="https://www.smartworld.it/tag/black-friday">BLACK FRIDAY 2019</a>
      </p>
      <p>
        <a href="http://t.me/offertesmartworld">CANALE TELEGRAM OFFERTE</a>
      </p>
    </article>
  </body>
</html>