<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/perivallon/story/198420/ftoxotero-to-zoiko-vasileio-pethane-o-teleytaios-rinokeros-tis-soymatra"/>
    <meta property="og:site_name" content="CNN.gr"/>
    <meta property="article:published_time" content="2019-11-24T10:27:15+00:00"/>
    <meta property="og:title" content="Φτωχότερο το ζωικό βασίλειο: Πέθανε ο τελευταίος ρινόκερος της Σουμάτρα"/>
    <meta property="og:description" content="Τέλος εποχής για τον ρινόκερο της Σουμάτρα, αφού πέθανε και ο τελευταίος ρινόκερος του είδου ς που βρίσκεται σε αιχμαλωσία, που είχε απομείνει στη Μαλαισία."/>
  </head>
  <body>
    <article>
      <h1>Φτωχότερο το ζωικό βασίλειο: Πέθανε ο τελευταίος ρινόκερος της Σουμάτρα</h1>
      <h2>Τέλος εποχής για τον ρινόκερο της Σουμάτρα, αφού πέθανε και ο τελευταίος ρινόκερος του είδους που βρίσκεται σε αιχμαλωσία, που είχε απομείνει στη Μαλαισία.</h2>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 12:27 , 24 November 2019 - 12:34</p>
      <p>Η Ιμάν, ο τελευταίος θηλυκός ρινόκερος στην περιοχή Sabah, στο νησί Βόρνεο είχε όγκους στη μήτρα από την περίοδο της αιχμαλωσίας της, τον Μάρτιο του 2014 και <b>πέθανε από καρκίνο.  </b></p>
      <p>Όπως ανακοίνωσαν οι υπεύθυνοι του πάρκου άγριας ζωής, ο θάνατός της ήρθε νωρίτερα από ότι περίμεναν, ενώ σημείωσαν ότι το τελευταίο διάστημα το ζώο <b>υπέφερε από φρικτούς πόνους.</b></p>
      <p>Σύμφωνα με δημοσίευμα της βρετανικής Guardian, η Ιμάν <b>είχε διαφύγει από το θάνατο αρκετές φορές</b> τα τελευταία χρόνια, λόγω αιφνίδιας μαζικής απώλειας αίματος –αλλά σε κάθε περίπτωση οι υπεύθυνοι του πάρκου κατόρθωναν να την κρατούν ζωντανή.</p>
      <p>Έλαβαν επίσης τα ωάριά της για μια πιθανή συνεργασία με άλλους επιστήμονες για την αναπαραγωγή των κρίσιμα απειλούμενων ειδών μέσω τεχνικών τεχνητής γονιμοποίησης.</p>
      <p>Ο<b><a href="https://www.cnn.gr/news/perivallon/story/178388/malaisia-pethane-o-teleytaios-arsenikos-rinokeros-tis-soymatras"> τελευταίος αρσενικός ρινόκερος</a></b> της Σουμάτρα πέθανε τον Μάιο, ενώ ένας άλλος θηλυκός ρινόκερος πέθανε επίσης σε αιχμαλωσία το 2017. <b>Οι προσπάθειες για την αναπαραγωγή τους έχουν αποδειχθεί μέχρι στιγμής μάταιες.</b></p>
      <p>Ο ρινόκερος της Σουμάτρα είναι <b>το μικρότερο από τα είδη ρινόκερου.</b> Κάποτε περιφέρονταν σε όλη την Ασία, μέχρι την Ινδία, αλλά ο αριθμός τους έχει συρρικνωθεί δραστικά λόγω της αποψίλωσης και της λαθροθηρίας.</p>
      <p>Το WWF εκτιμά ότι έχουν απομείνει μόνο περίπου 80 που ζουν κυρίως στην άγρια φύση στη Σουμάτρα.</p>
      <p>Η απομόνωσή τους σημαίνει ότι σπάνια εκτρέφονται και μπορεί να εξαφανιστούν σε μια δεκαετία, σύμφωνα με την ομάδα διατήρησης International Rhino Foundation.</p>
      <p>Η Διεθνής Ένωση για τη Διατήρηση της Φύσης προειδοποιεί ότι ο ρινόκερος της Σουμάτρα, όπως και του μαύρου ρινόκερου και του ρινόκερου της Ιάβα, βρίσκονται σε τεράστιο κίνδυνο. <b>Είναι οι μόνοι ασιατικοί ρινόκεροι με δύο κέρατα και καλυμμένοι με μαλλιά.</b></p>
      <p><b>Οι ρινόκεροι σκοτώνονται για τα κέρατά τους και πωλούνται στη μαύρη αγορά </b> λόγω των υποτιθέμενων ιατρικών ιδιοτήτων τους.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/kosmos/story/193953/maxairosan-mexri-thanatoy-diavoito-paiderasti-mesa-sto-keli-toy">Μαχαίρωσαν μέχρι θανάτου διαβόητο παιδεραστή μέσα στο κελί του</a>
        </li>
        <li>
          <a href="https://www.cnn.gr/style/psyxagogia/story/192663/o-proin-vasilias-kai-to-montelo-sex-psemata-kai-vinteo-pano-apo-to-throno-tis-malaisias">O -πρώην- βασιλιάς και το μοντέλο: Σεξ, ψέματα και εκατομμύρια πάνω από το θρόνο της Μαλαισίας</a>
        </li>
        <li>
          <a href="https://www.cnn.gr/news/kosmos/story/192430/daskala-synerapse-to-ayti-mathiti-tis-giati-den-ekane-tin-ergasia-toy">Δασκάλα συνέραψε το αυτί μαθητή της γιατί δεν έκανε την εργασία του</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/21032/rinokeros">ΡΙΝΟΚΕΡΟΣ</a>
        </li>
        <li>
          <a href="https://www.cnn.gr/eidhseis/tag/1179/malaisia">ΜΑΛΑΙΣΙΑ</a>
        </li>
        <li>
          <a href="https://www.cnn.gr/eidhseis/tag/21627/soymatra">ΣΟΥΜΑΤΡΑ</a>
        </li>
        <li>
          <a href="https://www.cnn.gr/eidhseis/tag/46471/eidos-ypo-exafanish">ΕΙΔΟΣ ΥΠΟ ΕΞΑΦΑΝΙΣΗ</a>
        </li>
      </ul>
    </article>
  </body>
</html>