<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/uayldr-na-red-e-fyuri-prekaleno-e-tyasno-za-tolkova-mnogo-shampioni_443798.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-24T10:19:00+00:00"/>
    <meta property="og:title" content="Уайлдър: На ред е Фюри, прекалено е тясно за толкова много шампиони"/>
    <meta property="og:description" content="Не ми се отдава дължимото, но съм интелигентен боксьор и така победих Ортис, обяви американецът"/>
  </head>
  <body>
    <article>
      <h1>Уайлдър: На ред е Фюри, прекалено е тясно за толкова много шампиони</h1>
      <h2>Не ми се отдава дължимото, но съм интелигентен боксьор и така победих Ортис, обяви американецът</h2>
      <address>
        <time datetime="2019-11-24T10:19:00+00:00">24 Nov 2019, 10:19</time>
      </address>
      <figure>
        <img src="https://static.blitz.bg/documents/thumbnails/sport/780/201911/15745835021.jpg"/>
      </figure>
      <p>Непобедимият Дионтей Уайлдър коментира победата си с нокаут над Луис Ортис тази сутрин. Бронзовия бомбардировач определи и следващите цели в кариерата си, като първата от тях е мач срещу Тайсън Фюри. Преди година двамата се биха, но завършиха при равен резултат, а това позволи на Уайлдър да запази световната си титла във версия Световен боксов съвет (WBC).</p>
      <p>"Следващият ми мач ще бъде реваншът с Тайсън Фюри. Разбрали сме се за февруари. След това искам обединяващ двубой за всички титли. Ще има само един шампион, едно име, едно лице на бокса. Тежката категория е прекалено тясна за толкова много шампиони, а и е объркващо за феновете“, обяви Уайлдър.</p>
      <p>„Ортис е един от най-добрите боксьори в света и точно затова му дадох шанс да се изправи отново срещу мен. Призовавам и другите боксьори в дивизията да не го избягват, той е много интелигентен и опасен боец. И на мен не се отдава дължимото, но съм интелигентен боксьор и точно така проведох мача. През цялото време го дебнех и накрая намерих правилната дистанция, за да нанеса решителния удар", анализира Бронзовия бомбардир.</p>
    </article>
  </body>
</html>