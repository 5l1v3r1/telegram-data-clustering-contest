<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/monster-hunter-world-iceborne-zinogre-stingeo/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T10:14:00+00:00"/>
    <meta property="og:title" content="Monster Hunter World Iceborne, nuovo trailer per il Zinogre Stingeo | Game Division"/>
    <meta property="og:description" content="Il Zinogre Stingeo si mostra finalmente in un bellissimo trailer per Monster Hunter World Iceborne rilasciato recentemente da Capcom."/>
  </head>
  <body>
    <article>
      <h1>Monster Hunter World Iceborne, nuovo trailer per il Zinogre Stingeo | Game Division</h1>
      <address>
        <time datetime="2019-11-24T10:14:00+00:00">24 Nov 2019, 10:14</time>
      </address>
      <p>Ottime notizie per tutti i fan di <b>Monster Hunter World Iceborne</b>: a breve sarà infatti disponibile all’interno del titolo un nuovo temibile nemico, il <b>Zinogre Stingeo</b>. Per celebrare la prossima venuta di questa agguerrita preda <b>Capcom</b> ha ben pensato di rilasciare un ricco trailer dedicato con cui fare la conoscenza di questo peculiare avversario.</p>
      <p>A rendere più allettante il tutto è inoltre il fatto che il <b>Zingore Stingeo</b> verrà rilasciato tramite un update gratuito e sarà quindi disponibile senza mettere mano al portafoglio per tutti i possessori del titolo. Non ci sarà neanche poi da attendere molto per affrontarlo: il prodigioso nemico è infatti atteso su <b>Monster Hunter World</b> <b>Iceborne</b> il prossimo <b>5 dicembre 2019.</b></p>
      <p>Leggi anche: <a href="https://www.tomshw.it/videogioco/fire-emblem-three-houses-patch-attivita/">Fire Emblem Three Houses, la nuova patch contiene una serie di nuove attività e permette di interagire con gli animali</a></p>
      <figure>
        <iframe src="https://www.youtube.com/embed/OPQ3DXNC4xQ" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/09/monster-hunter-world-iceborne-48971.768x432.jpg"/>
        </figure>
        <figure>
          <img src="https://www.tomshw.it/images/images/2019/09/monster-hunter-world-iceborne-48970.768x432.jpg"/>
        </figure>
        <figure>
          <img src="https://www.tomshw.it/images/images/2019/09/monster-hunter-world-iceborne-48968.768x432.jpg"/>
        </figure>
      </slideshow>
      <p>L’aggiunta dello <b>Zinogre Stingeo</b> va a rimpinguare ulteriormente un’offerta sul piano contenutistico veramente ghiotta. Come riporta anche la nostra recensione di <b>Iceborne</b>, che potete trovare comodamente <a href="https://www.tomshw.it/videogioco/monster-hunter-world-iceborne-recensione/">qua</a>, infatti: “Non solo la sua mole contenutistica equivale a quella dell’intero pacchetto iniziale, ma aggiunge così tante funzioni, mostri e meccaniche da trasformare il titolo in questione in una sua forma più evoluta e appagante. Graditi ritorni e un endgame tanto stratificato quanto profondo sono solo la punta dell’iceberg che compone l’esperienza di questa espansione, piazzandosi come un must-have per i possessori del titolo. Ancora una volta, <b>Capcom</b> mostra le gelide zanne e ricorda a tutta la concorrenza chi sia il dominatore della caccia ai mostri.”</p>
      <p>Che ne pensate di questa notizia, secondo voi il <b>Zinogre Stingeo</b> si rivelerà un vero e proprio osso duro o non vi sembra un nemico così pericoloso? Avete già giocato a Monster Hunter World o non vi siete ancora fatti ammaliare dall’opera di <b>Capcom</b>? Raccontateci le vostre esperienze con il titolo direttamente nei commenti sotto questa notizia.</p>
      <blockquote>Questo video vi ha particolarmente incuriosito e non vedete l’ora di gettarvi nella fantastica esperienza orchestrata da Capcom con Monster Hunter World Iceborne? Recuperate fin da ora il titolo comodamente <a href="https://toms.it/DbHEF">a questo indirizzo!</a></blockquote>
    </article>
  </body>
</html>