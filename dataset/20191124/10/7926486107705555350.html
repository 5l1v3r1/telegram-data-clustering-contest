<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013013/%D8%AC%D9%87%D8%A7%D8%AF%DA%AF%D8%B1%D8%A7%D9%86-%D8%A8%DB%8C-%D8%B5%D8%AF%D8%A7-%D8%AC%D9%87%D8%A7%D8%AF-%D9%85%DB%8C-%DA%A9%D8%B1%D8%AF%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T10:31:49+00:00"/>
    <meta property="og:title" content="جهادگران بی‌صدا جهاد می‌کردند"/>
    <meta property="og:description" content="جهادگران بیشتر اهل عمل بودند و زیاد صحبت نمی‌کردند و یکی از دلایلی که ما اسناد تاریخ شفاهی زیادی از جهادگران در اختیار نداریم، همین است."/>
  </head>
  <body>
    <article>
      <h1>جهادگران بی‌صدا جهاد می‌کردند</h1>
      <h2>علیرضا کمره‌ای:</h2>
      <address>
        <time datetime="2019-11-24T10:31:49+00:00">24 Nov 2019, 10:31</time>
      </address>
      <p>
        <i>جهادگران بیشتر اهل عمل بودند و زیاد صحبت نمی‌کردند و یکی از دلایلی که ما اسناد تاریخ شفاهی زیادی از جهادگران در اختیار نداریم، همین است.</i>
      </p>
      <p>به گزارش مشرق، علیرضا کمری، کارشناس تاریخ شفاهی حوزه هنری در حاشیه دوازدهمین همایش ملی تاریخ شفاهی ایران گفت: سه سازمان ارتش، سپاه و جهاد سازندگی (کشاورزی) در طول جنگ حضور داشتند و امانتدار تاریخ جنگ هستند. اگر بخواهیم درباره تاریخ جنگ صحبت کنیم و کار تحلیلی انجام دهیم باید هر سه مجموعه را با هم ببینیم. به حضور جهاد در دفاع مقدس می‌توان از دو بعد نگریست. یکی جنبه‌های مهندسی پشتیبانی صنعت و دوم حضور نیروهای مردمی برای این ماجرا. جهادگران بیشتر اهل عمل بودند و زیاد صحبت نمی‌کردند و یکی از دلایلی که ما اسناد تاریخ شفاهی زیادی از جهادگران در اختیار نداریم، همین است. در واقع جمع تخصص و تعهد را در جهاد سازندگی شاهد بودیم. این کار در بی‌صدایی و بی‌هیاهویی پیش می‌رفت و عملکرد آن‌ها به دلایلی بازگو نشد. این جهاد، جهاد بی‌صدا بود.</p>
      <p>کمری تصریح کرد: مهندسی پشتیبانی و صنعت منحصر به جهاد نبود اما در جهاد تعین پیدا کرد. دکتر چمران از بنیان‌گذاران این جهاد بود و اگر بخواهیم مفهوم تاریخ شفاهی را درست دریابیم، باید به مطالعات تاریخ شناختی از پدیده‌ها بپردازیم. تاریخ شفاهی در هر موضوعی اقتضائات خاص خودش را دارد و این موضوعی است که در ثبت تاریخ شفاهی جهاد نیز باید مورد توجه قرار گیرد.</p>
    </article>
  </body>
</html>