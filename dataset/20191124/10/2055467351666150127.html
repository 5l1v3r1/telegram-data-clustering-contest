<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://g-rafa.co.il/new-lg-roll-tv/"/>
    <meta property="og:site_name" content="Girafa"/>
    <meta property="article:published_time" content="2019-11-24T10:50:19+00:00"/>
    <meta property="og:title" content="טלויזיה מתקפלת חדשה נחשפה בתכניות של LG"/>
    <meta property="og:description" content="טלויזיה מתקפלת חדשה נחשפה בתכניות של LG"/>
  </head>
  <body>
    <article>
      <h1>טלויזיה מתקפלת חדשה נחשפה בתכניות של LG</h1>
      <address><time datetime="2019-11-24T10:50:19+00:00">24 Nov 2019, 10:50</time> by <a rel="author">רון פיירמן</a></address>
      <p>על פי פרסומי חברת LG הטלוויזיה המתקפלת שלהם אמורה לצאת למכירה עוד השנה. אבל זה לא מונע מהחברה לשבת ולפתח דגמים נוספים של טלוויזיות מתקפלות. על פי מסמכי פטנט שהגישה חברת LG אנו למדים שבתכנון החברה לייצר טלוויזיה מתקפלת נוספת.</p>
      <figure>
        <img src="https://g-rafa.co.il/wp-content/uploads/2019/11/lg-opvouwbare-tv-770x588.jpg"/>
      </figure>
      <p>על פי שרטוטים שהוגשו בבקשת פטנט של החברה אנו רואים שהפעם שיטת הקיפול תהיה שונה. בבקשת הפטנט נכתב שהוא עבור טלוויזיה עם מגבר ותצוגה גמישה ״Television receiver with flexible display״. הפעם הקיפול לא יעשה לתוך הבסיס התחתון של הטלוויזיה אלא יתקפל לצדדים, בדומה לאקורדיון, על ידי 5 קיפולים שווים. בשני הקצוות יהיו בסיסים אשר ידעו לקבל לתוכם את המסך המקופל והוא למעשה יהיה המעמד של המסך אשר יחזיק את הכול שלא ייפול.</p>
      <figure>
        <img src="https://g-rafa.co.il/wp-content/uploads/2019/11/opvouwbaar-televisie-scherm-770x561.jpg"/>
      </figure>
      <p>בנוסף הבסיסים בשני צידי המסך יהיו גם בעלי מערכת שמע, סוג של סאונד בר גדול משני צידי המסך לאחר פתיחתו. הודות לחמישה צירי קיפול המסך לאחר קיפולו יהיה מאד קטן וקומפקטי. מהשרטוטים לא ניתן להבין האם הפתיחה והסגירה של המסך תעשה חשמלית בדומה לדגם המתקפל הנוכחי או שהכול יעשה ידנית.</p>
      <p>דבר נוסף שלא ניתן להבין מהשרטוטים הוא לגבי החיבורים של המסך. בשרטוטים לא מצוינים החיבורים החשמליים וחיבורי וידאו ואודיו. זה הרי ברור שהמסך יהיה מחובר לחשמל ולשאר מערכות מדיה אבל היות ובשרטוטים לא צוינו הפרטים האלה כרגע לא ניתן  לדעת כיצד ומהיכן החיבורים יהיו.</p>
      <figure>
        <iframe src="https://www.youtube.com/embed/X3m-VrmpLKU" width="640" height="360" data-service="Youtube" scrolling="no"/>
      </figure>
      <p>לאורך כל הפרסומים האחרונים של LG לגבי המסך המתקפל היא ציינה שתחילת המכירה שלו תהיה בשנת 2019. כידוע אנחנו עומדים לסיים את השנה והמסך טרם הושק. הערכות בשוק מדברות על כך שהוא כנראה יושק בחודש דצמבר לעונת החגים בארה״ב וכי החברה תהיה חייבת לעמוד בהתחייבות שלה. עד כה את המסך המתקפל שך LG ראינו רק בתערוכות.</p>
      <p>
        <a href="https://g-rafa.co.il/%d7%a8%d7%a9%d7%aa-idigital-%d7%aa%d7%97%d7%9c-%d7%9c%d7%a9%d7%95%d7%95%d7%a7-%d7%97%d7%91%d7%99%d7%9c%d7%95%d7%aa-%d7%a1%d7%9c%d7%95%d7%9c%d7%a8-%d7%9e%d7%95%d7%96%d7%9c%d7%95%d7%aa-%d7%a9%d7%9c/">קרא עוד:  רשת iDigital תחל לשווק חבילות סלולר מוזלות של פלאפון</a>
      </p>
      <p>מקור: <a href="https://nl.letsgodigital.org/televisies-tvs/lg-opvouwbare-tv-met-soundbar/?utm_source=dlvr.it&amp;utm_medium=facebook">LetsGoDigital</a></p>
    </article>
  </body>
</html>