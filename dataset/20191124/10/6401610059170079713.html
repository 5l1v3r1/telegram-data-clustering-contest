<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/oei-slechts-26-van-kiezers-denkt-dat-racisme-in-nederland-afgelopen-25-jaar-is-afgenomen/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T10:00:21+00:00"/>
    <meta property="og:title" content="Oei! Slechts 26% van de Nederlanders denkt dat ‘racisme in Nederland afgelopen 25 jaar is afgenomen’"/>
    <meta property="og:description" content="Naast de reguliere peilingen van Maurice de Hond (Peil.nl) deed de analist een rondvraag om erachter te komen hoe Nederlanders denken over ‘racisme in Nederland’. De resultaten suggereren dat Nederlanders vinden dat het racisme in de samenleving niet is afgenomen in de afgelopen 25 jaar. Ook lieten de respondenten weten dat ‘binnen iedere bevolkingsgroep een vorm van discriminatie tegenover andere groepen’ waarneembaar is.  Aanleiding voor Maurice de Hond om zijn rondvraag over racisme te houden is natuurlijk de ophef rondom het incident bij FC Den Bosch afgelopen week. Een supporter bracht de Hitlergroet en er werden leuzen gezongen toen een zwarte speler aan de bal was. Ook zongen FC Den Bosch supporters Zwarte Pieten-liedjes terwijl de desbetreffende speler de bal ontving. Uit de rondvraag van De Hond over dit onderwerp bleek het volgende: Rondvraag ‘racisme in Nederland’ Het is een behoorlijke matrix die De Hond ons voorschotelde, maar er zitten wel wat interessante gegevens tussen. Zo denkt een meerderheid…"/>
  </head>
  <body>
    <article>
      <h1>Oei! Slechts 26% van de Nederlanders denkt dat ‘racisme in Nederland afgelopen 25 jaar is afgenomen’</h1>
      <address><time datetime="2019-11-24T10:00:21+00:00">24 Nov 2019, 10:00</time> by <a rel="author">Teunis Dokter</a></address>
      <p>
        <b><a href="https://www.dagelijksestandaard.nl/2019/11/peilingen-hoge-toppen-en-diepe-dalen-fvd-blijkt-bijzonder-volatiele-partij/">Naast de reguliere peilingen</a> van Maurice de Hond (Peil.nl) deed de analist een rondvraag om erachter te komen hoe Nederlanders denken over ‘racisme in Nederland’. De resultaten suggereren dat Nederlanders vinden dat het racisme in de samenleving </b>
        <i>
          <b>niet </b>
        </i>
        <b>is afgenomen in de afgelopen 25 jaar. Ook lieten de respondenten weten dat ‘b</b>
        <b>innen iedere bevolkingsgroep een vorm van discriminatie tegenover andere groepen’ waarneembaar is. </b>
      </p>
      <p>Aanleiding voor Maurice de Hond om zijn rondvraag over racisme te houden is natuurlijk de ophef rondom <a href="https://www.dagelijksestandaard.nl/2019/11/eredivisieclubs-voeren-gezamenlijk-actie-tegen-racisme-in-het-stadion-spelen-dit-weekend-een-minuut-niet/"><b>het incident bij FC Den Bosch</b></a> afgelopen week. Een supporter bracht <a href="https://www.dagelijksestandaard.nl/2019/11/video-marco-van-basten-sieg-heilt-tijdens-live-uitzending-van-antiracisme-voetbalwedstrijd/"><b>de Hitlergroet</b></a> en er werden leuzen gezongen toen een zwarte speler aan de bal was. Ook zongen FC Den Bosch supporters Zwarte Pieten-liedjes terwijl de desbetreffende speler de bal ontving. Uit de rondvraag van De Hond over dit onderwerp bleek het volgende:</p>
      <h3>Rondvraag ‘racisme in Nederland’</h3>
      <figure>
        <img src="https://cdn-04.dagelijksestandaard.nl/wp-content/uploads/2019/11/mdh3.png?x39923"/>
        <figcaption>Bron: Maurice de Hond / Peil.nl</figcaption>
      </figure>
      <p>Het is een behoorlijke matrix die De Hond ons voorschotelde, maar er zitten wel wat interessante gegevens tussen. Zo denkt een meerderheid van de respondenten bijvoorbeeld (82%) dat incidenten zoals die bij FC Den Bosch regelmatig plaatsvinden in de samenleving. Niet alle incidenten krijgen evenveel aandacht, maar ga er maar vanuit dat het dagelijkse gebeurt. Kiezers denken dat leden van  ‘alle groepen’ weleens discrimineren richting leden van ‘andere groepen’ (80%).</p>
      <p>Alleen kiezers van CDA en FVD vinden dat in mindere mate. Zij zijn er minder van overtuigd dat het racisme in de samenleving is toegenomen, zo lijkt het. Of er in Nederland méér of minder racistische incidenten plaatsvinden dan in andere landen staat eveneens open ter discussie (44%), maar het is vooral jammer dat mensen ervaren dat het racisme in Nederland de afgelopen 25 jaar niet is afgenomen  (26%).</p>
      <p>Of er daadwerkelijk méér sprake is van racisme of dat er door toegenomen connectiviteit meer informatie wordt verspreid over racistische incidenten is een onderzoek op zichzelf waard. Die waarom-vraag kunnen we op basis van deze gegevens gewoon niet beantwoorden.</p>
      <p>Kiezers zijn verder van mening dat de KNVB niet hard genoeg optreedt tegen racisme en voorspelt 55% van de respondenten dat zich in de toekomst vaker incidenten -zoals bij FC Den Bosch- zullen voordoen.</p>
    </article>
  </body>
</html>