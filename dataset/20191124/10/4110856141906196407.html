<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/xoris_ton_morales_oi_nees_ekloges_sti_bolibia_os_dieksodos_apo_tin_politiki_krisi-589229/"/>
    <meta property="og:site_name" content="Real.gr"/>
    <meta property="article:published_time" content="2019-11-24T10:03:00+00:00"/>
    <meta property="og:title" content="Χάος και τραυματισμοί στην Κολομβία - Χιλιάδες άνθρωποι στους δρόμους ενάντια στον πρόεδρο Ντούκε"/>
    <meta property="og:description" content="Το κοινοβούλιο της Βολιβίας έδωσε χθες Σάββατο την έγκρισή του για τη διεξαγωγή νέων προεδρικών και βουλευτικών εκλογών χωρίς τη συμμετοχή του Έβο Μοράλες, μια κίνηση που αναμένεται να προσφέρει μια διέξοδο στην πολιτική κρίση που ξέσπασε μετά τις εκλογές της 20ης Οκτωβρίου."/>
  </head>
  <body>
    <article>
      <h1>
        <a href="https://www.real.gr/kosmos/arthro/xaos_kai_traumatismoi_stin_kolombia_xiliades_anthropoi_stous_dromous_enantia_ston_proedro_ntouke-589227/">Χάος και τραυματισμοί στην Κολομβία - Χιλιάδες άνθρωποι στους δρόμους ενάντια στον πρόεδρο Ντούκε</a>
      </h1>
      <address><time datetime="2019-11-24T10:03:00+00:00">24 Nov 2019, 10:03</time> by <a rel="author">Real.gr</a></address>
      <p>
        <b>Το κοινοβούλιο της Βολιβίας έδωσε χθες Σάββατο την έγκρισή του για τη διεξαγωγή νέων προεδρικών και βουλευτικών εκλογών χωρίς τη συμμετοχή του Έβο Μοράλες, μια κίνηση που αναμένεται να προσφέρει μια διέξοδο στην πολιτική κρίση που ξέσπασε μετά τις εκλογές της 20ης Οκτωβρίου.</b>
      </p>
      <p>Το νομοσχέδιο εγκρίθηκε χθες το βράδυ από τους βουλευτές, λίγες ώρες μετά τη θετική ψήφο των γερουσιαστών. Για να ισχύσει το νομοσχέδιο πρέπει να το υπογράψει η αυτοανακηρυχθείσα μεταβατική πρόεδρος Τζανίνες Άνιες. Η ίδια έχει δηλώσει πως θα το κάνει, αν και δεν έχει διευκρινίσει πότε.</p>
      <p>Την ίδια ώρα η μεταβατική κυβέρνηση ξεκίνησε «διάλογο» με στόχο την ειρήνευση στη Βολιβία, όπου 32 άνθρωποι έχουν σκοτωθεί σε βίαια επεισόδια μετά τις προεδρικές εκλογές.</p>
      <p>Το κείμενο που εγκρίθηκε από το κοινοβούλιο προβλέπει κυρίως την ακύρωση των εκλογών αυτών. Παράλληλα απαγορεύει σε όποιο πρόσωπο έχει εκτίσει δύο διαδοχικές θητείες στην προεδρία να θέσει υποψηφιότητα για μία τρίτη, κλείνοντας με αυτό τον τρόπο τον δρόμο σε μια νέα υποψηφιότητα του Μοράλες, ο οποίος έχει εκτίσει ήδη τρεις θητείες.</p>
      <p>Το κόμμα του Μοράλες, το Κίνημα προς τον Σοσιαλισμό (MAS), που διαθέτει την πλειοψηφία στο κοινοβούλιο ψήφισε υπέρ του νομοσχεδίου.</p>
    </article>
  </body>
</html>