<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sport7.sk/149510/top-faktory-ktore-prinasa-navrat-joseho-mourinha-k-trenovaniu"/>
    <meta property="og:site_name" content="Sport7"/>
    <meta property="article:published_time" content="2019-11-24T10:04:10+00:00"/>
    <meta property="og:title" content="TOP faktory, ktoré prináša návrat Josého Mourinha k trénovaniu"/>
    <meta property="og:description" content="José Mourinho nemá vo futbalovom svete obdobu. Sú tréneri, ktorí toho vyhrali viacej, sú kormidelníci, ktorí v kluboch vydržali dlhšie. Ani jeden ale nie je celkovo The Special One. Teraz je &quot;Mou&quot; späť vo futbalovom svete. Prebral Tottenham Hotspur. Pozreli sme sa na to, čo to so sebou prináša."/>
  </head>
  <body>
    <article>
      <h1>TOP faktory, ktoré prináša návrat Josého Mourinha k trénovaniu</h1>
      <address><time datetime="2019-11-24T10:04:10+00:00">24 Nov 2019, 10:04</time> by <a rel="author" href="https://www.sport7.sk/uzivatel/jakub-vaverka" target="_blank">Jakub Vaverka</a></address>
      <p>
        <b>José Mourinho nemá vo futbalovom svete obdobu. Sú tréneri, ktorí toho vyhrali viacej, sú kormidelníci, ktorí v kluboch vydržali dlhšie. Ani jeden ale nie je celkovo The Special One. Teraz je "Mou" späť vo futbalovom svete. Prebral Tottenham Hotspur. Pozreli sme sa na to, čo to so sebou prináša.</b>
      </p>
      <h3>Emócie</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2018-10/bb_130.jpg?itok=3u-r50Nb"/>
        <figcaption>Jose Mourinho<cite>zdroj: TASR</cite></figcaption>
      </figure>
      <p>José Mourinho vyvoláva emócie. Niektorí fanúšikovia Tottenhamu už teraz chcú, aby odišiel, niektorí ho vidia ako spasiteľa. Priaznivci Chelsea zas nechápu, ako môže The Special One prevziať Spurs, keď tvrdil, že nikdy to neurobí. V tábore Manchestru United sa na toto Portugalčanove rozhodnutie tiež pozerajú cez prsty. Jednoducho, k Mourinhovi sa vyjadruje každý a tento tréner vyvoláva emócie.</p>
      <h3>Otázky</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2018-10/bb_4.jpg?itok=aqgu6UhT"/>
        <figcaption>Jose Mourinho<cite>zdroj: TASR</cite></figcaption>
      </figure>
      <p>Každý má svoj názor, diskusia je súčasťou futbalu. To, že José Mourinho opäť trénuje v Premier League vyvoláva niekoľko otázok. Má ešte na to? Prečo práve Tottenham? Nemal radšej ostať v štúdiu ako analytik? Dokáže nahradiť Pochettina? Dokážu Kohúti konečne získať cennú trofej? A aj pár dní po príchode do klubu sa okolo Josého objavujú ďalšie a ďalšie otázky. Tak to v súvislosti s ním bude zrejme stále.</p>
      <h3>Očakávania</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-09/britain_tennis_queens_club189663627345.jpg?itok=OMSUwulM"/>
        <figcaption>José Mourinho<cite>zdroj: TASR</cite></figcaption>
      </figure>
      <p>José Mourinho so sebou prináša veľké očakávania. Tottenham Hotspur čaká na trofej približne dekádu, The Special One je na trofeje expert. Avšak, jeho posledné pôsobenie v Manchestri United až tak úspešné nebolo, i keď sa trofejí dočkal. Všetci teraz čakajú, že Portugalčan dokráča za nejakým titulom aj v severnom Londýne.</p>
      <h3>Pozornosť</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-11/bb_75.jpg?itok=AZfh_NdL"/>
        <figcaption>Jose Mourinho<cite>zdroj: TASR</cite></figcaption>
      </figure>
      <p>Nech si hovorí každý, čo chce, ale pravdou ostáva, že Tottenham Hotspur nezískal v Josém Mourinhovi iba kvalitného trénera, ale rovnako tak marketingovú zbraň. Mauricio Pochettino bol obdobne kvalitný a svoju prácu robil na maximum, ale The Special One je stále vo futbalovom svete populárnejší. Spurs teraz budú sledovať aj ľudia, ktorí predtým tento tím nesledovali.</p>
      <h3>Kvalita</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-11/bb_77.jpg?itok=wZL6oAF2"/>
        <figcaption>José Mourinho<cite>zdroj: <a href="https://www.instagram.com/p/B5FfW2lJa1V/">Instagram</a></cite></figcaption>
      </figure>
      <p>Návrat Josého Mourinha je dobrý aj z toho pohľadu, že The Special One ešte kvalitu na trénovanie na najvyššej úrovni určite má. Takmer rok bol bez trénovania, odkedy v decembri 2018 skončil v Manchestri United. Najprv mal voľno, následne pôsobil ako analytik v britskej futbalovej televízii. Bolo však na ňom vidieť, že mu to nestačí a chce sa vrátiť.</p>
      <h3>Šou</h3>
      <figure>
        <img src="https://www.sport7.sk/sites/sport7.sk/files/styles/image_style_article_embed/public/images/2019-11/bb_86.jpg?itok=fzMIT0F1"/>
        <figcaption>Jose Mourinho<cite>zdroj: TASR</cite></figcaption>
      </figure>
      <p>José Mourinho je svojský, niekomu lezie na nervy, niekto ho obdivuje. Ale faktom je, že tento kormidelník je iba málokomu ľahostajný. The Special One so sebou prináša vyslovene šou, od vyjadrení, cez gestikuláciu počas zápasov až po vplyv na svoje okolie. Mourinho je šoumen, akých veľa vo futbalovom svete nie je.</p>
    </article>
  </body>
</html>