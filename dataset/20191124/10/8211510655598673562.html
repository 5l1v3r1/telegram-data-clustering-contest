<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/f1-piloti/formula-matricole-2019-piazza-donore-per-albon-giovinazzi-norris-alfaromeo-468696.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T10:15:51+00:00"/>
    <meta property="og:title" content="Formula matricole 2019: piazza d’onore per Albon"/>
    <meta property="og:description" content="Piccola consolazione per il pilota Red Bull che ha visto sfumare un podio meritatissimo in Brasile"/>
  </head>
  <body>
    <article>
      <h1>Formula matricole 2019: piazza d’onore per Albon</h1>
      <h2>Piccola consolazione per il pilota Red Bull che ha visto sfumare un podio meritatissimo in Brasile</h2>
      <address><time datetime="2019-11-24T10:15:51+00:00">24 Nov 2019, 10:15</time> by <a rel="author">Marco Belloro</a></address>
      <p><b>Alexander Albon</b> si è aggiudicato la tappa di Interlagos per quanto concerne il campionato dei rookie che ha già visto Lando Norris conquistare la corona negli Stati Uniti con due gare d’anticipo. In Brasile il pilota Red Bull – fresco di conferma per il 2020, il migliore dei riconoscimenti per una stagione d’esordio in F1 decisamente convincente – si era issato fino alla seconda posizione alle spalle del compagno di box Max Verstappen, ma una leggerezza di Lewis Hamilton al tornantino Bico de Pato ha trasformato un sogno in un incubo, perché Albon, finito in testacoda, ha dovuto lasciar sfilare tutto il gruppo chiudendo la gara senza punti.</p>
      <figure>
        <iframe data-src="https://twitter.com/F1/status/1196433880015761410?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Seconda posizione di giornata per un super <b>Antonio Giovinazzi</b>, che ha portato la sua Alfa Romeo al quinto posto finale portando a casa dieci punti e un piazzamento di assoluto prestigio che rendono onore alla conferma a sua volte ricevuta all’indomani della conclusione del Gran Premio degli Stati Uniti. Terzo gradino del podio per Lando Norris, che non è riuscito ad essere ficcante in gara al contrario del compagno di box Carlos Sainz. Altro quarto posto per George Russell, che confida in una Williams più competitiva nel 2021 per far veramente vedere di che pasta è fatto.</p>
      <figure>
        <iframe data-src="https://twitter.com/F1/status/1196825460132286464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <anchor name="pd_a_10462334">
        <p>
          <a href="https://poll.fm/10462334">Take Our Poll</a>
        </p>
        <p>
          <b>Formula Matricole 2019 GP Brasile</b>
        </p>
        <p>1) Alexander Albon (4 punti)<br/>2) Antonio Giovinazzi (3 punti)<br/>3) Lando Norris (2 punti)<br/>4) George Russell (1 punto)</p>
        <p>
          <b>Formula Matricole 2019 classifica generale</b>
        </p>
        <p>1) Lando Norris 65 punti,<br/>2) Alexander Albon 58 punti;<br/>3) Antonio Giovinazzi 47 punti;<br/>4) George Russell 33 punti.</p>
        <footer>RIPRODUZIONE RISERVATA</footer>
      </anchor>
    </article>
  </body>
</html>