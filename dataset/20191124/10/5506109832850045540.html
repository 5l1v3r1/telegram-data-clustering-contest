<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145778/%D9%BE%D9%87%D9%84%D9%88%DA%AF%DB%8C%D8%B1%DB%8C-%D9%86%D8%AE%D8%B3%D8%AA%DB%8C%D9%86-%DA%A9%D8%B4%D8%AA%DB%8C-32%D9%87%D8%B2%D8%A7%D8%B1%D8%AA%D9%86%DB%8C-%D8%A8%D8%B1%D9%86%D8%AC-%D8%AF%D8%B1-%D8%A8%D9%86%D8%AF%D8%B1-%D8%A8%D9%88%D8%B4%D9%87%D8%B1-4-%DA%A9%D8%B4%D8%AA%DB%8C-%D8%AF%DB%8C%DA%AF%D8%B1-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84-%D9%BE%D9%87%D9%84%D9%88-%D9%85%DB%8C-%DA%AF%DB%8C%D8%B1%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T10:08:25+00:00"/>
    <meta property="og:title" content="پهلوگیری نخستین کشتی ۳۲هزارتنی برنج ‌در بندر بوشهر/ ۴ کشتی دیگر تا پایان سال پهلو می‌گیرد‌"/>
    <meta property="og:description" content="وی از پهلوگیری نخستین کشتی تأمین کالاهای اساسی در بندر بوشهر خبر داد و بیان کرد: برای ذخیره‌سازی و تأمین کالاهای اساسی طی روزهای آینده نخستین کشتی حامل برنج به‌ظرفیت 32 هزار تن در اسکله بندر بوشهر پهلو می‌گیرد."/>
  </head>
  <body>
    <article>
      <h1>پهلوگیری نخستین کشتی ۳۲هزارتنی برنج ‌در بندر بوشهر/ ۴ کشتی دیگر تا پایان سال پهلو می‌گیرد‌</h1>
      <h2>گروه استان‌ها ــ مدیر‌کل غله و خدمات بازرگانی استان بوشهر از رونق‌گرفتن بندر تجاری بوشهر خبرداد و گفت: در این راستا نخستین کشتی حامل کالای اساسی در اسکله بندر بوشهر به‌ظرفیت ۳۲هزار تن برنج پهلو می‌گیرد.</h2>
      <address>
        <time datetime="2019-11-24T10:08:25+00:00">24 Nov 2019, 10:08</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/03/1398090313151666518953024.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>سید محمد هاشمی در گفت‌وگو با خبرنگار تسنیم در <b>بوشهر</b>، با بیان اینکه کالاهای اساسی در انبارهای استان ذخیره‌سازی شده اظهار داشت: به‌منظور تأمین کالای مورد نیاز مردم‌، اکنون برنج و دیگر اجناس در حال توزیع است.</p>
      <p>وی از پهلوگیری نخستین کشتی تأمین کالاهای اساسی در بندر بوشهر خبر داد و بیان کرد: برای ذخیره‌سازی و تأمین کالاهای اساسی طی روزهای آینده نخستین کشتی حامل برنج به‌ظرفیت 32 هزار تن در اسکله بندر بوشهر پهلو می‌گیرد.</p>
      <p>مدیرکل غله و خدمات بازرگانی استان بوشهر با تأکید بر رونق یافتن بندر بوشهر خاطرنشان کرد: با تخلیه نخستین کشتی حامل 32 هزار تن برنج در اسکله بندر بوشهر، این بندر پس از شش سال در امر تخلیه کالاها رونق می‌گیرد.</p>
      <p>هاشمی، با ابراز اینکه تردد کشتی‌های بزرگ در بندر بوشهر پس از تخلیه کشتی 32هزارتنی ادامه دارد تصریح کرد: طبق برنامه‌ریزی انجام‌شده تا پایان امسال 4 فروند کشتی دیگر حامل کالاهای اساسی برای تخلیه در بندر بوشهر پهلو می‌گیرد.</p>
      <p>
        <a href="https://tasnimnews.com/2145726%20">بوشهر| تنها راه مقابله با تحریم‌های ظالمانه آمریکا رونق تولید است </a>
        <a href="https://tasnimnews.com/2145483%20">قیمت انواع میوه، مواد پروتئینی و حبوبات در بوشهر؛ یکشنبه 3 آذرماه + جدول </a>
        <a href="https://tasnimnews.com/2143512%20">هیچ مانعی روند اجرای پروژه‌های عمرانی و کلیدی استان بوشهر را کُند نمی‌کند‌</a>
      </p>
      <p>وی با تأکید به اینکه کالاهای مورد نیاز و اساسی مردم در انبارها، ذخیره‌سازی شده است افزود: هیچ نگرانی در تأمین کالاهای اساسی بر اساس قیمت مصوب در استان بوشهر وجود ندارد و تمام اجناس اساسی در حال توزیع است.</p>
      <p>انتهای پیام/190/ش</p>
    </article>
  </body>
</html>