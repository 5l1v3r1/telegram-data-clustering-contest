<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/krepsininkas-d-sabonis-prie-pacers-pergales-prisidejo-25-taskais-1752317/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T10:18:00+00:00"/>
    <meta property="og:title" content="Krepšininkas D. Sabonis prie „Pacers“ pergalės prisidėjo 25 taškais"/>
    <meta property="og:description" content="Reklama"/>
  </head>
  <body>
    <article>
      <h1>Krepšininkas D. Sabonis prie „Pacers“ pergalės prisidėjo 25 taškais</h1>
      <address><time datetime="2019-11-24T10:18:00+00:00">24 Nov 2019, 10:18</time> by <a rel="author">Dominykas Genevičius</a></address>
      <p>Reklama</p>
      <p>
        <b>Šiaurės Amerikos Nacionalinės krepšinio asociacijos (NBA) reguliariojo sezono rungtynėse šeštadienį „Indiana Pacers“ kubas su Domantu Saboniu namuose 111:106 (24:25, 31:20, 28:40, 28:21) nugalėjo „Orlando Magic“ ekipą.</b>
      </p>
      <p>Lietuvis per 35 min. pelnė 25 taškus (dvitaškiai 9/15, baudos 7/7), atkovojo 9 kamuolius, atliko 4 rezultatyvius perdavimus, suklydo 5 ir prasižengė 4 kartus.</p>
      <p>14 taškų šeimininkams pelnė Jeremy Lambas, po 13 - Aaronas Holiday‘us ir Dougas McDermottas, 12 - Justinas Holiday‘us, 10 - Mylesas Turneris.</p>
      <p>„Magic“ gretose 26 taškus surinko Evanas Fournier, 25 - Jonathanas Isaacas, 13 - Markelle Fultzas, 11 - D. J. Augustinas.</p>
      <p>„Memphis Grizzlies“ ekipa, kuriai atstovauja Jonas Valančiūnas, savo aikštėje 108:109 (35:25, 28:30, 21:30, 24:24) pralaimėjo NBA lyderei „Los Angeles Lakers“ komandai.</p>
      <p>Vidurio puolėjas iš Lietuvos per 25 min. pelnė 4 taškus (dvitaškiai 2/3), atkovojo 6 ir perėmė 1 kamuolį, atliko 2 rezultatyvius perdavimus, po 2 sykius suklydo ir prasižengė.</p>
      <p>Reklama</p>
      <p>26 taškus „grizliams“ pelnė Ja Morantas, 21 - Jae Crowderis, 20 - Jarenas Jacksonas, 12 - Dillonas Brooksas, 11 - Kyle‘as Andersonas.</p>
      <p>„Lakers“ ekipoje 30 taškų surinko LeBronas Jamesas, 22 - Anthony Davisas, 14 - Rajonas Rondo, 12 - Ketaviousas Caldwellas-Pope‘as, 10 - Dwightas Howardas.</p>
      <p>„Pacers“ (9 pergalės/6 pralaimėjimai) Rytų konferencijoje užima šeštąją vietą, o „Grizzlies“ (5/10) ekipa Vakaruose yra 13-a.</p>
      <p>(ELTA)</p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/sportas/ryto-treneris-mindaugas-brazys-klaipedoje-musu-laukia-ant-bangos-esantis-neptunas-1752406/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/tylos-krepsininkes---europos-taures-laimetojos-1752307/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/l-birucio-metimas-atnese-pergale-cbet-ekipai-1752244/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/grizzlies-su-j-valanciunu-patyre-nesekme-1751163/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/stebint-15000-sirgaliu-zalgiris-pralaimejo-panathinaikos-1751149/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/nba-domantas-sabonis-pasieke-nauja-atkovotu-kamuoliu-rekorda-1750875/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedos-studentai-svente-pergale-kaune-1750823/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/bilbao-klubas-su-a-kulboka-nutrauke-real-pergaliu-serija-1750596/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>