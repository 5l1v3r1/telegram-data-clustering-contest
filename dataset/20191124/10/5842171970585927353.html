<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359785-tragedija-australija-mate-sakarsusa-auto-mirusas-atrod-savas-gadu-un-divus-gadus-vecas-meitinas"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T10:28:00+00:00"/>
    <meta property="og:title" content="Traģēdija Austrālijā: māte sakarsušā auto mirušas atrod savas gadu un divus gadus vecās meitiņas"/>
    <meta property="og:description" content="Sestdien, 23. novembrī, Brisbenā, Austrālijā, aizmirstas uzkarsušā automašīnā, bojā gājušas divas mazas meitenītes – gadu un divus gadus vecas, vēsta “News.com”."/>
  </head>
  <body>
    <article>
      <h1>Traģēdija Austrālijā: māte sakarsušā auto mirušas atrod savas gadu un divus gadus vecās meitiņas</h1>
      <address><time datetime="2019-11-24T10:28:00+00:00">24 Nov 2019, 10:28</time> by <a rel="author">Jauns.lv</a></address>
      <p>
        <b>Sestdien, 23. novembrī, Brisbenā, Austrālijā, aizmirstas uzkarsušā automašīnā, bojā gājušas divas mazas meitenītes – gadu un divus gadus vecas, vēsta “News.com”.</b>
      </p>
      <p>Nu divus gadus vecās Dērsijas-Helēnas un gadu vecās Hlojas-Annas māte tiek apsūdzēta slepkavībā. </p>
      <p>Kaimiņi apstiprināja, ka redzējuši, kā policija no mājas iznes abu mazo meiteņu ķermeņus. Pēc mediķu izmisīgiem centieniem meitenītes atdzīvināt, abu dzīvības tomēr zaudētas. Gaisa temperatūra automašīnā bijusi augstāka par 31 grādu pēc celsija. </p>
      <p>Meiteņu māte, 27 gadus vecā Kerija Anna Konelija, pirmdien stāsies Brisbenas tiesas priekšā, kā apsūdzētā divās slepkavībās. </p>
      <p>Dērsijas-Helēnas un Hlojas-Annas tēvs ir satriekts par notikušo: “Meitenes dievināja ikviens, kas viņas pazina. Abas bija tik dzīvespriecīgas un ar saviem smiekliem sasmīdināja arī apkārtējos,” medijiem stāstīja meiteņu tēvs. </p>
      <p>Kāda sieviete, kura negribēja atklāt savu vārdu, stāsta, ka brīdī, kad policija iznesa meitenes no mājas, to krekli bijuši saplēsti un slapji. Tas radījis iespaidu, ka māte centusies meitas izglābt. “9news” ziņo, ka māte atradusi meitenes automašīnā pirmā, ienesusi tās mājās un aplējusi ar aukstu ūdeni, tā cenšoties bērnus atdzīvināt. </p>
    </article>
  </body>
</html>