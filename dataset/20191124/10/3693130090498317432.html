<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bursa-nilufer-belediyesi-tsm-korosu-ndan-ogretmenler-gunu-konseri-1211185.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T10:26:00+00:00"/>
    <meta property="og:title" content="Bursa Nilüfer Belediyesi TSM Korosu'ndan Öğretmenler Günü konseri"/>
    <meta property="og:description" content="Nilüfer Belediyesi Türk Sanat Müziği Korosu, Öğretmenler Günü'ne özel verdiği konserde sanatseverlere unutulmaz bir gece yaşattı."/>
  </head>
  <body>
    <article>
      <h1>Bursa Nilüfer Belediyesi TSM Korosu'ndan Öğretmenler Günü konseri</h1>
      <h2>Nilüfer Belediyesi Türk Sanat Müziği Korosu, Öğretmenler Günü'ne özel verdiği konserde sanatseverlere unutulmaz bir gece yaşattı.</h2>
      <address>
        <time datetime="2019-11-24T10:26:00+00:00">24 Nov 2019, 10:26</time>
      </address>
      <p><b>Nilüfer Belediyesi Türk Sanat Müziği Korosu</b>, yeni sezona anlamlı bir konserle başladı. Koro, <b>Öğretmenler Günü Özel Konseri </b>verdi. Konserde, Başöğretmen Mustafa Kemal Atatürk anısına ve bütün öğretmenler için birbirinden güzel eserler seslendirildi. Bursa Akademik Odalar Birliği Oditoryumu'nda gerçekleşen konseri Nilüfer Belediye Meclisi Üyesi Mesut Şehitoğlu ile salonu tıklım tıklım dolduran sanatseverler ilgiyle izledi. Şef Filiz Başıbüyük yönetimindeki Nilüfer Belediyesi Türk Sanat Müziği Korosu, performansıyla alkış aldı. Koristlerin solo performans da sergilediği konser, yaklaşık üç saat sürdü.</p>
      <figure>
        <img src="https://images.bursadabugun.com/editor/haber/24112019/nilufer-tsm-2-5dda4c62b2c89.jpg"/>
      </figure>
      <p>Gecede bir de sürpriz yaşandı. Şef Filiz Başıbüyük, konseri izleyenler arasında yer alan Şef ve Bestekâr Erdinç Çelikkol'u sahneye davet etti. "Gel Gönlümü Yerden Yere Vurma Güzel" adlı eseri birlikte seslendiren Çelikkol ile Başıbüyük, geceye performanslarıyla damga vurdu.</p>
      <figure>
        <img src="https://images.bursadabugun.com/editor/haber/24112019/nilufer-tsm-3-5dda4c615654d.jpg"/>
      </figure>
      <p>Konserin sonunda Nilüfer Belediye Meclisi Üyesi Mesut Şehitoğlu, Nilüfer Belediye Başkanı Turgay Erdem adına Şef Filiz Başıbüyük'e teşekkür etti.</p>
      <figure>
        <img src="https://images.bursadabugun.com/editor/haber/24112019/nilufer-tsm-4-5dda4c5ead542.jpg"/>
      </figure>
      <figure>
        <img src="https://images.bursadabugun.com/editor/haber/24112019/nilufer-tsm-7-5dda4c5c0a283.jpg"/>
      </figure>
    </article>
  </body>
</html>