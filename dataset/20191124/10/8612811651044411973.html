<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/roadways-employees-canceled-the-km-scheme-and-demanded-a-vigilance-inquiry-against-the-guilty-officials-263200"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T10:04:40+00:00"/>
    <meta property="og:title" content="रोडवेज कर्मचारियों ने किलोमीटर स्कीम रद्द कर दोषी अधिकारियों के खिलाफ विजीलैंस जांच की मांग की"/>
    <meta property="og:description" content="रोहतक: रोडवेज कर्मचारी यूनियन ने किलोमीटर स्कीम रद्द कर दोषी अधिकारियों के खिलाफ विजीलैंस से जांच कराने की मांग की। साथ ही सरकार से 26 नवंबर को विधानसभा सत्र मे रोडवेज बेडे में नई बसे शामिल करने की भी मांग की। शनिवार को रोडवेज कर्मचारी यूनियन हरियाणा संबंधित हरियाणा कर्मचारी महासंघ की प्रदेश स्तरीय बैठक यूनियन मुख्यालय में प्रदेश अध्यक्ष वीरेन्द्र सिंह धनखड़ की अध्यक्षता में हुई। बैठक में यूनियन के लगभग 250 प्रतिनिधियों ने हिस्सा लिया। सर्वप्रथम लोकसभा व राज्यसभा के पूर्व सांसद तथा एटक के पूर्व राष्ट्रीय महासचिव कामरेड गुरु दास गुप्ता को दो मिनट का मौन रखकर श्रद्धांजलि दी। इस अवसर पर प्रदेश अध्यक्ष वीरेन्द्र सिंह धनखड़ ने राज्य सरकार से जनता की बढ़ती आबादी के मध्यनजर रोडवेज बेडे में सरकारी बसो की संख्या बढ़ाने की मांग की ताकि जनता को सुरक्षात्मक दृष्टि से बढ़िया सेवा मिल सके। "/>
  </head>
  <body>
    <article>
      <h1>रोडवेज कर्मचारियों ने किलोमीटर स्कीम रद्द कर दोषी अधिकारियों के खिलाफ विजीलैंस जांच की मांग की</h1>
      <address><time datetime="2019-11-24T10:04:40+00:00">24 Nov 2019, 10:04</time> by <a rel="author">bhavnajoshi</a></address>
      <p>रोहतक: रोडवेज कर्मचारी यूनियन ने किलोमीटर स्कीम रद्द कर दोषी अधिकारियों के खिलाफ विजीलैंस से जांच कराने की मांग की। साथ ही सरकार से 26 नवंबर को विधानसभा सत्र मे रोडवेज बेडे में नई बसे शामिल करने की भी मांग की। शनिवार को रोडवेज कर्मचारी यूनियन हरियाणा संबंधित हरियाणा कर्मचारी महासंघ की प्रदेश स्तरीय बैठक यूनियन मुख्यालय में प्रदेश अध्यक्ष वीरेन्द्र सिंह धनखड़ की अध्यक्षता में हुई। बैठक में यूनियन के लगभग 250 प्रतिनिधियों ने हिस्सा लिया। सर्वप्रथम लोकसभा व राज्यसभा के पूर्व सांसद तथा एटक के पूर्व राष्ट्रीय महासचिव कामरेड गुरु दास गुप्ता को दो मिनट का मौन रखकर श्रद्धांजलि दी। इस अवसर पर प्रदेश अध्यक्ष वीरेन्द्र सिंह धनखड़ ने राज्य सरकार से जनता की बढ़ती आबादी के मध्यनजर रोडवेज बेडे में सरकारी बसो की संख्या बढ़ाने की मांग की ताकि जनता को सुरक्षात्मक दृष्टि से बढ़िया सेवा मिल सके। </p>
      <p>साथ ही हजारो बेरोजगारों को स्थाई रोजगार भी उपलब्ध हो सके। उन्होंने किलोमीटर स्कीम को रद्द करने की मांग करते हुए दोषि अधिकारियों के खिलाफ विजीलैंस से जांच करवाने की भी मांग की। उन्होंने कहा किरोडवेज विभाग में पुलिस विभाग की भांति आवासीय कालोनी बनाने, कर्मशाला स्टाफ की पक्की करने करने, 1992 से 2002 के चालक व परिचालको को नियुक्ति तिथी से पक्का करने, परिचालक का पे ग्रेड बढाने, चालको को डीटीसी व हिमाचल की तर्ज पर पदोन्नति देने, गुरुग्राम डीपो में बसों की संख्या बढ़ाने, विभागीय नियम बनाने, राज्य में चल रहे अवैध वाहनो पर रोक लगाने, जोखिम भता देने, एक माह के वेतन के बराबर बोनस की नीति को लागू करने, न्यायालय से निर्दोष होने पर विभाग से भी दोषमुक्त करने, लम्बी दूरी की बसो को सुरक्षा प्रदान करने की मांग की। इस अवसर पर वरिष्ठ उपाध्यक्ष ओमप्रकाश ग्रेवाल, चेयरमैन सुरेन्द्र मलिक, कोषाध्यक्ष मंजीत पहल, पहल सिंह तंवर, महावीर सिंह, मनोज कुण्डु, दीपक बल्हारा, फुलकुमार कम्बोज, उधम यादव, जोगेन्द्र बल्हारा व मनीष पोलंगी ने अपने विचार रखे। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Roadways employees canceled the KM scheme and demanded a vigilance inquiry against the guilty officials</p>
    </article>
  </body>
</html>