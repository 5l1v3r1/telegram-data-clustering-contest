<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904978/roofe-geniet-volop-van-de-supporters-van-anderlecht-dat-zie-je-zelden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T10:00:00+00:00"/>
    <meta property="og:title" content="Anderlecht-fans krijgen lof: &quot;90 minuten lang megafoons en drums ... Zeldzaam&quot;"/>
    <meta property="og:description" content="RSC Anderlecht heeft haar nieuwe talisman gevonden: Kemar Roofe. De Britse aanvaller scoorde al vijf keer sinds midden oktober. Na een houterige start lijkt Roofe zo"/>
  </head>
  <body>
    <article>
      <h1>Anderlecht-fans krijgen lof: "90 minuten lang megafoons en drums ... Zeldzaam"</h1>
      <address>
        <time datetime="2019-11-24T10:00:00+00:00">24 Nov 2019, 10:00</time>
      </address>
      <p>
        <b>RSC Anderlecht heeft haar nieuwe talisman gevonden: Kemar Roofe. De Britse aanvaller scoorde al vijf keer sinds midden oktober. Na een houterige start lijkt Roofe zo <a href="https://www.voetbalprimeur.be/nieuws/904865/roofe-weet-waarom-anderlecht-nu-plots-w-l-de-punten-pakt-een-kwestie-van-tijd-.html?utm_source=doorlink&amp;utm_medium=doorlink&amp;utm_campaign=%2F">helemaal tot ontbolstering te komen</a>. Dat heeft ook met alles rond het veld te maken.</b>
      </p>
      <p>Zo is Roofe stilaan helemaal aangepast aan het leven in ons land. "De staf en de spelers hebben me echt goed ontvangen", vertelt Roofe bij <i>RSCA TV. </i>"Verhuizen naar een ander land is helemaal niet simpel, maar het ging vanzelf. Het voelt aan alsof ik hier nu al lang ben." Toen de spits deze zomer bij Anderlecht toekwam, was hij op de koop toe geblesseerd. Dat vertraagde zijn integratie in de ploeg.</p>
      <p>Roofe komt uit de Engelse Championship, waar ze één en ander gewoon zijn van supporters en beleving tijdens wedstrijden. Toch moeten de fans van Anderlecht niet onderdoen, claimt hij. "Als het hele stadion je aanmoedigt, helpt dat natuurlijk. Negentig minuten lang die megafoons en die drums ... Het is zeldzaam dat je dat ziet", is Roofe lovend.</p>
      <figure>
        <iframe data-src="https://twitter.com/rscanderlecht/status/1198194482505752577?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <aside>Lees meer<br/><a href="https://www.voetbalprimeur.be/nieuws/904892/vanderhaeghe-botste-met-vercauteren-bij-anderlecht-op-voorhand-verloren-.html?itm_source=www.voetbalprimeur.be&amp;itm_medium=highlighted-content">Vanderhaeghe botste met Vercauteren bij Anderlecht: "Op voorhand verloren"</a></aside>
    </article>
  </body>
</html>