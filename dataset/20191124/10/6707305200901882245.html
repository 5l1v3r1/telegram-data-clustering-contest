<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/lifestyle/kate-middleton-natale-regina-smacco-meghan-harry/658916/"/>
    <meta property="og:site_name" content="DiLei"/>
    <meta property="article:published_time" content="2019-11-24T10:57:36+00:00"/>
    <meta property="og:title" content="Kate Middleton conferma il Natale dalla Regina, smacco a Meghan e Harry"/>
    <meta property="og:description" content="In un momento a dir poco difficile per i Sussex, la presenza di Kate e William a Sandrigham in occasione del Natale potrebbe peggiorare le cose."/>
  </head>
  <body>
    <article>
      <h1>Kate Middleton conferma il Natale dalla Regina, smacco a Meghan e Harry</h1>
      <h2>L'ufficializzazione della presenza a Sandrigham dei Duchi di Cambridge si attende ancora ma, se decidessero di partecipare alle festività con la Regina, sarebbe un forte smacco ai Sussex</h2>
      <address>
        <time datetime="2019-11-24T10:57:36+00:00">24 Nov 2019, 10:57</time>
      </address>
      <p>Le<b> feste di Natale</b> sono sempre più vicine e, come già annunciato, <b>Meghan e Harry</b> le trascorreranno <b>negli USA in compagnia di Doria Ragland</b>, madre della Duchessa di Sussex. <b>Cosa faranno Kate e William?</b> Come sottolineato dalla giornalista Brittani Barger, esperta delle vicende della Royal Family, i Duchi di Cambridge non hanno ancora confermato la loro presenza a Sandrigham.</p>
      <p>Sulla loro decisione <b>non ci sono ancora certezze.</b> Nel corso degli anni, William e la consorte hanno infatti trascorso il <b>Natale con entrambe le famiglie</b>. Nel 2012, quando Kate era in attesa del Principe George, hanno per esempio scelto di passarlo presso la dimora dei Middleton.</p>
      <p>In una <b>nota ufficiale</b> inviata alla testata <i>Express</i>, <b>Buckingham Palace</b> ha fatto sapere che<b> non verranno confermati in anticipo</b> i nomi dei <b>membri della Royal Family che trascorreranno il Natale con la Regina Elisabetta</b> a Sandrigham.</p>
      <p>Per quanto riguarda le coppie Kate – William e Meghan – Harry rammentiamo che, <b>negli ultimi due anni</b>, hanno trascorso il <b>giorno di Natale in compagnia della sovrana.</b> Nel 2017, Meghan è stata la prima fidanzata ufficiale di un membro della Famiglia Reale a partecipare ai festeggiamenti natalizi dei Windsor.</p>
      <p>Come già ricordato, nelle scorse settimane è arrivata la conferma relativa all’assenza di Meghan e Harry, che passeranno le festività natalizie a Los Angeles in compagnia della nonna materna del piccolo Archie. In merito alle <b>intenzioni di William e Kate</b> non si sa ancora nulla.</p>
      <p>Di certo c’è che, se i <b>Duchi di Cambridge</b> dovessero decidere di <b>trascorrere il giorno di Natale in compagnia della Regina</b> e degli altri membri della Royal Family, sarebbe un grosso smacco per Meghan e Harry.</p>
      <p>Se la loro decisione di passare le <a href="https://dilei.it/lifestyle/video/meghan-markle-e-harry-niente-natale-con-la-regina-le-conseguenze-del-rifiuto/656045/">festività natalizie oltreoceano</a> non è stata in alcun modo contestata dal Palazzo (come già detto, è normale che le nuove generazioni della famiglia non passino sempre il Natale con la Regina), le <b>dichiarazioni rilasciate nel corso del documentario</b> girato in Africa e i <b>contrasti con la stampa</b> hanno suscitato <b>reazioni per nulla positive</b>.</p>
      <p>Meghan e Harry hanno infatti perso l’appoggio di <a href="https://dilei.it/lifestyle/fotonotizia/kate-middleton-e-meghan-markle-auguri-di-compleanno-per-carlo/655695/">Carlo</a> e, come rivelato da una fonte ufficiale, sarebbero stati<a href="https://dilei.it/lifestyle/video/meghan-markle-harry-isolati-regina-interviene-kate-middleton/658503/"> isolati dal resto della famiglia</a> per volere di Elisabetta. Questo clima teso avrebbe portato <b>Kate</b> a <b>contattare la cognata per cercare di appianare mesi e mesi di tensioni</b> e di riportare un po’ di pace nella Royal Family.</p>
      <related>
        <h4>Leggi anche</h4>
        <a href="https://dilei.it/lifestyle/video/meghan-markle-harry-isolati-regina-interviene-kate-middleton/658503/"/>
        <a href="https://dilei.it/lifestyle/meghan-markle-rifiuta-invito-kate-middleton-natale/578517/"/>
        <a href="https://dilei.it/lifestyle/meghan-markle-kate-middleton-capodanno/579938/"/>
        <a href="https://dilei.it/lifestyle/meghan-markle-sfida-la-regina-niente-natale-a-palazzo-spuntano-foto-inedite/655213/"/>
        <a href="https://dilei.it/lifestyle/kate-middleton-contro-meghan-markle-interviene-regina-elisabetta/580105/"/>
      </related>
    </article>
  </body>
</html>