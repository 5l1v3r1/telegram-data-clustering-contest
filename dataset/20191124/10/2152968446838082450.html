<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/stranata/2019/11/24/onlain-brak-plovdiv-puska-e-obslujvane-za-mladojenci.430616"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T10:05:00+00:00"/>
    <meta property="og:title" content="Онлайн брак: Пловдив пуска е-обслужване за младоженци"/>
    <meta property="og:description" content="Малдоженците ще могат да дадат заявление за брак онлайн | Dnes.bg"/>
  </head>
  <body>
    <article>
      <h1>Онлайн брак: Пловдив пуска е-обслужване за младоженци</h1>
      <h2>Малдоженците ще могат да дадат заявление за брак онлайн</h2>
      <address><time datetime="2019-11-24T10:05:00+00:00">24 Nov 2019, 10:05</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Пловдив ще дигитализира заявленията за граждански брак и ще бъде въведено онлайн обслужване на младоженци, съобщиха от пресцентъра на общината.<br/><br/>Новата система ще позволява на желаещите да сключат граждански брак не само да запишат час и дата за сватбения си ритуал от разстояние, но и да подадат заявления за изнесен ритуал, да изберат мястото и да заплатят всичко онлайн. Електронната система реално ще започне да функционира от 1 януари следващата година, предава <a href="http://bgonair.bg/"><b>Bulgaria ON AIR</b></a>.<br/><br/>Младоженците ще получават на посочен от тях електронен адрес служебна бележка и списък с всички необходими документи, които трябва да бъдат подготвени за сключване на брака.<br/><br/>Няколко дни преди самия ритуал ще получат и подсещащо съобщение с датата, на която трябва да донесат документите и датата, на която ще сключат брака. Адресът, на който ще бъде активна системата, е: www.radostniobredi.plovdiv.bg, се посочва още в съобщението.</p>
    </article>
  </body>
</html>