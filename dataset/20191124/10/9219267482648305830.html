<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392582-392582"/>
    <meta property="og:site_name" content="סרוגים"/>
    <meta property="article:published_time" content="2019-11-24T10:40:54+00:00"/>
    <meta property="og:title" content="ספרים תורניים בדיגיטל: המהפכה מגיעה למגזר"/>
    <meta property="og:description" content="היתרונות של הספרים הדיגיטליים בדתיבוקס ברורים: הספרים שלך נמצאים תמיד איתך, לא תופסים מקום ולא שוקלים דבר. מהפכת הספרים התורניים הדיגיטילים יצאה לדרך"/>
  </head>
  <body>
    <article>
      <h1>ספרים תורניים בדיגיטל: המהפכה מגיעה למגזר</h1>
      <h2>היתרונות של הספרים הדיגיטליים בדתיבוקס ברורים: הספרים שלך נמצאים תמיד איתך, לא תופסים מקום ולא שוקלים דבר. מהפכת הספרים התורניים הדיגיטילים יצאה לדרך</h2>
      <address><time datetime="2019-11-24T10:40:54+00:00">24 Nov 2019, 10:40</time> by <a rel="author">בשיתוף גטבוקס</a></address>
      <p>חלק נכבד מחיינו מתנהל באמצעות הטלפון הנייד שלנו. בכל רגע פנוי אנו מתכתבים בוואטסאפ, עונים למיילים ומשוטטים ברשתות החברתיות. ב-"גטבוקס" מציעים לנו לוותר על עוד הודעה או עוד לייק בפייסבוק, כדי להתפנות לקריאה מהנה של ספרים. אך במקום לסחוב אותם עמנו, הם מאפשרים לנו לקרוא גם אותם על המסך הקטן, בכל מקום ובכל שעה.</p>
      <p>לאחרונה, עם פיתוח חדש ומיוחד, קוראים מייסדי החברה גם לציבור הדתי לאומי ליהנות מפירות מה שהם מכנים מהפיכה.</p>
      <figure>
        <img src="https://www.srugim.co.il/wp-content/uploads/2019/11/20170606_184410.jpg"/>
        <figcaption>צילום: יחצ</figcaption>
      </figure>
      <h3>לקרוא ספרים שלא הודפסו במשך שנים</h3>
      <p>"הבנו שלציבור הדתי יש מאפיינים ייחודיים", אומר בן מסנז'ניק, שהוא ואחיו פאול הקימו את האתר 'גט בוקס', ולאחרונה עמלו על אתר חדש בשם 'דתי בוקס' שנועד עבור הציבור הדתי שמרבה לצרוך ספרים תורניים.</p>
      <p>לדבריו, "רצינו לתת מענה גם עבור הציבור הזה מבחינת סוג הספרים, העדפותיו ועמידה בסטנדרט מסוים של עולם תוכן וערכים המתאימים לו".</p>
      <p>לצורך בניית האתר המותאם, האחים מסנז'ניק נעזרו בהוצאת ספרית בית-אל שעבורם מהווה גם שומר סף מבחינת התוכן. יתרון נוסף ומעניין בחוויה הדיגיטלית אותו מונה בן, נעוצה באפשרות לקרוא ספרים שלא הודפסו במשך שנים.</p>
      <p>"ניתן יהיה למצוא באתר ספרים טובים שלא הודפסו עקב אי כדאיות כלכלית, כך שמי שמחפש מזה שנים ספרים שהמהדורות שלהם אזלו, יוכל למצוא אותם כעת בקלות ובסכום שווה לכל כיס".</p>
      <figure>
        <img src="https://www.srugim.co.il/wp-content/uploads/2019/11/IMG_3368.jpg"/>
        <figcaption>בן מסנז'ניק. צילום: יחצ</figcaption>
      </figure>
      <p>האחים מסנז'ניק הם אנשי פרסום ודיגיטל במקצועם. בן ניהל חברת רכש מדיה דיגיטלית תוך כדי יצירת בסיס רחב של לקוחות ושיתופי פעולה עסקיים, והוא קורא נלהב שאימץ לחלוטין את הקריאה הדיגיטלית, אוהב סרטים וקולנוע ולא מפספס הזדמנות לטיולים. פאול הוא איש פרסום בעל שנים של ניסיון ועשייה בתחום, אשר הקים מספר חברות העוסקות בשיווק דיגיטלי ועבד עם לקוחות מהסקטור הפרטי ומהסקטור הציבורי כאחד.</p>
      <p>לשניהם ניסיון רב בעולמות השיווק והפרסום עם התמחות בדיגיטל, ושניהם מגדירים את עצמם כאנשי ספר בהווייתם.</p>
      <p>בשנת 2015 הם הקימו את 'גטבוקס' ושלוש שנים מאוחר יותר חברה אליהם רשת הספרים 'סטימצקי'. לפי נתוני משרד הכלכלה משנת 2014, בישראל מודפסים מדי שנה כ 9,000 ספרים. שוק ספרי הקריאה והעיון מוערך בחצי מיליארד שקלים.</p>
      <p>בנוסף, ממחקר שנערך באותה שנה על ידי חברת OneDevice  שישים ושניים אחוז מאזרחי ישראל עשו שימוש כזה או אחר בטלפונים החכמים, מה שהציב אותם במקום ה-14 בעולם. עבור האחים מסנז'ניק נתונים אלו הוכיחו כי הציבור הישראלי בשל לדבר הבא בתחום קריאת הספרים.</p>
      <p>"הכניסה של גטבוקס לתחום הספרים הדיגיטליים שינתה את השוק ושידרגה אותו הן בהיצע הספרים הזמינים והן ברמת הטכנולוגיה ונוחות הקריאה", אומר בן ומוסיף כי הוא ואחיו זיהו "צימאון גדול בקרב הצרכן הישראלי לחווית קריאה דיגיטלית כפי שקיימת במדינות מערביות כבר מספר שנים. היתרונות של הספרים הדיגיטליים בגטבוקס ברורים: הספרים שלך נמצאים תמיד איתך, לא תופסים מקום ולא שוקלים דבר. בכל רגע, אם זה בנסיעה ברכבת או בעמידה בתור, אפשר לפתוח את הטלפון ולקרוא. בנוסף, כל חנות הספרים נמצאת איתך, תמיד פתוחה והכל נמצא במלאי"</p>
      <p>
        <b>אתם מזהים שאנשים קוראים יותר כשהם קוראים ספרים דיגיטליים?</b>
      </p>
      <p>"חד משמעית", הוא פוסק בנחרצות. "הספרים הדיגיטליים מאפשרים לקוראים לקרוא הרבה יותר. הקריאה הופכת להיות זמינה ואפשרית כמעט בכל רגע פנוי של הקורא ולא רק במיטה לפני השינה. בעולם של היום אנחנו כבר נמצאים כמעט כל רגע פנוי בנייד ברשתות חברתיות, מיילים ועוד, אז אם אנחנו כל היום בטלפון – לפחות ננצל את העניין לקריאת ספרים".</p>
      <p>"יתרון עצום נוסף הוא המחיר – הספרים הדיגיטליים עולים בין שליש לחצי, ולפעמים אפילו פחות, מספרים מודפסים, וזאת לפני המבצעים השונים. דבר זה הופך אותם לזמינים ומשתלמים עוד יותר עבור הקוראים".</p>
      <p>כשהוא נשאל האם האתר שלהם עתיד להחליף את הספרים המסורתיים, הוא עונה בשלילה ומקשר גם בין תשובתו זו לציבור שומרי המסורת. "זה לא יקרה, במיוחד מכיוון שיש שומרי שבת רבים שעבורם לנצח יהיה מקום של כבוד לספר המודפס. הספרים המודפסים יישארו איתנו עוד שנים רבות ואנחנו בעד. אנחנו פשוט מציעים דרך נוספת, נוחה וזמינה, לקריאת ספרים. אם נבחן את שוק הספרים בחו"ל, נגלה כי הספרים הדיגיטליים פורחים בשפות כמו אנגלית, רוסית וספרדית כבר שנים רבות. נתח הספרים הדיגיטליים עומד בין %30%-20 מסך שוק הספרים במדינות כמו ארה"ב, רוסיה ובריטניה. זה המצב שאנחנו שואפים להגיע אליו בעתיד".</p>
      <figure>
        <img src="https://www.srugim.co.il/wp-content/uploads/2019/11/%D7%90%D7%A9%D7%97%D7%A8.png"/>
        <figcaption>גטבוקס. צילום: יחצ</figcaption>
      </figure>
      <p>
        <b>מה לגבי היצע הספרים?</b>
      </p>
      <p>"הקוראים שלנו מאוד מגוונים. מקוראים כבדים שמסיימים עשרות ספרים בחודש ועד קוראים מזדמנים שרוכשים ספר פעם בכמה חודשים. הספרים הנקראים מגיעים מכל הז'אנרים – מתח, ספרי עיון, מדע בדיוני, פנטזיה, פרוזה ישראלית מקורית ופרוזה מתורגמת. כיום בקטלוג ישנם יותר מ 7,000 ספרים הזמינים לקריאה".</p>
      <p>
        <b>כיצד אתה מנתח את מהפכת הספרים הדיגטליים בעשור הקרוב?</b>
      </p>
      <p>"במדינה כמו ישראל, שמצד אחד הציבור בה מאמץ כל טרנד טכנולוגי ודיגטלי ומצד שני מאוד אוהב לקרוא ספרים, ספרים דיגטליים אמורים לפרוח ולהיות חלק משמעותי משוק הספרים. אנחנו שואפים להגיע למצב של יותר קוראים, יותר חשיפה למילה הכתובה ויותר הנגשה של ספרים אז אם חפצה נפשכם בקריאה בספרי פרוזה ועיון לציבור הרחב מכל הסוגים הקשורים לעולם היהדות, כשאתם בתור לרופא או נוסעים ברכבת, בעזרת 'דתי בוקס' חוויית הקריאה עשויה להפוך לקלה הרבה יותר.</p>
      <p>"בגלל שחשוב לנו מאוד להתאים את השירות ולהנגיש אותו לקהלים שונים, הקמנו את האתר שיתאים גם לציבור הדתי ולאורחות חייו. אנחנו מאמינים שהקהל העצום הזה, המהווה כוח צרכני גדול, יראה בנו בית לספרים דיגיטליים"</p>
    </article>
  </body>
</html>