<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641728/%D8%A8%D8%A7%D8%A8%DA%A9-%D8%AC%D9%87%D8%A7%D9%86%D8%A8%D8%AE%D8%B4-%D8%AF%D8%B1-%D8%B3%D8%A7%D9%84%D9%86-%D9%85%DB%8C%D9%84%D8%A7%D8%AF-%DA%A9%D9%86%D8%B3%D8%B1%D8%AA-%D9%85%DB%8C%E2%80%8C%D8%AF%D9%87%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T10:39:00+00:00"/>
    <meta property="og:title" content="بابک جهانبخش در سالن «میلاد» کنسرت می‌دهد"/>
    <meta property="og:description" content="بابک جهانبخش ازخوانندگان شناخته شده موسیقی پاپ ایران روز پنجشنبه ۷ آذرماه تازه‌ترین کنسرت خود را در سالن میلاد نمایشگاه بین‌المللی تهران برگزار می‌کند"/>
  </head>
  <body>
    <article>
      <h1>
        <a href="https://www.bultannews.com/fa/news/641728/%D8%A8%D8%A7%D8%A8%DA%A9-%D8%AC%D9%87%D8%A7%D9%86%D8%A8%D8%AE%D8%B4-%D8%AF%D8%B1-%D8%B3%D8%A7%D9%84%D9%86-%D9%85%DB%8C%D9%84%D8%A7%D8%AF-%DA%A9%D9%86%D8%B3%D8%B1%D8%AA-%D9%85%DB%8C%E2%80%8C%D8%AF%D9%87%D8%AF">بابک جهانبخش در سالن «میلاد» کنسرت می‌دهد</a>
      </h1>
      <h2>بابک جهانبخش ازخوانندگان شناخته شده موسیقی پاپ ایران روز پنجشنبه ۷ آذرماه تازه‌ترین کنسرت خود را در سالن میلاد نمایشگاه بین‌المللی تهران برگزار می‌کند</h2>
      <address><time datetime="2019-11-24T10:39:00+00:00">24 Nov 2019, 10:39</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، بابک جهانبخش از خوانندگان شناخته شده موسیقی پاپ ایران روز پنجشنبه ۷ آذرماه تازه‌ترین کنسرت خود را به همت موسسه «آوای فروهر» در سالن میلاد نمایشگاه بین‌المللی تهران برگزار می‌کند.</p>
      <p>این خواننده موسیقی که طی ماه‌های اخیر گزیده‌کاری را بر برگزاری متعدد کنسرت ترجیح داده بود، در کنسرت پیش رو که بلیت‌های آن با قیمت‌های ۷۰ تا ۱۸۵ هزار تومانی به فروش می‌رسد، قطعات منتخب از آلبوم‌ها و تک آهنگ‌های خود را پیش روی مخاطبان قرار می‌دهد. این در حالی است که هنوز از گروه ارکستر و نوازندگان کنسرت جهانبخش خبر جدیدی منتشر نشده است.</p>
      <p>بابک جهانبخش طی ماه‌های گذشته قطعه‌هایی چون «تو همونی که»، «من هستم»، «تواینجایی» را در فضای مجازی منتشر کرده است. </p>
      <p>«بی‌اسم/سال ۱۳۸۷»، «احساس/ سال ۱۳۸۹»، «زندگی من/ ۱۳۹۰»، «من و بارون/ ۱۳۹۱»، «اکسیژن/ ۱۳۹۲»، «مدار بی قراری/ ۱۳۹۳»، «حالم خوبه/ ۱۳۹۵» از جمله آثاری است که در قالب آلبوم طی سال‌های گذشته از بابک جهانبخش منتشر شده است.</p>
    </article>
  </body>
</html>