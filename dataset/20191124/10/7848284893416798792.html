<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/in-primo-piano/de-vrij-stop-barella-a-parte-bella-serata-fermare-le-gare-contro-il-razzismo-sarebbe-un-bel-segnale-323905"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T10:05:00+00:00"/>
    <meta property="og:title" content="De Vrij: &quot;Stop Barella a parte, bella serata. Fermare le gare contro il razzismo? Sarebbe un bel segnale&quot;"/>
    <meta property="og:description" content="Dopo la gara contro il Torino, contraddistinta anche dalla sua rete che è valsa il momentaneo 2-0, Stefan de Vrij commenta l’ennesimo successo dell’Inter in trasferta ai microfoni..."/>
  </head>
  <body>
    <article>
      <h1>De Vrij: "Stop Barella a parte, bella serata. Fermare le gare contro il razzismo? Sarebbe un bel segnale"</h1>
      <address><time datetime="2019-11-24T10:05:00+00:00">24 Nov 2019, 10:05</time> by <a rel="author">Christian Liotta</a></address>
      <p>Dopo la gara contro il Torino, contraddistinta anche dalla sua rete che è valsa il momentaneo 2-0,<b> Stefan de Vrij</b> commenta l’ennesimo successo dell’Inter in trasferta ai microfoni di <i>Dazn</i>: “Serata perfetta? Tranne l’infortunio di Nicolò, è stata una grande serata. Speriamo che non sia grave. Abbiamo fatto molto bene, gestendo bene la partita, subendo poco e segnando. Dobbiamo essere contenti per la prestazione”.</p>
      <p>Sulle insidie legate al terreno di gioco: “Ci siamo resi conto che ci voleva un altro tipo di partita, non la solita che vogliamo giocare costruendo dal basso. Non si poteva rischiare troppo e abbiamo fatto bene”. Un excursus su quanto avvenuto nel campionato olandese ieri, dove le partite sono rimaste ferme per il primo minuto come segnale di protesta contro il razzismo: “Farlo anche in Italia? <b>Penso si possa, sarebbe un bel segnale. Abbiamo fatto qualcosa </b>con la Nazionale, si è parlato tanto e dobbiamo cercare di fare tutto il possibile per evitare che ricapiti”. Chiosa sui tifosi interisti: “Penso che pure loro siano contenti come noi, ora vogliamo continuare su questa squadra”.</p>
    </article>
  </body>
</html>