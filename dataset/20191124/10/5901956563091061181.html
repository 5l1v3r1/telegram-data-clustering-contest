<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/dramaticno-pozar-in-eksplozije-v-bloku-gasilci-zaradi-parkiranih-vozil-na-pomoc-klicali-pajka-video-253156"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T10:14:00+00:00"/>
    <meta property="og:title" content="Dramatično: požar in eksplozije v bloku, gasilci zaradi parkiranih vozil na pomoč klicali pajka (VIDEO)"/>
    <meta property="og:description" content="Malo po 9. uri je na Trsteniku v Splitu zagorelo v enem izmed stanovanj v šestem nadstropju bloku. Na teren so odhiteli gasilci, ki skušajo obvladati ognjene zublje. Prebivalci iz bližnjih stanovan..."/>
  </head>
  <body>
    <article>
      <h1>Dramatično: požar in eksplozije v bloku, gasilci zaradi parkiranih vozil na pomoč klicali pajka (VIDEO)</h1>
      <h2>Ogenj se je razširil tudi na sosednja stanovanja.</h2>
      <address><time datetime="2019-11-24T10:14:00+00:00">24 Nov 2019, 10:14</time> by <a rel="author">T. V.</a></address>
      <p>Malo po 9. uri je na Trsteniku v Splitu zagorelo v enem izmed stanovanj v šestem nadstropju bloku. Na teren so odhiteli gasilci, ki skušajo obvladati ognjene zublje. Prebivalci iz bližnjih stanovanj so povedali, da je bilo iz stanovanja slišati tudi eksplozije.<br/><br/>Ognjeni zublji so zajeli tudi balkon stanovanja, iz katerega se je širil razširil gost dim in vonj po zažganem, ki ju je močan jugo širil po okolici.</p>
      <figure>
        <iframe src="https://www.youtube.com/embed/07SJD18iSWw" width="640" height="360" data-service="Youtube" scrolling="no"/>
      </figure>
      <p>Poleg močnega vetra so gasilcem delo oteževali tudi nedovoljeno parkirani avtomobili. Pred eno izmed bližnjih stavb so zaradi nepravilno parkiranih vozil morali na pomoč poklicati pajka za odvoz avtomobilov, da jih je odstranil. Na delu so tudi policisti, ki v okolici usmerjajo promet.<br/> </p>
      <hr/>
      <p>Preberite tudi:<br/><a href="https://www.slovenskenovice.si/kronika/na-tujem/clanek/posnetek-ob-katerem-se-boste-zgrozili-z-glavo-so-udarjali-ob-vrata-video-253141">Posnetek, ob katerem se boste zgrozili: z glavo so udarjali ob vrata (VIDEO)</a></p>
      <hr/>
      <p>Po neuradnih informacijah se je ogenj razširil tudi na sosednja stanovanja. Prebivalce bloka so evakuirali. <br/><br/><i>Radio Dalmacija</i> je poročal, da je ogenj pod nadzorom in da v požaru ni bilo žrtev.</p>
      <figure>
        <iframe data-src="https://twitter.com/RadioDalmacija/status/1198539820940873728?s=20" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>