<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aydinlik.com.tr/ince-nin-ortak-aciklama-onerisini-kilicdaroglu-kabul-etmedi-politika-kasim-2019"/>
    <meta property="og:site_name" content="Aydınlık.com.tr"/>
    <meta property="article:published_time" content="2019-11-24T10:07:00+00:00"/>
    <meta property="og:title" content="İnce'nin ortak açıklama önerisini Kılıçdaroğlu kabul etmedi"/>
    <meta property="og:description" content="İnce'nin ortak açıklama önerisini Kılıçdaroğlu kabul etmedi | aydinlik.com.tr"/>
  </head>
  <body>
    <article>
      <h1>İnce'nin ortak açıklama önerisini Kılıçdaroğlu kabul etmedi</h1>
      <address>
        <time datetime="2019-11-24T10:07:00+00:00">24 Nov 2019, 10:07</time>
      </address>
      <p>
        <b>Beştepe'de Cumhurbaşkanı Recep Tayyip Erdoğan'la görüştüğü iddia edilen Muharrem İnce'nin CHP Genel Başkanı Kemal Kılıçdaroğlu'nu arayarak ortak açıklama yapmayı önerdiği belirtildi. Kılıçdaroğlu'nun ise İnce'ye 'Sizinle sonra görüşeceğiz' diyerek teklifi reddettiği öne sürüldü.</b>
      </p>
      <p>Cumhuriyetten Mahmut Lıcalı'nın haberine göre, Sözcü gazetesi yazarı Rahmi Turan'ın tartışma yaratan yazısının ardından Muharrem İnce, CHP lideri Kemal Kılıçdaroğlu'nu telefonla arayarak birlikte bir açıklama yapmayı önerdi.</p>
      <p>İnce'nin "Bu tartışma partiyi yıpratacak. Gerekirse ben sizin yanınıza geleyim görüşelim. Gazetecilerin karşısına çıkalım, bu konuda bir açıklama yapalım” dediği belirtildi.</p>
      <p>Kılıçdaroğlu ise İnce’ye “Sizinle sonra görüşeceğiz” diyerek görüşmeyi sonlandırdı.</p>
      <p>CHP'li İnce'nin gizlice Beştepe'ye giderek Cumhurbaşkanı Erdoğan ile görüştüğünü ileri süren gazeteci Turan, Erdoğan'ın görüşmede söz konusu kişiye, "Senin CHP Genel Başkanı olman gerekir. Ben de yardımcı olurum" dediğini iddia etmişti.</p>
      <related>
        <h4>Benzer Haberler</h4>
        <a href="https://www.aydinlik.com.tr/kilicdaroglu-muharrem-ince-ile-gorusecek-politika-nisan-2018"/>
        <a href="https://www.aydinlik.com.tr/turkiye/2017-mayis/ince-den-kilicdaroglu-na-yanit"/>
        <a href="https://www.aydinlik.com.tr/ersun-yanal-f-bahce-nin-teklifini-kabul-etmedi-spor-aralik-2018"/>
        <a href="https://www.aydinlik.com.tr/ince-ve-kilicdaroglu-ndan-ortak-miting-karari-politika-haziran-2018"/>
      </related>
    </article>
  </body>
</html>