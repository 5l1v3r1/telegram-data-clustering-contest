<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/ABA-League/a315495-Scepanovic-Ocekujem-spektakl-a-nadam-se-pobedi.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T10:22:00+00:00"/>
    <meta property="og:title" content="Šćepanović: Očekujem spektakl, a nadam se pobedi"/>
    <meta property="og:description" content="Ljubitelji košarke u Crnoj Gori sa nestrpljenjem očekuju okršaj Budućnosti i Partizana u velikom derbiju osmog kola ABA lige. Utakmica počinje u 18 časova, a dvorana „Morača“ će biti ispunjena do poslednjeg mesta."/>
  </head>
  <body>
    <article>
      <h1>Šćepanović: Očekujem spektakl, a nadam se pobedi</h1>
      <h2>Ljubitelji košarke u Crnoj Gori sa nestrpljenjem očekuju okršaj Budućnosti i Partizana u velikom derbiju osmog kola ABA lige. Utakmica počinje u 18 časova, a dvorana „Morača“ će biti ispunjena do poslednjeg mesta.</h2>
      <address><time datetime="2019-11-24T10:22:00+00:00">24 Nov 2019, 10:22</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/128423/jpeg/Andrea-Trinkijeri-Vlado-Scepanovic"/>
        <figcaption>
          <cite>KK Partizan NIS</cite>
        </figcaption>
      </figure>
      <p>„<i>Drago mi je što sam ponovo u Podgorici. Ponosan sam što sam ostavio trag u Budućnosti kao igrač i trener i što to radim i u Partizanu. Znam kako izgleda atmosfera u dvorani „Morača“, znam kakav ambijent umeju da naprave navijači Budućnosti i očekujem istinski spektakl. Kako na tribinama, tako i na terenu. Ljubitelji košarke će imati priliku da gledaju duel dva tima koja u ovom trenutku igraju možda i najbolju košarku u regionu</i>“, naglasio je <b>Vlado Šćepanović</b> pre jutarnjeg treninga i nastavio:</p>
      <p>„<i>Obe ekipe su u dobrom ritmu i u dobrom raspoloženju očekuju meč koji sledi. Došli smo u Podgoricu u kompletnom sastavu, odlučni u nameri da se borimo i nadigravamo od prvog do poslednjeg minuta. Uvek je bilo teško stići do pobede u glavnom gradu Crne Gore. Očekuje nas jako težak zadatak protiv Budućnosti, koja će na krilima navijača igrati sa ogromnim motivom. Međutim, motivisani smo i mi, a ljudski je nadati se pobedi. U svakom slučaju, očekujem spektakl, očekujem meč u kojem će ljubitelji košarke moći da uživaju</i>“.</p>
      <p>Utakmica između Budućnosti i Partizana počinje u 18 časova. Budućnost u duelu ulazi na krilima pobeda nad Trentom, Igokeom i Arkom. Zajedno sa Cedevita Olimpijom drži lidersku poziciju na tabeli, a sačuvala je nadu da posle šest poraza na jednu loptu može da plasmana u TOP 16 fazu Evrokupa.</p>
      <p>Partizan je u prošlom kolu pobedio Crvenu zvezdu u večitom derbiju, a zatim je pobedom nad Lijetvos Ritasom osigurao plasman u TOP 16 fazu drugog po rangu regionalnog takmičenja.</p>
    </article>
  </body>
</html>