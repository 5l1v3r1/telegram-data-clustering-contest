<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/kek-hirek/helyi-kek-hirek/tette-a-dolgat-a-megyeben-a-rendorseg-szombaton-2048994/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T10:03:00+00:00"/>
    <meta property="og:title" content="Tette a dolgát a megyében a rendőrség szombaton"/>
    <meta property="og:description" content="Körözött személyeket és ittas vezetőt is lekapcsoltak."/>
  </head>
  <body>
    <article>
      <h6 class="kicker">KÉK HÍREK</h6>
      <h1>Tette a dolgát a megyében a rendőrség szombaton</h1>
      <address><time datetime="2019-11-24T10:03:00+00:00">24 Nov 2019, 10:03</time> by <a rel="author">police.hu</a></address>
      <h4>Körözött személyeket és ittas vezetőt is lekapcsoltak.</h4>
      <p>A Tiszai Vízirendészeti Rendőrkapitányság eljárást indított ittas járművezetés vétsége miatt egy mezőkövesdi lakos ellen. Járőrök szombat délután igazoltatták az autóval Poroszló külterületén, a Tisza-tó védtöltésén közlekedő 61 éves férfit. Mivel az alkoholszonda jelzett, vezetői engedélyét a helyszínen elvették és előállították.</p>
      <p>A rendőrség felhívja a figyelmet az <a href="https://www.szoljon.hu/cimke/bunesetek/">ittas járművezetés</a> veszélyére, az alkoholos állapotban lévő sofőr nemcsak saját maga, hanem mások testi épségét is veszélyezteti, épp ezért a rendőrség a továbbiakban is kiemelt figyelmet fordít az ittas járművezetők kiszűrésére.</p>
      <p>Jász-Nagykun-Szolnok megyében tegnap két személyi sérüléssel járó közúti közlekedési baleset jutott a rendőrség tudomására.</p>
      <p>Az elmúlt napon a megye rendőrei három személyt fogtak el az ellenük érvényben lévő körözés alapján – tudtuk meg megyei rendőr-főkapitányság sajtóügyeletétől.</p>
    </article>
  </body>
</html>