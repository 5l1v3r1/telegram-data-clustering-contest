<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/zmin-na-rinku-naftoproduktiv-pislya-viboriv-prezidenta-ukrayini-chekali-i-voni-vidbulisya-ekspert-330718_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="Змін на ринку нафтопродуктів після виборів президента України чекали, і вони відбулися – експерт"/>
    <meta property="og:description" content="Першою жертвою змін на українському паливному ринку став Віктор Медведчук."/>
  </head>
  <body>
    <article>
      <h1>Змін на ринку нафтопродуктів після виборів президента України чекали, і вони відбулися – експерт</h1>
      <h2>Першою жертвою змін на українському паливному ринку став Віктор Медведчук.</h2>
      <address>
        <time datetime="2019-11-24T10:30:00+00:00">24 Nov 2019, 10:30</time>
      </address>
      <p>Українські трейдери і споживачі палива коливаються разом з умовною "лінією партії" – не секрет, що поставки дизельного палива та скрапленого газу з РФ найдешевші з доступних, однак з іншого боку в канві війни у Донбасі їхне походження змушує задавати певні питання. Про це у своїй статті для <a href="https://dt.ua/">DT.UA</a> пише директор ТОВ "Консалтингова група А-95" Сергій Куюн.</p>
      <p>За його словами, зміни на паливному ринку все-таки відбулися, і першою їх жертвою виявився кум Путіна, український політик і бізнесмен Віктор Медведчук. Хоча офіційно уряд задекларував бажання знизити залежність від російських поставок палива.</p>
      <p>"Подією року стало запровадження спецмита на <b><i>трубопровідні</i></b> поставки російського дизпалива (3,75% із 1 серпня та 4% із 1 жовтня). Це призвело до зупинки джерела поставок, що підживлював близько 40% ринку. Офіційною причиною такого кроку голова парламентського комітету з питань енергетики та житлово-комунальних послуг Андрій Герус називає бажання знизити частку російських поставок. Є й неофіційна версія: трубу прикрили через її належність до орбіти Віктора Медведчука. Але характерно, що обидві версії не суперечать одна одній, і обох цілей досягнуто: імпорт по трубі помер, імпорт із Росії знизився", – зазначає автор.</p>
      <p>Детальніше про перипетії навколо поставок російського дизельного палива в Україну читайте в матеріалі Сергія Куюна <a href="https://dt.ua/energy_market/poshuki-dizelnih-mezh-330603_.html"><b>"Пошук "дизельних" граней"</b></a> в тижневику "Дзеркало тижня. Україна".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>