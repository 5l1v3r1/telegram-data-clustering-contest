<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://wpolityce.pl/polityka/474412-luk-triumfalny-w-warszawie-wazny-wpis-premiera"/>
    <meta property="og:site_name" content="wPolityce.pl"/>
    <meta property="article:published_time" content="2019-11-24T10:44:49+00:00"/>
    <meta property="og:title" content="Łuk triumfalny? Premier ponownie zabiera głos: Polacy walczący w Bitwie Warszawskiej zasługują na wielkie upamiętnienie"/>
    <meta property="og:description" content="&quot;wszyscy mamy wobec nich wielki dług wdzięczności, bez nich nie byłoby nas, a także Europy, jaką dzisiaj znamy&quot; - podkreślił premier Mateusz Morawiecki."/>
  </head>
  <body>
    <article>
      <h1>Łuk triumfalny? Premier ponownie zabiera głos: Polacy walczący w Bitwie Warszawskiej zasługują na wielkie upamiętnienie</h1>
      <address><time datetime="2019-11-24T10:44:49+00:00">24 Nov 2019, 10:44</time> by <a rel="author" href="https://wpolityce.pl/autorzy/100-zespol-wpolitycepl" target="_blank">Zespół wPolityce.pl</a></address>
      <blockquote>
        <b>Polacy walczący w Bitwie Warszawskiej 1920 roku ocalili ojczyznę i cały kontynent, wszyscy mamy wobec nich wielki dług wdzięczności, bez nich nie byłoby nas, a także Europy, jaką dzisiaj znamy; zasługują na wielkie upamiętnienie</b>
      </blockquote>
      <p>— podkreślił w niedzielę premier Mateusz Morawiecki.</p>
      <figure>
        <iframe data-src="https://twitter.com/MorawieckiM/status/1198541838367494145" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>CZYTAJ TAKŻE: <a href="https://wpolityce.pl/polityka/474399-duze-poparcie-dla-budowy-luku-triumfalnego-w-sondzie-gw">Czytelnicy „GW” chcą budowy łuku triumfalnego w Warszawie? Zaskakują wyniki sondy na stronie „Wyborczej”</a></p>
      <p>
        <a href="https://wpolityce.pl/polityka/474280-premier-morawiecki-odpowiada-na-pytania-polakow-relacja?fbclid=IwAR32clTYHBpOiG0RAncDVNkMCwNNJc4nEMN-WJ_Rj78o9njdUMiEFbeDnsU">RELACJA. Premier Morawiecki odpowiada na pytania Polaków. „Jestem zwolennikiem jak najszybszej budowy łuku triumfalnego”</a>
      </p>
      <p>
        <a href="https://wpolityce.pl/polityka/474373-rabiej-atakuje-premiera-i-zada-od-niego-pieniedzy?fbclid=IwAR0oUVX42-YNuwqg1gLhD0Rj8er35c3KOKD-JsHhVxlt5RBD-FesoDUnN6Q">Można być bardziej bezczelnym? Rabiej atakuje premiera i żąda pieniędzy na inwestycje. Na „Klątwę” i promocję LGBT nie brakuje</a>
      </p>
      <p>Kwestia upamiętnienia bitwy warszawskiej została poruszona podczas piątkowej sesji pytań i odpowiedzi (Q&amp;A) premiera Morawieckiego na Facebooku. Szefa rządu zapytano wówczas, kiedy powstanie pomnik na cześć tego wydarzenia. Premier odpowiedział, że jest zwolennikiem budowy łuku triumfalnego upamiętniającego bitwę i zaznaczył, że wspiera fundację, która o to zabiega.</p>
      <p>Morawiecki do tego zagadnienia odniósł się także w niedzielę na Twitterze.</p>
      <blockquote>W historii Europy i świata były chwile decydujące. Bitwa Warszawska 1920 była jedną z nich. Polacy ocalili ojczyznę i cały kontynent. Wszyscy mamy wobec nich wielki dług wdzięczności. Bez nich nie byłoby nas, a także Europy, jaką dzisiaj znamy. Zasługują na wielkie upamiętnienie</blockquote>
      <p>— napisał premier.</p>
      <p>Podczas sesji Q&amp;A szef rządu wskazał, że do budowy łuku triumfalnego potrzeba porozumienia z władzami Warszawy.</p>
      <blockquote>Proszę pytać też władze Warszawy, dlaczego nie ma pomnika, bo władze Warszawy są tutaj mało kooperatywne, niestety</blockquote>
      <p>— dodał premier.</p>
      <blockquote>Pomnik bitwy warszawskiej powinien być już 20 lat temu, 30 lat temu, 10 lat temu, powinien być w przyszłym roku - nie będzie, ale obiecuję, on stanie w krótkim czasie, musi stanąć w krótkim czasie</blockquote>
      <p>— powiedział Morawiecki.</p>
      <p>O budowę łuku triumfalnego upamiętniającego bitwę z 1920 r. zabiega Fundacja Towarzystwo Patriotyczne, której założycielem jest satyryk Jan Pietrzak. Pietrzak uważa, że najlepszym pomysłem byłaby budowa łuku łączącego dwa brzegi Wisły.</p>
      <p>W lipcu br. Rada Warszawy poparła projekt uchwały o budowie pomnika Bitwy Warszawskiej 1920 r., który stanąć ma na placu na Rozdrożu. Stołeczny konserwator zabytków Michał Krasucki poinformował wówczas radnych, że pomnik jednak nie będzie gotowy na 15 sierpnia 2020 roku, kiedy ma być obchodzona 100. rocznica zwycięstwa polskiej armii nad bolszewikami.</p>
      <p>as/PAP</p>
    </article>
  </body>
</html>