<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/nyheter/varlden/skuggkabinettet-som-gjorde-grovjobbet-at-trump/"/>
    <meta property="og:site_name" content="DN.SE"/>
    <meta property="article:published_time" content="2019-11-24T10:15:32+00:00"/>
    <meta property="og:title" content="Skuggkabinettet som gjorde grovjobbet åt Trump"/>
    <meta property="og:description" content="Rudy Giuliani, Gordon Sondland och Kurt Volker är några ur det ”skuggkabinett” som skulle utmanövrera de officiella kanalerna i USA:s politik mot Ukraina"/>
  </head>
  <body>
    <article>
      <h1>Skuggkabinettet som gjorde grovjobbet åt Trump</h1>
      <address><time datetime="2019-11-24T10:15:32+00:00">24 Nov 2019, 10:15</time> by <a rel="author" href="https://www.dn.se/av/bjorn-af-kleen/" target="_blank">Björn af Kleen</a></address>
      <p>
        <b>Allt tyder på att Donald Trump ställs inför riksrätt. <br/>Efter två veckors sensationella förhör väntas Demokraterna nu formalisera sitt försök att avsätta presidenten. <br/>Vilka är nyckelpersonerna i ”etablissemanget” och ”skuggkabinettet”, de två läger som kolliderar i processen? DN:s Björn af Kleen guidar genom vittnesmålen som kommer att ligga till grund för ett kommande riksrättåtal.</b>
      </p>
      <p>Under två dramatiska veckor har det amerikanska folket kunnat lyssna till diplomater och säkerhetsexperter som under ed beskrivit hur den amerikanska utrikespolitiken delades upp i ”två kanaler” under sommaren 2019.</p>
      <p>I den ena kanalen försökte anställda på utrikesdepartementet och i Vita huset driva igenom den officiella amerikanska säkerhetspolitiken gentemot Ukraina, en allierad stat som är beroende av amerikanskt stöd för att kunna försvara sig mot ockupationsmakten Ryssland.</p>
      <p><b>Men det diplomatiska etablissemanget </b>motarbetades av en inofficiell kanal formad direkt under Donald Trump.</p>
      <p>De två grupperna kolliderade när de, på olika sätt, försökte få Trump att överföra ett miltärt stödpaket på nästan 4 miljarder kronor till Ukraina.</p>
      <p>Skuggkabinettet, den inofficiella kanalen, försökte pressa Ukraina att utföra privata tjänster åt Trump för att den amerikanska presidenten skulle blir mer villig att släppa ifrån sig pengarna.</p>
      <p><b>Den officiella kanalen</b> ville inte ha med den uppgörelsen att göra, eller var omedveten om villkoren.</p>
      <p>Nu, efter förhören, ska Demokraterna i underrättelseutskottet sammanställa en rapport till justitieutskottet, som någon gång innan jul väntas rikta ett formellt riksrättsåtal mot Trump.</p>
      <p>Efter jul blir det sedan sannolikt en rättegång i senaten som avgör om Trump får sitta kvar som president. </p>
      <p>För att avsätta Trump måste minst två tredjedelar av senatorerna rösta för att fälla honom. Vilket i praktiken innebär att omkring 20 republikanska senatorer måste vända sig emot sin president.</p>
      <p>
        <a href="https://ext.dn.se/qs/widgets/arkku2.0/imagegallery/index.html?id=42158&amp;security=mvHgd">Länk till grafik</a>
      </p>
      <p> </p>
      <p>
        <a href="https://ext.dn.se/qs/widgets/arkku2.0/imagegallery/index.html?id=42165&amp;security=jujET">Länk till grafik</a>
      </p>
    </article>
  </body>
</html>