<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/social/714957-lamia-thrhnos-sta-ktel-fthiotidas-gia-ton-37chrono-polytekno-patera.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T10:08:00+00:00"/>
    <meta property="og:title" content="Λαμία: Θρήνος στα ΚΤΕΛ Φθιώτιδας για τον 37χρονο πολύτεκνο πατέρα"/>
    <meta property="og:description" content="Στο χειρουργείο βαριά τραυματισμένη η γυναίκα του θύματος. Στο “Παίδων” στην Αθήνα θα διακομιστούν τα δυο κορίτσια του ζευγαριού. Ήταν παρανυφάκια στο γάμο που είχε"/>
  </head>
  <body>
    <article>
      <h1>Λαμία: Θρήνος στα ΚΤΕΛ Φθιώτιδας για τον 37χρονο πολύτεκνο πατέρα</h1>
      <address>
        <time datetime="2019-11-24T10:08:00+00:00">24 Nov 2019, 10:08</time>
      </address>
      <p>Στο χειρουργείο βαριά τραυματισμένη η γυναίκα του θύματος. Στο “Παίδων” στην Αθήνα θα διακομιστούν τα δυο κορίτσια του ζευγαριού. Ήταν παρανυφάκια στο γάμο που είχε δώσει το παρών η οικογένεια στην Αθήνα. Συγκλονισμένος ο πρόεδρος του Υπεραστικού ΚΤΕΛ Φθιώτιδας που δούλευε ο άτυχος άνδρας.</p>
      <p>Συγκλονισμένη είναι η κοινωνία στη Λαμία για τον τραγικό θάνατο του 37χρονου πολύτεκνου πατέρα στη Λαμία από μετωπική σύγκρουση, ενώ επέστρεφε με την οικογένειά του από γάμο στην Αθήνα.</p>
      <p>Το αυτοκίνητο της οικογένειας συγκρούστηκε μετωπικά με ένα άλλο, λίγο πριν μπει στη Λαμία και από τη σφοδρή σύγκρουση, πέθανε ο πατέρας και η μητέρα είναι σοβαρά τραυματισμένη, ενώ ελαφρά είναι τα δυο παιδιά της οικογένειας.</p>
      <p>«Χάσαμε το καλύτερο παιδί. Δεν υπάρχουν λόγια…», λέει στο <a href="http://www.lamiareport.gr/index.php/topika/item/140898-thrinos-sto-ktel-fthiotidas-gia-ton-37xrono-polytekno-pa">www.lamiareport.gr </a>πρόεδρος του Υπεραστικού ΚΤΕΛ Φθιώτιδας Δημήτρης Παπαναγιώτου, με την οικογένεια του ΚΤΕΛ Φθιώτιδας που θρηνεί την απώλεια του 37χρονου, πατέρα τεσσάρων παιδιών, ο οποίος τα ξημερώματα βρήκε τραγικό θάνατο σε μετωπική σύγκρουση στην είσοδο της Λαμίας.</p>
      <p>Ο 37χρονος οικογενειάρχης επέστρεφε από έναν γάμο, που είχε πάει στην Αθήνα με τη γυναίκα του και τα δυο κοριτσάκια του, τα οποία μάλιστα ήταν και παρανυφάκια. Όμως ο θάνατος του είχε στη καρτέρι έξω από το σπίτι του, μπαίνοντας στη Λαμία.</p>
      <p>Το αυτοκίνητο της οικογένειας συγκρούστηκε μετωπικά με ένα ασημί BMW, στο οποίο επέβαιναν δύο νεαροί από τη Στυλίδα, με αποτέλεσμα να σκοτωθεί επί τόπου ο 37χρονος πατέρας.</p>
      <p>Σύμφωνα με τις τελευταίες πληροφορίες η γυναίκα του, που έχει τραυματιστεί βαριά, μπήκε εσπευσμένα στο χειρουργείο και τα δυο κοριτσάκια τους, ηλικίας 8-10 ετών, θα διακομιστούν στο νοσοκομείο “Παίδων” στην Αθήνα. Ευτυχώς δεν κινδυνεύει η ζωή τους. Οι δύο νεαροί από την BMW τραυματίστηκαν πολύ ελαφρά.</p>
      <p>«Χάσαμε το καλύτερο παιδί. Δεν υπάρχουν λόγια…Δεν το λέω επειδή είμαι φορτισμένος συναισθηματικά. Ήταν όντως το καλύτερο παιδί. Ρωτήστε όποιον θέλετε. Αρίστος επαγγελματίας και υπόδειγμα οικογενειάρχη. Θερμά συλληπτήρια στους οικείους του και εύχομαι ταχεία ανάρρωση στη σύζυγο και στα παιδιά του», είπε  ο πρόεδρος του Υπεραστικού ΚΤΕΛ Φθιώτιδας Δημήτρης Παπαναγιώτου.</p>
    </article>
  </body>
</html>