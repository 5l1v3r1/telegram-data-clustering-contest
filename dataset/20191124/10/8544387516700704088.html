<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/24/eukoles-syntages-kotopoylo-lemonato-me-patates/"/>
    <meta property="og:site_name" content="neolaia.gr"/>
    <meta property="article:published_time" content="2019-11-24T10:00:39+00:00"/>
    <meta property="og:title" content="Εύκολες συνταγές: Κοτόπουλο λεμονάτο με δενδρολίβανο και πατάτες στον φούρνο"/>
    <meta property="og:description" content="Έχεις χρόνο για να πειραματιστείς στην κουζίνα και ψάχνεις να βρεις μία από τις πιο νόστιμες και εύκολες συνταγές για κοτόπουλο στο φούρνο; Μην ανησυχείς! Στην έχω βρει."/>
  </head>
  <body>
    <article>
      <h1>Εύκολες συνταγές: Κοτόπουλο λεμονάτο με δενδρολίβανο και πατάτες στον φούρνο</h1>
      <h2>Ψάχνεις εύκολες συνταγές για κοτόπουλο στο φούρνο; Εδώ θα βρεις μία από τις πιο εύκολες και πιο νόστιμες!</h2>
      <address><time datetime="2019-11-24T10:00:39+00:00">24 Nov 2019, 10:00</time> by <a rel="author">neolaia.gr Team</a></address>
      <p>Έχεις χρόνο για να πειραματιστείς στην κουζίνα και ψάχνεις να βρεις μία από τις πιο νόστιμες και εύκολες συνταγές για κοτόπουλο στο φούρνο; Μην ανησυχείς! Στην έχω βρει.</p>
      <p>Παρακάτω θα δεις αναλυτικά πώς μπορείς να φτιάξεις πεντανόστιμο και ζουμερό κοτόπουλο λεμονάτο με δενδρολίβανο και πατάτες στον φούρνο. Δες αναλυτικά τη συνταγή!</p>
      <p>
        <b>Υλικά συνταγής</b>
      </p>
      <ul>
        <li>1 κοτόπουλο 1½ κιλό περίπου, κομμένο σε μερίδες</li>
        <li>120 ml ελαιόλαδο + 2 κ.σ. επιπλέον</li>
        <li>2 ζουμερών λεμονιών το χυμό + 1 κ.γ. ξύσμα λεμονιού</li>
        <li>5 κλαράκια φρέσκο δενδρολίβανο + λίγο επιπλέον για γαρνίρισμα</li>
        <li>3-4 σκελίδες σκόρδο, πολτοποιημένες ή κομμένες σε φέτες</li>
        <li>4 μεγάλες ή 5 μέτριες πατάτες κομμένες σε ροδέλες ή σε μικρούς κύβους</li>
        <li>2 κ.σ. μουστάρδα</li>
        <li>1 κ.γ. αποξηραμένο θυμάρι</li>
        <li>1 κ.γ. αποξηραμένη ρίγανη</li>
        <li>150 ml. ζεστό ζωμό κότας (1 κύβο διαλυμένο στο νερό)</li>
        <li>αλάτι, φρεσκοτριμμένο πιπέρι</li>
      </ul>
      <p>
        <b>Εκτέλεση συνταγής</b>
      </p>
      <ol>
        <li>Τοποθετείτε τα κομμάτια κοτόπουλο σε ένα πυρίμαχο σκεύος που να τα χωράει ακριβώς σε μια στρώση και τα αλατοπιπερώνετε. Στη συνέχεια προσθέτετε το δενδρολίβανο, το σκόρδο, το ξύσμα και το χυμό λεμονιού, τα περιχύνετε με τα 120 ml ελαιόλαδο και τα ανακατεύετε καλά με τα χέρια σας να καλυφθούν με τη μαρινάδα.</li>
        <li>Καλύπτετε το πυρέξ με πλαστική μεμβράνη και το βάζετε στο ψυγείο για 1 ½ ώρα, γυρίζοντας στα 45 λ το κοτόπουλο μέσα στο πυρέξ από την άλλη πλευρά. Προθερμαίνετε το φούρνο σας στους 220 βαθμούς στον αέρα.</li>
        <li>Καθαρίζετε τις πατάτες, τις κόβετε σε λεπτές ροδέλες ή σε μικρούς κύβους και τις τοποθετείτε σε ένα ταψί. Τι αλατοπιπερώνετε ελαφρώς (προσοχή στο αλάτι γιατί έχει και η μαρινάδα), προσθέτετε τη μουστάρδα, τις 2 κ.σ. ελαιόλαδο, το θυμάρι και τη ρίγανη και αφού τις ανακατέψετε καλά με τα χέρια σας (να καλυφθούν με τα υλικά) τις απλώνετε ομοιόμορφα στη βάση του ταψιού.</li>
        <li>Ρίχνετε στο ταψί το ζωμό κότας και πάνω από τις πατάτες, τοποθετείτε από πάνω, σε 1 στρώση, τα κομμάτια κοτόπουλου και τα περιχύνετε με τη μαρινάδα τους. Ψήνετε το φαγητό σας στο προθερμασμένο φούρνο για 20 λ, μετά χαμηλώνετε τη θερμοκρασία στους 170 βαθμούς και συνεχίζετε το ψήσιμο για άλλα 20 λ.</li>
        <li>Στη συνέχεια βγάζετε το ταψί από το φούρνο, γυρίζετε τα κομμάτια κοτόπουλου να πάρουν χρώμα και από την άλλη πλευρά, ανακατεύετε ελαφρώς τις πατάτες, το ξαναβάζετε στο φούρνο και συνεχίζετε το ψήσιμο για άλλα 20-30 λ περίπου ή μέχρι να ψηθούν καλά οι πατάτες και το κοτόπουλο. Αν απαιτηθεί κατά τη διάρκεια του ψησίματος προσθέστε λίγο καυτό νερό.</li>
      </ol>
      <p><b>Σημείωση:</b> Αν δεν έχετε χρόνο να μαρινάρετε το κοτόπουλό σας για 1½ ώρα, μπορείτε να το μαρινάρετε για 45-1 ώρα ή και να το παραλήψετε τελείως. Το προτείνουμε όμως ανεπιφύλαχτα για να δώσει στο κοτόπουλό σας μια εξαιρετική υφή και υπέροχη γεύση.</p>
      <p>Πηγή:<a href="https://www.sintayes.gr/"><b> sintayes.gr</b></a></p>
      <p>
        <b>Δες ακόμα: <a href="https://www.neolaia.gr/2019/11/23/eukoles-syntages-miskotenio-gliko-psigeiou/">Εύκολες συνταγές: Μπισκοτένιο γλυκό ψυγείου</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/i-kinigos-eikonon-tis-tasoulas-xatzitpfi-apo-tis-ekdoseis-livani-parousiasi-athina/"/>
        <a href="https://neolaia.gr/2019/11/25/evdomadiaies-problepseis-nea-selini-se-toksoti-apo-26-11/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/25/72-theseis-ergasias-se-dimous-ke-allous-foreis/"/>
        <a href="https://neolaia.gr/neo/stadiodromia-spoudes"/>
        <a href="https://neolaia.gr/2019/11/24/oscar-2020-ta-favori-stis-megales-katigories/"/>
        <a href="https://neolaia.gr/neo/paw-volta"/>
      </related>
    </article>
  </body>
</html>