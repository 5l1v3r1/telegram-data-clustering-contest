<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/primorska/srednja-primorska/o-jelki-jamboru-in-pticah"/>
    <meta property="og:site_name" content="Primorske novice"/>
    <meta property="article:published_time" content="2019-11-24T10:36:26+00:00"/>
    <meta property="og:title" content="O jelki, jamboru in pticah"/>
    <meta property="og:description" content="V postojnski knjižnici Bena Zupančiča so se tednu splošnih knjižnic v sodelovanju z društvom Drobnovratnik pridružili tudi z literarno-naravoslovnim večerom."/>
  </head>
  <body>
    <article>
      <h1>O jelki, jamboru in pticah</h1>
      <address><time datetime="2019-11-24T10:36:26+00:00">24 Nov 2019, 10:36</time> by <a rel="author">Veronika Rupnik Ženko</a></address>
      <p>
        <b>V postojnski knjižnici Bena Zupančiča so se tednu splošnih knjižnic v sodelovanju z društvom Drobnovratnik pridružili tudi z literarno-naravoslovnim večerom.</b>
      </p>
      <figure>
        <img src="https://static.primorske.si/foto/highres/gnweb/720976_habic-1.jpg"/>
        <figcaption>Postojnčanka Špela Koblar Habič je predstavila svojo novo slikanico Leseno srce mlade jelke. Foto: Valter Leban</figcaption>
      </figure>
      <p><b>POSTOJNA</b> &gt; Postojnčanka <b>Špela Koblar Habič</b> je predstavila svojo novo slikanico Leseno srce mlade jelke, ki jo spremljajo ilustracije <b>Ane Razpotnik Donati</b>. Gre za že peto slikanico avtorice, sicer gozdarke, ki svoje navdušenje nad naravo deli tudi s pisanjem. Otrokom in mladim po srcu v novi slikanici pripoveduje o potovanju najdaljšega jambora po jamborni cesti v Trst. Pripoved se začne v gozdu, kamor so mladi jelki vest o sinjem morju, belih jadrih in čudovitih krajih prinesle ptice in zaželela si je vse to videti. O pticah selivkah pa je spregovoril biolog in varstveni ornitolog iz Društva za opazovanje in preučevanje ptic Slovenije <b>Blaž Blažič</b>. Opozoril je, da je območje Postojne za mnoge vrste posebnega pomena, zato jih z nepremišljenimi posegi ne smemo ogrožati.</p>
    </article>
  </body>
</html>