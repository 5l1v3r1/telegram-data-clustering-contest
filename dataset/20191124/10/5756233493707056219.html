<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623110/%D9%87%D8%A7%D9%84%DB%8C%D9%88%D9%88%D8%AF-%D8%B2%D9%86%D8%AF%DA%AF%DB%8C-%D9%85%D8%A7%DB%8C%DA%A9%D9%84-%D8%AC%DA%A9%D8%B3%D9%88%D9%86-%D8%B1%D8%A7-%D9%81%DB%8C%D9%84%D9%85-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T10:57:00+00:00"/>
    <meta property="og:title" content="هالیوود زندگی «مایکل جکسون» را فیلم می‌کند"/>
    <meta property="og:description" content="تهیه‌کننده فیلم موفق «راپسودی بوهمی» قصد دارد فیلم زندگی «مایکل جکسون» ستاره موسیقی پاپ جهان را نیز به سینما بیاورد."/>
  </head>
  <body>
    <article>
      <h1>هالیوود زندگی «مایکل جکسون» را فیلم می‌کند</h1>
      <address>
        <time datetime="2019-11-24T10:57:00+00:00">24 Nov 2019, 10:57</time>
      </address>
      <p>
        <i>تهیه‌کننده فیلم موفق «راپسودی بوهمی» قصد دارد فیلم زندگی «مایکل جکسون» ستاره موسیقی پاپ جهان را نیز به سینما بیاورد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> «گراهام کینگ» تهیه‌کننده آمریکایی حق ساخت یک فیلم بلند سینمایی بر اساس زندگی «مایکل جکسون» را از بنیاد این خواننده مطرح و پرحاشیه دریافت کرده است.</p>
      <p>به گزارش رویترز، انتظار می‌رود این فیلم به زندگی «جکسون» از زمان ورود به دنیای موسیقی در دوران کودکی تا تبدیل شدن به یک ستاره جهانی و در نهایت مرگ او در سال ۲۰۰۹ در سن ۵۰ سالگی بر اثر مصرف بیش از حد داروهای آرام‌بخش بپردازد.</p>
      <p>«جان لوگان» نگارش فیلمنامه فیلم زندگی‌نامه «مایکل جکسون» را بر عهده خواهد داشت.</p>
      <p>«گراهام کینگ» سال گذشته تهیه‌کنندگی مستند «راپسودی بوهمی» درباره زندگی «فردی مرکوری» خواننده آمریکایی که در سال ۱۹۹۱ بر اثر ابتلا به ایدز درگذشت را نیز بر عهده داشت. این فیلم در نهایت موفق به کسب چهار جایزه اسکار از جمله بهترین بازیگر مرد (رامی مالک) شد و به فروش ۹۰۰ میلیون دلاری در گیشه جهانی دست یافت.</p>
      <p>گفته می‌شود قرار نیست این فیلم بلند تصویری بدون حاشیه از زندگی «مایکل جکسون» ارائه دهد. «جکسون» در سال ۱۹۹۴ و ۲۰۰۵ میلادی دوبار به اتهام کودک آزاری محاکمه شد اما در نهایت بی‌گناه معرفی شد.</p>
      <p>امسال نیز مستند برنده جایزه امی «ترک ناکجاآباد» درباره «مکایکل جکسون» رونمایی شد و در آن دو مرد درباره تجربه آزار و اذیتشان توسط «جکسون» در دهه ۹۰ میلادی صحبت کردند که این مستند با واکنش‌ جدی خانواده «جکسون» نیز رو به رو شد و آنها این مستند را فاقد اعتبار معرفی کردند.</p>
      <p>قرار است یک نمایش موزیکال نیز درباره «مایکل جکسون» از جولای ۲۰۲۰ در برادوی به روی صحنه برود.</p>
    </article>
  </body>
</html>