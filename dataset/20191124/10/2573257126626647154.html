<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/whatsapp-non-e-sicuro-chat-bocciate-telegram-avverte-gli-utenti-629318"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T10:10:49+00:00"/>
    <meta property="og:title" content="WhatsApp non è sicuro, chat bocciate: Telegram avverte gli utenti"/>
    <meta property="og:description" content="Telegram ammonisce l'avversario WhatsApp accusando Facebook di esporre volontariamente gli utenti a problemi di sicurezza. Ecco le dichiarazioni."/>
  </head>
  <body>
    <article>
      <h1>WhatsApp non è sicuro, chat bocciate: Telegram avverte gli utenti</h1>
      <h2>Telegram ammonisce l'avversario WhatsApp accusando Facebook di esporre volontariamente gli utenti a problemi di sicurezza. Ecco le dichiarazioni.</h2>
      <address><time datetime="2019-11-24T10:10:49+00:00">24 Nov 2019, 10:10</time> by <a rel="author">Domenico Pitasi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/telegram-sfida-WhatsApp.png"/>
      </figure>
      <p>Il CEO di Telegram è intervenuto nella questione sicurezza ammonendo <b>WhatsApp</b>. Facile pensare che si tratti di un modo per screditare l’avversario ma nelle parole di <i>Pavel Durov</i> si intravede una linea di continuità con i problemi cui tutti noi siamo incorsi in questi mesi. In questi ultimi giorni, difatti, l’ultimo episodio chiave ha rimandato ai pericoli del <a href="https://www.tecnoandroid.it/2019/11/20/whatsapp-rischio-sicurezza-attenti-a-scaricare-audio-e-video-dalle-chat-626729">video MP4</a>. Questo è chiaramente solo l’ultimo di una lunga serie di casi analoghi. Siamo realmente a rischio? Scopriamo che cosa è stato detto al riguardo dal celeberrimo rivale di Mark Zuckerberg.</p>
      <h3>WhatsApp è pericoloso: utenti incoscienti nell’uso delle chat, fate attenzione a Facebook!</h3>
      <p>Il <b>nuovo post</b> di <i>Durov</i> è stato redatto senza mezzi termini. <a href="https://t.me/durov/109">Dichiara</a> apertamente che:</p>
      <p>
        <i>“L’app non riesce a proteggere i messaggi degli utenti, ma viene costantemente utilizzata come cavallo di Troia per spiare foto e messaggi non WhatsApp</i>
      </p>
      <p><i>Facebook cerca di confondere il pubblico dicendo che non ci sono prove che la backdoor sia stata sfruttata dagli hacker e sottolinea che la maggior parte dei messaggi degli utenti di WhatsApp vengono inviati non crittografati ai server Apple e Google dichiarando come sia “molto improbabile” che questi errori di sicurezza di WhatsApp che consentono la sorveglianza siano accidentali”</i>.</p>
      <p>Secondo lo sviluppatore russo l’unica soluzione per arginare l’eventualità di una fuga di informazioni personali è quella di <b>eliminare WhatsApp</b> dal telefono. Le backdoor sembrano imperversare sul server di messaggistica mentre manca un impegno concreto a sostegno della privacy e della sicurezza della clientela.</p>
      <p><b>Telegram</b>, di contro, ha tutto il potenziale per emergere. Prova di design ed impegno per una comunicazione veramente segreta, l’app è da tempo usata da migliaia di utenti con funzioni che Facebook non è riuscita ancora a garantire. L’app rischia di insediare WhatsApp con una popolarità in crescita che potrebbe essere minata solo dalla promessa del’integrazione totale tra Facebook, Instagram e WhatsApp sotto un unico grande hub sociale.</p>
    </article>
  </body>
</html>