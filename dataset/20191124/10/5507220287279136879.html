<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188677/"/>
    <meta property="og:site_name" content="Janam TV"/>
    <meta property="article:published_time" content="2019-11-24T10:21:45+00:00"/>
    <meta property="og:title" content="ജമ്മു കശ്മീരില്‍ കരുതല്‍ തടങ്കലിലാക്കിയ പ്രമുഖ നേതാക്കളില്‍ നിന്ന് 11 മൊബൈല്‍ ഫോണുകള്‍ പിടികൂടി"/>
    <meta property="og:description" content="ശ്രീനഗര്‍: ആര്‍ട്ടിക്കിള്‍ 370 റദ്ദാക്കിയതിന്റെ ഭാഗമായി കരുതല്‍ തടങ്കലിലാക്കിയ നേതാക്കളെ പാര്‍പ്പിച്ച ഹോട്ടലില്‍ പോലീസിന്റെ മിന്നല്‍ പരിശോധന. നേതാക്കള്‍"/>
  </head>
  <body>
    <article>
      <h1>ജമ്മു കശ്മീരില്‍ കരുതല്‍ തടങ്കലിലാക്കിയ പ്രമുഖ നേതാക്കളില്‍ നിന്ന് 11 മൊബൈല്‍ ഫോണുകള്‍ പിടികൂടി</h1>
      <address><time datetime="2019-11-24T10:21:45+00:00">24 Nov 2019, 10:21</time> by <a rel="author">Janam TV Web Desk</a></address>
      <p>ശ്രീനഗര്‍: ആര്‍ട്ടിക്കിള്‍ 370 റദ്ദാക്കിയതിന്റെ ഭാഗമായി കരുതല്‍ തടങ്കലിലാക്കിയ നേതാക്കളെ പാര്‍പ്പിച്ച ഹോട്ടലില്‍ പോലീസിന്റെ മിന്നല്‍ പരിശോധന. നേതാക്കള്‍ അനധികൃതമായി മൊബൈല്‍ ഫോണ്‍ ഉപയോഗിക്കുന്നതായി ലഭിച്ച രഹസ്യ വിവരത്തിന്റെ അടിസ്ഥാനത്തിലാണ് എംഎല്‍എ ഹോസ്റ്റലില്‍ പോലീസ് പരിശോധന നടത്തിയത്. ശനിയാഴ്ച വൈകുന്നേരത്തോടെയാണ് പരിശോധന നടന്നത്.</p>
      <p>പരിശോധനയില്‍ പതിനൊന്ന് മൊബൈല്‍ ഫോണുകളാണ് പോലീസ് കണ്ടെത്തിയത്. തടവിലാക്കപ്പെട്ടവരുടെ മുറികളില്‍ നടത്തിയ പരിശോധനയിലാണ് മൊബൈലുകള്‍ പിടികൂടിയത്. എന്നാല്‍ മൊബൈല്‍ ഫോണുകള്‍ എങ്ങനെ ഇവരുടെ കൈവശം എത്തി എന്നത് സംബന്ധിച്ചുളള കാര്യങ്ങള്‍ അന്വേഷിച്ചു വരികയാണെന്ന് പോലീസ് അധികൃതര്‍ അറിയിച്ചു.</p>
      <p>ഓഗസ്റ്റ് 5ന് കേന്ദ്രസര്‍ക്കാര്‍ കശ്മീരിന്റെ സവിശേഷ അധികാരം റദ്ദാക്കിയതിന്റെ ഭാഗമായാണ് നേതാക്കളെ കരുതല്‍ തടങ്കലിലാക്കിയത്. സബ് ജയിലിനു പകരമായാണ് നേതാക്കളെ എംഎല്‍എ ഹോസ്റ്റലില്‍ പാര്‍പ്പിച്ചിരിക്കുന്നത്. കശ്മീര്‍ താഴ്‌വരയില്‍ അതിശൈത്യം അനുഭവപ്പെട്ടതോടെയാണ് സെന്റൗര്‍ ഹോട്ടലില്‍ നിന്ന് നേതാക്കളെ എംഎല്‍എ ഹോസ്റ്റലിലേക്ക് മാറ്റിയത്.</p>
    </article>
  </body>
</html>