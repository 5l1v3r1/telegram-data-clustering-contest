<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ince-bestepe-iddiasiyla-ilgili-konustu-chp-temiz-siyaset-diyorsa-once-bu-pisligi-temizlemelidir-890318"/>
    <meta property="og:site_name" content="Onedio"/>
    <meta property="article:published_time" content="2019-11-24T10:47:30+00:00"/>
    <meta property="og:title" content="İnce 'Beştepe' İddiasıyla İlgili Konuştu: 'CHP Temiz Siyaset Diyorsa Önce Bu Pisliği Temizlemelidir'"/>
    <meta property="og:description" content="Muharrem İnce, günlerdir ülke gündeminin en çok tartışılan konuları arasında yer alan 'Beştepe'ye gittiği iddiası' ile ilgili bir basın toplantısı düz..."/>
  </head>
  <body>
    <article>
      <h1>İnce 'Beştepe' İddiasıyla İlgili Konuştu: 'CHP Temiz Siyaset Diyorsa Önce Bu Pisliği Temizlemelidir'</h1>
      <address><time datetime="2019-11-24T10:47:30+00:00">24 Nov 2019, 10:47</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/muharrem-ince/50c5091cb815ea3842267b37">Muharrem İnce</a>, günlerdir ülke gündeminin en çok tartışılan konuları arasında yer alan 'Beştepe'ye gittiği iddiası' ile ilgili bir basın toplantısı düzenledi. Toplantıda <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> lideri <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>'na "Gel, beraber açıklama yapalım" dediğini ancak bir yanıt gelmediğini ifade eden İnce, "Ortada bir tezgah var, bir komplo var. Bunun sorumluları ortaya çıkarılmalıdır. CHP 82 milyona bunu anlatmalıdır. Bunu açıklamalıdır. Bu tezgahı kim kurdu? Temiz siyaset için bu tezgah temizlenmelidir." dedi. </h4>
      <h3>'Sayın genel başkan bir TV programında 'Şaşırmadım' dedi'</h3>
      <figure>
        <img src="https://img-s1.onedio.com/id-5dda5bb03917db9a1011e6ba/rev-0/w-500/s-e8a47b44d3041f252a65ab28d0539c6e2353b9a1.jpg"/>
      </figure>
      <p><a href="https://onedio.com/etiket/muharrem-ince/50c5091cb815ea3842267b37">Muharrem İnce</a>, gazeteci Rahmi Turan'ın hakkındaki 'Beştepe'ye gitti iddiası' ile ilgili bir basın toplantısı düzenledi. </p>
      <p>Haberi 'yalan' olarak nitelendiren İnce, konu gündeme gelince bir açıklama yapma ihtiyacı hissettiğini söyledi ve şu ifadeleri kullandı:</p>
      <blockquote>''Sayın genel başkan bir TV programında 'Şaşırmadım' dedi. Şaşırmadıysa demek ki önceden biliyor. 'Eyvah' dedim parti bir kaosun içine girecek diye hissettim.<br/>Çarşamba günü sayın Genel Başkan'a telefon açtım. 14 dakika sonra sayın Genel Başkan bana geri dönüş yaptı. 8 dakika 19 saniye kendisiyle konuştum.<br/>'Bakın burada bir yalan var. Yanınıza geleyim birlikte görüntü vereyim. Bu kişi ben değilim' dedim. 'Sana haber vereceğim' dedi, haber vermedi. Doğrusu bu açıklamayı 21 Kasım günü Sayın <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a> ile birlikte yapmaktı.''</blockquote>
      <h3>'Bu tezgahı kim kurdu ortaya çıkarılmalıdır'</h3>
      <figure>
        <img src="https://img-s1.onedio.com/id-5dda5e283f9ebdf61007511c/rev-0/w-500/s-4a8dd077b18ecf4d9f25d9e91b35b49ddd1b3f76.jpg"/>
      </figure>
      <p>İnce, sözlerini şöyle sürdürdü:</p>
      <blockquote>''Şimdi geldiğimiz noktada bir özet yapmak istiyorum. Bu haber yalan haber. Buraya <a href="https://onedio.com/etiket/muharrem-ince/50c5091cb815ea3842267b37">Muharrem İnce</a> gitmedi. Hiç kimse de gitmedi. Bu tezgahı kim kurdu ortaya çıkarılmalıdır.<br/>Cumhurbaşkanlığı seçim gecesi üretilen dedikoduların hepsi <a href="https://onedio.com/etiket/cumhuriyet-halk-partisi/50187b65295c0432640034ea">CHP</a> Genel Merkezi'nde üretilmiştir. Partideki küçük bir grup üretmiştir. Bu grup dedikodu üretmeye devam etmektedir. Bu grubun Muharrem İnce’den bu kadar çekinmeleri bana gurur veriyor. Ama milyonların umutları üzerinden entrika çevirenlerden de utanç duyuyorum.<br/>Beni yıpratmak için harcadıkları enerjiyi <a href="https://onedio.com/etiket/adalet-ve-kalkinma-partisi/50187b65295c0432640034e9">AKP</a>’ye karşı harcasalar emin olun iktidar olacağız. Bu kumpasçılar CHP’de bir prangadır.''</blockquote>
      <h3>'Bir çağrım da sayın Kılıçdaroğlu’nadır. 'Şaşırmadım, biliyorum isim veremem' dedi. Şaşırmadıysanız bunu biliyorsunuz demektir.'</h3>
      <figure>
        <img src="https://img-s2.onedio.com/id-5dda5e7bdfcd58f810748eb9/rev-0/w-500/s-db4d6c51a7c81abe0cbf9fee96ff232796e4add5.jpg"/>
      </figure>
      <blockquote>''<a href="https://onedio.com/etiket/cumhuriyet-halk-partisi/50187b65295c0432640034ea">CHP</a> temiz siyaset diyorsa önce bu pisliği temizlemelidir. Arınma buradan başlayabilir. Eğer bu tezgahı ortaya çıkarır, komployu kuranları partiden atarsan emin olun yeniden şahlanırız, arınırız, temizlenir.<br/>Bir çağrım da sayın <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>’nadır. 'Şaşırmadım, biliyorum isim veremem' dedi. Şaşırmadıysanız bunu biliyorsunuz demektir.<br/>'Saray komplosu' diyerek çıkamazsınız. Erdoğan’ın bu ülkeye çok kötülüğü var. Ben Saray'ı aklamıyorum.<br/>Ama bunu neresinde Saray. Erdoğan bunun neresinde. Çıktı meydan okudu.<br/>Saray bu memlekete çok kötülük yapmış olabilir ama bu başka bir şey. Sen Erdoğan’ın ağzına malzemeyi sen veriyorsun.<br/>Bu dedikoduyu ben yaymadım ki…''</blockquote>
      <h3>'Muhakkak hesaplaşacağız'</h3>
      <figure>
        <img src="https://img-s2.onedio.com/id-5dda5ed13f9ebdf610075123/rev-0/w-500/s-be91ea10fe9bf251db165890e7fd6c926e7e4614.jpg"/>
      </figure>
      <p>Parti sözcüsünün sessizliğinin kendisini yaraladığını söyleyen İnce, sözlerini şöyle sürdürdü:</p>
      <blockquote>''Kaynak ne diyor? ''<a href="https://onedio.com/etiket/cumhuriyet-halk-partisi/50187b65295c0432640034ea">CHP</a>’liden öğrendim <a href="https://onedio.com/etiket/kemal-kilicdaroglu/50187b65295c0432640034e8">Kılıçdaroğlu</a>’na da doğrulattım'' diyor. Demek ki CHP Genel Merkezi'nden çıkmış bu. Bunu bulmak boynumuzun borcudur.<br/>Haberi ilk gördüğümde “Bu CHP’li olamaz ama CHP’de bulunabilir” dedim.<br/>CHP’de bulunanlarla CHP’li olanlar aynı olamaz. CHP’li olanlar başka bir şeydir CHP’de bulunanlar başka bir şeydir.<br/>Muhakkak hesaplaşacağız. Hesaplaşmadan helalleşemeyiz. Helalleşmeyi de mutlaka sağlayacağız.<br/>Teşekkür etmem gerekenler var; başta sayın <a href="https://onedio.com/etiket/ugur-dundar/503fdcb9cc161f8ec1342469">Uğur Dündar</a>. Bu <a href="https://onedio.com/etiket/olay/57ceb76ded62790c040afa50">olay</a> önce kendisine geliyor. Bakıyor saçma sapan bir şey.<br/>Candaş Tolga Işık ona da geliyor. Bu arkadaşlarımız yazmıyor.''</blockquote>
      <h3>'Ben partinin evladı değil miyim. Sizde vicdan yok mu?'</h3>
      <figure>
        <img src="https://img-s1.onedio.com/id-5dda5f6a704d2f260f14ef88/rev-0/w-500/s-294185e07177a6c8af1a9341e837dcdb9236bbf0.jpg"/>
      </figure>
      <p><a href="https://onedio.com/etiket/muharrem-ince/50c5091cb815ea3842267b37">Muharrem İnce</a>, "Ben partinin evladı değil miyim. Sizce vidan yok mu?" ifadesini kullanarak, açıklamasını şu sözlerle sona erdirdi:</p>
      <blockquote>''Kötü insanlardan iyi yönetici olmaz. Bu partinin her kademesinde bulundum. Size bütün samimiyetimle söylüyorum hiçbir kişisel ikbal derdinde değilim. '80 yaşında yalan yazıyor bir gazeteci' dedim. Ben buraya çıkarken torunumu sevdim ve şunu dedim: Mücadelem sadece senin için. Kendim için neden mücadele edeceğim ben başarmışım zaten.<br/>Şu tarlada inek otlatıyordum. Ben başardım zaten.<br/>Derdim memleket, derdim ülkem, derdim çocuklarımız.<br/>Bu ülkenin Atatürkçülerine, sağcılarına, solcularına sesleniyorum ben sizin bildiğiniz Muharrem İnce’yim… Düz yerli, milli, kumpas bilmeyen, olduğu gibi doğruları söyleyen Muharrem İnce olmaya devam edeceğim.''</blockquote>
    </article>
  </body>
</html>