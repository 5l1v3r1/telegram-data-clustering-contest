<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/irak-ta-hukumet-kars-t-gosterilerde-en-az-5-kisi-hayat-n-kaybederken-120-den-fazla-kisi-ya"/>
    <meta property="og:site_name" content="euronews"/>
    <meta property="article:published_time" content="2019-11-24T10:13:52+00:00"/>
    <meta property="og:title" content="Irak'ta iktidar karşıtı gösterilerde en az 5 kişi öldü"/>
    <meta property="og:description" content="Irak’ın başkenti Bağdat ile ülkenin orta ve güney kentlerinde hükümet karşıtı gösterilerde en az 5 kişi hayatını kaybederken 120’den fazla kişi yaralandı."/>
  </head>
  <body>
    <article>
      <h1>Irak'ta iktidar karşıtı gösterilerde en az 5 kişi öldü</h1>
      <address><time datetime="2019-11-24T10:13:52+00:00">24 Nov 2019, 10:13</time> by <a rel="author">Euronews </a></address>
      <p>Irak’ın başkenti Bağdat ile ülkenin orta ve güney kentlerinde hükümet karşıtı gösterilerde en az 5 kişi hayatını kaybederken 120’den fazla kişi yaralandı.</p>
      <p>Ülkenin güneydeki Nasiriye kentinde polisin protestoculara ateş açması sonucu en az üç kişi hayatını kaybederken, 50’den fazla kişi yaralandı.</p>
      <p>Kentteki üç ana köprü etrafında toplanan göstericileri dağıtmak için önce göz yaşartıcı bomba ve plastik mermi kullanan polisin, daha sonra ateş açması görgü tanıklarına göre, en üz üç kişinin ölümüne neden oldu.</p>
      <p>Umm Qasr limanı yakınlarında da güvenlik güçleri ve göstericiler arasında arbede çıktı. Güvenlik güçlerinin açtığı ateş sonucu en az iki kişi hayatını kaybederken 70 kişi yaralandı.</p>
      <p>Çıkan arbede, limanı giriş ve çıkışları şu ana kadar engellemedi.</p>
      <h3>Irak'taki gösteriler</h3>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 333'un üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine protestolarda şiddet kullanılması talimatı vermekle suçladıkları Başbakan Adil Abdulmehdi ve yolsuzluk iddiaları gerekçesiyle hükümetin istifasını istiyor.</p>
      <ul>
        <li>
          <a href="https://tr.euronews.com/2019/11/21/bagdat-ta-hukumet-karsiti-gosterilerde-iki-kisi-oldu-38-kisi-yaralandi">Bağdat’ta hükümet karşıtı gösterilerde iki kişi öldü 38 kişi yaralandı</a>
        </li>
        <li>
          <a href="https://tr.euronews.com/2019/11/22/polis-gercek-mermi-kullandi-bagdat-taki-hukumet-karsiti-gosterilerde-4-kisi-oldu">Polis gerçek mermi kullandı Bağdat'taki hükümet karşıtı gösterilerde 4 kişi öldü</a>
        </li>
        <li>
          <a href="https://tr.euronews.com/2019/11/03/bush-a-ayakkab-firlatan-gazeteci-irak-gosterilerinde-on-safta-video">Bush'a ayakkabı fırlatan gazeteci Irak gösterilerinde ön safta</a>
        </li>
      </ul>
    </article>
  </body>
</html>