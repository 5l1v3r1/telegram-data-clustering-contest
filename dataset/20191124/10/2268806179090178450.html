<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://topsport.bg/box/uayldar-sledvashtiyat-mi-dvuboy-shte-bade-sreshtu-taysan-fyuri.html"/>
    <meta property="og:site_name" content="Topsport.bg"/>
    <meta property="article:published_time" content="2019-11-24T10:26:07+00:00"/>
    <meta property="og:title" content="Уайлдър: Следващият ми двубой ще бъде срещу Тайсън Фюри"/>
    <meta property="og:description" content="&quot;Не ми се отдава дължимото, но аз съм интелигентен боксьор&quot;"/>
  </head>
  <body>
    <article>
      <h1>Уайлдър: Следващият ми двубой ще бъде срещу Тайсън Фюри</h1>
      <address>
        <time datetime="2019-11-24T10:26:07+00:00">24 Nov 2019, 10:26</time>
      </address>
      <p>Дионтей Уайлдър (направи десета поредна защита на титлата си на Световния боксов съвет, нокаутирайки Луис Ортис в края на седмия рунд в дългоочаквания им реванш в Лас Вегас.</p>
      <p>След края на двубоя американецът обяви, че следващият му дуел ще бъде дори още по-вълнуващ за феновете реванш - срещу Тайсън Фюри.</p>
      <p>"Разбира се, че реваншът с Фюри е следващият мач, разбрали сме се за февруари месец. След това ще преследвам обединяващ двубой за всички титли, защото искам да има само един шампион. Тежката категория е прекалено тясна за толкова много шампиони, а и е объркващо за феновете. Ще има само един шампион, само едно лице, само едно име".</p>
      <p>"Не ми се отдава дължимото, но аз също съм интелигентен боксьор и точно така проведох мача. През цялото време го измервах и накрая намерих правилната дистанция, за да нанеса решителния удар", обясни Уайлдър.</p>
    </article>
  </body>
</html>