<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/dvorazova_olimpiyska_chempionka_z_biatlonu_znayshla_sobi_novu_profesiyu_n1238608"/>
    <meta property="og:site_name" content="24 Канал"/>
    <meta property="article:published_time" content="2019-11-24T10:46:00+00:00"/>
    <meta property="og:title" content="Дворазова олімпійська чемпіонка з біатлону знайшла собі нову професію"/>
    <meta property="og:description" content="Дворазова олімпійська чемпіонка німкеня Лаура Дальмаєр заявила, що в цьому сезоні буде працювати експертом німецького телеканалу ZDF на Кубку світу та чемпіонаті світу в Антхольці (Італія)."/>
  </head>
  <body>
    <article>
      <h1>Дворазова олімпійська чемпіонка з біатлону знайшла собі нову професію</h1>
      <address>
        <time datetime="2019-11-24T10:46:00+00:00">24 Nov 2019, 10:46</time>
      </address>
      <p>
        <b>Дворазова олімпійська чемпіонка німкеня Лаура Дальмаєр заявила, що в цьому сезоні буде працювати експертом німецького телеканалу ZDF на Кубку світу та чемпіонаті світу в Антхольці (Італія).</b>
      </p>
      <p>"Тепер офіційно! З грудня почну працювати з командою ZDF як експертка на окремих трансляціях з біатлону. Приступлю до нових обов'язків під час етапу Кубка світу в Ансі незадовго до Різдва. Також поділюся досвідом на етапі Кубка світу в Рупольдінгу і на чемпіонаті світу в Антхольці. Це ще одна цікава глава мого життя. Чекаю з нетерпінням", – написала Лаура Дальмаєр на у своїй сторінці в Інстаграм.</p>
      <figure>
        <embed-post data-src="https://www.instagram.com/p/B5AyFN1lSvj" data-service="Instagram"/>
      </figure>
      <p>До того ж раніше Дальмаєр в інтерв'ю Sport1.de розповіла, що хоче присвятити себе проблемам екології.</p>
      <p>"Я багато подорожую в горах. Коли спостерігаю, що льодовики поступово зникають, бачу в цьому тривожний знак. Ми можемо зробити багато речей в невеликих масштабах. Наприклад, пересуватися на велосипеді, а не на автомобілі. Цьому і хочу навчити дітей", – сказала біатлоністка.</p>
      <blockquote>Читайте також: <a href="https://24tv.ua/health/yak_nas_vbivaye_globalne_poteplinnya_trivozhni_grafiki_n1234027">Як нас вбиває глобальне потепління: тривожні графіки</a></blockquote>
      <p>Про завершення професійної кар'єри семиразова чемпіонка світу Лаура Дальмаєр оголосила 17 травня 2019 року. Таке рішення вона пояснила втратою мотивації продовжувати змагальну діяльність.</p>
      <p>Автор: Дмитро Попов</p>
    </article>
  </body>
</html>