<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.pl/2019/11/pierwszy-zwiastun-half-life-alyx-jest-napakowany-akcja/"/>
    <meta property="og:site_name" content="CHIP"/>
    <meta property="article:published_time" content="2019-11-24T10:33:50+00:00"/>
    <meta property="og:title" content="Pierwszy zwiastun Half-Life: Alyx jest napakowany akcją"/>
    <meta property="og:description" content="Valve w końcu odsłoniło karty. &quot;Half-Life: Alyx&quot; to wyskobudżetowa, pełnoprawna część uwielbianej przez graczy serii. Pierwszy zwiastun ujawnia mechanikę, zbliżoną do gry &quot;Blood &amp; Truth&quot;. Valve w końcu odsłoniło karty. &quot;Half-Life: Alyx&quot; to wyskobudżetowa, pełnoprawna część uwielbianej przez graczy serii. Pierwszy zwiastun ujawnia mechanikę, zbliżoną do gry &quot;Blood &amp; Truth&quot;. Zgodnie z zapowiedzią sprzed dwóch dni Valve przedstawiło więcej informacji o swojej nadchodzącej produkcji. Tak jak sugerował wpis na Twitterze, „Half-Life: Alyx” będzie grą dostępną wyłącznie na pecetowych goglach VR. Jej mechanika oraz oprawa wizualna zostały zaprojektowane właśnie z myślą o wirtualnej rzeczywistości. Dlatego tytuł nie będzie miał odrębnego trybu do tradycyjnych ekranów komputerowych. Zainteresowani mogą już zakupić produkcję w przedsprzedaży na Steamie w cenie 193,49 zł. Jest to 10% taniej niż w dniu premiery, którą zaplanowano na marzec 2020 roku. W „Half-Life: Alyx” wcielamy się w postać tytułowej dziewczyny, znanej z…"/>
  </head>
  <body>
    <article>
      <h1>Pierwszy zwiastun Half-Life: Alyx jest napakowany akcją</h1>
      <address><time datetime="2019-11-24T10:33:50+00:00">24 Nov 2019, 10:33</time> by <a rel="author">Sylwia Zimowska</a></address>
      <p>
        <b>Valve w końcu odsłoniło karty. "Half-Life: Alyx" to wyskobudżetowa, pełnoprawna część uwielbianej przez graczy serii. Pierwszy zwiastun ujawnia mechanikę, zbliżoną do gry "Blood &amp; Truth".</b>
      </p>
      <p>Zgodnie z <a href="https://www.chip.pl/2019/11/w-koncu-zapowiedziano-half-life-alyx/">zapowiedzią</a> sprzed dwóch dni Valve przedstawiło więcej informacji o swojej nadchodzącej produkcji. Tak jak sugerował wpis na Twitterze, „Half-Life: Alyx” będzie grą dostępną wyłącznie na pecetowych goglach VR. Jej mechanika oraz oprawa wizualna zostały zaprojektowane właśnie z myślą o wirtualnej rzeczywistości. Dlatego tytuł nie będzie miał odrębnego trybu do tradycyjnych ekranów komputerowych. Zainteresowani mogą już zakupić produkcję w przedsprzedaży na <a href="https://store.steampowered.com/app/546560/HalfLife_Alyx/">Steamie</a> w cenie 193,49 zł. Jest to 10% taniej niż w dniu premiery, którą zaplanowano na marzec 2020 roku.</p>
      <figure>
        <iframe src="https://www.youtube.com/embed/O2W0N3uKXmo" width="640" height="360" data-service="Youtube" scrolling="no"/>
      </figure>
      <p>W „Half-Life: Alyx” wcielamy się w postać tytułowej dziewczyny, znanej z poprzednich części. Wraz ze swoim ojcem Alyx będzie musiała stworzyć ruch oporu przeciwko imperium obcej rasy – Combine. Ta para jednych z największych naukowców na Ziemi będzie musiała rozwiązywać zagadki logiczne, wytwarzać broń oraz brać udział w konfrontacjach z wrogiem.</p>
      <p>Jeżeli chodzi o mechanikę, gra bardzo mocno przypomina <a href="https://www.chip.pl/2019/06/recenzja-blood-truth-w-skorze-bohatera/">„Blood &amp; Truth”</a> z PlayStation VR. Widzimy tu podobne sekwencje z chowaniem się za osłonami, interakcjami z obiektami i akcją „na szynach”. Nowa produkcja Valve jak na grę VR wygląda naprawdę świetnie. Modele postaci i szczegóły świata sprawiają, że śmiało można by pomylić ją z tradycyjną grą na PC.</p>
      <figure>
        <img src="https://www.chip.pl/uploads/2019/11/yGe6itHojiViiyuIYzWrigtrCbgy7iTV.jpg"/>
        <figcaption>Oprawa wizualna przynajmniej na zwiastunie wygląda rewelacyjnie (fot. Valve)</figcaption>
      </figure>
      <p>A co z wielce wyczekiwanym „Half-Life 3”? Valve powiedziało redakcji The Verge, że sequel nadal ma szansę powstać. Studio ukierunkowało swoje siły w rozwój VR, ale jeżeli „Alyx” odniesie sukces, niewykluczone, że trzecia część sagi znajdzie się na tapecie producenta. | CHIP</p>
      <p>0 +1 +3</p>
    </article>
  </body>
</html>