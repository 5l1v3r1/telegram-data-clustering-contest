<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/maia-sandu-sa-alegem-presedintele-care-va-sprijini-republica-moldova-pe-calea-integrarii-europene.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T10:15:21+00:00"/>
    <meta property="og:title" content="Maia Sandu: Să alegem preşedintele care va sprijini Republica Moldova pe calea integrării europene"/>
    <meta property="og:description" content="Preşedinta Partidului Acţiune şi Solidaritate (PAS), fostul premier al Republicii Moldova, Maia Sandu, i-a îndemnat pe cetăţenii Republicii Moldova care"/>
  </head>
  <body>
    <article>
      <h1> Maia Sandu: Să alegem preşedintele care va sprijini Republica Moldova pe calea integrării europene </h1>
      <address><time datetime="2019-11-24T10:15:21+00:00">24 Nov 2019, 10:15</time> by <a rel="author">Redacția</a></address>
      <p>Preşedinta Partidului Acţiune şi Solidaritate (PAS), fostul premier al Republicii Moldova, Maia Sandu, i-a îndemnat pe cetăţenii Republicii Moldova care deţin şi cetăţenie română să meargă la vot, pentru a alege un preşedinte al României care să sprijine republica pe calea integrării europene, informează duminică Radio Chişinău, potrivit Agerpres.</p>
      <p>‘Astăzi românii merg la vot să-şi aleagă Preşedintele. Este şi obligaţia noastră, a sutelor de mii de cetăţeni moldoveni care au şi cetăţenie română, să mergem la vot şi să alegem un Preşedinte care să fie garantul modernizării României. La fel de important, să alegem Preşedintele care va sprijini Republica Moldova pe calea integrării europene, care ne va susţine în eforturile noastre de combatere a corupţiei şi de construire a unei justiţii independente. Va îndemn sa mergeţi la vot!’, a scris Maia Sandu pe contul sau de Facebook.</p>
    </article>
  </body>
</html>