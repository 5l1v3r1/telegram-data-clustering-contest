<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/502266-nikolaj-pavlov-u-shahtera-i-dinamo-budut-esche-igry-mezhdu-soboj-tam-uzhe-budet-ponyatno-kakie-u-kogo-shansy"/>
    <meta property="og:site_name" content="Dynamomania.com"/>
    <meta property="article:published_time" content="2019-11-24T10:49:00+00:00"/>
    <meta property="og:title" content="Николай ПАВЛОВ: &quot;У &quot;Шахтера&quot; и &quot;Динамо&quot; будут еще игры между собой, там уже будет понятно, какие у кого шансы&quot;"/>
    <meta property="og:description" content="Колишній тренер «Маріуполя» та «Динамо» поділився очікуваннями від матчу двох своїх колишніх команд."/>
  </head>
  <body>
    <article>
      <h1>Николай ПАВЛОВ: "У "Шахтера" и "Динамо" будут еще игры между собой, там уже будет понятно, какие у кого шансы"</h1>
      <address>
        <time datetime="2019-11-24T10:49:00+00:00">24 Nov 2019, 10:49</time>
      </address>
      <p>Колишній тренер «Маріуполя» та «Динамо» поділився очікуваннями від матчу двох своїх колишніх команд.</p>
      <p>- Очікую побачити хороший футбол. З огляду на те, що багато динамівців брали участь у матчах за свої збірні, їм буде складніше, ніж «Маріуполю». Сподіваємося на прогрес у грі динамівців.</p>
      <p>
        <b>- Чим буде цікаве це протистояння для вболівальників?</b>
      </p>
      <p>- Якщо буде грати Шапаренко, це буде цікаво, оскільки він буде виступати проти колишньої команди. Після того, як збірна України порадувала вболівальників, хочеться, щоб і клуби приємно здивували своєю грою.</p>
      <p>
        <b>- «Маріуполь» заслужено займає шосту позицію? Або ж може претендувати на вищі місця?</b>
      </p>
      <p>- Читав інтерв'ю їхнього генерального директора, що вони ставлять перед собою завдання – призове місце та путівка до групового етапу Ліги Європи. Тому вони будуть робити все можливе для цього. Але це буде важко, тому що я впевнений у перемозі киян.</p>
      <p>
        <b>- Чи зможе «Динамо» наздогнати «Шахтар»?</b>
      </p>
      <p>- Не думаю, що тренерський штаб зараз думає про це. Вони працюють над поліпшенням гри команди. Якщо буде гра – будуть очки. У «Шахтаря» та «Динамо» будуть ще ігри між собою, там уже буде зрозуміло, які у кого шанси.</p>
      <p>
        <b>- Попов дивує своєю грою. Чи можна сказати, що він забронював собі місце у стартовому складі?</b>
      </p>
      <p>- Так. А ще радий, що коли «Динамо» проводило контрольний матч із «Оболонню-Бровар», грав Сирота, який є вихованцем киян. Коли юнацька команда «Динамо» виступала в Юнацькій Лізі УЄФА, гра пари Попов – Сирота мене дуже порадувала. Сподіваюся на прогрес не лише Попова, а й Олександра. Ще в «Зорі» та «Дніпрі-1» багато молодих талановитих динамівців. Якщо вони повернуться з оренди, в «Динамо» конкуренція буде величезною.</p>
      <p>
        <b>- Де Пена в поєдинку з «Оболонню-Бровар» забив чотири голи, віддав гольову передачу. Він виграє конкуренцію у Вербича, Родрігеса?</b>
      </p>
      <p>- Чемпіонат довгий, ще й достатньо ігор у Кубку та Лізі Європи. Має бути в обоймі більше, ніж 15-16 гравців. Де Пена – саме той гравець, який добре виходить на заміну та стабільно грає, коли виступає з перших хвилин.</p>
      <footer>Источник: <a href="http://www.fcdynamo.kiev.ua/">Официальный сайт "Динамо" Киев</a></footer>
    </article>
  </body>
</html>