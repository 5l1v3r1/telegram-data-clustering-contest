<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/galeri/futbol/caglar-soyuncu-ingilterede-yine-mansetlerde"/>
    <meta property="og:site_name" content="FotoMaç"/>
    <meta property="article:published_time" content="2019-11-24T10:19:00+00:00"/>
    <meta property="og:title" content="Çağlar Söyüncü İngiltere'de yine manşetlerde!"/>
    <meta property="og:description" content="İngiltere Premier Lig takımlarından Leicester City formasıyla rüya gibi bir sezon geçiren Çağlar Söyüncü, her hafta manşetlere çıkmayı başarıyor. Milli yıldız, Brighton ile oynadıkları karşılaşma sonrası 'maçın adamı' seçildi. İşte Avrupa'nın majör liglerinde forma giyen milli futbolcuların performansları..."/>
  </head>
  <body>
    <article>
      <h1>Çağlar Söyüncü İngiltere'de yine manşetlerde!</h1>
      <address>
        <time datetime="2019-11-24T10:19:00+00:00">24 Nov 2019, 10:19</time>
      </address>
      <p>
        <b>İngiltere Premier Lig takımlarından Leicester City formasıyla rüya gibi bir sezon geçiren Çağlar Söyüncü, her hafta manşetlere çıkmayı başarıyor. Milli yıldız, Brighton ile oynadıkları karşılaşma sonrası 'maçın adamı' seçildi. İşte Avrupa'nın majör liglerinde forma giyen milli futbolcuların performansları...</b>
      </p>
      <figure>
        <img src="https://iaftm.tmgrup.com.tr/b2b0aa/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579610271.jpg&amp;mw=1000&amp;l=1"/>
        <figcaption>İngiltere Premier Lig takımlarından Leicester'ın Brighton'ı 2-0 mağlup ettiği maçta 90 dakika süre alan Çağlar Söyüncü, karşılaşmayı yüzde 94 pas isabet oranıyla tamamladı. Mücadelenin ardından milli yıldız, taraftar oylarıyla maçın adamı seçildi.</figcaption>
      </figure>
      <figure>
        <img src="https://iaftm.tmgrup.com.tr/e793cd/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579609145.jpg&amp;mw=1000&amp;l=1"/>
        <figcaption>İngiltere'de forma giyen bir diğer milli yıldız Cenk Tosun'un ilk 11'de başladığı ve 90 dakika sahada kaldığı maçta Everton, sahasında Norwich City'ye 2-0 mağlup oldu. Milli futbolcu, hücumda etkili olsa da ağları sarsmayı başaramadı.</figcaption>
      </figure>
      <figure>
        <img src="https://iaftm.tmgrup.com.tr/f642db/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579608266.jpg&amp;mw=1000&amp;l=1"/>
        <figcaption>Almanya Bundesliga takımlarından Düsseldorf'ta forma giyen Kaan Ayhan, takımının Bayern Münih'i ağırladığı mücadelede 90 dakika oynadı. Güçlü rakibi karşısında varlık gösteremeyen ev sahibi takım sahadan 4-0'lık mağlubiyetle ayrıldı.</figcaption>
      </figure>
      <figure>
        <img src="https://iaftm.tmgrup.com.tr/b21656/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579606640.jpg&amp;mw=1000&amp;l=1"/>
        <figcaption>Almanya'da haftanın dikkat çeken karşılaşması Werder Bremen ile Schalke arasında oynandı. Nuri Şahin 11'de başladığı mücadelede 55 dakika sahada kalırken, Schalke forması giyen Ozan Kabak 90 dakika oynadı.</figcaption>
      </figure>
      <figure>
        <img src="https://iaftm.tmgrup.com.tr/35b704/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579603934.jpg&amp;mw=1000&amp;l=1"/>
        <figcaption>Schalke forması giyen bir diğer milli futbolcu Ahmed Kutucu ise yedek kulübesinde başladığı karşılaşmada şans bulamadı. Mücadele Schalke'nin 2-1'lik üstünlüğü ile sona erdi.</figcaption>
      </figure>
      <figure>
        <img src="https://iaftm.tmgrup.com.tr/d78b8e/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579805149.jpg&amp;mw=1000&amp;l=1"/>
        <figcaption>Fransa Ligue 1'de Lille'in PSG'ye konuk olduğu maçta Zeki Çelik 90 dakika forma giydi, Yusuf Yazıcı ise 78'de oyuna dahil oldu. Paris ekibinin 2-0 galip geldiği maç sonrası Lille taraftarları oyuna girdikten sonra kısa süre içerisinde hücumu hareketlendiren Yusuf Yazıcı'nın geç alındığı gerekçesiyle teknik direktöre büyük tepki gösterdiler.</figcaption>
      </figure>
      <figure>
        <img src="https://iaftm.tmgrup.com.tr/eca8e4/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579609653.jpg&amp;mw=1000&amp;l=1"/>
        <figcaption>İtalya Serie A'da Juventus'un Atalanta'ya konuk olduğu mücadelenin kadrosunda yer alan milli stoper Merih Demiral maçta forma giymedi. Konuk ekip rakibini 3-1 mağlup etti.</figcaption>
      </figure>
      <figure>
        <img src="https://iaftm.tmgrup.com.tr/85a521/0/0/0/0/0/0?u=https://iftm.tmgrup.com.tr/album/2019/11/24/caglar-soyuncu-ingilterede-yine-mansetlerde-1574579600507.jpg&amp;mw=1000&amp;l=1"/>
        <figcaption>İtalya'nın bir diğer devi Milan'da forma giyen Hakan Çalhanoğlu ise sarı kart cezalısı olduğu için Napoli maçında oynayamadı. Karşılaşma 1-1 berabere sona erdi.</figcaption>
      </figure>
    </article>
  </body>
</html>