<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2409413,Zabojczy-prawy-prosty-Wildera-Czas-na-rewanz-z-Furym"/>
    <meta property="og:site_name" content="Polskie Radio"/>
    <meta property="article:published_time" content="2019-11-24T10:59:00+00:00"/>
    <meta property="og:title" content="Zabójczy prawy prosty Wildera. Czas na rewanż z Furym"/>
    <meta property="og:description" content="Niepokonany na zawodowych ringach Amerykanin Deontay Wilder po raz 10. obronił pas bokserskiego mistrza świata WBC kategorii ciężkiej. W Las Vegas znokautował w siódmej rundzie Kubańczyka Luisa Ortiza."/>
  </head>
  <body>
    <article>
      <h1>Zabójczy prawy prosty Wildera. Czas na rewanż z Furym</h1>
      <address>
        <time datetime="2019-11-24T10:59:00+00:00">24 Nov 2019, 10:59</time>
      </address>
      <p>
        <b>Niepokonany na zawodowych ringach Amerykanin Deontay Wilder po raz 10. obronił pas bokserskiego mistrza świata WBC kategorii ciężkiej. W Las Vegas znokautował w siódmej rundzie Kubańczyka Luisa Ortiza.</b>
      </p>
      <ul>
        <li>
          <b>Wilder znów okazał się lepszy od Ortiza, w poprzednim roku zwyciężył w 10. rundzie, ale do momentu przerwania walki rewanżowej na punkty prowadził pretendent - 59:55, 59:55, 58:56</b>
        </li>
        <li>
          <b>W siódmej rundzie też wygrywał Kubańczyk, ale w samej końcówce wielką klasę pokazał Wilder, który trafił prawym prostym i zakończył pojedynek</b>
        </li>
        <li>
          <b>Wcześniej rywalizacja nie była porywającym widowiskiem z powodu pasywnej postawy czempiona. Długo czekał na swoją szansę</b>
        </li>
      </ul>
      <p>- W końcu doczekałem się właściwego momentu i wyprowadziłem uderzenie - stwierdził Wilder, podkreślając, że ma "wysoki iloraz inteligencji".<br/><br/>Przeciwnik dodał: "Próbowałem wstać... Myślę, że liczenie trwało trochę szybciej niż sądziłem".<br/><br/>- Potrzebuję idealnych dwóch sekund, aby odnieść zwycięstwo i jestem pewny, że szybko zwyciężę w sobotę. Wiem, że jestem najlepszy na świecie - przyznał przed walką 34-letni Wilder, który w profesjonalnej karierze wygrał 42 walki, w tym 41 przed czasem. Rok temu zremisował z Anglikiem Tysonem Furym. Wilder zapowiedział, że chce rewanżu. Walka ma się odbyć w 2020 roku.</p>
      <figure>
        <iframe data-src="https://twitter.com/SkySportsBoxing/status/1198482344149172224?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na tej samej gali Meksykanin Leo Santa Cruz (37-1-1, 19 KO) wywalczył wakujący tytuł WBA wagi super piórkowej, pokonując na punkty 115:112, 117:110, 117:110 urodzonego w Meksyku reprezentanta Stanów Zjednoczonych Miguela Floresa (24-3, 12 KO).<br/><br/>Natomiast w walce o trofeum WBA w super koguciej pięściarz z USA Brandon Figueroa (20-0-1, 15 KO) zremisował z meksykańskim rywalem Julio Ceją (32-4-1, 28 KO). Pas pozostał przy Figueroi.</p>
      <p>kp</p>
      <related>
        <a href="https://www.polskieradio.pl/5/4147/Artykul/2401915,Szpilka-zmienia-plany-walka-z-Wlodarczykiem-sie-oddala-Przyjdzie-czas-i-na-niego"/>
      </related>
      <related>
        <a href="https://www.polskieradio.pl/5/4147/Artykul/2405089,Blachowicz-wygrywa-i-chce-walczyc-z-Jonesem-Teraz-albo-nigdy"/>
      </related>
    </article>
  </body>
</html>