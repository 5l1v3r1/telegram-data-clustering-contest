<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/politica/sondaggi-politici-in-emilia-romagna-bonaccini-e-avanti-di-due-punti-al-46-borgonzoni-al-44/"/>
    <meta property="og:site_name" content="fanpage.it"/>
    <meta property="article:published_time" content="2019-11-24T10:38:32+00:00"/>
    <meta property="og:title" content="Sondaggi politici, in Emilia-Romagna Bonaccini è avanti di due punti (al 46%). Borgonzoni al 44%"/>
    <meta property="og:description" content="Secondo il sondaggista Alessandro Amadori In Emilia-Romagna, dove si vota il prossimo 26 gennaio, Bonaccini è avanti, con il 46% contro il 44% della senatrice leghista Borgonzoni. Il numero di indecisi è ancora elevato, pari al 25%. 'Sarà determinante la campagna elettorale', ha sottolineato Amadori."/>
  </head>
  <body>
    <article>
      <h1>Sondaggi politici, in Emilia-Romagna Bonaccini è avanti di due punti (al 46%). Borgonzoni al 44%</h1>
      <h2>Secondo il sondaggista Alessandro Amadori In Emilia-Romagna, dove si vota il prossimo 26 gennaio, Bonaccini è avanti, con il 46% contro il 44% della senatrice leghista Borgonzoni. Il numero di indecisi è ancora elevato, pari al 25%. “Sarà determinante la campagna elettorale”, ha sottolineato Amadori.</h2>
      <address><time datetime="2019-11-24T10:38:32+00:00">24 Nov 2019, 10:38</time> by <a rel="author" href="https://www.fanpage.it/author/annalisacangemi/" target="_blank">Annalisa Cangemi</a></address>
      <figure>
        <img src="https://static.fanpage.it/wp-content/uploads/2019/11/borgonzoni-bonaccini-1200x900.jpg"/>
      </figure>
      <p>Stefano Bonaccini, e la candidata di centrodestra, espressa dalla Lega, <b>Lucia Borgonzoni</b>. Il primo sarebbe in vantaggio di due punti sulla seconda.</p>
      <p>Sono queste le stime elaborate dal sondaggista <b>Alessandro Amadori<a href="http://www.affaritaliani.it/politica/elezioni-emilia-sondaggio-il-colpo-di-scena-dopo-rousseau-ecco-chi-e-in-testa-638872.html?refresh_ce"> per Affaritaliani.it.</a></b> L'analisi è stata effettuata a seguito della votazione su Rousseau, che ha sancito la presenza del Movimento 5 Stelle per la prossima tornata elettorale.</p>
      <p>Secondo la rilevazione il presidente uscente della Regione ed esponente del Partito Democratico <b>Bonaccini si attesta al 46% contro il 44% della senatrice leghista Borgonzoni</b>. Il M5s ha appunto stabilito che correrà da solo: il suo candidato, che non è stato ancora stabilito, sarebbe al 7% il candidato dei 5 Stelle; altri sono al 3%.</p>
      <p>Il leader pentastellato ha incontrato nei giorni scorsi il deputato Paolo Parentela – coordinatore dei Cinque stelle in Calabria, che ha lasciato la propria carica – il consigliere regionale Andrea Bertani e il senatore Gabriele Lanzi, rispettivamente, i coordinatori di Calabria ed Emilia-Romagna. Ma se per la Calabria, in queste ore, è spuntato il nome di <b><a href="https://www.fanpage.it/politica/elezioni-regionali-calabria-il-candidato-alla-presidenza-del-movimento-5-stelle-e-francesco-aiello/">Francesco Aiello</a></b>, attualmente docente di Politica Economica presso l'Università della Calabria, che dpvrebbe essere il candidato designato per la Regione del Sud, per l'Emilia-Romagna, sembra che la partita sia ancora aperta.</p>
      <p>La quota di indecisi è ancora elevata, e pari al 25%. "Sarà determinante la campagna elettorale", ha sottolineato Amadori.</p>
      <p>La sensazione è che<b> a essere forte non sia tanto il Pd quanto proprio Bonaccini</b>, che si è conquistato durante il suo mandato la fiducia dei cittadini. Per Matteo Salvini non sarà semplice scalfire il consenso del candidato del Pd: dovrà spostarsi su temi nazionali per poter dare una spallata ai suoi avversari.</p>
    </article>
  </body>
</html>