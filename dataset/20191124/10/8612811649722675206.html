<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/maharashtra/news/hearing-on-maharsahtra-drama-in-supreme-court-263204"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T10:47:09+00:00"/>
    <meta property="og:title" content="महाराष्ट्र के 'महा ड्रामे' में नया मोड़, सुप्रीम कोर्ट में होगी सुनवाई"/>
    <meta property="og:description" content="नई दिल्लीः महाराष्ट्र के सियासी ड्रामे में एक और नया मोड़ आ गया है। रातों रात एनसीपी के समर्थन से सरकार बनाने वाली बीजेपी पर अब एनसीपी, कांग्रेस और शिवसेना हावी होती हुई दिखाई दे रही है। सियासी लड़ाई अब कोर्ट के दरवाजे तक पहुंच गई है और तीनों पार्टियों की तरफ से दायर की गई याचिका पर आज सुप्रीम कोर्ट में सुनवाई होने वाली है। "/>
  </head>
  <body>
    <article>
      <h1>महाराष्ट्र के 'महा ड्रामे' में नया मोड़, सुप्रीम कोर्ट में होगी सुनवाई</h1>
      <address><time datetime="2019-11-24T10:47:09+00:00">24 Nov 2019, 10:47</time> by <a rel="author">manpreet</a></address>
      <p>नई दिल्लीः महाराष्ट्र के सियासी ड्रामे में एक और नया मोड़ आ गया है। रातों रात एनसीपी के समर्थन से सरकार बनाने वाली बीजेपी पर अब एनसीपी, कांग्रेस और शिवसेना हावी होती हुई दिखाई दे रही है। सियासी लड़ाई अब कोर्ट के दरवाजे तक पहुंच गई है और तीनों पार्टियों की तरफ से दायर की गई याचिका पर आज सुप्रीम कोर्ट में सुनवाई होने वाली है। </p>
      <p>दरअसल, रात के अंधेरे में जहां बीजेपी ने विधायकों को अपनी तरफ करके सरकार बना ली और सबको चौंका दिया, उससे अगली शाम ही शरद पवार ने भी अपना रौद्र रुप दिखाते हुए कांग्रेस और शिवसेना के साथ मिलकर राज्यपाल के फैसले को रद्द करने और तुरंत फ्लोर टेस्ट करने की मांग करते हुए सुप्रीम कोर्ट में याचिका दायर की है। आज साढ़े 11 बजे इस मामले की सुनवाी होनीहै और उसके बाद जो नतीजा निकलेगा, वो देखने लायक होगा। </p>
      <p>तीनों पार्टियों की ओर से याचिका दायर करने वाले वकील सुनील फर्नांडीस ने कहा कि इस याचिका पर सुप्रीम कोर्ट रविवार को सुनवाई  करेगा। इस मामले पर सुबह साढ़े ग्यारह बजे सुनवाई शुरू होगी। विशेष बेंच इस मामले की सुनवाई करेगी। जस्टिस एनवी रमन्ना, जस्टिस अशोक भूषण और जस्टिस संजीव खन्ना इस याचिका पर सुनवाई करेंगे। तीनों पार्टियों ने शिवसेना प्रमुख उद्धव ठाकरे के नेतृत्व में सरकार बनाने के लिए उन्हें आमंत्रित करने का राज्यपाल भगत सिंह कोश्यारी को निर्देश देने की भी मांग की। यह भी कहा गया है कि उनके पास 144 से ज्यादा विधायकों का समर्थन है। याचिकाकर्ताओं ने आरोप लगाया कि राज्यपाल ने ‘भेदभावपूर्ण व्यवहार’ किया और ‘‘बीजेपी द्वारा सत्ता पर कब्जा किए जाने में उन्होंने खुद को मोहरा बनने दिया।’’<br/> </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Hearing on Maharsahtra drama in Supreme Court</p>
    </article>
  </body>
</html>