<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/na-rivnenshchyni-upiimaly-zlodiia-v-zakoni-iakoho-vzhe-vydvorialy-z-krainy-203373.html"/>
    <meta property="og:site_name" content="5 канал"/>
    <meta property="article:published_time" content="2019-11-24T10:44:00+00:00"/>
    <meta property="og:title" content="На Рівненщині упіймали злодія в законі, якого вже видворяли з країни"/>
    <meta property="og:description" content="Правоохоронці дізнались про його повернення та маршрут, яким він мав дістатися столиці"/>
  </head>
  <body>
    <article>
      <h1>На Рівненщині упіймали злодія в законі, якого вже видворяли з країни</h1>
      <address>
        <time datetime="2019-11-24T10:44:00+00:00">24 Nov 2019, 10:44</time>
      </address>
      <p>Тенгіз Чарай також відомий як "Тенго Пітерський", видворення якого з України відбулось місяць тому, затриманий на Рівненщині.</p>
      <p>Правоохоронці дізнались про його повернення та маршрут, яким він мав дістатися столиці. Вночі 22 листопада на трасі "Київ-Чоп" у Рівненській області громадянина затримали. Надати документи він не зміг, маючи лише підроблене водійське посвідчення. Номера автівки, на якій він пересувався, теж мали ознаки підробки.</p>
      <p>Попри заборону в’їзду, упродовж останніх трьох років "Тенго Пітерський" кілька разів перетинав кордон України. Всі рази він був депортований до Туреччини, останній раз це було у жовтні цього року.</p>
      <p>За даними правоохоронців Тенгіз Чарай отримав своє кримінальне звання "злодій у законі" у 2014 році у російському Санкт-Петербурзі. В Україні мав намір налагодити контроль та перерозподіл грошей, отриманих від крадіжок. Проте, за словами затриманого, їхав з дружнім візитом до старих друзів.</p>
    </article>
  </body>
</html>