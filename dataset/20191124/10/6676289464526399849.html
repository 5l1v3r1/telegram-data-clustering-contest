<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/sport/benny-adegbuyi-vot-chicago-327230.html"/>
    <meta property="og:site_name" content="Observator"/>
    <meta property="article:published_time" content="2019-11-24T10:54:00+00:00"/>
    <meta property="og:title" content="După victoria de la Glory 71, Benny Adegbuyi a votat la Chicago"/>
    <meta property="og:description" content="Luptătorul român Benny Adegbuyi a obţinut o victorie spectaculoasă în gala Glory 71, desfăşurată la Chicago, însă efortul depus în ring nu l-a împiedicat să-şi exercite şi dreptul de a vota la alegerile prezidenţiale."/>
  </head>
  <body>
    <article>
      <h1>După victoria de la Glory 71, Benny Adegbuyi a votat la Chicago</h1>
      <address><time datetime="2019-11-24T10:54:00+00:00">24 Nov 2019, 10:54</time> by <a rel="author">Redactia Observator</a></address>
      <p>
        <b>
          <b>Luptătorul român Benny Adegbuyi a obţinut o victorie spectaculoasă în gala Glory 71, desfăşurată la Chicago, însă efortul depus în ring nu l-a împiedicat să-şi exercite şi dreptul de a vota la alegerile prezidenţiale.</b>
        </b>
      </p>
      <p>Vineri seara, în gala Glory 71, Benny l-a învins, cu o decizie unanimă, pe D'Angelo Marshall, din Curacao, locul 3 mondial la categoria grea, în versiunea Glory.</p>
      <h3>Mesajul transmis de Benny Adegbuyi, după ce a votat la Chicago</h3>
      <p>Succesul, obţinut după un meci dominat clar de sportivul român, îi oferă lui Benny posibilitatea de a reintra în lupta pentru centura de campion mondial deţinută în acest moment de olandezul Rico Verhoeven.</p>
      <p>A fost a 34-a victorie obţinută de Benny, din 40 de meciuri disputate la profesionişti pe reguli de kickboxing.</p>
      <p>La doar câteva ore după succesul obţinut în gala Glory 71, Benny a găsit puterea necesară să-şi exercite dreptul de a vota pentru alegerile prezidenţiale din România.</p>
      <p>A votat la una dintre secţiile deschise la Chicago, iar apoi a transmis următorul mesaj: "<i>Deși sunt la mii de kilometri depărtare de casă, astăzi am votat la Chicago. Astăzi e ziua în care vocea noastră contează cu adevărat. Mergeți la vot</i>".</p>
    </article>
  </body>
</html>