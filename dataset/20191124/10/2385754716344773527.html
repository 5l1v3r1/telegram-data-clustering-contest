<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/598825/zintan-gia-mpeil-einai-ola-kala"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T10:11:00+00:00"/>
    <meta property="og:title" content="Ζιντάν για Μπέιλ: «Είναι όλα καλά»"/>
    <meta property="og:description" content="«Ασπίδα» μπήκε στον Μπέιλ ο Γάλλος προπονητής της Ρεάλ, με αφορμή τις αποδοκιμασίες των οπαδών προς αυτόν στο παιχνίδι με την Σοσιεδάδ.    Η..."/>
  </head>
  <body>
    <article>
      <h1>Ζιντάν για Μπέιλ: «Είναι όλα καλά»</h1>
      <address><time datetime="2019-11-24T10:11:00+00:00">24 Nov 2019, 10:11</time> by <a rel="author">Sigmalivesports</a></address>
      <p>«Ασπίδα» μπήκε στον Μπέιλ ο Γάλλος προπονητής της Ρεάλ, με αφορμή τις αποδοκιμασίες των οπαδών προς αυτόν στο παιχνίδι με την Σοσιεδάδ. <br/> <br/>Η «Βασίλισσα» το βράδυ του Σαββάτου... αγχώθηκε, αλλά κέρδισε το παιχνίδι κόντρα στη Ρεάλ Σοσιεδάδ, στο οποίο πέρασε ως αλλαγή στο 67' ο Γκάρεθ Μπέιλ. Ο Ουαλός, μετά τον σάλο που προκλήθηκε λόγω του πανό που κράτησε την περασμένη Τρίτη, δεν έτυχε της καλύτερης υποδοχής από τους φιλάθλους της ομάδας, οι οποίοι τον αποδοκίμασαν έντονα. <br/> <br/>Όπως ήταν λογικό, στη συνέντευξη Τύπου ο προπονητής της ομάδας Ζινεντίν Ζιντάν, ρωτήθηκε για το συμβάν και έδωσε τη δική του οπτική στο θέμα.<br/> <br/>Αναλυτικά τα όσα δήλωσε:<br/> <br/>Για την κακή αρχή του παιχνιδιού: «Ελπίζω αυτό να μη συνεχιστεί άλλο στη σεζόν. Θέλουμε οι οπαδοί μας να είναι υποστηρικτές από την αρχή έως το φινάλε, ωστόσο είναι κάτι που δεν μπορούμε να ελέγξουμε. Το κοινό έχει το δικαίωμα ν κάνει ό, τι θέλει. Εγώ τους προσκαλώ να επευφημούν όλους. Είμαι χαρούμενος, τόσο για τη νίκη όσο και για την επιστροφή του Μπέιλ, που τα πήγε καλά».<br/> <br/>Για την... υποδοχή των οπαδών στον Μπέιλ: «Δεν του έχω μιλήσει σχετικά με τις αποδοκιμασίες. Απλά του έδωσα συγχαρητήρια για την επιστροφή του. Υπάρχει πολύς θόρυβος σχετικά με τον Μπέιλ, εκείνος θέλει να είναι μαζί μας και τα πάει καλά. Γι'αυτό κι εμείς δεν θέλουμε να μιλάμε τόσο πολύ για το θέμα. Έχει ενσωματωθεί με την ομάδα και θέλει να παίζει όπως όλοι οι υπόλοιποι».<br/> <br/>Τέλος, χαρακτήρισε σπουδαίο το επερχόμενο εντός έδρας παιχνίδι με την Παρί Σεν Ζερμαίν για το Champions League αλλά τόνισε πως η ομάδα χρειάζεται ξεκούραση, καθώς οι παίκτες του έδωσαν πολλά σε αυτό το ματς.<br/> <br/>Πηγή: gazzetta.gr</p>
    </article>
  </body>
</html>