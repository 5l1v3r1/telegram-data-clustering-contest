<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/entertainment/2019/11/24/842905"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T10:29:00+00:00"/>
    <meta property="og:title" content="মেয়েটা বদলে গেল!"/>
    <meta property="og:description" content="বাবা অনিল কাপুরের সঙ্গে দারুণ বন্ধুত্বপূর্ণ সম্পর্ক সোনম কাপুরের। আনন্দ আহুজার সঙ্গে বিয়ে হওয়ার পর ‘খুবসুরত’ অভিনেত্রী এখন বেশির ভাগ সময়ই কাটাচ্ছেন লন্ডনে। লন্ডন টু মুম্বাই আসা-যাওয়ার মধ্যেই থাকেন। তবু যে কয়েকটা দিন লন্ডনে কাটে মেয়ের, মুম্বাইয়ে সে দিনগুলো বিষণ্নতায় কাটে অনিলের। সম্প্রতি এক সাক্ষাৎকারে ‘মিস্টার ইন্ডিয়া’ অভিনেতা বলেন, ‘বিয়ের পর মেয়েটা অনেক বদলে গেছে। শিশুতোষ আচরণ একদম কমিয়ে দিয়েছে, বেশ পরিণত হয়ে উঠেছে। শুনেছি, লন্ডনে ও নিজের হাতে রান্নাও করে!’ বিয়ের আগে সোনম কখনোই নাকি রান্নাঘরে ঢোকেননি। মেয়ের এই বদলে যাওয়াকে অবশ্য ইতিবাচকভাবেই দেখছেন বাবা অনিল, ‘নিজের সংসারের দায়িত্ব তো নিজেকেই নিতে হয়, সোনমও তাই করছে। আমি অবশ্য এখনো ওর হাতের রান্না খেয়ে দেখিনি।’ সূত্র : টাইমস অব ইন্ডিয়া ও   পিংকভিলা"/>
  </head>
  <body>
    <article>
      <h1>মেয়েটা বদলে গেল!</h1>
      <address><time datetime="2019-11-24T10:29:00+00:00">24 Nov 2019, 10:29</time> by <a rel="author">রংবেরং ডেস্ক</a></address>
      <p>বাবা অনিল কাপুরের সঙ্গে দারুণ বন্ধুত্বপূর্ণ সম্পর্ক সোনম কাপুরের। আনন্দ আহুজার সঙ্গে বিয়ে হওয়ার পর ‘খুবসুরত’ অভিনেত্রী এখন বেশির ভাগ সময়ই কাটাচ্ছেন লন্ডনে। লন্ডন টু মুম্বাই আসা-যাওয়ার মধ্যেই থাকেন। তবু যে কয়েকটা দিন লন্ডনে কাটে মেয়ের, মুম্বাইয়ে সে দিনগুলো বিষণ্নতায় কাটে অনিলের।</p>
      <p>সম্প্রতি এক সাক্ষাৎকারে ‘মিস্টার ইন্ডিয়া’ অভিনেতা বলেন, ‘বিয়ের পর মেয়েটা অনেক বদলে গেছে। শিশুতোষ আচরণ একদম কমিয়ে দিয়েছে, বেশ পরিণত হয়ে উঠেছে। শুনেছি, লন্ডনে ও নিজের হাতে রান্নাও করে!’</p>
      <p>বিয়ের আগে সোনম কখনোই নাকি রান্নাঘরে ঢোকেননি। মেয়ের এই বদলে যাওয়াকে অবশ্য ইতিবাচকভাবেই দেখছেন বাবা অনিল, ‘নিজের সংসারের দায়িত্ব তো নিজেকেই নিতে হয়, সোনমও তাই করছে। আমি অবশ্য এখনো ওর হাতের রান্না খেয়ে দেখিনি।’</p>
      <p>সূত্র : টাইমস অব ইন্ডিয়া ও   পিংকভিলা</p>
    </article>
  </body>
</html>