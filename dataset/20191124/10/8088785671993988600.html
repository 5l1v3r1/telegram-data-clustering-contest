<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/egitim-personeli/okul-polisi-aciklamasi-h543956.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T10:06:54+00:00"/>
    <meta property="og:title" content="Okul Polisi Açıklaması"/>
    <meta property="og:description" content="Eğitim-Bir-Sen Genel Sekreteri Latif Selvi, bireysel eylemler ve sıradan adli vakalar olmaktan çıkarak toplumu ve eğitim sistemini tehdit eden yaygın bir sorun hâline geldiğinin ortaya konulması amacıyla bir çalışma yaptıklarını ifade etti."/>
  </head>
  <body>
    <article>
      <h1>Okul Polisi Açıklaması</h1>
      <address><time datetime="2019-11-24T10:06:54+00:00">24 Nov 2019, 10:06</time> by <a rel="author">KamuAjans</a></address>
      <p>
        <b>Eğitim-Bir-Sen Genel Sekreteri Latif Selvi, bireysel eylemler ve sıradan adli vakalar olmaktan çıkarak toplumu ve eğitim sistemini tehdit eden yaygın bir sorun hâline geldiğinin ortaya konulması amacıyla bir çalışma yaptıklarını ifade etti.</b>
      </p>
      <p>Eğitim-Bir-Sen Genel Sekreteri Latif Selvi, eğitim çalışanlarının, şiddet sorununun çözülmesinde kritik bir noktada görülmesine karşın uygulanan politikalarla, eğitim çalışanlarının eğitimin tali bir unsuruymuşçasına örselendiği bir ortam oluşturulduğunu, şiddeti önleyecek önemli birer aktör olması gerekirken eğitimcilerin şiddetin mağduru hâline geldiğini, okullarda öğretmenlere yönelik artan şiddet olaylarının da bu durumu teyit ettiğini söyledi.</p>
      <p>Şiddetin eğitimi tehdit ve tahdit eder boyuta ulaşmasının, geleceğimizi tehlikeye sokacak boyuta doğru tırmanıyor olmasının, acil ve köklü çözüm bulmayı zaruri hâle getirdiğini kaydeden Eğitim-Bir-Sen Genel Sekreteri Latif Selvi, okulda şiddetin sadece asayiş veya sağlık sorunu değil, aynı zamanda önemli bir eğitim sorunu olduğu gerçeğinden hareketle okulun psikolojik nabzını tutan, şiddet ve taciz gibi önemli konularda kilit noktada bulunan rehberlik ve psikolojik danışmanlığın alanının genişletilmesi ve güçlendirilmesi gerektiğini vurguladı.</p>
      <p>TBMM Millî Eğitim, Kültür, Gençlik ve Spor Komisyonu Başkanı Emrullah İşler ve AK Parti Grup Başkan Vekili Mehmet Muş, önleyici tedbirlerin alınmasının gerekli olduğunu, <a href="http://www.kamuajans.com/haberleri/okul+polisi">okul polisi</a> pilot uygulamasının başlatılarak bunun yaygınlaştırılması gerektiğini, eğitim çalışanlarına karşı işlenen suçlar sebebiyle ceza hukuku kapsamında yürütülmekte olan işlemlerde ve davalarda personelin talebi üzerine Millî Eğitim Bakanlığı’nın hukukî yardımda bulunması noktasında düzenleme yapılmasının yerinde olacağını, bu konuda üzerlerine düşeni yapacaklarını belirttiler.</p>
    </article>
  </body>
</html>