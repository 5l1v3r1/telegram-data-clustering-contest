<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/alegeri-prezidentiale-2019-turul-2-orban-convins-ca-ca-romanii-din-tara-vor-urma-exemplul-celor-din-diaspora-si-vor-iesi-la-vot-18610801"/>
    <meta property="og:site_name" content="Gândul"/>
    <meta property="article:published_time" content="2019-11-24T10:06:08+00:00"/>
    <meta property="og:title" content="Alegeri prezidenţiale 2019, turul 2. Orban, convins că că românii din ţară vor urma exemplul celor din Diaspora şi vor ieşi la vot"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Alegeri prezidenţiale 2019, turul 2. Orban, convins că că românii din ţară vor urma exemplul celor din Diaspora şi vor ieşi la vot</h1>
      <h2>Premierul Ludovic Orban s-a declarat convins, duminică, după o vizită la MAE, că românii din ţară vor urma exemplul celor din Diaspora şi vor vota în număr cât mai mare la alegerile prezidenţiale. El a mai spus, în privinţa votului din străinătate, că „lucrurile merg cât se poate de bine”.</h2>
      <address><time datetime="2019-11-24T10:06:08+00:00">24 Nov 2019, 10:06</time> by <a rel="author" href="https://www.gandul.info/autor/elena-crangasu" target="_blank">Elena Crangasu</a></address>
      <p>”Lucrurile merg cât se poate de bine. Toate birourile electorale ale secţiilor din străinătate sunt funcţionale.</p>
      <p>Fludizarea votului este evidentă pentru oricine - în primele două zile, deşi prezenţa la vot a fost mai mare cu aproximativ 20%, nu a existat niciun fel de problemă legat de exercitarea dreptului de vot.</p>
      <p>Salut încă o dată prezenţa foarte mare la vot a românilor din străinătate şi sunt convins că, aşa cum a crescut prezenţa la vot în străinătate, acelaşi lucru se va întâmpla şi în România”, a declarat Ludovic Orban.</p>
      <p>El a mai spus că, în străinătate singura problemă a fost cu schimbarea unui local al secţiei de votare.</p>
      <p>”Chiar procesul decurge într-o normalitate foarte clară”, a conchis premierul.</p>
    </article>
  </body>
</html>