<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pogliad.ua/news/sport/fk-bukovina-peremogla-v-ostannomu-cogorichnomu-oficiynomu-matchi-380760"/>
    <meta property="og:site_name" content="Погляд"/>
    <meta property="article:published_time" content="2019-11-24T10:54:00+00:00"/>
    <meta property="og:title" content="ФК Буковина перемогла ФК Нива в останньому цьогорічному офіційному матчі"/>
    <meta property="og:description" content="Суперником чернівецької «Буковини» в останньому цьогорічному офіційному матчі були гравці команди «Нива» (Вінниця)"/>
  </head>
  <body>
    <article>
      <h1>ФК Буковина перемогла ФК Нива в останньому цьогорічному офіційному матчі</h1>
      <h2>Чернівчани здобули третю перемогу в останніх чотирьох матчах</h2>
      <address>
        <time datetime="2019-11-24T10:54:00+00:00">24 Nov 2019, 10:54</time>
      </address>
      <p>Суперником чернівецької «Буковини» в останньому цьогорічному офіційному матчі були гравці команди «Нива» (Вінниця). </p>
      <p>Матч розпочався з атак чернівецької «Буковини». На 8 хвилині не зміг влучити у ворота гостей Василь Палагнюк. А через шість хвилин той же Василь Палагнюк не зміг переграти воротаря «Ниви» Максима Гурідова. </p>
      <p>На 32 хвилині зустрічі на ударну позицію виходив Євген Сантрапинських. На «постріл» Євгена зреагував Максим Гурідов. Згодом свою третю нагоду вразити «рамку» суперника втратив Василь Палагнюк, який знову не влучив у ворота. </p>
      <p>А на 43 хвилині матчу міг вивести «Ниву» вперед її кращий бомбардир Артур Загорулько, Артур вийшов на ударну позицію та влучив у стійку воріт «Буковини». </p>
      <p>У другому таймі запам’ятався момент Антона Брижчука. У цьому ігровому епізоді чернівецьку команду від голу врятував воротар Марк Медведєв. </p>
      <p>На 67 хвилині гри підопічні Степана Маковійчука таки вразили ворота вінницької команди. Після передачі Віталія Полянського Василь забив свій шостий гол у чемпіонаті України. Через вісім хвилин міг відзначитися Александру – Васілє Мунтян, однак гравець влучив у стійку воріт суперника. </p>
      <p>«Буковина» перемогла з рахунком 1:0. Чернівецька команда здобула третю перемогу в останніх чотирьох матчах. Про це пише fcbukovyna.com.</p>
      <hr/>
      <p>
        <b>«Буковина» (Чернівці) – «Нива» (Вінниця) – 1:0 (0:0) </b>
      </p>
      <p>23 листопада 2019 р. Чернівці. Стадіон «Буковина». </p>
      <p>Арбітр – Маляр (Хмельницький), асистенти арбітрів – Грушко (Київська область), Синишин (Івано-Франківськ), четвертий арбітр – Кошура (Чернівці), спостерігач арбітражу – Тендера (Київ). </p>
      <p><b>«Буковина»:</b> Медведєв, Раулюк, Гакман, Орловський, Понєдєльнік, Сивка, Шишигін, Сантрапинських, Ходаковський (Полянський, 63), Мунтян (Жумига, 85), Палагнюк. Запасні: Гуцул, Чопко, Томнюк. В.о. головного тренера - Степан Маковійчук. </p>
      <p><b>«Нива» (В.):</b> Гурідов, Калітов, Виздрик (Т. Брижчук, 46), Дворовенко, Федорук, Загорулько, Демченко, Долінський, А. Брижчук (Рогозін, 86), Громок (Браславський, 46), Попов. Запасні: Мукомел, Когут, Подкуйко. Головний тренер – Нгаха Колінс. </p>
      <p><b>Гол:</b> Палагнюк (67).</p>
      <related>
        <h4>Схожі записи</h4>
        <a href="https://pogliad.ua/news/sport/fk-bukovina-na-viyizdi-u-vinnici-protistoyatime-misceviy-fk-niva-377664"/>
        <a href="https://pogliad.ua/news/sport/fk-bukovina-na-viyizdi-postupilasya-vinnickiy-nivi-371153"/>
        <a href="https://pogliad.ua/news/sport/vitaliy-malyar-golovniy-arbitr-matchu-fk-bukovina---fk-niva-380686"/>
        <a href="https://pogliad.ua/news/sport/fk-bukovina-zigrae-domashniy-match-proti-fk-niva-z-vinnici-380600"/>
      </related>
    </article>
  </body>
</html>