<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/politolog-rozpoviv-shho-vybortsi-ne-probachat-zelenskomu-video.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T10:05:54+00:00"/>
    <meta property="og:title" content="Політолог розповів, що виборці не пробачать Зеленському (ВІДЕО)"/>
    <meta property="og:description" content="Політолог розповів, що виборці не пробачать Зеленському (ВІДЕО)"/>
  </head>
  <body>
    <article>
      <h1>Політолог розповів, що виборці не пробачать Зеленському (ВІДЕО)</h1>
      <address>
        <time datetime="2019-11-24T10:05:54+00:00">24 Nov 2019, 10:05</time>
      </address>
      <figure>
        <img src="https://1news.com.ua/wp-content/uploads/2019/11/36206_1.jpg"/>
      </figure>
      <p>Найвирішальнішим в оцінці діяльності президента Володимира Зеленського, його уряду та парламентської більшості буде стан справ з рівнем життям населення. Про це пише 1NEWS, посилаючись на <a href="https://glavcom.ua/country/politics/zrostannja-borgiv-ta-ekonomichni-nevdachi-novij-vladi-ne-vibachat-politolog-642027.html">Главком</a>.</p>
      <p>Таку думку науковий співробітник Академічного центру Бориса Немцова (Прага, Чехія) Олександр Морозов висловив в ефірі програми «Студія Захід» з Антоном Борковським, яка вийшла ввечері 23 листопада 2019 року на каналі Еспресо.TV.</p>
      <p>«Знаючи характер української політики – люди готові багато чого вибачати з політичних дій та з риторики тому лідеру, за якого вони голосували, якого вони обрали, але економічне погіршення сприймається просто катастрофічно. Людина відразу втрачає довіру», – зазначив він.</p>
      <p>При цьому Морозов звернув увагу на зростання державного боргу та дефіциту бюджету, що фіксується з президентства Зеленського, «який буде достатньо важко перекрити українській владі».</p>
      <p>«І ось тут, дійсно, приховане Кощійове яйце, доволі небезпечне. Тому що враження про те, що Україна починає зубожіти й влада не знає, яким чином вийти зі становища, й усі при цьому знатимуть, що влада позичає гроші – не важливо де вона позичає, у кого, але починає позичати – ми ж зараз живемо у сучасному світі, тут усе є відкритим, ці зростаючі позики будуть безкінечно обговорюватися. Й це (для влади – ред.) буде важкою ситуацію. Буде важко зберегти електоральну підтримку», – пояснив аналітик.</p>
      <figure>
        <iframe src="https://www.youtube.com/embed/xJ8tM8u-484" width="530" height="298" data-service="Youtube" scrolling="no"/>
      </figure>
      <p>Нагадаємо, за 2018-2019 роки сформовано борговий портфель, який відверне на себе великі фінансові ресурси, при цьому політика, яка проводиться Мінфіном, ніяк не обґрунтована.</p>
    </article>
  </body>
</html>