<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/economic/primaria-cluj-napoca-a-lansat-o-licitatie-pentru-contractarea-unui-imprumut-de-aproape-84-milioane-euro-1922402724002019111019178929"/>
    <meta property="og:site_name" content="News.ro"/>
    <meta property="article:published_time" content="2019-11-24T10:27:00+00:00"/>
    <meta property="og:title" content="Primăria Cluj-Napoca a lansat o licitaţie pentru contractarea unui împrumut de aproape 84 milioane euro"/>
    <meta property="og:description" content="Primăria municipiului Cluj-Napoca a lansat o licitaţie în vederea contractării unei finanţări rambursabile interne în valoare de 400 milioane lei (83,8 milioane euro), potrivit unui anunţ publicat pe platforma SICAP."/>
  </head>
  <body>
    <article>
      <h1>Primăria Cluj-Napoca a lansat o licitaţie pentru contractarea unui împrumut de aproape 84 milioane euro</h1>
      <address><time datetime="2019-11-24T10:27:00+00:00">24 Nov 2019, 10:27</time> by <a rel="author">Dinu Boboc</a></address>
      <p>
        <b>Primăria municipiului Cluj-Napoca a lansat o licitaţie în vederea contractării unei finanţări rambursabile interne în valoare de 400 milioane lei (83,8 milioane euro), potrivit unui anunţ publicat pe platforma SICAP.</b>
      </p>
      <p>Valoarea totală a contractului este estimată la 410 milioane lei, iar durata este estimată la 360 luni sau 30 de ani.</p>
      <p>Finanţarea este asigurată din fonduri bugetare, iar criteriul principal de atribuire este preţul cel mai scăzut.</p>
      <p>Tipul procedurii este licitaţie deschisă, iar termenul limită pentru primirea ofertelor sau a cererilor de participare este 23 decembrie.</p>
      <p>”Se pot solicita clarificări cu 20 de zile anterior datei limită de depunere oferte şi răspunsul se va transmite în SEAP cu 10 zile anterior datei limită de depunere oferte”, se arată în anunţ.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>