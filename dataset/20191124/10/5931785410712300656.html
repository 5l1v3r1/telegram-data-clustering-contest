<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/mijovic-pred-partizan-najzahtevniji-mec-do-sada/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T10:36:52+00:00"/>
    <meta property="og:title" content="Mijović pred Partizan: Najzahtevniji meč do sada"/>
    <meta property="og:description" content="U Podgorici su „naoštreni“ za derbi 8. kola ABA lige. Ulaznice za meč sa Partizanom su planule, a trener Budućnosti Petar Mijović očekuje veliku borbu u punoj „Morači“. – Čeka nas izuzetno težak, zahtevan meč a moguće da je ovo i najzahtevniji meč do ovog momenta. Što se tiče Partizana igraju jako dobro, zahtevna ekipa […]"/>
  </head>
  <body>
    <article>
      <h1>Mijović pred Partizan: Najzahtevniji meč do sada</h1>
      <address><time datetime="2019-11-24T10:36:52+00:00">24 Nov 2019, 10:36</time> by <a rel="author">Darko</a></address>
      <p>U Podgorici su „naoštreni“ za derbi 8. kola ABA lige. Ulaznice za meč sa Partizanom su planule, a trener Budućnosti Petar Mijović očekuje veliku borbu u punoj „Morači“.</p>
      <p><b>– Čeka nas izuzetno težak, zahtevan meč a moguće da je ovo i najzahtevniji meč do ovog momenta. Što se tiče Partizana igraju jako dobro, zahtevna ekipa za pripremu i u dva veoma važna aspekta su izuzetno jaki. Prvi, u smislu fizičke košarke koju mogu da igraju jer su tako selektirana ekipa, puna atleticizma a isto tako i velika količina talenta. To ih zasigurno postavlja u visoko pozicioniranu poziciju i u ABA Ligi i u Evrokupu. Sa druge strane, napominjao sam i u prethodnom periodu, čak i u periodu koji je bio sa porazima na jednu loptu, da smo dobro trenirali i radili i to nas je dovelo nakon mesec dana da dođemo u situaciju da izgledamo dosta bolje. Mislim i na fizičkom planu i na planu hijerarhije, koja je mnogo jasnije postavljena. Ulazimo u meč sa izuzetnom željom da se pokažemo u što boljem svetlu, da odigramo što bolji meč i naravno ulazimo u meč sa visokim ambicijama i da dođemo do pobede nad Partizanom</b>, rekao je Mijović.</p>
      <p>Suad Šehović veruje da će Podgorićani nastaviti seriju pobeda.</p>
      <p><b>– Situacija u kojoj se nalazimo je bolja nego pre dvadesetak dana. U seriji smo dobrih igara i pobeda i želimo da tako nastavimo i protiv Partizana. Derbi je specifična utakmica, odlučiće nijanse, neki pojedinac koji „iskoči“, veća želja ili borbenost, serija pogođenih šuteva. Ja sam siguran da uz našu publiku želje i motivacije neće nedostajati tako da se nadam jednom dobrom izdanju i nastavku niza pobeda koji imamo</b>, izjavio je Šehović.</p>
      <p>Utakmica između Budućnosti i Partizana se igra večeras od 18 časova.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/24/mega-u-seriji-poraza-i-cibona-slavila-u-hali-sportova/"/>
        <a href="https://www.sportskacentrala.com/2019/11/23/novi-poraz-fmp-a-u-sloveniji-lapornik-vodio-krku-do-pobede-nad-igokeom/"/>
        <a href="https://www.sportskacentrala.com/2019/11/22/puna-moraca-i-kilpatrik-cekaju-partizan/"/>
        <a href="https://www.sportskacentrala.com/2019/11/21/aba-liga-ostro-kaznila-partizan/"/>
        <a href="https://www.sportskacentrala.com/2019/11/18/cibona-se-provukla-protiv-krke/"/>
        <a href="https://www.sportskacentrala.com/2019/11/18/posle-kilpatrika-jos-jedan-partizanov-pik-na-meti-podgoricana/"/>
        <a href="https://www.sportskacentrala.com/2019/11/17/ne-ide-pa-ne-ide-mega-porazena-i-od-primorske/"/>
        <a href="https://www.sportskacentrala.com/2019/11/16/panteri-namucili-ljubljancane-ali-bez-snage-za-preokret/"/>
        <a href="https://www.sportskacentrala.com/2019/11/16/buducnost-sigurna-u-laktasima-igokei-malo-von-i-gagic/"/>
      </related>
    </article>
  </body>
</html>