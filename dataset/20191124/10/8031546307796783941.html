<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109467-Branzalov%253A-Balgariya-e-parva-po-dostap-do-medicinska-pomosht-v-celiya-ES"/>
    <meta property="og:site_name" content="Канал 3"/>
    <meta property="article:published_time" content="2019-11-24T10:42:00+00:00"/>
    <meta property="og:title" content="Брънзалов: България е първа по достъп до медицинска помощ в целия ЕС"/>
    <meta property="og:description" content="В някои държави се чака с месеци за преглед, каза още той"/>
  </head>
  <body>
    <article>
      <h1>Брънзалов: България е първа по достъп до медицинска помощ в целия ЕС</h1>
      <h2>В някои държави се чака с месеци за преглед, каза още той</h2>
      <address>
        <time datetime="2019-11-24T10:42:00+00:00">24 Nov 2019, 10:42</time>
      </address>
      <p><b>"Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв". <br/></b> </p>
      <p>Така в ефира на Нова телевизия заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите.</p>
      <p> <br/> </p>
      <p>Според председателят на Националната пациентска организация д-р Станимир Хасърджиев българското здравеопазване не е достатъчно достъпно.  </p>
      <p> </p>
      <p>"Броят на лекарите по цял свят тепърва ще намалява. Медиците полагат всички усилия, за да спасят някого, но не винаги имат условията това да се случва по най-добрия утвърден световен начин. Вероятно никога няма да се установи какво точно се е случило с починалото 3-годишно дете. Няма електронна система, която да отчита кога е направено дадено изследване или процедура", поясни той.</p>
      <p> </p>
      <p>"Не се учудвам, че анестезиолозите от педиатрията, в която почина 3-годишно дете са напуснали. Този натиск, който се упражнява върху лекарското съсловие, оказа влияние".</p>
      <p> </p>
      <p>"Не съм съгласен с д-р Хасърджиев. Смятам, че България е на първо място по достъп до медицинска помощ в целия ЕС. В някои държави се чака с месеци за преглед", каза още Брънзалов.</p>
      <related>
        <h4>Още по темата</h4>
        <a href="http://kanal3.bg/news/bulgaria/zdraveopazvane/108709-Lekarskiyat-sayuz%253A-30-35%25-ot-prihodite-po-klinichni-pateki-shte-sa-za-zaplati-na-lekarite"/>
        <a href="http://kanal3.bg/news/bulgaria/zdraveopazvane/28669-D-r-Nikolay-Branzalov%253A-Specialistite-nishto-ne-reshavame%252C-a-go-reshavat-naredbi"/>
      </related>
    </article>
  </body>
</html>