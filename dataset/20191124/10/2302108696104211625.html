<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/video-dacian-ciolos-a-votat-in-alexandria-si-teleormanenii-fac-parte-din-aceeasi-romanie-din-care-fac-parte-si-cei-din-cluj-timis-sau-din-sibiu.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T10:12:02+00:00"/>
    <meta property="og:title" content="VIDEO Dacian Cioloș a votat în Alexandria: Și teleormănenii fac parte din aceeași Românie din care fac parte și cei din Cluj, Timiș sau din Sibiu"/>
    <meta property="og:description" content="Liderul PLUS, Dacian Cioloș, a votat în Alexandria, duminică, în al doilea tur al alegerilor prezidențiale. „Am votat în Alexandria, județul Teleorman,"/>
  </head>
  <body>
    <article>
      <h1> VIDEO Dacian Cioloș a votat în Alexandria: Și teleormănenii fac parte din aceeași Românie din care fac parte și cei din Cluj, Timiș sau din Sibiu </h1>
      <address><time datetime="2019-11-24T10:12:02+00:00">24 Nov 2019, 10:12</time> by <a rel="author">Ioana Milonean</a></address>
      <p>Liderul PLUS, Dacian Cioloș, a votat în Alexandria, duminică, în al doilea tur al alegerilor prezidențiale.</p>
      <p>„Am votat în Alexandria, județul Teleorman, pentru că este important ca cetățenii români să înțeleagă că și teleormănenii fac parte din aceeași Românie din care fac parte și cei din Cluj, Timiș sau din Sibiu. Tot aici, urmează să deschid în curând și un birou europarlamentar”, a precizat Dacian Cioloș.</p>
      <p>El a mai spus că de la viitorul președinte se așteaptă să aibă „un mandat mai dinamic decât a fost primul mandat”.</p>
      <p>„Pentru că eu am o convingere legat de rezultatul acestor alegeri, să adune forțele politice care vor modernizarea României și imediat după aceste alegeri prezidențiale să pregătim acest proiect. Nu cred că trebuie să mai așteptăm un an de zile ca să facem o majoritate parlamentară care să lucreze clar pe un proiect pe termen lung în interesul României”, a subliniat Dacian Cioloș.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPLUSTeleorman%2Fvideos%2F2407458322802458%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>
        <i>Sursa foto: captură video</i>
      </p>
    </article>
  </body>
</html>