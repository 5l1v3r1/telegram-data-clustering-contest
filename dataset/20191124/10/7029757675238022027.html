<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/society/balgarskata-ekspeditsiya-pristigna-blagopoluchno-na-o-livingstan-v-antarktida.html"/>
    <meta property="og:site_name" content="News.bg"/>
    <meta property="article:published_time" content="2019-11-24T10:43:39+00:00"/>
    <meta property="og:title" content="Българската експедиция пристигна благополучно на о. Ливингстън в Антарктида"/>
    <meta property="og:description" content="След 4-дневно плаване през бурния проток Дрейк"/>
  </head>
  <body>
    <article>
      <h1>Българската експедиция пристигна благополучно на о. Ливингстън в Антарктида</h1>
      <address>
        <time datetime="2019-11-24T10:43:39+00:00">24 Nov 2019, 10:43</time>
      </address>
      <p><b>Българската антарктическа експедиция е пристигнала на остров Ливингстън</b> тази сутрин, съобщи проф. Христо Пимпирев.</p>
      <p>Той уточни, че в 7:30 часа българско време, по сателитния телефон "Иридиум", командирът на базата ни "Св. Кл. Охридски" в Антарктика Драгомир Матеев, е уточнил, че след <b>четиридневно плаване през бурния проток Дрейк</b> с бразилския военен кораб "Аlmirante Ary Rongel, въпреки <b>силното вълнение и вятър</b>, първата група на 28-та Национална антарктическа експедиция, заедно с всичкия багаж, <b>успешно са дебаркирали</b> с надуваеми гумени лодки "Зодиак" на о-в Ливингстън.</p>
      <p>Приятна изненада е било, че за разлика от последните нялолко години, <b>базата не е затрупана със сняг</b> и групата може веднага да започне изпълнението на многобройните задачи, които предстоят за реализиране.</p>
      <p>Пимпирев разкри, че и тази година един от проектите, по които ще работи екипът ни там, е свързан с <b>промените в климата и глобалното затопляне</b>. </p>
    </article>
  </body>
</html>