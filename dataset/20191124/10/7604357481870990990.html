<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sceptr.net/2019/11/machete-bende-zet-britse-bioscoop-op-stelten/"/>
    <meta property="og:site_name" content="SCEPTR"/>
    <meta property="article:published_time" content="2019-11-24T10:15:08+00:00"/>
    <meta property="og:title" content="Machete-bende zet Britse bioscoop op stelten"/>
    <meta property="og:description" content="Omstreeks 17u30, toen ook nog vele jonge kinderen in de bioscoop aanwezig waren, brak het geweld los."/>
  </head>
  <body>
    <article>
      <h1>Machete-bende zet Britse bioscoop op stelten</h1>
      <address><time datetime="2019-11-24T10:15:08+00:00">24 Nov 2019, 10:15</time> by <a rel="author" href="https://sceptr.net/author/robbejanssen/" target="_blank">Robbe Janssen</a></address>
      <p>
        <b>In de Britse stad <a href="https://sceptr.net/tag/birmingham">Birmingham</a> heeft zich zaterdagavond een voorval van extreem geweld voorgedaan. Een groep jongeren bestormde er een bioscoop met machetes nadat er een vechtpartij was uitgebroken. Het hele gebeuren speelde zich af voor de ogen van vele jonge kinderen die de bioscoop bezochten.</b>
      </p>
      <p>Omstreeks 17u30, toen ook nog vele jonge kinderen in de bioscoop aanwezig waren, brak het geweld los. Een groep van meer dan 100 jongeren bestormde de bioscoop met lange kapmessen. Volgens een getuige was de aanleiding van het zware geweld een vechtpartij tussen twee meisjes. Daarnaast zou ook de nieuwe film ‘Blue Story’ over de bendecultuur in de Britse hoofdstad er iets mee te maken hebben.</p>
      <figure>
        <iframe data-src="https://twitter.com/_rachaelallison/status/1198318482842148865?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>Arrestaties</h3>
      <p>De politie was gelukkig snel aanwezig in de bioscoop om de bende tegen te houden, maar veel agenten kregen ook zelf zware klappen te verduren.<i> “Een aantal politieagenten is aangevallen en verschillende arrestaties zijn verricht”</i>, bevestigt de politie aan de Britse tabloid Mirror<i>. “Agenten troffen een groep van meer dan 100 mensen aan en er braken gevechten uit toen ze de bioscoop wilden ontruimen.”</i></p>
      <p>Uiteindelijk werd heel de bioscoop geëvacueerd en wist de politie de machete-bende terug te dringen. Op Twitter maakt de Britse politie melding dat er een aantal arrestaties is verricht. Over de identiteit en beweegreden van de bende wordt vooralsnog niet gecommuniceerd.</p>
      <related>
        <h4>GERELATEERDE ARTIKELEN</h4>
        <a href="https://sceptr.net/2019/08/boris-johnson-con-wil-meer-blauw-op-straat/"/>
        <a href="https://sceptr.net/2019/03/britse-basisschool-stopt-lgbt-lessen-na-moslimprotest/"/>
        <a href="https://sceptr.net/2019/02/geweld-tegen-vrouwen-wordt-aangemoedigd-in-britse-moslimschool/"/>
      </related>
    </article>
  </body>
</html>