<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/bulgaria/2019/11/24/3996043_maiki_na_deca_s_uvrejdaniia_prodavat_ruchno_izraboteni/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-24T10:08:00+00:00"/>
    <meta property="og:title" content="Майки на деца с увреждания продават ръчно изработени коледни играчки"/>
    <meta property="og:description" content="Платформата вече трета година помага на майки на деца с увреждания или заболявания да бъдат финансово независими, както и да им осигурява подкрепа, разбиране и шанс да споделят своите умения, и да се почувстват пълноценни хора."/>
  </head>
  <body>
    <article>
      <h1>Майки на деца с увреждания продават ръчно изработени коледни играчки</h1>
      <address><time datetime="2019-11-24T10:08:00+00:00">24 Nov 2019, 10:08</time> by <a rel="author" href="https://www.dnevnik.bg/author/468" target="_blank">Видка Атанасова</a></address>
      <p>Онлайн платформата "Оле Мале" е готова с новия си каталог (в прикачения файл) за коледни играчки.</p>
      <blockquote>
        <a href="https://www.dnevnik.bg/file/3996040.jpg">Коледен кателог</a>
      </blockquote>
      <p>Платформата вече трета година помага на майки на деца с увреждания или заболявания да бъдат финансово независими, както и да им осигурява подкрепа, разбиране и шанс да споделят своите умения, и да се почувстват пълноценни хора. Зад идеята стоят авторите на блога <a href="https://maikomila.bg/">"Майко Мила"</a> Елисавета Белобрадова и Красимира Хаджииванова.</p>
      <p>Желаещите корпорации могат да подкрепят родителите на деца с увреждания, като организират с "Оле Мале" съвместен базар за служителите и клиентите си, съобразен с вашите изисквания, терен и работно време.</p>
      <p>Може да бъдат поръчани и подаръчните кутии, пълни с ръчно изработени коледни играчки. Изпълняват се и индивидуални поръчки по предварително задание. Цената на малката кутия е 35 лв. (съдържа 4 играчки), на голямата- 50 лв. (съдържа 6 играчки).</p>
    </article>
  </body>
</html>