<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/lifestyle/o-kostas-martakis-zei-tin-kathe-stigmi-me-ti-nea-bmw-x1-6/2921231/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T10:13:03+00:00"/>
    <meta property="og:title" content="Ο Κώστας Μαρτάκης ζει την κάθε στιγμή με τη νέα BMW X1"/>
    <meta property="og:description" content="Το γράμμα «Χ» ως σύμβολο ανεξαρτησίας."/>
  </head>
  <body>
    <article>
      <h1>Ο Κώστας Μαρτάκης ζει την κάθε στιγμή με τη νέα BMW X1</h1>
      <h2>Το γράμμα «Χ» ως σύμβολο ανεξαρτησίας.</h2>
      <address><time datetime="2019-11-24T10:13:03+00:00">24 Nov 2019, 10:13</time> by <a rel="author">Newsit Newsroom</a></address>
      <p>Ο γνωστός ερμηνευτής, Κώστας Μαρτάκης, πρωταγωνιστεί στο φιλμ της νέας BMW Χ1 για τα Social Media. Μέσα από μία αυθόρμητη παρότρυνση να «Διαλέξεις τον προορισμό σου» μεταδίδεται η αίσθηση των διαφορετικών συνθηκών οδήγησης, για τις οποίες το νέο μοντέλο BMW X1 είναι η τέλεια επιλογή.</p>
      <p>Ο κόσμος είναι γεμάτος από αποφάσεις που πρέπει να ληφθούν: διαδρομή, χαλαρή ή σπορ οδήγηση, εντός ή εκτός δρόμου; Η νέα BMW X1 παρέχει την ιδανική λύση σε αυτές τις ερωτήσεις: όλα είναι δυνατά. Προσφέρει δυναμική οδηγική απόλαυση χωρίς συμβιβασμούς, κορυφαία άνεση και ευελιξία χώρων.</p>
      <figure>
        <img src="https://www.newsit.gr/wp-content/uploads/2019/11/P90377048_highRes_the-new-bmw-x1-kost.jpg"/>
      </figure>
      <p>Το νέο video με χαρακτηριστικά ιδιωτικού αναμνηστικού φιλμ, είναι γυρισμένο μέσα από τα μάτια της συνοδηγού φίλης/αγαπημένης του Κώστα όπου της ζητάει να επιλέξει προορισμό. Στη συνέχεια και στέλνοντας τον προορισμό από το κινητό του στο σύστημα πλοήγησης του αυτοκινήτου, ξεκινάνε με μουσική επιλέγοντας χαρούμενο pop τραγούδι από το Apple CarPlay. Το γύρισμα έχει διαρκή κίνηση και ένταση αναδεικνύοντας την υπεροχή της νέας BMW Χ1 σε κάθε τύπο εδάφους. Ο τελικός προορισμός που βρίσκεται στην εξοχή, είναι ιδανικός για ποδήλατο και άλλες υπαίθριες δραστηριότητες. Εκεί, ο Κώστας μάς αποκαλύπτει τον ‘κόσμο του’, στον οποίο ζει την κάθε του στιγμή και μας παροτρύνει να κάνουμε το ίδιο!</p>
      <p>Το φιλμ καθιστά δυνατή την προβολή της εξαιρετικής αθλητικής σχεδίασης, των οδηγικών χαρακτηριστικών και των πρωτοποριακών τεχνολογιών της νέας BMW X1 μέσα από μια διαδρομή γεμάτη οδηγική απόλαυση και πάθος για την κάθε στιγμή. Η χαρακτηριστική μάσκα ‘νεφρών’ BMW και ο μυώδης προφυλακτήρας, σε συνδυασμό με τους στενούς προσαρμοζόμενους προβολείς LED δημιουργούν μια άκρως επιβλητική εμφάνιση, ενώ στο εσωτερικό, η κομψότητα και η ευρυχωρία συνδυάζονται άψογα με τον πολυχρηστικό χαρακτήρα του αυτοκινήτου.</p>
      <p>Για να εγγραφείτε στο κανάλι YouTube της BMW Hellas και να δείτε το νέο video, επιλέξτε τον παρακάτω σύνδεσμο:<br/><a href="https://youtu.be/WPLW21FrJMI">https://youtu.be/WPLW21FrJMI</a></p>
    </article>
  </body>
</html>