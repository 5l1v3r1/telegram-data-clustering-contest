<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013032/%D8%A8%D8%B1%D8%A7%D9%86%DA%A9%D9%88-%D9%BE%DB%8C%D8%A7%D9%85-%D8%B2%DB%8C%D8%A7%D8%AF%DB%8C-%D8%A7%D8%B2-%D9%BE%D8%B1%D8%B3%D9%BE%D9%88%D9%84%DB%8C%D8%B3%DB%8C-%D9%87%D8%A7-%DA%AF%D8%B1%D9%81%D8%AA%D9%87-%D8%A7%D9%85"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T10:56:43+00:00"/>
    <meta property="og:title" content="برانکو: پیام‌ زیادی از پرسپولیسی‌ها گرفته‌ام"/>
    <meta property="og:description" content="برانکو ایوانکوویچ به احتمال حضورش در تیم ملی و احتمال بازگشت به تیم پرسپولیس واکنش نشان داد."/>
  </head>
  <body>
    <article>
      <h1>برانکو: پیام‌ زیادی از پرسپولیسی‌ها گرفته‌ام</h1>
      <address>
        <time datetime="2019-11-24T10:56:43+00:00">24 Nov 2019, 10:56</time>
      </address>
      <p>
        <i>برانکو ایوانکوویچ به احتمال حضورش در تیم ملی و احتمال بازگشت به تیم پرسپولیس واکنش نشان داد.</i>
      </p>
      <p>به گزارش مشرق، در روزهای اخیر بحث بازگشت <b>برانکو ایوانکوویچ </b>به فوتبال ایران یک بار دیگر مطرح شده و گفته می‌شود هم فدراسیون فوتبال تمایل دارد او سرمربی تیم ملی شود و هم مسئولان باشگاه پرسپولیس بی‌میل نیستند یکبار دیگر این مربی کروات را روی نیمکت خود ببینند. این در حالی است که برانکو پس از اخراج از الاهلی عربستان این روزها در هیچ تیمی مشغول کار نیست و به کارهای شخصی خود رسیدگی می‌کند.</p>
      <p>برانکو ایوانکوویچ در خصوص احتمالاتی مبنی بر حضور او در تیم ملی و اینکه دیدار او با سفیر ایران در کرواسی این احتمال را تقویت کرد، اظهار داشت: من و آقای سفیر با هم رابطه خوبی داریم و فقط با هم یک ناهار خوردیم. این دیدار ما برای روز سه‌شنبه بود و با یکدیگر به صرف ناهار پرداختیم.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1013006/%D9%88%D8%A7%DA%A9%D9%86%D8%B4-%DA%A9%D8%B1%D9%88%D8%A7%D8%AA-%D9%87%D8%A7-%D8%A8%D9%87-%D8%A7%D8%AD%D8%AA%D9%85%D8%A7%D9%84-%D8%AD%D8%B6%D9%88%D8%B1-%D8%A8%D8%B1%D8%A7%D9%86%DA%A9%D9%88-%D8%AF%D8%B1-%D8%A7%DB%8C%D8%B1%D8%A7%D9%86">واکنش کروات‌ها به احتمال حضور <i>برانکو</i> در ایران</a>
      </blockquote>
      <p>وی در خصوص اینکه در ایران صحبت از سرمربیگری او در تیم ملی شده و خودش این موضوع را تائید می‌کند یا تکذیب، ادامه داد: من به هیچ عنوان با هیچ مقام مسئولی از ایران صحبت نکرده‌ام.</p>
      <p>سرمربی سابق پرسپولیس در مورد اینکه آیا از سوی پرسپولیس پیشنهادی برای همکاری دریافت کرده یا نه، گفت: من پیام‌های زیادی از سوی پرسپولیسی‌ها دریافت کردم. فقط این را می‌توانم بگویم.</p>
      <p>برانکو در مورد اینکه آیا به طور خاص با مسئولی از باشگاه پرسپولیس درباره بازگشت به این تیم صحبت کرده است، تصریح کرد: ببینید! من بیشتر از این نمی‌توانم صحبت کنم، معذرت می‌خواهم.</p>
      <p>منبع: فارس</p>
    </article>
  </body>
</html>