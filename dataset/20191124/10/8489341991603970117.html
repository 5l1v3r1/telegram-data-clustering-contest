<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807032/%DA%A9%D8%A7%D8%B1%D8%AA-%D9%88%D8%B1%D9%88%D8%AF-%D8%A8%D9%87-%D8%AC%D9%84%D8%B3%D9%87-%D8%A2%D8%B2%D9%85%D9%88%D9%86-%DA%A9%D8%A7%D8%B1%D8%A2%D9%85%D9%88%D8%B2%DB%8C-%D9%88%DA%A9%D8%A7%D9%84%D8%AA-%DB%B5-%D8%A2%D8%B0%D8%B1%D9%85%D8%A7%D9%87-%D9%85%D9%86%D8%AA%D8%B4%D8%B1-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="در سایت سازمان سنجش؛ کارت ورود به جلسه آزمون کارآموزی وکالت ۵ آذرماه منتشر می‌شود"/>
    <meta property="og:description" content="کارت شرکت در آزمون پذیرش متقاضیان پروانه کارآموزی وکالت کانون‌های وکلای دادگستری ایران سال ۹۸ از پنجم، آذرماه در سایت سنجش منتشر می‌شود."/>
  </head>
  <body>
    <article>
      <h1>در سایت سازمان سنجش؛ کارت ورود به جلسه آزمون کارآموزی وکالت ۵ آذرماه منتشر می‌شود</h1>
      <h2>کارت شرکت در آزمون پذیرش متقاضیان پروانه کارآموزی وکالت کانون‌های وکلای دادگستری ایران سال ۹۸ از پنجم، آذرماه در سایت سنجش منتشر می‌شود.</h2>
      <address>
        <time datetime="2019-11-24T10:30:00+00:00">24 Nov 2019, 10:30</time>
      </address>
      <p>به گزارش خبرنگار دانشگاه خبرگزاری دانشجو، سازمان سنجش آموزش کشور درباره تاریخ پرینت کارت، محل رفع نقص کارت و زمان برگزاری آزمون پذیرش متقاضیان پروانه کارآموزی وکالت کانون‌های وکلای دادگستری ایران سال ۱۳۹۸ اطلاعیه صادر کرد.<br/><br/>براساس این اطلاعیه آزمون کارآموزی وکالت صبح روز جمعه هشتم آذرماه در ۲۵ شهرستان برگزار خواهد شد. کارت شرکت در آزمون برای کلیه داوطلبان از روز سه شنبه پنجم آذرماه بر روی پایگاه اطلاع‌رسانی سازمان سنجش آموزش کشور به نشانی www.sanjesh.org قرار می‌گیرد و داوطلبان پس از پرینت کارت شرکت در آزمون، در صورت وجود نقص احتمالی باید به حوزه‌های رفع نقص مراجعه کنند.<br/><br/>بدیهی است، برای شرکت در جلسه آزمون همراه داشتن پرینت کارت شرکت در آزمون و هم چنین اصل کارت ملی و یا اصل شناسنامه عکسدار و ارائه آن الزامی است. ضمناً متذکر می‌شود که تهیه کارت منحصراً به روش فوق امکان‌پذیر می‌باشد.</p>
    </article>
  </body>
</html>