<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2582690/mvf-znae-so-privatbank-bude-povernutij-meni-najblizcim-casom-kolomojskij"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-24T10:02:00+00:00"/>
    <meta property="og:title" content="&quot;МВФ знає, що ПриватБанк буде повернутий мені найближчим часом&quot;, - Коломойський"/>
    <meta property="og:description" content="Мільярдер Ігор Коломойський заявив, що незабаром поверне в свою власність націоналізований ПриватБанк"/>
  </head>
  <body>
    <article>
      <h1>"МВФ знає, що ПриватБанк буде повернутий мені найближчим часом", - Коломойський</h1>
      <address><time datetime="2019-11-24T10:02:00+00:00">24 Nov 2019, 10:02</time> by <a rel="author">Тетяна Питак</a></address>
      <p>
        <i>Український мільярдер Ігор Коломойський заявив, що незабаром поверне в свою власність націоналізований ПриватБанк.</i>
      </p>
      <p>За словами підприємця, про з його планами повернути собі ПриватБанк, який до грудня 2016 року був в його власності, знають у Міжнародному валютному фонді (МВФ). Про це він повідоми в інтерв'ю KyivPost, передає <a href="https://espreso.tv/news/2019/11/23/quotmvf_znaye_scho_pryvatbank_bude_povernutyy_meni_nayblyzhchym_chasomquot_kolomoyskyy">Еспресо.TV.</a></p>
      <p>"Міжнародний валютний фонд знає, що ПриватБанк буде повернутий мені найближчим часом", - наголосив він.</p>
      <p>При цьому Коломойський зазначив, що нібито не знає, чому його Нікопольський завод феросплавів викупив оренду парковки перед головним офісом ПриватБанку.</p>
      <p>Бізнесмен підкреслив, що завод справедливо вимагає компенсації від ПриватБанку, і пригрозив, що протест може загостритися, якщо банк не здасться.</p>
      <p>"Якщо ПриватБанк продовжить так себе поводити, я думаю, що працівники заводу можуть увійти до ПриватБанку", - не виключив Коломойський.</p>
      <p>Нагадаємо, за даними відразу кількох медіа, уряд Олексія Гончарука розробляє новий законопроєкт, у якому пропишуть пряму заборону повертати виведені з ринку шляхом націоналізації банки колишнім власникам. Таку вимогу Україні висунув Міжнародний валютний фонд.</p>
    </article>
  </body>
</html>