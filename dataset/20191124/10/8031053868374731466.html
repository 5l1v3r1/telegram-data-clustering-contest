<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ad%ce%bc%ce%b5%ce%b9%ce%bd%ce%b5-%ce%ad%ce%ba%cf%80%ce%bb%ce%b7%ce%ba%cf%84%ce%bf%cf%82-%ce%bf-%cf%80%ce%b5%cf%84%cf%81%ce%bf%cf%8d%ce%bd%ce%b9%ce%b1%cf%82-%ce%be%ce%b5%cf%87%cf%89%cf%81%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T10:53:40+00:00"/>
    <meta property="og:title" content="Έμεινε έκπληκτος ο Πετρούνιας! – Ξεχωριστό δώρο κατά την απονομή (βίντεο)"/>
    <meta property="og:description" content="Ένα ιδιαίτερο δώρο έλαβε ο Λευτέρης Πετρούνιας κατά την απονομή του για την δεύτερη θέση που έλαβε στο προ-Ολυμπιακό παγκόσμιο κύπελλο ενόργανης γυμναστικής του Κότμπους."/>
  </head>
  <body>
    <article>
      <h1>Έμεινε έκπληκτος ο Πετρούνιας! – Ξεχωριστό δώρο κατά την απονομή (βίντεο)</h1>
      <address>
        <time datetime="2019-11-24T10:53:40+00:00">24 Nov 2019, 10:53</time>
      </address>
      <p>Ένα ιδιαίτερο δώρο έλαβε ο Λευτέρης Πετρούνιας κατά την απονομή του για την δεύτερη θέση που έλαβε στο προ-Ολυμπιακό παγκόσμιο κύπελλο ενόργανης γυμναστικής του Κότμπους.</p>
      <p>
        <b>Μπορεί να μην πήρε <a href="https://www.pentapostagma.gr/2019/11/%CE%B1%CF%83%CE%B7%CE%BC%CE%AD%CE%BD%CE%B9%CE%BF%CF%82-%CE%BF-%CF%80%CE%B5%CF%84%CF%81%CE%BF%CF%8D%CE%BD%CE%B9%CE%B1%CF%82-%CF%83%CF%84%CE%BF-%CF%80%CE%B1%CE%B3%CE%BA%CF%8C%CF%83%CE%BC%CE%B9%CE%BF.html">την πρωτιά που έψαχνε στο προ-Ολυμπιακό παγκόσμιο κύπελλο ενόργανης γυμναστική</a>ς του Κότμπους, αλλά ο Λευτέρης Πετρούνιας έφυγε με ένα μεγάλο χαμόγελο από τη δεύτερη θέση του βάθρου.</b>
      </p>
      <p>Αμέσως μετά την παράδοση των μεταλλίων, ένας από τους διοργανωτές πλησίασε τον Έλληνα “άρχοντα των κρίκων” και του έβαλε στον ώμο ένα βρεφικό φορμάκι.</p>
      <p>Ο Λευτέρης Πετρούνιας του έδωσε μια δυνατή αγκαλιά, ενώ άφησε ένα μεγάλο χαμόγελο, βλέποντας την… πρόσκληση που ήταν γραμμένη πάνω στο ζιπουνάκι.</p>
      <p>“Είσαι πάντα ευπρόσδεκτη στο Κότμπους, Σοφία” ανέφερε το ρουχαλάκι, με τον πετρούνια να εξηγεί στους δυο αντιπάλους του τη σημασία της συγκεκριμένης κίνησης.</p>
      <figure>
        <iframe src="https://www.youtube.com/embed/i1in42Liomw" width="900" height="506" data-service="Youtube" scrolling="no"/>
      </figure>
    </article>
  </body>
</html>