<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/11/24/van_basten_sieg_heil_naci_koszones_magyarazkodas_elo_adas/"/>
    <meta property="og:site_name" content="Index.hu"/>
    <meta property="article:published_time" content="2019-11-24T10:41:00+00:00"/>
    <meta property="og:title" content="Náci köszönés miatt magyarázkodott a holland futball-legenda"/>
    <meta property="og:description" content="Van Basten élő adásban nyögte be, hogy Sieg heil."/>
  </head>
  <body>
    <article>
      <h1>Náci köszönés miatt magyarázkodott a holland futball-legenda</h1>
      <address><time datetime="2019-11-24T10:41:00+00:00">24 Nov 2019, 10:41</time> by <a rel="author" href="https://index.hu/szerzo/feher_janos" target="_blank">fj</a></address>
      <p>Kínos helyzetbe került Marco van Basten, a holland válogatott és az AC Milan egykori futballistája, mert egy élő tévéadásban a nácik hírhedt köszönését, a <i>Sieg heil</i>"t használta. </p>
      <p>Van Basten a Fox Sports csatornánál dolgozik szakkommentátorként. Szombaton az Ajax–Heracles-meccset vezették fel. Kollégája, Hans Kraay németül készített interjút a meccs előtt a Heracles edzőjével, Frank Wormuth-tal. Mikor vége lett a beszélgetésnek, akkor hallatszott be a <i>Sieg heil</i>. A kifejezést nagyjából úgy fordítható, hogy győzelemre fel, és a második világháború előtt és alatt a hitleri Németország bevett köszönési formulája volt. </p>
      <figure>
        <iframe data-src="https://twitter.com/TheReaIYorin/status/1198317571092754432?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>„Nem akartam sokkolni az embereket. Egyszerűen Hans németjét akartam kifigurázni. Elnézést kérek" – magyarázkodott később az adásban Van Basten. </p>
      <figure>
        <img src="https://kep.cdn.indexvas.hu/1/0/3048/30486/304867/30486747_e530a27023c64bd9bfbf1c25758acffe_wm.jpg"/>
        <figcaption>Marco van Basten<cite>Fotó: VI-Images / Getty Images Hungary</cite></figcaption>
      </figure>
      <p>A holland a lehető legrosszabb pillanatban próbált náci szöveggel poénkodni, mert a hétvégi bajnoki forduló éppen a rasszizmusellenesség jegyében telt. <a href="https://index.hu/sport/futball/2019/11/24/ajax_holland_bajnoksag_tuntetes_egy_percig_allo_jatek_rasszizmus/">Az Ajax–Hercules meccsén is protestáltak a játékosok</a>.</p>
      <related>
        <h4>Kapcsolódó</h4>
        <a href="https://index.hu/sport/futball/2019/11/24/ajax_holland_bajnoksag_tuntetes_egy_percig_allo_jatek_rasszizmus/"/>
      </related>
      <related>
        <h4>Kapcsolódók (3)</h4>
        <a href="https://index.hu/sport/futball/2019/bl/2019/10/02/bl-gol_nelkul_lepett_palyara_neggyel_jott_le/"/>
        <a href="https://index.hu/sport/futball/2017/11/16/hollandia_valogatott_hanyatlas_ajax/"/>
        <a href="https://index.hu/sport/futball/2017/01/18/van_basten_szerint_legyen_ugyanaz_mint_a_hokiba/"/>
      </related>
    </article>
  </body>
</html>