<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/tris-erizoun-gia-to-dexi-akro-tis-aminas-tou-ari"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T10:45:00+00:00"/>
    <meta property="og:title" content="Τρεις «ερίζουν» για το δεξί άκρο της άμυνας του Αρη"/>
    <meta property="og:description" content="Ποιος είναι ο επικρατέστερος για να αντικαταστήσει τον Ντάνιελ Σούντγκρεν"/>
  </head>
  <body>
    <article>
      <h1>Τρεις «ερίζουν» για το δεξί άκρο της άμυνας του Αρη</h1>
      <h2>Ποιος είναι ο επικρατέστερος για να αντικαταστήσει τον Ντάνιελ Σούντγκρεν</h2>
      <address><time datetime="2019-11-24T10:45:00+00:00">24 Nov 2019, 10:45</time> by <a rel="author">Γιώργος  Στράντζαλης</a></address>
      <p>Η θέση του δεξιού μπακ για τον Αρη στο ντέρμπι με την ΑΕΚ είναι ανοιχτή λόγω <b><u><a href="http://www.metrosport.gr/article/../../article/nok-aout-sountgkren-gia-to-pechnidi-me-tin-aek">της απουσίας του Ντάνιελ Σούντγκρεν</a></u></b>. Οι υποψήφιοι να τον αντικαταστήσουν είναι τρεις, καθώς Ρόουζ, Σάσα και Σόουζα χρησιμοποιήθηκαν στο παρελθόν σ’ αυτή τη θέση. Με βάση τη λογική, ο τελευταίος έχει προβάδισμα, υπό την έννοια ότι ο Ένινγκ δύσκολα θα “χαλάσει” τα δίδυμα στο κέντρο της άμυνας (Βέλεθ-Ρόουζ) και στον άξονα της μεσαίας γραμμής (Σάσα-Ματίγια). Παρότι μάλιστα ο Σόουζα έχει τη λιγότερη εμπειρία συγκριτικά με τους άλλους δύο υποψήφιους.</p>
      <p>Ο Πορτογάλος αμυντικός αγωνίστηκε για πρώτη φορά στο δεξί άκρο με τη φανέλα του Άρη, στον περσινό αγώνα του Κυπέλλου Ελλάδας με τον ΠΑΟΚ στην Τούμπα, ενώ επιστρατεύθηκε για την ίδια θέση και στην περσινή (εντός έδρας) ήττα από τον Παναιτωλικό. Συνολικά, πέντε φορές στην καριέρα του αγωνίστηκε σ’ αυτή τη θέση. Από την άλλη, ο Ρόουζ χρησιμοποιήθηκε, για 15-20 λεπτά, στο δεξί άκρο της άμυνας στο τελευταίο φιλικό με την ΤΣΣΚΑ, ενώ έχει παίξει 13 ματς και με τη Λοριάν σε διάταξη με τέσσερις αμυντικούς. Την περισσότερη εμπειρία διαθέτει ο Σάσα, αφού στην καριέρα του έπαιξε 27 παιχνίδια σ’ αυτή τη θέση, όλα με τη φανέλα της Λούντογκόρετς.</p>
      <p>Κατά τα άλλα, ο Ένινγκ δεν έχει την πρόθεση να αλλάξει κάτι άλλο. Αυτή που θα επηρεαστεί καθόλου, από πλευράς προσώπων, είναι η μεσοεπιθετική γραμμή της ομάδας. Φετφατζίδης, Γκάμα, Ντιγκινί θα διατηρηθούν πίσω από τον Ιντέγε, ο οποίος θα ξεκινήσει στην κορυφή.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/gia-to-tetarto-diplo-epi-tis-aek-aris"/>
        <a href="http://www.metrosport.gr/article/prepi-na-to-pistepsi-aris"/>
        <a href="http://www.metrosport.gr/article/kontra-stin-paradosi-aris-sto-oaka-videos"/>
        <a href="http://www.metrosport.gr/article/pithani-11ada-tou-ari-kontra-stin-aek"/>
        <a href="http://www.metrosport.gr/article/strefete-ke-allou-aris-gia-termatofilaka"/>
        <a href="http://www.metrosport.gr/article/me-kouesta-alla-choris-sountgkren-apostoli-tou-ari-gia-oaka"/>
      </related>
    </article>
  </body>
</html>