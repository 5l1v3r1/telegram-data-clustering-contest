<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/finance/staikouras-se-metrita-to-merisma-pithano-neo-epidoma-thermansis-ti-isxyei-me-enfia-kai-13i-syntaksi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T10:05:10+00:00"/>
    <meta property="og:title" content="Ο Σταϊκούρας για μέρισμα, επίδομα θέρμανσης, ΕΝΦΙΑ και 13η σύνταξη"/>
    <meta property="og:description" content="«Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα»"/>
  </head>
  <body>
    <article>
      <h1>Ο Σταϊκούρας για μέρισμα, επίδομα θέρμανσης, ΕΝΦΙΑ και 13η σύνταξη</h1>
      <h2>«Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα»</h2>
      <address><time datetime="2019-11-24T10:05:10+00:00">24 Nov 2019, 10:05</time> by <a rel="author">ΤοΒΗΜΑ Team</a></address>
      <p>Σε μετρητά και σε συγκεκριμένες ευάλωτες ομάδες θα καταβληθεί το μέρισμα, σύμφωνα με τον Χρήστο Σταϊκούρα, ο οποίος παράλληλα διευκρίνισε πως απόφαση θα ληφθεί αυτή την εβδομάδα καθώς και ότι δεν θα έχει μόνιμο χαρακτήρα.</p>
      <p>«Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα», ανέφερε χαρακτηριστικά ο υπουργός Οικονομικών μιλώντας στο Open.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Παράλληλα, σε ό,τι αφορά το επίδομα θέρμανσης τόνισε ότι θα χορηγηθεί τέλος του έτους και ανάλογα με τα περιθώρια ίσως υπάρξει ένα έξτρα κονδύλι και για τον Ιανουάριο.</p>
      <p>Για τα αναδρομικά σημείωσε ότι θα πληρωθούν λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο. «Όσον αφορά το ύψος των αναδρομικών, αυτό θα το δούμε», δήλωσε χαρακτηριστικά.</p>
      <p>Όσον αφορά τον ΕΝΦΙΑ ο υπουργός Οικονομικών τόνισε ότι «για την ώρα έχουμε μειώσει τον ΕΝΦΙΑ μέχρι τώρα 22%. Έχουμε υποσχεθεί προεκλογικά 30%.Εκτιμούμε ότι θα μειώσουμε τον ΕΝΦΙΑ.Τον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ»</p>
      <p>Σχετικά με την 13η σύνταξη ο υπουργός Οικονομικών είπε ότι «θα διατηρηθεί το κονδύλι των 800 εκατομμυρίων  για τους συνταξιούχους».</p>
      <p>Ερωτηθείς για το φορολογικό νομοσχέδιο, ο υπουργός Οικονομικών αποκάλυψε ότι θα εξαιρούνται από την υποχρέωση των ηλεκτρονικών δαπανών και τα ποσά που καταβάλλονται για διατροφή διαζυγίου, αλλά και τις δωρεές προς το Δημόσιο και τα ιδρύματα. Επίσης ανέφερε ότι θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση.</p>
      <p>Τέλος για την φορολοταρία ο κ.Σταϊκούρας τόνισε ότι «αυτή δεν απέδωσε τα αναμενόμενα.</p>
      <p>«Θα προχωρήσουμε σε μια νέα φορολοταρία, όπου θα δίνουμε παροχές σε είδος, όπως αυτοκίνητα, κάρτες απεριορίστων διαδρομών σε λεωφορεία» κατέληξε.</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>