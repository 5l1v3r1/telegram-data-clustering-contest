<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/terrapiattisti-convegno-a-milano-con-diego-fusaro-sole-dista-dalla-terra-5000-km/1952836/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T10:12:16+00:00"/>
    <meta property="og:title" content="Terrapiattisti, convegno a Milano con Diego Fusaro/ “Sole dista dalla Terra 5000 km”"/>
    <meta property="og:description" content="Terrapiattisti a raduno oggi a Milano: in programma un evento con numerosi ospiti, presente Diego Fusaro. E' sfida alla scienza."/>
  </head>
  <body>
    <article>
      <h1>Terrapiattisti, convegno a Milano con Diego Fusaro/ “Sole dista dalla Terra 5000 km”</h1>
      <h2>Terrapiattisti a raduno oggi a Milano: in programma un evento con numerosi ospiti, presente Diego Fusaro. E’ sfida alla scienza.</h2>
      <address><time datetime="2019-11-24T10:12:16+00:00">24 Nov 2019, 10:12</time> by <a rel="author" href="https://www.ilsussidiario.net/autori/carmine-massimo-balsamo/" target="_blank">Carmine Massimo Balsamo</a></address>
      <p><a href="https://www.ilsussidiario.net/news/scienze/terrapiattisti-torri-gemelle-scatole-vuote-servivano-per-antenne-e-sul-sole/1881935/"><b>Dagli attacchi a Papa Francesco</b></a> alle <a href="https://www.ilsussidiario.net/news/terrapiattisti-video-choc-su-sbarco-sulla-luna-allunaggio-armstrong-attore-pagato/1907311/"><b>teorie complottiste sullo sbarco sulla Luna</b></a>, passando per <a href="https://www.ilsussidiario.net/news/scienze/terrapiattisti-contro-terratondisti-video-voi-teorie-noi-prove-sulla-terra-piatta/1874723/"><b>la convinzione che la Terra non sia tonda</b></a>: negli ultimi tempi si è spesso parlato del movimento dei <b>Terrapiattisti</b>, che oggi si riuniranno a Milano per un convegno con ospiti eccellenti. L’evento è in programma all’hotel The Hub e tra i relatori troviamo anche <b>Diego Fusaro</b>, che terrà due interventi: il primo a carattere storico (La cosmologia da Tolomeo a Copernico), il secondo a carattere politico (La Laocrazia, questa sconosciuta). Ma non solo: presente <b>Agostino Favari</b> per gli interventi “Dimostrazione: il Sole dista dalla Terra 5000 Km”, “Curvatura assente fra Civitavecchia e isola del Giglio” e “Viaggio in Antartide: lettera al presidente del Consiglio Giuseppe Conte”, mentre<b> Albino Galuppini</b> parlerà di “Astronomia zetetica: il modello eliocentrico non corrisponde alla realtà”.</p>
      <h4>TERRAPIATTISMO, CONVEGNO OGGI A MILANO</h4>
      <p><i>«50 anni di inganni»</i> è uno dei motti principali dei <b>Terrapiattisti</b>, che vogliono sfidare la scienza e dimostrare che in realtà la Terra sia piatta, nonostante le innumerevoli dimostrazioni di astronomi e scienziati. Ricordiamo che non sono mancate le prese di posizione nette nel corso degli anni, basti pensare ai sospetti su mappamondi e atlanti: a loro avviso, parliamo di strumenti di propaganda dell’ideologia dominante. Alla base delle loro ricerche il noto effetto Pac-Man, con i Terrapiattisti pronti a dimostrare di avere ragione grazie ad una crociera: il viaggio del secolo – ribattezzato Flat Earth Cruise – è in programma per il 2020 ed è organizzato dalla Feic (Flat Earth International Conference). Resta da valutare se si affideranno a Gps, ma c’è una sicurezza (in base alle loro teorie): non c’è il rischio di cadere nel precipizio, in quanto i ghiacci dell’Antartide fungono da barriera prima di arrivare al baratro…</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/papa-in-giappone-hiroshima-e-nagasaki-nessuno-puo-fare-a-meno-di-pregare/1952990/"/>
        <a href="https://www.ilsussidiario.net/news/violenza-sulle-donne-quel-sottile-inganno-nascosto-nei-femminicidi/1953040/"/>
        <a href="https://www.ilsussidiario.net/news/madonna-di-medjugorje-messaggio-25-novembre-con-voi-si-realizza-il-disegno-di-dio/1952989/"/>
        <a href="https://www.ilsussidiario.net/news/santa-caterina-dalessandria-il-25-novembre-si-celebra-la-beata-che-rinuncio-a-tutto/1947197/"/>
        <a href="https://www.ilsussidiario.net/news/sciopero-aerei-oggi-25-novembre-alitalia-cancella-137-voli-ecco-piano-straordinario/1953023/"/>
        <a href="https://www.ilsussidiario.net/news/ultime-notizie-ultimora-oggi-crollato-viadotto-sulla6-per-maltempo-25-novembre/1953019/"/>
      </related>
    </article>
  </body>
</html>