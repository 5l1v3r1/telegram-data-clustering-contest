<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/bgfootball/levski/trenxorite-na-levski-smymrili-tiam-i-nashimento-predi-carsko-selo-1409194.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T10:19:00+00:00"/>
    <meta property="og:title" content="Треньорите на Левски смъмрили Тиам и Нашименто преди Царско село"/>
    <meta property="og:description" content="Халфът на Левски Хали Тиам е изслушал специална лекция от треньорския щаб Целта ѝ е била да бъде особено внимателен в действията си срещу Царско село днес"/>
  </head>
  <body>
    <article>
      <h1>Треньорите на Левски смъмрили Тиам и Нашименто преди Царско село</h1>
      <address><time datetime="2019-11-24T10:19:00+00:00">24 Nov 2019, 10:19</time> by <a rel="author">Sportlive.bg</a></address>
      <p>Халфът на <b><a href="https://www.sportlive.bg/bgfootball/levski">Левски</a></b> Хали Тиам е изслушал специална "лекция" от треньорския щаб. Целта ѝ е била да бъде особено внимателен в действията си срещу Царско село днес. Причината е, че 25-годишният полузащитник е с 4 жълти картона. Ако получи още един, той няма да е на разположение на треньора Петър Хубчев за важното гостуване на Берое. Мачът в Стара Загора е на 30 ноември, събота, от 17:30 часа.</p>
      <p>През настоящия сезон Тиам доста поизчисти играта си. През кампания 2018/19 той получи цели 11 жълти картона в 29 шампионатни срещи, като веднъж бе и изгонен.</p>
      <p>Същото е и положението на Филипе Нашименто. Португалецът не бе в състава в началото на кампанията, но след продажбата на Давиде Мариани бе върнат по спешност. Нашименто взе участие в 7 шампионатни мача, в които вкара 2 гола. В последните срещи той не бе на терена заради травма. Не се очаква Фелипе да започне срещу Царско село.</p>
      <p>През този сезон играчите на "сините" са доста дисциплинирани и до момента нито един от тях не е бил наказван заради натрупани жълти картони. Интересното е, че договорите и на Тиам, и на Нашименто изтичат в края на първенството. До момента те не са подновени. Клубът иска да задържи Тиам, който е несменяем титуляр. <b><i><a href="https://www.sportlive.bg/bgfootball/levski/Orqzaha-bonusite-v-Levski-sled-porazhenieto-ot-Botev-(Pd)-1405908.html">А как бяха наказани играчите на Левски за загубата от Ботев (Пд) вижте в този материал.</a></i></b> </p>
      <related>
        <h4>Още по темата</h4>
        <a href="https://www.sportlive.bg/bgfootball/levski/Levski-postavi-cena-po-visoka-ot-tazi-na-Dembele-na-Stanislav-Ivanov-1409184.html"/>
        <a href="https://www.sportlive.bg/bgfootball/levski/Simeon-Slavchev-progovori-za-Levski-1409182.html"/>
        <a href="https://www.sportlive.bg/bgfootball/levski/Levski-s-ofanziva-za-zadyrzhaneto-na-naj-postoqnniq-si-igrach-1405709.html"/>
        <a href="https://www.sportlive.bg/bgfootball/levski/Levski-mozhe-da-se-prodade-dvama-za-da-osiguri-pari-za-novi-1391237.html"/>
        <a href="https://www.sportlive.bg/bgfootball/levski/Pavel-Kolev-posochi-koj-e-naj-golemiqt-problem-na-Levski-1407139.html"/>
      </related>
    </article>
  </body>
</html>