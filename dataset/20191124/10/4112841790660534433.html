<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77670-Ked-kovova-gula-znicila-okno-Cybertrucku-Elon-Musk-prisiel-o-necelu-miliardu-Teraz-zverejnil-video-ktore-dokazuje-nerozbitnost"/>
    <meta property="og:site_name" content="REFRESHER"/>
    <meta property="article:published_time" content="2019-11-24T10:17:00+00:00"/>
    <meta property="og:title" content="Keď kovová guľa zničila okno Cybertrucku, Elon Musk prišiel o necelú miliardu. Teraz zverejnil video, ktoré dokazuje nerozbitnosť"/>
    <meta property="og:description" content="Podľa Forbes stála jedna nevydarená sekunda počas živého predstavenia auta Cybertruck až 770 miliónov dolárov v rámci hodnoty spoločnosti Elona Muska."/>
  </head>
  <body>
    <article>
      <h1>Keď kovová guľa zničila okno Cybertrucku, Elon Musk prišiel o necelú miliardu. Teraz zverejnil video, ktoré dokazuje nerozbitnosť</h1>
      <address><time datetime="2019-11-24T10:17:00+00:00">24 Nov 2019, 10:17</time> by <a rel="author">Viktor Kniš</a></address>
      <p>
        <b>Podľa Forbes stála jedna nevydarená sekunda počas živého predstavenia auta Cybertruck až 770 miliónov dolárov v rámci hodnoty spoločnosti Elona Muska.</b>
      </p>
      <p>Keď<b> Elon Musk</b> predstavoval naživo svetu svoj nový prekvapivý projekt s názvom <b>Cybertruck</b>, tvrdil, že karoséria kontroverzných tvarov je vyrobená z materiálu, ktorý odolá 9 mm nábojom a cez okná neprejde ani ťažká kovová guľa. Pri demonštrácii pred očami stoviek tisíc ľudí však sklo nového modelu Tesla záťažovým testom neprešlo a rozbilo sa. </p>
      <p>Mnohí sa, samozrejme, zamýšľajú aj nad tým, že to bolo v pláne, aby sa o Cybertrucku ešte viac hovorilo. Podľa portálu <a href="https://www.forbes.com/sites/hayleycuccinello/2019/11/22/elon-musk-net-worth-cybertruck/#db2ed5673aa7">Forbes</a> v momente rozbitia sa hodnota firmy Elona Muska znížila o 770 miliónov dolárov. Majiteľ spoločnosti Tesla len skonštatoval, že do spustenia predaja ešte budú musieť popracovať na vylepšení. </p>
      <related>
        <a href="https://refresher.sk/77638-Internet-si-utahuje-z-Tesly-Cybertruck-Elon-Musk-ju-vraj-vymyslel-pocas-slavneho-fajcenia-marihuany"/>
      </related>
      <p>Aby aspoň z časti očistil Musk svoje meno a potenciálnych záujemcov presvedčil o kúpe, deň po živom predstavení pridal na svoj Twitter video, kde dizajnér pick-upu Cybertruck Franz von Holzhausen hádže rovnaké kovové gule z približne rovnakej vzdialenosti totožným spôsobom a sklo bez problémov odolalo. Toto video údajne vzniklo tesne pred živou prezentáciou.</p>
      <p>Elon Musk pridal aj sprievodný komentár, v ktorom konštatuje, že pred spustením hromadnej produkcie si bude jeho veľká novinka vyžadovať vylepšenia. </p>
      <related>
        <a href="https://refresher.sk/77612-Elon-Musk-predstavil-Tesla-Cybertruck-s-dizajnom-obrneneho-vozidla-Ma-tri-motory-a-jazdi-na-elektrinu"/>
      </related>
      <figure>
        <iframe data-src="https://twitter.com/elonmusk/status/1198090787520598016?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Elon Musk na svojom oficiálnom Twitteri zároveň informoval, že v súčasnosti si vozidlo Cybertruck predobjednalo už 146-tisíc záujemcov, ktorým v súčasnosti stačilo len 100 dolárov. V prípade starších modelov bola cena za predobjednanie vyššia – Model Y vyžadoval zaplatenie depozitu 2500 dolárov a Model 3 1000 dolárov. </p>
      <figure>
        <iframe data-src="https://twitter.com/elonmusk/status/1198344195317985280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/69298-V-Tesle-uz-mozes-sledovat-YouTube-Neflix-alebo-hrat-hry-Apky-prichadzaju-v-poslednej-aktualizacii"/>
        <a href="https://refresher.sk/42034-Zabudni-na-lietadla-aj-auta-vlak-z-buducnosti-je-uz-na-ceste-Europsky-Hyperloop-nas-odvezie-rychlostou-zvuku"/>
        <a href="https://refresher.sk/61820-Slovensky-fyzik-vyvija-baterie-a-vo-firme-spolupracuje-aj-s-Elonom-Muskom-Kvoli-korupcii-vsak-peniaze-od-statu-nikdy-nedostal"/>
        <a href="https://refresher.sk/26729-Vizia-Elona-Muska-Satelitny-internet-ktory-pokryje-aj-najodlahlejsie-miesta-na-Zemi-nabera-na-obratkach"/>
        <a href="https://refresher.sk/32022-Z-Bratislavy-do-Viedne-len-za-8-minut-Europsky-Hyperloop-sa-predsa-len-stane-realitou"/>
        <a href="https://refresher.sk/34929-Elon-Musk-odhalil-buducnost-Tesly-Nove-vozidla-zelena-energia-aj-moderny-konkurent-Uberu"/>
        <a href="https://refresher.sk/77557-MINI-ukazalo-svetu-svoj-doposial-najultimatnejsi-seriovy-pocin-3000kusovu-specialitku"/>
        <a href="https://refresher.sk/77638-Internet-si-utahuje-z-Tesly-Cybertruck-Elon-Musk-ju-vraj-vymyslel-pocas-slavneho-fajcenia-marihuany"/>
      </related>
    </article>
  </body>
</html>