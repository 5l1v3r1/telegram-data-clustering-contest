<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013007/%DA%A9%D9%88%D8%B1%D8%AA%D9%88%D8%A7-%D8%B1%DA%A9%D9%88%D8%B1%D8%AF-%D9%86%D8%A7%D9%88%D8%A7%D8%B3-%D8%B1%D8%A7-%D8%B4%DA%A9%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T10:20:00+00:00"/>
    <meta property="og:title" content="کورتوا رکورد ناواس را شکست"/>
    <meta property="og:description" content="سنگربان بلژیکی تیم فوتبال رئال مادرید با وجود دریافت گلی زودهنگام مقابل سوسیه‌داد، رکورد همتای کاستاریکایی خود برای بسته نگه داشتن دروازه‌ را شکست."/>
  </head>
  <body>
    <article>
      <h1>کورتوا رکورد ناواس را شکست</h1>
      <address>
        <time datetime="2019-11-24T10:20:00+00:00">24 Nov 2019, 10:20</time>
      </address>
      <p>
        <i>سنگربان بلژیکی تیم فوتبال رئال مادرید با وجود دریافت گلی زودهنگام مقابل سوسیه‌داد، رکورد همتای کاستاریکایی خود برای بسته نگه داشتن دروازه‌ را شکست.</i>
      </p>
      <p>به گزارش مشرق، موفقیت شب گذشته (شنبه) <b>رئال مادرید </b>برای کسب پیروزی 3 بر یک مقابل <b>سوسیه‌داد </b>در ورزشگاه سانتیاگو برنابئو، بیش از همه برای <b>تیبو</b><b>کورتوا</b>، سنگربان بلژیکی کهکشانی‌ها خوشحال کننده بود.</p>
      <blockquote>بیشتر بخوانید:<br/><a href="https://www.mashreghnews.ir/news/1012862/%D8%B1%D8%A6%D8%A7%D9%84-%D8%A8%D8%A7-%D8%B4%DA%A9%D8%B3%D8%AA-%D8%B3%D9%88%D8%B3%DB%8C%D8%AF%D8%A7%D8%AF-%D9%87%D9%85%D8%B3%D8%A7%DB%8C%D9%87-%D8%A8%D8%A7%D8%B1%D8%B3%D8%A7-%D8%B4%D8%AF"><i>رئال</i> با شکست سوسیداد همسایه بارسا شد</a></blockquote>
      <p>اگرچه او در همان دقیقه دوم بازی گل خورد اما همین دو دقیقه بسته ماندن دروازه رئال مادرید هم کافی بود که در رده ردیف ششم برترین دروازه‌بانان تاریخ کهکشانی‌ها از نظر طولانی‌ترین زمان بسته نگه داشتن دروازه‌اش قرار بگیرد.</p>
      <p>با احتساب دو دقیقه بازی شب گذشته، مجموع دقایقی که کورتوا در این فصل کلین شین کرده است، از رکورد 534 دقیقه‌ای که کیلور ناواس، سنگربان کاستاریکایی سابق کهکشانی‌ها به ثبت رساند یک دقیقه بالاتر رفت. ناواس که اکنون از دروازه پاری‌سن‌ژرمن محافظت می‌کند، در هفته‌های پایانی فصل 15-2014 تا هفته‌های ابتدایی فصل بعد از آن موفق به ثبت این رکورد شد.</p>
      <p>ناواس در فاصله ماه می سال 2015 تا سپتامبر همان سال گلی دریافت نکرد تا اینکه سابین مرینو، بازیکن اتلتیک بیلبائو در ورزشگاه سن‌مامس دروازه کهکشانی‌ها را باز کرد.</p>
      <p>کورتوا اکنون رکورد را شکسته اما او هنوز با بهترین رکورد ثبت شده برای کلین‌شیت در تاریخ رئال مادرید فاصله دارد، رکورد 952 دقیقه‌ای ایکر کاسیاس.</p>
      <p>کورتوا در بازی مقابل تیم‌های گالاتاسرای (دور رفت مرحله گروهی لیگ قهرمانان)، لگانس، بتیس، گالاتاسرای (دور برگشت مرحله گروهی لیگ قهرمانان) و ایبار دروازه‌اش را بسته نگه داشت. پیش از بازی شب گذشته،  آخرین باری که او گل خورد 19 اکتبر (27 مهر) مقابل مایورکا بود که لاگو جونیور دروازه رئال مادرید را باز کرد.</p>
      <p>منبع: تسنیم</p>
    </article>
  </body>
</html>