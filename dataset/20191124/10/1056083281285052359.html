<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301590/%D8%AA%D8%AD%D8%B5%DB%8C%D9%84-%DB%B6%DB%B5%DB%B3%DB%B8-%D8%AF%D8%A7%D9%86%D8%B4-%D8%A2%D9%85%D9%88%D8%B2-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF%DB%8C-%D8%AF%D8%B1-%D8%B1%D8%B4%D8%AA%D9%87-%D9%87%D8%A7%DB%8C-%D9%81%D9%86%DB%8C-%D9%88%D8%AD%D8%B1%D9%81%D9%87-%D8%A7%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-24T10:27:03+00:00"/>
    <meta property="og:title" content="تحصیل ۶۵۳۸ دانش آموز کهگیلویه و بویراحمدی در رشته‌های فنی‌وحرفه‌ای و کارودانش"/>
    <meta property="og:description" content="ایسنا/کهگیلویه و بویراحمد مدیرکل آموزش و پرورش استان کهگیلویه و بویراحمد گفت: دو هزارو و ۹۴۳ دانش آموز در رشته های فنی و حرفه ای استان فعالیت دارند."/>
  </head>
  <body>
    <article>
      <h6 class="kicker">مدیرکل آموزش و پرورش استان اعلام کرد</h6>
      <h1>تحصیل ۶۵۳۸ دانش آموز کهگیلویه و بویراحمدی در رشته‌های فنی‌وحرفه‌ای و کارودانش</h1>
      <address><time datetime="2019-11-24T10:27:03+00:00">24 Nov 2019, 10:27</time> by <a rel="author">عیسی فتحی</a></address>
      <p>ایسنا/کهگیلویه و بویراحمد مدیرکل آموزش و پرورش استان کهگیلویه و بویراحمد گفت: دو هزارو و ۹۴۳ دانش آموز در رشته های فنی و حرفه ای استان فعالیت دارند.</p>
      <p>«هادی زارع پور» در جمع خبرنگاران، افزود: همچنین سه هزارو ۵۹۵ دانش آموز در رشته های کار و دانش مشغول به تحصیل هستند.</p>
      <p>زارع پور با بیان اینکه ۶۷ هنرستان نیز در استان فعال است، اظهار کرد: ۲۶ هنرستان فنی و حرفه ای و ۴۱ هنرستان کار و دانش پوشش آموزشی دانش آموزان را انجام می دهند.</p>
      <p>مدیرکل آموزش و پرورش استان کهگیلویه و بویراحمد از برون سپاری آموزشی در استان خبر داد و خاطرنشان کرد: ۴۸۰ هنرجو در ۱۵ ‌رشته محل از طریق برون سپاری آموزش داده شدند.</p>
      <p>زارع پور تصریح کرد: در حوزه بانوان برون سپاری در شش رشته محل با فعالیت ۷۶ ‌نفر اجرایی شد.</p>
      <p>وی اجرای طرح ایران مهارت را از دیگر گام های عملیاتی شده برشمرد و عنوان کرد: ۳۹۰۰ دانش آموز در قالب طرح ایران مهارت آموزش های لازم را فرا گرفتند.</p>
      <p>به گزارش ایسنا، مدیرکل آموزش و پرورش کهگیلویه و بویراحمد تقویت تجهیزات رشته های مهارتی را یک نیاز مهم دانست و خواستار توجه و ارتقای ظرفیت ها در این بخش شد.</p>
      <p>زارع پور بیان کرد: توسعه عناوین شغلی یک نیاز دیگر برای هدفگذاری های آموزشی است.</p>
      <p>انتهای پیام</p>
    </article>
  </body>
</html>