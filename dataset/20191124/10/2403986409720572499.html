<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/zhittya_skladnishe_nizh_dekomunizatsiya__borodnyaskiy_pro_maybutnye_zakonu_n1238605"/>
    <meta property="og:site_name" content="24 Канал"/>
    <meta property="article:published_time" content="2019-11-24T10:38:00+00:00"/>
    <meta property="og:title" content="Бородянський про декомунізацію: Змінити таблички – не головне завдання"/>
    <meta property="og:description" content="Закон про декомунізацію порушувати не будуть, однак &quot;змінити таблички – не головне завдання&quot;. Є ситуації, які складно &quot;описати у чорно-білих томах&quot;."/>
  </head>
  <body>
    <article>
      <h1>Бородянський про декомунізацію: Змінити таблички – не головне завдання</h1>
      <address>
        <time datetime="2019-11-24T10:38:00+00:00">24 Nov 2019, 10:38</time>
      </address>
      <p>
        <b>Закон про декомунізацію порушувати не будуть, однак "змінити таблички – не головне завдання". Є ситуації, які складно "описати у чорно-білих томах".</b>
      </p>
      <p>Потрібно показувати різнобічність і неоднозначність нашої історії, про це міністр культури, молоді та спорту Володимир Бородянський розповів <a href="https://nv.ua/ukr/ukraine/politics/volodimir-borodyanskiy-pro-regulyuvannya-info-prostoru-interv-yu-novini-ukrajini-50054839.html">"НВ"</a>.</p>
      <blockquote>Знайте більше:<a href="https://24tv.ua/ne_bachu_prichin__ministr_kulturi_borodyanskiy_pro_zminu_movnogo_zakonu_n1209029"> Не бачу причин, – міністр культури Бородянський про зміну мовного закону</a></blockquote>
      <p>Міністр зазначив, що потрібно "розвивати в людях навички критичного мислення".</p>
      <aside>Колишній закон про декомунізацію ми будемо виконувати. Це перше. Але я вважаю, що життя складніше, ніж декомунізація. І наше завдання не змінити таблички, а поміняти спосіб мислення,<cite>– пояснив він.</cite></aside>
      <p>Бородянський додав, що "потрібно розуміти контекст, в якому історичні персони щось робили". Він вважає, що "були різні обставини, які складно описати у строгих біло-чорних тонах"</p>
      <p>"Ми розширимо рамку, яка була в принципі, я вважаю, штучно створена. Це рамка першої половини 20 століття і якогось там пантеону людей з цієї рамки. Наша історія набагато багатша, різноманітніша і складніша за такі прості прочитання. І цікавіша", – сказав міністр.</p>
      <p>Глава відомства наголосив, що <b>"потрібно використовувати нашу силу",</b> бо "країна – різноманітна".</p>
      <h3>Що відомо про <a href="https://24tv.ua/dekomunizatsiya_tag5246/">декомунізацію</a>?</h3>
      <ul>
        <li>Декомунізація – процес позбавлення від наслідків комуністичної ідеології, що розпочався в часи розпаду СРСР та активізувався під час ленінопаду в період Революції гідності.</li>
        <li>Верховна <a href="https://24tv.ua/propagandu_komunizmu_ta_natsizmu_v_ukrayini_ofitsiyno_zaboronili_n563518">Рада ухвалила пакет законів 9 квітня 2015 року, які передбачають декомунізацію</a>. 16 грудня 2015 року Окружний адміністративний суд Києва заборонив діяльність Комуністичної партії України. Вулиці в Україні почали перейменовувати, а пам'ятники відомим діячам СРСР – демонтовувати.</li>
        <li>Щоправда, декомунізація не припала до душі 46 депутатам парламенту 8-го скликання. Тож вони поскаржились на закон до Конституційного Суду. Проте в липні 2019 року <a href="https://24tv.ua/konstitutsiyniy_sud_viznav_dekomunizatsiyu_zakonnoyu__zmi_n1180111">суд визнав конституційним закон про декомунізацію</a>.</li>
      </ul>
      <p> </p>
    </article>
  </body>
</html>