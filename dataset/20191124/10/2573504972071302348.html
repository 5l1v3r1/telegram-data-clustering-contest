<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230766/maria-de-filippi-parla-del-successo-del-libro-di-giulia-de-lellis-cero-quando-glielhanno-proposto-e/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T10:40:27+00:00"/>
    <meta property="og:title" content="Maria De Filippi parla del successo del libro di Giulia De Lellis: ‘C’ero quando gliel’hanno proposto e…"/>
    <meta property="og:description" content="Maria De Filippi in una recente intervista ha parlato di Giulia De Lellis e il successo del suo libro sul tradimento di Andrea Damante. Ecco le dichiarazioni della conduttrice Giulia De Lellis e il successo del suo libro Quasi quattro anni fa Giulia De Lellis è approdata nel dating show di Maria De Filippi nel […]"/>
  </head>
  <body>
    <article>
      <h1>Maria De Filippi parla del successo del libro di Giulia De Lellis: ‘C’ero quando gliel’hanno proposto e…</h1>
      <address><time datetime="2019-11-24T10:40:27+00:00">24 Nov 2019, 10:40</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Maria De Filippi in una recente intervista ha parlato di Giulia De Lellis e il successo del suo libro sul tradimento di Andrea Damante. Ecco le dichiarazioni della conduttrice</h3>
      <h3>Giulia De Lellis e il successo del suo libro</h3>
      <p>Quasi quattro anni fa <b>Giulia De Lellis</b> è approdata nel<i> dating show</i> di <b>Maria De Filippi</b> nel ruolo di corteggiatrice. Il pubblico affezionato di <i>Uomini e Donne</i> ricorderà bene quando tra le file delle ragazze venute per conoscere<b> Andrea Damante</b>, lei prese il microfono e disse: “<i>Voglio conoscerti perché sei uno str***</i>“. <b>Il Dama</b> alla fine scelse proprio lei e da quel momento <b>Giulia</b> è diventata un’<i>influencer</i> molto seguita e apprezzata sui social.</p>
      <p>A settembre è anche uscito il suo libro, scritto con la professionista <b>Stella Pulpo</b>, dal titolo <i>Le corna stanno bene su tutto – ma io stavo meglio senza</i>. Ha avuto un grandissimo successo e in poco tempo ha venduto più di 120.000 copie. Ma che cosa ne pensa<b> Maria De Filippi</b> del successo della ragazza che è praticamente nata grazie al suo programma?</p>
      <h3>Maria De Filippi parla di Giulia De Lellis</h3>
      <p><b>Maria De Filippi</b> recentemente ha rilasciato una lunga intervista a <i>Il Fatto Quotidiano</i> in cui, tra gli altri argomenti, ha affrontato anche quello relativo al successo di<b> Giulia De Lellis</b> che vanta 4 milioni e mezzo di follower sui social. In molti hanno criticato l’iniziativa dell’<i>influencer</i> di pubblicare un libro, soprattutto tutti quegli scrittori emergenti che non riescono a trovare un loro spazio nell’editoria. Ma ecco che cosa ne pensa di tutto questo la conduttrice Mediaset:</p>
      <aside>Giulia mi ha regalato il suo libro ma non l’ho letto, c’ero quando gliel’hanno proposto e mi ha chiesto cosa ne pensavo. Non è stupida, su di lei c’è un pregiudizio perché arriva da Uomini e Donne. Che il libro abbia avuto successo ci sta, è conosciuta e la sua storia d’amore è stata vista in tv.</aside>
      <p><b>Maria De Filippi</b> ha provato a trovare una chiave di lettura diversa:</p>
      <aside>Chi va in libreria per il libro di Giulia magari prima non ci andava, non avrebbe comprato un libro diverso e ora dopo averlo letto magari ne proverà un altro.</aside>
      <p>Poi ha voluto dare un consiglio agli scrittori che hanno mosso così tante critiche verso <b>Giulia</b>:</p>
      <aside>Gli scrittori non si limitassero ad andare solo in alcuni programmi, ne aggiungessero altri. Venissero anche a Uomini e Donne. Se Cazzullo, per dire un nome, venisse anche a Uomini e Donne raggiungerebbe un tipo di pubblico che non ha. Se uno va solo nei programmi di nicchia si rivolgerà sempre ad una nicchia e allora non si può arrabbiare se la De Lellis vende centomila copie.</aside>
      <p>Che cosa ne pensate delle dichiarazioni della conduttrice?</p>
      <h3>Giulia De Lellis lavora per Maria De Filippi</h3>
      <p>Come sapete <b>Giulia De Lellis</b> continua a lavorare per la redazione di <b>Maria De Filippi</b>. Infatti, quando le scelte di <i>Uomini e Donne</i> sono state trasmesse in prima serata, <b>Giulia</b> ha preso parte al progetto in collaborazione con Tezenis. Non solo, ha preso parte ad una web serie su<i> Wittytv</i> come attrice protagonista e presto la rivedremo nel ruolo di conduttrice insieme a <b>Gemma Galgani</b> in <i>Giortì</i>.</p>
    </article>
  </body>
</html>