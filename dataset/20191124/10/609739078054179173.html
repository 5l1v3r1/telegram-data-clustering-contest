<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/24-kasim-ogretmenler-gunu-mesajlari-icin-en-guzel-secenekler-ogretmenler-gunu-ile-ilgili-sozler-ve-siirler-41381020"/>
    <meta property="og:site_name" content="Hürriyet"/>
    <meta property="article:published_time" content="2019-11-24T10:18:56+00:00"/>
    <meta property="og:title" content="Bugün 24 Kasım Öğretmenler Günü... Öğretmenler Günü mesajlarla kutlanıyor"/>
    <meta property="og:description" content="Mustafa Kemal Atatürk'ün öğretmenlere armağanı olan 24 Kasım Öğretmenler Günü, sabah saatlerinden bu yana çeşitli etkinliklerle kutlanıyor. Vatandaşların yanı sıra sanat, siyaset ve magazin dünyasından pek çok isim de Öğretmenler Günü mesajlarını sosyal medyadan paylaşıyor. Henüz aradığı mesajı bulamamış olanlar için en güzel Öğretmenler Günü mesajlarını bir araya getirdik..."/>
  </head>
  <body>
    <article>
      <h1>Bugün 24 Kasım Öğretmenler Günü... Öğretmenler Günü mesajlarla kutlanıyor</h1>
      <address>
        <time datetime="2019-11-24T10:18:56+00:00">24 Nov 2019, 10:18</time>
      </address>
      <p>
        <b>Mustafa Kemal Atatürk'ün öğretmenlere armağanı olan 24 Kasım Öğretmenler Günü, sabah saatlerinden bu yana çeşitli etkinliklerle kutlanıyor. Vatandaşların yanı sıra sanat, siyaset ve magazin dünyasından pek çok isim de Öğretmenler Günü mesajlarını sosyal medyadan paylaşıyor. Henüz aradığı mesajı bulamamış olanlar için en güzel Öğretmenler Günü mesajlarını bir araya getirdik...</b>
      </p>
      <p>En anlamlı Öğretmenler Günü mesajları ve şiirleri, öğretmenlerine teşekkür ve minnet duygularını iletmek isteyen öğrenciler tarafından araştırılmaya başlandı. Bu anlamlı ve değerli günde şükranlarını sunacak olan birçok kişi, SMS ve sosyal medya mesajları ile öğretmenlerine duygularını iletecek. İşte, 24 Kasım 2019 Öğretmenler Günü ile ilgili en güzel mesajları, sözleri ve şiirleri sizler için derledik.</p>
      <p>
        <b>
          <a href="http://www.hurriyet.com.tr/haberleri/24-kasim-ogretmenler-gunu-mesajlari">24 KASIM ÖĞRETMENLER GÜNÜ MESAJLARI</a>
        </b>
      </p>
      <p>İşte, Atatürk'ün Öğretmenler Günü hakkında söylediği sözler;</p>
      <p>1. Dünyanın her tarafında öğretmenler insan topluluğunun en özverili ve saygıdeğer unsurlarıdır. (M.Kemal Atatürk) Öğretmenler gününüz kutlu olsun</p>
      <p>2. Öğretmenler!... Cumhuriyet, fikren, ilmen, fennen, bedenen kuvvetli ve yüksek seciyeli muhafızlar ister. Yeni nesli bu nitelik ve kabiliyette yetiştirmek sizin elinizdedir. (M.Kemal Atatürk) Öğretmenler gününüz kutlu olsun</p>
      <p>3. Öğretmenler; Yeni nesli, Cumhuriyetin fedakâr öğretmen ve eğitimcilerini, sizler yetiştireceksiniz ve yeni nesil, sizin eseriniz olacaktır… (M.Kemal Atatürk) Öğretmenler gününüz kutlu olsun</p>
      <p>4. Cumhuriyet sizden "fikri hür, vicdanı hür, irfanı hür" nesiller ister. (M.Kemal Atatürk) Öğretmenler gününüz kutlu olsun</p>
      <p>5. Milletleri kurtaranlar yalnız ve ancak öğretmenlerdir. Öğretmenden, eğiticiden mahrum bir millet, henüz bir millet adını alma yeteneğini kazanamamıştır. (M.Kemal Atatürk) Öğretmenler gününüz kutlu olsun</p>
      <p>6. Herkesin kendine göre bir zevki vardır. Kimi bahçe ile meşgul olmak, güzel çiçekler yetiştirmek ister. Bazı insanlar da adam yetiştirmekten hoşlanır. (M.Kemal Atatürk) Öğretmenler gününüz kutlu olsun</p>
      <p>7. Ülkemizi gerçek hedefe, gerçek mutluluğa kavuşturmak için iki orduya ihtiyaç vardır: Biri vatanımızı kurtaran asker ordusu, diğeri ulusumuzun geleceğini yoğuran irfan (bilim, kültür) ordusudur. (M.Kemal Atatürk) Öğretmenler gününüz kutlu olsun</p>
      <p>8. Eğitimdir ki bir milleti ya hür, bağımsız, şanlı, yüksek bir topluluk halinde yaşatır; ya da milleti esaret ve sefalete terk eder. (M.Kemal Atatürk) Öğretmenler gününüz kutlu olsun</p>
      <p>9. Öğretmen bir kandile benzer, kendini tüketerek başkalarına ışık verir. (M.Kemal Atatürk) Öğretmenler gününüz kutlu olsun</p>
      <p>10. Ordularımızın kazandığı zafer, sizin eğitim ordularınız için yol açtı. Gerçek zaferi siz, öğretmenler kazanacaksınız. Bunu başaracağınızdan kuşkum yoktur. Sarsılmaz bir inançla ben ve arkadaşlarım sizi gözeteceğiz. Sizin karşılaştığınız tüm engelleri kıracağız. (M.Kemal Atatürk) Öğretmenler gününüz kutlu olsun.</p>
      <p>
        <b>
          <a href="http://www.hurriyet.com.tr/haberleri/ogretmenler-gunu-siirleri">ÖĞRETMENLER GÜNÜ ŞİİRLERİ</a>
        </b>
      </p>
      <p>
        <b>
          <i>ÖĞRETMENİM</i>
        </b>
      </p>
      <p>Güler yüzlü öğretmenim,<br/>Bir tanesin, canım benim.<br/>Masallarla bilmeceler,<br/>Anlatırsın neler neler...</p>
      <p>Kalemimi tutamazken<br/>Kitabımı açamazken<br/>Bir de baktım yazıyorum,<br/>Sular gibi okuyorum.</p>
      <p>Çalışıp iyi olmayı,<br/>Koşup el ele vermeyi,<br/>Bu güzel yurdu sevmeyi<br/>Sen öğrettin öğretmenim.</p>
      <p>Bizde pek çok emeğin var,<br/>İçimizde çok yerin var<br/>Yetiştirdin hepimizi,<br/>Ver öpelim elinizi</p>
      <p>Süleyman KARAGÖZ</p>
      <p>
        <i>
          <b>ÖĞRETMENİM-2</b>
        </i>
      </p>
      <p>Öğretmenim,<br/>Canım benim!<br/>Seni ben pek<br/>Çok severim.</p>
      <p>Sen bir ana,<br/>Sen bir baba,<br/>Her şey oldun<br/>Artık bana</p>
      <p>Gözüm sende,<br/>Gönlüm sende.<br/>Okut, eğit<br/>Beni sen de<br/>Okut, öğret<br/>Ve nihayet<br/>Yurda yarar<br/>Bir insan et!</p>
      <p>Rakım ÇALAPALA</p>
      <p>
        <i>
          <b>BİRİCİK ÖĞRETMENİM</b>
        </i>
      </p>
      <p>Öpmek istiyorum hep o şefkatli elleri.<br/>Yerimde sayıyordum alıp geçtin ileri.<br/>Bana hep sen öğrettin o güzel bilgileri.<br/>Benim bilgi kaynağım, sevgili öğretmenim.</p>
      <p>Hep okulda geçirsem günleri, geceleri,<br/>Daha erken öğrensem harfleri, heceleri.<br/>Sende saklı bulunan o güzel bilgileri,<br/>Ben de almak isterim biricik öğretmenim.</p>
      <p>İstemez oldum artık vefasız geceleri.<br/>Hep sınıfımda olsam, okusam heceleri.<br/>Atamın önerdiği olmam istenen yeri,<br/>Bana sen hazırladın biricik öğretmenim.</p>
      <p>Hakkı ÇEBİ</p>
      <p>
        <i>
          <b>CANIM ÖĞRETMENİM!</b>
        </i>
      </p>
      <p>Bilmezdim okuttun dönmez dilimi,<br/>Yazar eyledin sen tutmaz elimi<br/>Bize mi adadın öğretmenim kendini,<br/>Canım öğretmenim ilimden bir gömleksin.</p>
      <p>Koruyup gözetip sakındın gözünde,<br/>İçime sevgi dolduran gülen yüzünde,<br/>Yıkılmaz bir çınarsın sen özünle,<br/>Canım öğretmenim içimde bir yüreksin.</p>
      <p>Bizim başarımızdı bütün emelin,<br/>Sen üzülme solmasın hiç cemalin,<br/>Gideceğim, gösterdiği yoldan Mustafa Kemal'in,<br/>Canım öğretmenim sen önümde bir direksin.</p>
      <p>Suçumu bağışlayıp hep af edersin,<br/>Kötülüğe karşı iyiliği seçersin,<br/>Bizim çilemizi hep sen çekersin,<br/>Canım öğretmenim dilimde bir dileksin.</p>
      <p>Büyüyüp kendi yolumu bulursam,<br/>Kötülüğe haksızlığa karşı durursam,<br/>Ben de bir gün öğretmen olursam,<br/>Canım öğretmenim önümde bir örneksin</p>
      <p>GÜL YILMAZ</p>
      <p>
        <i>
          <b>SEVGİLİ ÖĞRETMENİM</b>
        </i>
      </p>
      <p>Sevgili öğretmenim,<br/>İnan sen bir ışıksın.<br/>Yanarsın gece gündüz.<br/>Aydınlatırsın bizi.</p>
      <p>Doğruyu, güzeli,<br/>Bize sen öğretirsin.<br/>Vatanıma sevgiyi,<br/>Kalbimize sen korsun.</p>
      <p>Çevreni aydınlatır,<br/>Bir mum gibi erirsin.<br/>Anne – baba gibisin,<br/>Bizi, bağrına hep basarsın</p>
      <p>
        <i>
          <b>ÖĞRENCİ BİR FİDANDIR</b>
        </i>
      </p>
      <p>Benim Canım Öğretmenim<br/>Öğrenci bir fidandır,<br/>Öğretmen yağmur.<br/>Azıcık ıslatsa<br/>Büyüyüp ağaç olur.</p>
      <p>Öğretmendir öğrenciye yol gösteren,<br/>Öğrenciye okumayı öğreten.<br/>Eli kalem tutmazken<br/>Öğretmendir öğrenciye okumayı öğreten.</p>
      <p>ANA GİBİ, BABA GİBİ<br/>Öğretmenim bilir misin<br/>Seni nasıl sevdiğimi?<br/>Sorsan bana nerde yerin<br/>Gösteririm ben kalbimi</p>
      <p>Ana değil, ana gibi;<br/>Baba değil, baba gibi<br/>Öğretmenim ben de sevgin<br/>Can içinde bir can gibi...</p>
      <p>
        <i>
          <b>BENİM CANIM ÖĞRETMENİM ŞİİRİ</b>
        </i>
      </p>
      <p>Bir çok şeyler öğrettin,<br/>Yaramazlıklarıma sabrettin,<br/>Hatalarımı düzelttin,<br/>Benim Canım Öğretmenim.</p>
      <p>Sen bir gül gibisin,<br/>Bize hep gülümsersin,<br/>Bilirim bizi seversin,<br/>Benim Canım Öğretmenim.</p>
      <p>Atatürk’ü översin,<br/>Onu örnek alın dersin,<br/>En iyi olmamızı istersin,<br/>Benim Canım Öğretmenim.</p>
      <p>Birbirinizi sevin dersin,<br/>Hepimizi seversin,<br/>Barışın güzel olduğunu söylersin,<br/>Benim Canım Öğretmenim</p>
      <p>
        <i>
          <b>ÖĞRETMENİME</b>
        </i>
      </p>
      <p>Bilgi demetleri sun, yine bana,<br/>Yine yalçın dağlar ötesinden gel...<br/>Işık saç, erdem ver, sisli dünyama,<br/>Yine altın çağlar ötesinden gel...</p>
      <p>Aydınlığa giden sonsuz yollardan,<br/>Tomurcuklar açan yeşil dallardan,<br/>Bahçedeki taze, solmaz güllerden,<br/>Baharlarla bağlar ötesinden gel...</p>
      <p>Fecri müjdeleyen yıldızdan, aydan,<br/>Uzat maviliği şeffaf saraydan<br/>Buketler dererek bize uzaydan,<br/>Göklerden al tuğlar ötesinden gel.</p>
      <p>Milletime doğan şafaklarla şen,<br/>Şehitler yatağı topraklarla sen,<br/>Irkıma şen veren bayraklarla sen<br/>Tarihler, otağlar ötesinden gel....</p>
      <p>Süleyman ÖZBEK</p>
      <p>
        <i>
          <b>SANATKAR</b>
        </i>
      </p>
      <p>Al, işte boyalarım<br/>Bir resim yap bana,<br/>Kâğıdı kocaman olsun...<br/>Bir manzara çiz Anadolu'dan<br/>Şöyle güzel bir manzara<br/>Seyrine doyum olmasın...<br/>Dünyamı karartan<br/>Kara bulutları çizme sakın!<br/>Önce, güneşi yap<br/>En üst köşeye;<br/>Aydınlatıcı olsun,<br/>Sıcaklık versin gönüllere...<br/>Ön plânda<br/>Bir çoban görünsün;<br/>Yaslamış sırtını<br/>Ulu bir çınar ağacına.<br/>Kavalını da ver eline<br/>Yanık yanık çalsın<br/>Bizim türkülerden...<br/>Çıngıraklı<br/>Kınalı koyunları,<br/>Kuzuları da yap tabi.<br/>Gönüllerde sevgiyi yeşerten<br/>Çimenleri de boya.<br/>Sümbülleri, nergisleri de çiz<br/>Körpe çocuklar misali...<br/>Bir dere aksın yan taraftan<br/>Beyaz köpüklü,<br/>Suları serinletici olsun<br/>Yeşertsin tohumları...<br/>Sonra;<br/>Uzaklarda görünen<br/>Bir köy olsun,<br/>Bizim köyümüz.<br/>Evleri görünsün; kerpiçten.<br/>Okulunu da çiz;<br/>Bacası ak tüten...<br/>Ve,<br/>Bir yol çiz<br/>Arkadaki dağların ta yücesine<br/>Aydınlık olsun...<br/>Eline sağlık öğretmenim,<br/>Ne kadar da güzel oldu!..<br/>Olmasaydı bu çizgiler,<br/>Boş kâğıt neye yarardı!..<br/>Ya ben;<br/>Ya bendeki çizgilerin öğretmenim;<br/>Bilginin,<br/>Gerçeğin,<br/>Sevginin<br/>Solmayacak çizgileri.<br/>Ya onlar olmasaydı,<br/>Ben; manzarasız<br/>Boş resim kâğıdı gibi<br/>Bir hiç olurdum...<br/>Devam et öğretmenim:<br/>Tükenmesin hiç kalemin,<br/>Tükenmesin nefesin.<br/>Gönlümün ta derinliklerinde<br/>Yücelerden yücesin...<br/>Bir kâğıda,<br/>Bir kendime bakıyorum.<br/>Başkalarını bilmem ama,<br/>Dünyanın en büyük sanatkârı<br/>İnan sensin...</p>
      <p>Hüseyin KULAKSIZ</p>
      <p>
        <i>
          <b>BEN ÖĞRETMENİM</b>
        </i>
      </p>
      <p>Doğuda, batıda benim izlerim,<br/>Güneyde,kuzeyde benim özverim.<br/>Dağlar yol versin,ister vermesin,<br/>Dağı,taşı deler yine giderim.</p>
      <p>Devletin çatısı benim eserim,<br/>Ata'mın dediği yolda giderim.<br/>Anamdan,babamdan hatta kendimden,<br/>Bizleri kurtaran eli severim.</p>
      <p>İster bozkır olsun,isterse çorak,<br/>Orası bir vatan,kutsal bir durak.<br/>Işığı yakmaktır, benim görevim,<br/>Bizlere yakışmaz,geride durmak.</p>
      <p>Ayfer TOMRUK</p>
      <p>
        <i>
          <b>SEVGİLİ ÖĞRETMENİM-2</b>
        </i>
      </p>
      <p>Sevgisinin sonu yok,<br/>Kalbinin şefkati çok,<br/>Gönlü büyük, gözü tok,<br/>Sevgili öğretmenim.</p>
      <p>Bilgisi ışık saçar,<br/>Sözleri gönül açar,<br/>Ruhum sevinçen uçar,<br/>Sevgili öğretmenim.</p>
      <p>Bekliyoruz yolunu,<br/>Sardık sağla solunu,<br/>Uzat bize kolunu<br/>Sevgili öğretmenim.</p>
      <p>Toplandık dizi, dizi,<br/>Sev, okşa hepimizi,<br/>Sensin okutan bizi,<br/>Sevgili öğretmenim.</p>
      <p>Doğru yol gösterirsin,<br/>Okutur, eğitirsin,<br/>Bize bilgi verirsin,<br/>Sevgili öğretmenim.</p>
      <p>Seni candan severiz,<br/>Saygı duyar överiz,<br/>Ellerinden öperiz,<br/>Sevgili öğretmenim!..</p>
      <p>Ali Osman ATAK</p>
      <p>
        <i>
          <b>ÖĞRETMENİM</b>
        </i>
      </p>
      <p>Gözlerine baktım, yüreğine kadar gülüyordu.<br/>Çok zarif ellerin, binlerce nakış işliyordu.<br/>Dudaklarından tane tane dökülen her hece,<br/>Bana öğüt veriyor, hedefimi gösteriyordu.<br/>Ben senin eserinim, şükran borçluyum öğretmenim.</p>
      <p>Bu günlerimi ben değil, bana sen hazırladın.<br/>Sade, ham bir madde'ydim, beni hamur gibi yoğurdun.<br/>Seni çok üzdüm öğretmenim, sen bana darılmadın.<br/>Tam aksine, öptün beni, yanaklarımı okşadın.<br/>Ben senin eserinim, şükran borçluyum öğretmenim.</p>
      <p>Kalem tutuyorsa elim, öz Türkçe'yse dilim,<br/>İlimdir, İrfandır, Kadirdir senden öğrendiklerim,<br/>Bu gün öğretmenler günü, senin günün'dür öğretmenim,<br/>Bakmam yaşıma, huzurunda saygıyla eğilirim,<br/>Ben senin eserinim, şükran borçluyum öğretmenim.</p>
      <p>Sen var oldun Başöğretmenin devrimlerinden sonra!<br/>Ulus için, yılmadın, yorulmadın, düştün yollara!<br/>Kar, kış, fırtına demedin, vurdun kendini dağlara,<br/>Yöntemi ve yönetimi öğrettin biz Cumhurlara.<br/>Ben senin eserinim, şükran borçluyum öğretmenim.</p>
      <p>Bir tarih, bir coğrafya yaşıyor o bakışlarında.<br/>Kar düşmüş kara dağlarına, siyah yok saçlarında.<br/>Buna rağmen, bülbüller şakıyor senin gönlünde.<br/>Solmasın senin yüzün, hep gülsün, bu gün de, yarın da.<br/>Ben senin eserinim, şükran borçluyum öğretmenim.</p>
      <p>Hasan Azkıran</p>
    </article>
  </body>
</html>