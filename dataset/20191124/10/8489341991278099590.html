<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807068/%D8%B3%D8%B9%DB%8C%D8%AF-%D8%AC%D9%84%DB%8C%D9%84%DB%8C-%DA%A9%D8%A7%D9%86%D8%AF%DB%8C%D8%AF%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D9%85%D8%AC%D9%84%D8%B3-%D9%86%D8%AE%D9%88%D8%A7%D9%87%D8%AF-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T10:52:00+00:00"/>
    <meta property="og:title" content="«سعید جلیلی» کاندیدای انتخابات مجلس نخواهد شد"/>
    <meta property="og:description" content="مسئول هماهنگی شورای ائتلاف نیرو‌های انقلاب در استان خراسان رضوی، گفت که سعید جلیلی هیچ برنامه‌ای برای کاندیداتوری در انتخابات مجلس از حوزه انتخابیه مشهد ندارد."/>
  </head>
  <body>
    <article>
      <h1>«سعید جلیلی» کاندیدای انتخابات مجلس نخواهد شد</h1>
      <h2>مسئول هماهنگی شورای ائتلاف نیرو‌های انقلاب در استان خراسان رضوی، گفت که سعید جلیلی هیچ برنامه‌ای برای کاندیداتوری در انتخابات مجلس از حوزه انتخابیه مشهد ندارد.</h2>
      <address>
        <time datetime="2019-11-24T10:52:00+00:00">24 Nov 2019, 10:52</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، حمیدرضا ترقی مسئول هماهنگی شورای ائتلاف نیرو‌های انقلاب در استان خراسان رضوی با بیان اینکه در استان خراسان رضوی شرایط برای وحدت گزینه‌های انقلابی مهیا شده است، گفت: البته تاکنون درباره شاخصه‌ها بحث شده و درباره مصداقی بحثی صورت نگرفته است، اما برداشت ما این است که کار‌ها به خوبی شکل‌گرفته است.<br/><br/>وی در پاسخ به این سؤال که گفته می‌شود سعید جلیلی از شهر مشهد کاندیدای انتخابات مجلس خواهد شد، توضیح داد که وی در ابتدا به‌عنوان گزینه مطرح بود، اما بعد از گفتگو‌های که با دوستان ایشان داشتیم به این نتیجه رسیدم که آقای جلیلی برنامه‌ای برای شرکت در انتخابات مجلس ندارد.<br/><br/>ترقی گفت: البته آقای جلیلی برای کاندیداتوری در حوزه انتخابیه مشهد مطرح بودند، اما اکنون مشخص‌شده که خود ایشان تمایلی برای کاندیداتوری ندارد.<br/><br/>وی درباره اختیارات و دایره مسئولیت خود در استان خراسان رضوی، گفت: بنده مسئول استان خراسان رضوی از سوی شورای هماهنگی ائتلاف هستم، اما ما به اختیارات لازم به شهرستان‌ها داده‌ایم که خودشان تصمیم بگیرند و اگر به موارد اختلافی برسند ما برای رفع اختلاف ورود می‌کنیم، اما در غیراینصورت، ورودی به شهرستان‌های استان خراسان رضوی نخواهیم داشت.</p>
    </article>
  </body>
</html>