<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/24/kakokairia-girionis-prognwsi-kairou-gia-simera/"/>
    <meta property="og:site_name" content="neolaia.gr"/>
    <meta property="article:published_time" content="2019-11-24T10:30:40+00:00"/>
    <meta property="og:title" content="Κακοκαιρία «Γηρυόνης»: Δείτε αναλυτικά την πρόγνωση του καιρού για σήμερα, Κυριακή (24-11)"/>
    <meta property="og:description" content="Η κακοκαιρία Γηρυόνης ετοιμάζεται να πλήξει μέσα στις επόμενες ώρες τη χώρα μας με έντονα καιρικά φαινόμενα. Σύμφωνα με την προειδοποιήσει της Εθνικής Μετεωρολογικής Υπηρεσίας (ΕΜΥ), που κυκλοφόρησε το Σάββατο, τα ακραία φαινόμενα θα ξεκινήσουν από το απόγευμα της Κυριακής."/>
  </head>
  <body>
    <article>
      <h1>Κακοκαιρία «Γηρυόνης»: Δείτε αναλυτικά την πρόγνωση του καιρού για σήμερα, Κυριακή (24-11)</h1>
      <h2>Δες αναλυτικά το έκτακτο δελτίο της ΕΜΥ για την κακοκαιρία Γηρυόνης. Ποιες περιοχές θα πλήξει; Πότε θα ξεκινήσουν τα φαινόμενα;</h2>
      <address><time datetime="2019-11-24T10:30:40+00:00">24 Nov 2019, 10:30</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/%CE%BA%CE%B1%CE%BA%CE%BF%CE%BA%CE%B1%CE%B9%CF%81%CE%AF%CE%B1/"><b>κακοκαιρία</b></a> Γηρυόνης ετοιμάζεται να πλήξει μέσα στις επόμενες ώρες τη χώρα μας με έντονα καιρικά φαινόμενα. Σύμφωνα με την προειδοποιήσει της Εθνικής Μετεωρολογικής Υπηρεσίας (ΕΜΥ), που κυκλοφόρησε το Σάββατο, τα ακραία φαινόμενα θα ξεκινήσουν από το απόγευμα της Κυριακής.</p>
      <p>Λόγω της αναμενόμενης σημαντικής επιδείνωσης των καιρικών φαινομένων που ενδεχομένως να πλήξουν την Αττική από το βράδυ της Κυριακής, η Περιφέρεια βρίσκεται σε ετοιμότητα. Επίσης, έχουν εξετασθεί από την κυβέρνηση άμεσα μέτρα θωράκισης της Θάσου και της Χαλκιδικής προκειμένου να μπορέσουν να αντιμετωπίσουν το νέο κύμα κακοκαιρίας.</p>
      <p>Η εν λόγω κακοκαιρία θα έχει τρεις φάσεις. Οι οποίες είναι οι εξής:</p>
      <ol>
        <li>Στην πρώτη φάση την Κυριακή, βροχές και σποραδικές καταιγίδες θα εκδηλώνονται κατά τόπους στα ηπειρωτικά, ενώ εξαιρούνται η Ανατολική Μακεδονία και η Θράκη. Τα φαινόμενα τις απογευματινές ώρες θα ενταθούν και ενδεχομένως θα επηρεάσουν τις Σποράδες και τη Δυτική Κρήτη.</li>
        <li>Στη δεύτερη φάση από αργά το βράδυ της Κυριακής έως και τις απογευματινές ώρες της Δευτέρας, ένα μέτωπο ισχυρότατων καταιγίδων θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν, συμπεριλαμβάνονται ο νομός Αττικής και η πόλη της Αθήνας.</li>
        <li>Στην τρίτη φάση, από τις βραδινές ώρες της Δευτέρας έως και τις απογευματινές ώρες της Τρίτης, ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</li>
      </ol>
      <p>Σύμφωνα με την ΕΜΥ, σήμερα Κυριακή 24/11, κακοκαιρία με ισχυρές βροχές και καταιγίδες που κατά τόπους θα συνοδεύονται από χαλαζοπτώσεις προβλέπεται από το απόγευμα στα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς τη Θεσσαλία με ανατολική επέκταση. Τοπικά περιορισμένη ορατότητα ή ομίχλες, κυρίως στα ηπειρωτικά τις πρωινές ώρες.</p>
      <p>Οι άνεμοι θα πνέουν στα δυτικά νότιοι νοτιοανατολικοί 8 με 9 και πρόσκαιρα στο Ιόνιο έως 10 μποφόρ. Στα ανατολικά νότιοι νοτιοανατολικοί 4 με 6 και σταδιακά από το απόγευμα 5 με 7 και στο Αιγαίο το βράδυ έως 8 μποφόρ. Η θερμοκρασία με μικρή πτώση.</p>
      <p>
        <b>ΜΑΚΕΔΟΝΙΑ, ΘΡΑΚΗ</b>
      </p>
      <p><b>Καιρός:</b> Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.<br/><b>Άνεμοι:</b> Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση.<br/><b>Θερμοκρασία:</b> Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <p>
        <b>ΝΗΣΙΑ ΙΟΝΙΟΥ, ΗΠΕΙΡΟΣ, ΔΥΤΙΚΗ ΣΤΕΡΕΑ, ΔΥΤΙΚΗ ΠΕΛΟΠΟΝΝΗΣΟΣ</b>
      </p>
      <p><b>Καιρός:</b> Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές.<br/><b>Άνεμοι:</b> Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.<br/><b>Θερμοκρασία:</b> Από 10 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>
        <b>ΘΕΣΣΑΛΙΑ, ΑΝΑΤΟΛΙΚΗ ΣΤΕΡΕΑ, ΕΥΒΟΙΑ, ΑΝΑΤΟΛΙΚΗ ΠΕΛΟΠΟΝΝΗΣΟΣ</b>
      </p>
      <p><b>Καιρός:</b> Αρχικά λίγες νεφώσεις παροδικά αυξημένες, τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.<br/><b>Άνεμοι:</b> Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ.<br/><b>Θερμοκρασία:</b> Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΚΥΚΛΑΔΕΣ, ΚΡΗΤΗ</b>
      </p>
      <p><b>Καιρός:</b> Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.<br/><b>Άνεμοι:</b> Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ.<br/><b>Θερμοκρασία:</b> Από 15 έως 22 βαθμούς Κελσίου.</p>
      <p>
        <b>ΝΗΣΙΑ ΑΝΑΤΟΛΙΚΟΥ ΑΙΓΑΙΟΥ, ΔΩΔΕΚΑΝΗΣΑ</b>
      </p>
      <p><b>Καιρός:</b> Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.<br/><b>Άνεμοι:</b> Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα.<br/><b>Θερμοκρασία:</b> Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>
        <b>ΑΤΤΙΚΗ</b>
      </p>
      <p><b>Καιρός:</b> Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.Ά<br/><b>Άνεμοι:</b> Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ.<br/><b>Θερμοκρασία:</b> Από 13 έως 19 βαθμούς Κελσίου.</p>
      <p>
        <b>ΘΕΣΣΑΛΟΝΙΚΗ</b>
      </p>
      <p><b>Καιρός:</b> Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.<br/><b>Άνεμοι:</b> Από ανατολικές διευθύνσεις 3 με 5 και βαθμιαία τοπικά 6 μποφόρ.<br/><b>Θερμοκρασία:</b> Από 12 έως 16 βαθμούς Κελσίου.</p>
      <p>
        <b>Πρόγνωση καιρού για την Δευτέρα 25/11/2019:</b>
      </p>
      <p><b>Καιρός:</b> Κακοκαιρία με ισχυρές βροχές και καταιγίδες. Πιο συγκεκριμένα θα επηρεαστούν τις πρωινές ώρες τα δυτικά (νησιά του Ιονίου, δυτική Στερεά, δυτική Πελοπόννησος και πιθανώς η Ήπειρος), μέχρι το μεσημέρι η ανατολική Στερεά, ανατολική Πελοπόννησος, Εύβοια, η Κρήτη, μέχρι αργά το απόγευμα η Θεσσαλία, οι Σποράδες, οι Κυκλάδες και μέχρι τις βραδινές ώρες η Μακεδονία (κυρίως η δυτική και η κεντρική). Σταδιακά από τις πρωινές ώρες τα φαινόμενα θα επηρεάσουν τα νησιά του βόρειου και ανατολικού Αιγαίου και τα Δωδεκάνησα. Παροδικές χιονοπτώσεις θα σημειωθούν στα βόρεια ορεινά. Από το μεσημέρι στα δυτικά και βαθμιαία στα κεντρικά και τα νότια τα φαινόμενα πρόσκαιρα θα εξασθενήσουν αλλά ο καιρός θα παραμείνει άστατος.<br/><b>Άνεμοι:</b> θα πνέουν στα ανατολικά ανατολικοί νοτιοανατολικοί 5 με 7 και τοπικά στο Αιγαίο 8 με 9 μποφόρ με εξασθένηση από το απόγευμα, στα δυτικά νοτιοδυτικοί 4 με 6 μποφόρ που βαθμιαία θα στραφούν σε δυτικούς νοτιοδυτικούς.<br/><b>Θερμοκρασία:</b> θα σημειώσει πτώση ως προς τις μέγιστες τιμές κυρίως στα βόρεια.</p>
      <p>
        <b>Δες ακόμα: <a href="https://www.neolaia.gr/2019/11/23/kakokairia-girionis-treis-faseis-des-analitika/">Κακοκαιρία «Γηρυόνης»: Οι τρεις φάσεις που θα έχει – Δείτε αναλυτικά πότε ξεκινάει και σε ποιες περιοχές</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/24/black-friday-ellines-katanalwtes-pswnia/"/>
        <a href="https://neolaia.gr/neo/fun-paraxena"/>
        <a href="https://neolaia.gr/2019/11/24/poso-kali-einai-i-mnimi-soy-kane-to-test-kai-tha-matheis/"/>
        <a href="https://neolaia.gr/2019/11/24/black-friday-2019-7-tropoi-gia-na-proetoimasteis-katallila/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/24/dimoskopisi-me-megali-diafora-noudou-syriza/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/24/agries-melisses-me-gnwsti-ithopoio-sxesi-o-skinothetis/"/>
        <a href="https://neolaia.gr/neo/sxeseis-eidiseis"/>
      </related>
    </article>
  </body>
</html>