<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301569/%D8%A2%D8%BA%D8%A7%D8%B2-%D9%BE%D9%86%D8%AC%D9%85%DB%8C%D9%86-%D8%AF%D9%88%D8%B1%D9%87-%D9%85%D8%B9%D8%A7%D8%B1%D9%81-%D8%AC%D9%86%DA%AF-%D8%B4%D9%87%DB%8C%D8%AF-%D8%B5%DB%8C%D8%A7%D8%AF-%D8%B4%DB%8C%D8%B1%D8%A7%D8%B2%DB%8C-%D8%A8%D8%A7-%D8%AD%D8%B6%D9%88%D8%B1-%D8%A7%D9%85%DB%8C%D8%B1-%D8%B5%D8%A8%D8%A7%D8%AD%DB%8C-%D9%81%D8%B1%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T10:14:38+00:00"/>
    <meta property="og:title" content="آغاز پنجمین دوره معارف جنگ شهید صیاد شیرازی با حضور امیر صباحی‌فرد"/>
    <meta property="og:description" content="مراسم افتتاحیه پنجمین دوره معارف جنگ شهید سپهبد صیاد شیرازی در دانشگاه پدافند هوایی برگزار شد."/>
  </head>
  <body>
    <article>
      <h1>آغاز پنجمین دوره معارف جنگ شهید صیاد شیرازی با حضور امیر صباحی‌فرد</h1>
      <address>
        <time datetime="2019-11-24T10:14:38+00:00">24 Nov 2019, 10:14</time>
      </address>
      <p>مراسم افتتاحیه پنجمین دوره معارف جنگ شهید سپهبد صیاد شیرازی در دانشگاه پدافند هوایی برگزار شد.</p>
      <p>به گزارش ایسنا به نقل از ارتش، مراسم افتتاحیه پنجمین دوره معارف جنگ شهید سپهبد صیاد شیرازی با حضور امیر سرتیپ علیرضا صباحی فرد فرمانده نیروی پدافند هوایی، جمعی از پیشکسوتان دفاع مقدس و اساتید و دانشجویان دانشگاه پدافند هوایی در این دانشگاه برگزار شد.</p>
      <p>امیر ناصر آراسته رئیس هیئت معارف جنگ شهید صیاد شیرازی در این مراسم با اشاره به آمار نیروها و رزمندگان دفاع مقدس گفت:در طول جنگ تحمیلی دو میلیون و 500 هزار سرباز، آموزش دیده و به جبهه های جنگ اعزام شدند، همچنین دو میلیون و 100 هزار نفر بسیجی و 170 هزار نفر پاسدار، عشایر، پیشمرگ ‌های کرد و نیروهای جهادی و 270 هزار نفر از کارکنان ارتش در جبهه ها حضور داشتند و از کشور اسلامی در برابر تجاوز دفاع کردند.</p>
      <p>وی افزود: در زمان شروع جنگ تحمیلی در سال ۱۳۵۹ جمعیت ایران سی و شش میلیون نفر بوده که سی میلیون نفر درگیر این جنگ بودند.</p>
      <p>امیر آراسته ادامه داد :جنگ تحمیلی تنها جنگی در دویست سال اخیر بود که طی آن هیچ قسمتی از خاک ایران جدا نشد. برخی کشورها به دنبال تاریخ سازی برای ملت خود هستند اما دفاع مقدس یک تاریخ درخشان در تاریخ کشور بزرگ ایران اسلامی است.</p>
      <p>انتهای پیام</p>
    </article>
  </body>
</html>