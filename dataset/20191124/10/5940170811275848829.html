<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/anorthosi/anorthosi-me-sobarotita-kai-sygkentrosi-gia-epistrofi-sta-nikifora-apotelesmata"/>
    <meta property="og:site_name" content="24sports.com.cy"/>
    <meta property="article:published_time" content="2019-11-24T10:02:00+00:00"/>
    <meta property="og:title" content="Ανόρθωση: Έμαθε τον τρόπο"/>
    <meta property="og:description" content="Η Ανόρθωση υποδέχεται στο Αντώνης Παπαδόπουλος για την 10η αγωνιστική του πρωταθλήματος CYTA την ομάδα του Εθνικού Άχνας στις 18:00. Μοναδικός και αδιαπραγμάτευτος στόχος για την Ανόρθωση, είναι η νίκη και τρείς βαθμοί για άμεση επαναφορά στα νικηφόρα αποτελέσματα μετά και το στραβοπάτημα στο παιχνίδι με την Νέα Σαλαμίνα."/>
  </head>
  <body>
    <article>
      <h1>Ανόρθωση: Έμαθε τον τρόπο</h1>
      <h2>Μοναδικός στόχος το τρίποντο στην ομάδα του Τιμούρ Κετσπάγια</h2>
      <address><time datetime="2019-11-24T10:02:00+00:00">24 Nov 2019, 10:02</time> by <a rel="author">Χρυσόστομος Σουρκούνης</a></address>
      <p>
        <b>Η Ανόρθωση υποδέχεται στο Αντώνης Παπαδόπουλος για την 10η αγωνιστική του πρωταθλήματος CYTA την ομάδα του Εθνικού Άχνας στις 18:00. Μοναδικός και αδιαπραγμάτευτος στόχος για την Ανόρθωση, είναι η νίκη και τρείς βαθμοί για άμεση επαναφορά στα νικηφόρα αποτελέσματα μετά και το στραβοπάτημα στο παιχνίδι με την Νέα Σαλαμίνα.</b>
      </p>
      <p>Στο σημερινό παιχνίδι ο Γεωργιανός προπονητής δεν θα μπορεί να υπολογίζει στον τραυματία Ρενάτο Μαρκάσα. Ωστόσο όπως φαίνεται ο Κυπριοποιημένος μέσος θα είναι η μοναδική απώλεια για την «Κυρία», καθώς Ράγιος και Βασιλακάκης θα είναι στην αποστολή για τον σημερινό αγώνα (24/11). Όσον αφορά την περίπτωση του Ρούμπεν Ράγιος, θα εξαρτηθεί από τον προπονητή και το τεχνικό επιτελείο κατά πόσο θα είναι σε θέση να αγωνιστεί στην αρχική ενδεκάδα. Είναι ένας ποδοσφαιριστής, βαρόμετρο για την φετινή ομάδα και δεν θέλουν με τίποτα να ρισκάρουν και να υπάρξει ένα νέος τραυματισμός για τον μέσο της Ανόρθωσης.</p>
      <p>Ο Τιμούρ Κετσπάγια αναμένεται να προβεί σε μερικές αλλαγές στο αρχικό σχήμα. Λίγο ο τραυματίας Μαρκάσα και λίγο η κακή απόδοση μερικών ποδοσφαιριστών στο αγώνα με την Νέα Σαλαμίνα, δεν αφήνουν περιθώρια για να μην προκύψουν αλλαγές. Μία από αυτές που το πιθανότερο θα δούμε από τον προπονητή της Κυρίας είναι στην μεσαία γραμμή, αφού αναμένεται την θέση δίπλα στο Αρτυματά να την πάρει ο Μουρτάζ Νταουσβίλι.</p>
      <p>Αλλαγή όπως φαίνεται θα προκύψει και στην άμυνα. Στο προηγούμενο αγώνα ο Νικόλας Εγγλέζου δεν τα πήγε και πολύ καλά και δύσκολα θα διατηρήσει την θέση του στο αρχικό σχήμα. Αυτός που συγκεντρώνει τις περισσότερες πιθανότητες να αγωνιστεί στην συγκεκριμένη θέση είναι ο Σελίν. Ο Ουκρανός ξεπέρασε τον τραυματισμό που τον ταλαιπωρούσε και είναι σε πλήρη ετοιμότητα να αγωνιστεί. Μια ακόμη αντικατάσταση στην οποία μπορεί να κάνει ο Γεωργιανός είναι στην θέση του επιτελικού μέσου, στην περίπτωση που ο Ράγιος δεν θα είναι πλήρως έτοιμος να αγωνιστεί την θέση του θα πάρει ο Τορνίκε Οκριασβίλι.</p>
      <p>Ο σημερινός αγώνας έχει αρκετά μεγάλη σημασία για την Ανόρθωση, καθώς η ομάδα προέρχεται από ανεπιτυχή αποτελέσματα και θέλει άμεσα να επανέλθει στις επιτυχίες και να πατήσει εκ νέου κορυφή. Πέραν από τους πιο πάνω λόγους ο σημερινός αγώνας θεωρείται αρκετά κομβικός αφού στην συνέχεια η Ανόρθωση θα δώσει τρία πολύ σημαντικά παιχνίδια με ΑΕΚ, ΑΕΛ και Απόλλωνα. Πιθανές απώλειες στο σημερινό αγώνα θα είναι ένα μεγάλο πλήγμα για την ομάδα, τόσο στο αγωνιστικό, όσο και στο ψυχολογικό κομμάτι ενόψει συνέχειας.</p>
      <p>Πολύ σημαντική αναμένεται να είναι και η παρουσία του κόσμο στο Αντώνης Παπαδόπουλος, αφού για ένα ακόμη παιχνίδι αναμένεται να δώσει δυναμικό παρόν για να σπρώξει την ομάδα στην νίκη.</p>
      <related>
        <a href="https://www.24sports.com.cy/gr/sports/podosfairo/kypros/a-katigoria/anorthosi/anorthosi-georgia-mia-megali-eykairia"/>
        <a href="https://www.24sports.com.cy/gr/sports/podosfairo/kypros/a-katigoria/anorthosi/oi-maxites-gia-tin-karta-kai-tis%E2%80%A6mpyres-ton-skotsezon"/>
      </related>
    </article>
  </body>
</html>