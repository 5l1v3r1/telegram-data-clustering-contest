<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392584-%d7%97%d7%99%d7%99%d7%9d-%d7%9b%d7%a5-%d7%9e%d7%92%d7%99%d7%91-%d7%9c%d7%a1%d7%a2%d7%a8"/>
    <meta property="og:site_name" content="סרוגים"/>
    <meta property="article:published_time" content="2019-11-24T10:05:46+00:00"/>
    <meta property="og:title" content="סערת הפריימריז בליכוד: חיים כץ ייפגש עם נתניהו"/>
    <meta property="og:description" content="בעקבות פניותיהם של גדעון סער וניר ברקת בנושא קיום פריימריז לראשות הליכוד, יו&quot;ר מרכז הליכוד אמר כי ייפגש עם ראש הממשלה נתניהו וידון עמו בנושא: &quot;נקבל החלטה..."/>
  </head>
  <body>
    <article>
      <h1>סערת הפריימריז בליכוד: חיים כץ ייפגש עם נתניהו</h1>
      <h2>בעקבות הפניות של סער וברקת על קיום פריימריז לראשות הליכוד, יו"ר מרכז הליכוד אמר כי ידון עם רה"מ נתניהו בנושא: "נקבל החלטה כאשר רק טובת המדינה והמפלגה לנגד עינינו"</h2>
      <address><time datetime="2019-11-24T10:05:46+00:00">24 Nov 2019, 10:05</time> by <a rel="author">, חדשות סרוגים</a></address>
      <p>יו"ר מרכז הליכוד חיים כץ אמר היום (ראשון) כי קיבל את פניותיהם של חברי הכנסת גדעון סער וניר ברקת בנוגע לקיום פריימריז לראשות המפלגה או לממלא מקום יו"ר המפלגה. בדבריו ציין כי החלטה בנושא תתקבל בתיאום עם ראש הממשלה בנימין נתניהו בנוגע לנושא הפריימריז בליכוד.</p>
      <p>"אפגש עם ראש הממשלה ויור תנועת הליכוד בנימין נתניהו, וביחד נקבל החלטה כאשר רק טובת המדינה והמפלגה לנגד עינינו" אמר כץ. "לגבי פריימריז לרשימת המפלגה – כפי שסוכם ביני לבין יו"ר התנועה, וכפי שדיווחתי לסיעת הליכוד לפני כשבוע, יש לכנס את מרכז הליכוד לטובת ביטול הבחירות לרשימת המפלגה לכנסת. זאת היות וחברי הכנסת שנבחרו כיהנו בכנסת מעבר ולא בכנסת פעילה".</p>
      <figure>
        <img src="https://www.srugim.co.il/i/wp-content/uploads/2019/10/-%D7%A1%D7%A2%D7%A8-e1574577166872__w204h120q80.png"/>
      </figure>
      <h4>עוד באותו נושא</h4>
      <h3>סער בפנייה רשמית למרכז הליכוד: "פריימריז עכשיו"</h3>
      <p>לכתבה המלאה בסרוגים &gt;<br/>7</p>
      <p>כזכור, הבוקר סער פנה באופן רשמי לכץ בקריאה דחופה לכנס את מרכז הליכוד בהקדם האפשרי – זאת על מנת לקבוע את הפריימריז בליכוד לראשות המפלגה עוד לפני שתסתיים תקופת ״21 הימים״ שנותרו לפני פיזור הכנסת. סער הדגיש בפנייתו כי "בכוחו של מהלך זה למנוע התדרדרות המדינה לבחירות שלישיות מיותרות, אותן הגדיר ראש הממשלה בנימין נתניהו רק לפני ימים ספורים כ'טירוף מערכות'". עוד הוסיף כי מאחר שניתן להקים ממשלה עוד בכנסת הנוכחית, יש לפעול לסיום המשבר הפוליטי במדינה הנמשך כבר כשנה.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FGideonSaarLikud%2Fvideos%2F2625727067506742&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <p>לטענתו של סער, ניתן לקיים פריימריז כאלה לראשות המפלגה תוך כשבועיים – זאת כאשר נותרו 17 ימים לפיזור הכנסת והליכה לבחירות שלישיות. בפניה הזכיר סער כי "בשנת 2002 התקיימו פריימריז, בין ראש הממשלה דאז אריאל שרון לשר דאז נתניהו, תוך כשלושה שבועות – כשמספר החברים בעלי זכות הבחירה היה אז כמעט פי שלושה מאשר היום". סער ביקש מכץ לבוא בדברים עם מנהלת הליכוד לקידום הרעיון באופן מעשי ״למען טובת התנועה והמדינה״.</p>
      <figure>
        <img src="https://www.srugim.co.il/i/wp-content/uploads/2019/11/F190630BBFF08__w1980.jpg"/>
      </figure>
      <h4>עוד באותו נושא</h4>
      <h3>ניר ברקת מציע מתווה משלו לפריימריז בליכוד</h3>
      <p>לכתבה המלאה בסרוגים &gt;<br/>12</p>
      <p>בהמשך ח"כ ניר ברקת הציע מתווה משלו, שלדבריו יביא לחיזוק הליכוד הכולל יצירת תפקיד חדש של מ"מ ליו"ר התנועה שייבחר בפריימריז בהקדם ויחליף את היו"ר בתקופת נבצרות. ברקת ביקש שהמתווה יובא לאישור חברי מרכז הליכוד בישיבת המרכז הקרובה. לדבריו, "בחירת ומינוי ממלא מקום ליו"ר בעת הזו, תבטיח גיבוי ליו"ר התנועה בנימין נתניהו, תאפשר רציפות שלטונית ואחדות בתנועה במקרה ויידרש מראש הממשלה נתניהו ניבצרות, ותאפשר הקמת ממשלת אחדות לאומית במקביל".</p>
    </article>
  </body>
</html>