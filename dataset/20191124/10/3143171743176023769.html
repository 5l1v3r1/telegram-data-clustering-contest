<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/reggio-calabria-a-92-anni-tenta-levsione-arrestato.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T10:29:18+00:00"/>
    <meta property="og:title" content="Reggio Calabria, a 92 anni tenta l’evasione, arrestato"/>
    <meta property="og:description" content="Reggio Calabria, un uomo di 92 anni ha tentato l'evasione dai domiciliari"/>
  </head>
  <body>
    <article>
      <h1>Reggio Calabria, a 92 anni tenta l’evasione, arrestato</h1>
      <address><time datetime="2019-11-24T10:29:18+00:00">24 Nov 2019, 10:29</time> by <a rel="author" href="https://www.tempostretto.it/author/simone-pizzi" target="_blank">Simone Pizzi</a></address>
      <p>
        <i>Reggio Calabria, un uomo di 92 anni ha tentato l'evasione dai domiciliari</i>
      </p>
      <p>Reggio Calabria, 24 nov – Con l’accusa di evasione, nel tardo pomeriggio di ieri, i carabinieri della Stazione Reggio Calabria-Aeroporto hanno arrestato in flagranza di reato INFANTINO Antonino, reggino, 92enne, pensionato, con precedenti penali e sottoposto alla misura cautelare degli arresti domiciliari.</p>
      <p>L’uomo, partito dalla sua abitazione con autobus di linea e dopo aver effettuato CHECK-IN on-line per il volo aereo Alitalia AZ1198 Reggio Calabria – Milano Linate con coincidenza volo Alitalia AZ358 Milano Linate-Parigi, è stato fermato e controllato dai militari dell’Arma poiché tentava di superare i controlli alla porta di ingresso del locale aeroporto “Tito Minniti” forzando la porta dedicata all’uscita dei passeggeri.</p>
      <p>La modalità utilizzata è stata particolarmente “scaltra” poiché l’uomo, seppur 92enne, ha evitato l’ingresso principale e ha utilizzato quello secondario adibito ai passeggeri in uscita dalla sede aereoportuale per evitare i primi controlli.</p>
      <p>Il 92 enne al momento del fermo aveva con sé una valigetta 24h, contenente pochi effetti personali, un formaggio e alcuni medicinali.</p>
      <p>I carabinieri, dopo i dovuti accertamenti, lo hanno dichiarato in stato d’arresto e sottoposto agli arresti domiciliari a disposizione dell’autorità giudiziaria reggina.</p>
    </article>
  </body>
</html>