<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575096/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-24T10:17:57+00:00"/>
    <meta property="og:title" content="18 רכבים משופרים בלתי חוקיים הורדו מהכביש"/>
    <meta property="og:description" content="בלשי אגף התנועה בירושלים פשטו בסוף השבוע על מפגש רכבים שבחלקם הגדול נעשו 'שיפורים' ושינויי מרכב בלתי חוקיים, 18 רכבים הורדו מהכביש"/>
  </head>
  <body>
    <article>
      <h1>18 רכבים משופרים בלתי חוקיים הורדו מהכביש</h1>
      <address><time datetime="2019-11-24T10:17:57+00:00">24 Nov 2019, 10:17</time> by <a rel="author">בנצי לייזרוביץ</a></address>
      <p>
        <b>בלשי אגף התנועה בירושלים פשטו בסוף השבוע על מפגש רכבים שבחלקם הגדול נעשו 'שיפורים' ושינויי מרכב בלתי חוקיים, 18 רכבים הורדו מהכביש</b>
      </p>
      <figure>
        <img src="http://www.93fm.co.il/wp-content/uploads/2019/11/WhatsApp-Image-2019-11-24-at-10.03.03.jpeg"/>
        <figcaption>
          <cite>צילום: דוברות המשטרה</cite>
        </figcaption>
      </figure>
      <p>בסוף השבוע התקיים מפגש בעלי רכבים שבחלקם הגדול נעשו 'שיפורים' ושינויי מרכב בלתי חוקיים, בלשי אגף התנועה ירושלים במשטרת ישראל נערכו לקיומו של המפגש בעקבות מידע שהתקבל במשטרה אודותיו, המפגש התקיים במקום מבודד באזור ירושלים.</p>
      <p>למקום הגיעו כ- 30 רכבים, ועם מתן האות חסמו השוטרים את כביש היציאה מהמתחם, והחלו לבחון את תקינותם של הרכבים, הן בהיבטי הרישוי והן בהיבטי תקינות הרכבים.</p>
      <p>ב – 18 רכבים, איתרו בוחני המשטרה ליקויי בטיחות חמורים שכללו שינוי במרכב הרכבים, לרבות הנמכות, שינויי סרנים וצמיגים שאינם תואמים את סוג הרכב. בנוסף, אותרו 'שיפורים' שונים באגזוזים ובמנוע, שחלקם מייצרים רעש חריג – כל אלו כאמור בניגוד לחוק.</p>
      <p>חלק מהרכבים שנתפסו, רישיונם בוטל לאלתר והם נשלחו לביצוע מבחן רישוי מחודש לאחר תיקון הליקויים, וחלקם האחר הורד מהכביש עד לתיקון הליקויים ובחינה מחודשת של בוחני המשטרה.</p>
      <p>משטרת ישראל מבהירה ומדגישה, כי כל שינוי במרכב רכב ללא אישור משרד הרישוי ו'שיפורים' היוצרים רעש חריג, אסורים בהחלט עפ"י חוק ועלולים להוביל לכשל בתפקוד מערכות הרכב בעת הצורך ובעת חרום, ובכך לגרום לתאונות קשות וקטלניות! המשטרה תמשיך לפעול בכל הכלים והאמצעים העומדים לרשותה על מנת לאתר רכבים ומפגשים נוספים מאין אלו ולהורידם מהכביש על מנת לשמור על בטיחות כלל משתמשי הדרך.</p>
      <related>
        <a href="http://www.93fm.co.il/radio/574155/"/>
        <a href="http://www.93fm.co.il/radio/572125/"/>
        <a href="http://www.93fm.co.il/radio/570690/"/>
      </related>
    </article>
  </body>
</html>