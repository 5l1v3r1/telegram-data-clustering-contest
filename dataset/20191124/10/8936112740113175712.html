<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/tenis,115/roger-federer-alexander-zverev-rekord-frekwencji-na-meczu-tenisa,987845.html"/>
    <meta property="og:site_name" content="TVN24"/>
    <meta property="article:published_time" content="2019-11-24T10:57:00+00:00"/>
    <meta property="og:title" content="Federer na arenie walk byków. Padł rekord frekwencji"/>
    <meta property="og:description" content="Czegoś takiego przy okazji widowiska tenisowego jeszcze nie było. Sobotnie pokazowe starcie Rogera Federera z Aleksandrem Zverevem oglądało w Mexico City ponad 42 tysiące kibiców. To największa lic..."/>
  </head>
  <body>
    <article>
      <h1>Federer na arenie walk byków. Padł rekord frekwencji</h1>
      <address>
        <time datetime="2019-11-24T10:57:00+00:00">24 Nov 2019, 10:57</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/1f318a69-ba24-4e44-979a-e3b3bcedc630.jpg?type=1&amp;srcmode=0&amp;srcx=1/1&amp;srcy=27/100&amp;srcw=22/25&amp;srch=22/25&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/e776b916-442a-4a78-a7a6-565987514a0c-480p.mp4" autoplay="" loop=""/>
          <figcaption>Debiutant lepszy od mistrza. Tsitsipas pokonał Federera w...</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/451b9a0c-088e-45a8-ae24-b789f3ecc1f6-480p.mp4" autoplay="" loop=""/>
          <figcaption>Skrót meczu Roger Federer - Novak Djokovic</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7b32b4a1-642c-40c0-a50b-7ecd87886d06-480p.mp4"/>
          <figcaption>Federer pokonał Berettiniego na finałach ATP</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/d788bf27-67a0-476c-a0c9-dfd3f0f37778-480p.mp4" autoplay="" loop=""/>
          <figcaption>Skrót meczu Federer - Thiem w ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/7a817d25-7027-45c4-b30c-5bf61270197e-480p.mp4"/>
          <figcaption>Skrót meczu Thiem – Zverev w półfinale ATP Finals</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/0a9036d1-c390-4e56-95ef-5b6ca859ce07-480p.mp4" autoplay="" loop=""/>
          <figcaption>Alexander Zverev wygrał z Daniiłem Miedwiediewem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/1f71e393b3809197ed66df836fe833e5/3402b3aa-0193-4c70-a113-ea64fb3f2232-480p.mp4"/>
          <figcaption>Skrót meczu Tsitsipas - Zverev na ATP Finals</figcaption>
        </figure>
        <figcaption>Roger Federer ostatnio przegrał w półfinale ATP Finals Foto: Getty Images | Video: Eurosport/SNTV</figcaption>
      </slideshow>
      <h3>Czegoś takiego przy okazji widowiska tenisowego jeszcze nie było. Sobotnie pokazowe starcie Rogera Federera z Aleksandrem Zverevem oglądało w Mexico City ponad 42 tysiące kibiców. To największa liczba widzów w historii.</h3>
      <related>
        <a href="https://eurosport.tvn24.pl/tenis,115/hiszpanie-celuja-w-szosty-triumf-w-pucharze-davisa-rywale-po-raz-pierwszy-w-finale,987821.html"/>
      </related>
      <p>Do soboty najliczniejsza publiczność oglądała pojedynek pokazowy Kim Clijsters i Sereny Williams. W 2010 roku w Belgii obejrzało tamten mecz na żywo 35681 osób.</p>
      <p>Teraz pobito ten rekord. Spotkanie odbyło się na monumentalnej Plaza de Toros Mexico, a więc arenie do walk byków.</p>
      <h3>Federer: historyczny dzień</h3>
      <p>- Niesamowite doświadczenie w pięknym kraju. Przez 23 lata nie byłem w Meksyku i to na pewno był błąd. Występowanie przed tak wielkim tłumem to wspaniałe  przeżycie. To był historyczny dzień - stwierdził Federer, który wygrał 3:6, 6:4, 6:2.</p>
      <p>Jeszcze przed sobotnim wydarzeniem 38-letni Federer ogłosił, że chciałby ponownie pobić rekord widowni, do czego ma dojść w lutym, przy okazji jego meczu w Hiszpanem Rafaelam Nadalem w RPA. Ten sparing ma się odbyć na Cape Town Stadium, który może pomieścić 55 tysięcy widzów.</p>
      <p>Mecz ze Zverevem był kolejnym przystankiem na trasie ich pokazowego tournee po Ameryce Łacińskiej. Wcześniej tenisiści zaprezentowali się w stolicy Chile Santiago oraz w Buenos Aires w Argentynie.</p>
      <p>Teraz mieli wystąpić w kolumbijskiej Bogocie, ale pojedynek został odwołany ze względów bezpieczeństwa. W mieście trwają zamieszki związane z sytuacją polityczną.</p>
      <p>Federer i Zverev Cykl meczów zakończą w Quito w Ekwadorze w poniedziałek nad ranem polskiego czasu.</p>
      <p> </p>
      <figure>
        <img src="https://r-scale-20.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/f16fd5ab-96e5-4285-9cc7-ef89db43a36e.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Spotkanie rozegrano na Plaza de Toros México</figcaption>
      </figure>
      <p>Autor: Srogi / Źródło: Eurosport.pl/www.tennisworldusa.org</p>
    </article>
  </body>
</html>