<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/belfold/2019/11/24/brutalis_a_torlodas_ukrajna_fele_4_orat_kell_varni_zahonynal/"/>
    <meta property="og:site_name" content="Index.hu"/>
    <meta property="article:published_time" content="2019-11-24T10:05:00+00:00"/>
    <meta property="og:title" content="Brutális a torlódás Ukrajna felé, 4 órát kell várni Záhonynál"/>
    <meta property="og:description" content="A rendőrség azt javasolja, másik határátkelőket használjanak inkább a keletre tartók."/>
  </head>
  <body>
    <article>
      <h1>Brutális a torlódás Ukrajna felé, 4 órát kell várni Záhonynál</h1>
      <address><time datetime="2019-11-24T10:05:00+00:00">24 Nov 2019, 10:05</time> by <a rel="author">-ef-</a></address>
      <p>Négy órát kell várniuk az Ukrajnába tartó személyautóknak Záhonynál, a határátkelő kilépőoldalán vasárnap délelőtt - közölte a Szabolcs-Szatmár-Bereg Megyei Rendőr-főkapitányság.</p>
      <p>A rendőrség honlapján olvasható tájékoztatás szerint a torlódás az ukrán fél fogadóképtelensége miatt alakult ki. A Magyarországra belépő autósoknak egy órát kell várakozniuk a határállomáson.</p>
      <p>A rendőrség a gyorsabb határátlépésért azt javasolja az Ukrajnába utazóknak, hogy az este hat, illetve hét óráig nyitva tartó barabási és lónyai, valamint az éjjel-nappal üzemelő tiszabecsi és beregsurányi határátkelőt válasszák.</p>
    </article>
  </body>
</html>