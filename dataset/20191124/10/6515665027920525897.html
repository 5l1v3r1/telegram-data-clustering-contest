<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/region/crna-gora/3363429/policajac-iz-crne-gore-osudjen-na-dva-i-po-meseca-zatvora-pretukao-decaka-naneo-mu-teske-povrede"/>
    <meta property="og:site_name" content="kurir.rs"/>
    <meta property="article:published_time" content="2019-11-24T10:23:00+00:00"/>
    <meta property="og:title" content="POLICAJAC IZ CRNE GORE OSUĐEN NA DVA I PO MESECA ZATVORA: Pretukao dečaka, naneo mu teške povrede!"/>
    <meta property="og:description" content="Policajac M. Z. osuđen je na dva i po meseca zatvora jer je zlostavljao maloletnog B. V. u Podgorici, i naneo mu teške telesne povrede."/>
  </head>
  <body>
    <article>
      <h6 class="kicker">prebio dete</h6>
      <h1>POLICAJAC IZ CRNE GORE OSUĐEN NA DVA I PO MESECA ZATVORA: Pretukao dečaka, naneo mu teške povrede!</h1>
      <address>
        <time datetime="2019-11-24T10:23:00+00:00">24 Nov 2019, 10:23</time>
      </address>
      <p>
        <b>Policajac M. Z. osuđen je na dva i po meseca zatvora jer je zlostavljao maloletnog B. V. u Podgorici, i naneo mu teške telesne povrede.</b>
      </p>
      <p>Krivično delo počinio je tokom obavljanja službe, a kazna od dva i po meseca zatvora izrečena mu je zbog krivičnog dela zlostavljanja i nanošenja teške telesne povrede, piše Dan.</p>
      <p>Okrivljeni policajac osuđen je na tu kaznu na osnovu sporazuma o priznanju krivice koji je sklopio sa Osnovnim državnim tužilaštvom u Podgorici. Taj sporazum usvojio je podgorički Osnovni sud.</p>
      <p>Sklapajući sporazum, policajac M. Z. je priznao da je 28. oktobra prošle godine zlostavljao maloletnog B. V.</p>
      <p>On je priznao da je maloletnika više puta udario u glavu, da ga je nogom udario u stomak, a zatim ga je ugurao u jedno vozilo gde je nastavio da ga udara po glavi.</p>
      <p>Kurir.rs/portalanalitika.me</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/region/crna-gora/3362741/skandal-u-budvi-zbog-crnogorske-himne-obelezili-dan-opstine-a-himnu-pustili-manje-od-minuta"/>
        <a href="https://www.kurir.rs/region/crna-gora/3361463/krvava-svadja-djaka-u-baru-ucenik-18-izboden-u-stomak-uhapsen-niksicanin-17"/>
        <a href="https://www.kurir.rs/crna-hronika/3361017/srbija-izrucuje-crnoj-gori-vodju-skaljarskog-klana-vukotic-pred-sudom-u-podgorici-zbog-3-pokusaja-ubistva"/>
        <a href="https://www.kurir.rs/region/crna-gora/3359537/diler-imao-saobracajku-pa-mu-nasli-kokain-u-kolima-priznao-krivicu-i-dobio-pola-godine-zatvora"/>
      </related>
    </article>
  </body>
</html>