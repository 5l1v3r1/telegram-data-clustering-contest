<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191124-lovoldozes-volt-a-pecsi-expo-centerben.html"/>
    <meta property="og:site_name" content="Origo"/>
    <meta property="article:published_time" content="2019-11-24T10:16:00+00:00"/>
    <meta property="og:title" content="Lövöldözés volt a pécsi Expo Centerben"/>
    <meta property="og:description" content="Egy gáz-riasztó fegyverrel adtak le több lövést."/>
  </head>
  <body>
    <article>
      <h1>Lövöldözés volt a pécsi Expo Centerben</h1>
      <address><time datetime="2019-11-24T10:16:00+00:00">24 Nov 2019, 10:16</time> by <a rel="author">Origo</a></address>
      <p>
        <b>Két férfi egy többfős családdal került összetűzésbe egy korábbi vita miatt, mely lövöldözésbe torkollott  a pécsi Expo Centerben.</b>
      </p>
      <p>A rendőrség <a href="http://www.police.hu/hu/hirek-es-informaciok/legfrissebb-hireink/bunugyek/eldurvult-a-vita-2">honlapja </a>szerint vasárnap kora reggel érkezett bejelentés arról, hogy Pécsett, az Expo Centerben lövöldöznek. A helyszínre érkező rendőrök megállapították, hogy egy 21 éves, valamint egy 24 éves férfi egy korábbi nézeteltérés miatt keveredett vitába egy több fős családdal.</p>
      <p>Az épület folyósóján</p>
      <aside>a 21 éves férfi a nála lévő gáz-riasztó fegyverrel lövöldözni kezdett,</aside>
      <p>szerencsére nem sérült meg senki.</p>
      <p>A rendőrök bűncselekmény elkövetésének gyanúja miatt több embert előállítottak, velük szemben az intézkedések folyamatban vannak.</p>
      <p>A Pécsi Rendőrkapitányság vizsgálja az eset körülményeit.</p>
    </article>
  </body>
</html>