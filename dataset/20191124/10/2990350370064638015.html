<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/extreme/u-lutsku-pid-chas-pozhezhi-v-kvartyri-zahynuv-cholovik/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T10:59:00+00:00"/>
    <meta property="og:title" content="У Луцьку під час пожежі в квартирі загинув чоловік"/>
    <meta property="og:description" content="На місці пожежі, що спалахнула 23 листопада в житловому будинку на вулиці Даньшина, 2 у Луцьку, знайшли тіло чоловіка"/>
  </head>
  <body>
    <article>
      <h1>У Луцьку під час пожежі в квартирі загинув чоловік</h1>
      <address>
        <time datetime="2019-11-24T10:59:00+00:00">24 Nov 2019, 10:59</time>
      </address>
      <p>На місці пожежі, що <b><a href="https://www.volynnews.com/news/extreme/u-lutsku-pid-chas-pozhezhi-v-kvartyri-zahynuv-cholovik/../../../news/all/u-lutsku-zahorilasia-kvartyra-na-hpz-ye-postrazhdali/">спалахнула 23 листопада</a></b> в житловому будинку на вулиці Даньшина, 2 у Луцьку, знайшли тіло чоловіка.<br/><br/>Як повідомили у пресслужбі волинських рятувальників, повідомлення про загоряння в житловому будинку на вулиці Даньшина, 2 надійшло о 16.00.<br/><br/>Вже через 2 хвилини до місця події прибула чергова варта Державної пожежно-рятувальної частини №2 і відповідно до вирішального напрямку бойових дій всі сили були зосереджені на порятунок людей.<br/><br/>Із задимлених квартир було врятовано дитину віком 11 років (від госпіталізації відмовилась) та чоловіка віком 46 років, якого госпіталізовано в Луцьку міську клінічну лікарню (у важкому стані, діагноз – термічні опіки шиї, китиці, обличчя 2-3, ст.).<br/><br/>У квартирі, де трапилась пожежа, рятувальники виявили тіло власника, причина його смерті встановлюється.<br/><br/>Вогнеборці ліквідували пожежу о 16:17 спеціальним водяним стволом. Всього на місці події були зосереджені 3 пожежні автомобілі, працювали 12 рятувальників.<br/><br/>Ймовірною причиною пожежі стало необережне поводження з вогнем власника (куріння в ліжку). Реклама</p>
    </article>
  </body>
</html>