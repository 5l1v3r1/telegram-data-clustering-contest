<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-nehezen-bizonyithato-a-mobiltelefon-hasznalat-az-autoban/"/>
    <meta property="og:site_name" content="lokál"/>
    <meta property="article:published_time" content="2019-11-24T10:02:19+00:00"/>
    <meta property="og:title" content="Nehezen bizonyítható a mobiltelefon-használat az autóban"/>
    <meta property="og:description" content="Nehezen bizonyítható, ha a balesetet okozó sofőr vezetés közben mobilozott, illetve ha bármi mással foglalkozott, ami elvonta a figyelmét - mondta Szatmári-Margitai Gergely jogi szakértő pénteken az M1 aktuális csatorna és a Kossuth rádió Jó reggelt, Magyarország! című közös műsorblokkjában."/>
  </head>
  <body>
    <article>
      <h1>Nehezen bizonyítható a mobiltelefon-használat az autóban</h1>
      <address><time datetime="2019-11-24T10:02:19+00:00">24 Nov 2019, 10:02</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/04/profimedia-0418705483-1280x852.jpg"/>
      </figure>
      <p>
        <b>Nehezen bizonyítható, ha a balesetet okozó sofőr vezetés közben mobilozott, illetve ha bármi mással foglalkozott, ami elvonta a figyelmét – mondta Szatmári-Margitai Gergely jogi szakértő pénteken az M1 aktuális csatorna és a Kossuth rádió Jó reggelt, Magyarország! című közös műsorblokkjában.</b>
      </p>
      <p>A szakértő azzal kapcsolatban kérdezték, hogy ősz óta jelentősen nőtt a magyarországi utakon történt balesetek száma. Szatmári-Margitai Gergely azt mondta: a baleseteket gyorshajtás, mobilhasználat, illetve a megváltozott időjárási körülmények okozták.</p>
      <p>Emlékeztetett arra, hogy a rendőrség vörös kód riasztást is kiadott a szeptemberben és októberben történt szokatlanul sok halálos közúti baleset miatt. 2019 első fél évében már csaknem 300 ember vesztette életét a magyar utakon – fűzte hozzá.</p>
      <p>A rendőrség tájékoztatása szerint szeptemberben és októberben 127 ember vesztette életét közlekedési balesetben Magyarországon.</p>
    </article>
  </body>
</html>