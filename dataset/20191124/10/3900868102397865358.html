<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1563052/terens-koyik-i-apantisi-toy-stis-dilwseis-poy-ekane-i-emy-libanioy"/>
    <meta property="og:site_name" content="NOOZ."/>
    <meta property="article:published_time" content="2019-11-24T10:40:00+00:00"/>
    <meta property="og:title" content="Τέρενς Κουίκ: Η απάντησή του στις δηλώσεις που έκανε η Έμυ Λιβανίου"/>
    <meta property="og:description" content="&quot;Πετάμε στην άκρη στιγμές εντάσεων και κρατάμε όλα τα συναρπαστικά που ζήσαμε στο στούντιο και στα οδοιπορικά μας&quot;."/>
  </head>
  <body>
    <article>
      <h1>Τέρενς Κουίκ: Η απάντησή του στις δηλώσεις που έκανε η Έμυ Λιβανίου</h1>
      <address>
        <time datetime="2019-11-24T10:40:00+00:00">24 Nov 2019, 10:40</time>
      </address>
      <p>
        <b>"Πετάμε στην άκρη στιγμές εντάσεων και κρατάμε όλα τα συναρπαστικά που ζήσαμε στο στούντιο και στα οδοιπορικά μας".</b>
      </p>
      <p>H Έμυ Λιβανίου στην εκπομπή “Έλα χαμογέλα” το πρωί του Σαββάτου μίλησε πολύ γλυκά για τον πρώην συνεργάτη της, Τέρενς Κουικ. Η ξανθιά παρουσιάστρια  είπε, μεταξύ άλλων: «Έχω αποβάλει τις άσχημες στιγμές που είχα με τον Τέρενς Κουίκ».</p>
      <p>Μετά, λοιπόν, από τις δηλώσεις της, <b>ο Τέρενς Κουίκ έκανε μια πολύ γλυκιά ανάρτηση στον προσωπικό του λογαριασμό στο Instagram </b>για την Έμυ.</p>
      <p>"Έμη Λιβανίου. Η συνέντευξή της στην εκπομπή «Έλα χαμογέλα» της Σίσης Χρηστίδου στο @opentvgr και τα τόσα όμορφα λόγια της για μένα, με γύρισαν στα παραγωγικά χρόνια της συνεργασίας μας. Έμη σε ευχαριστώ. Βεβαίως και πετάμε στην άκρη στιγμές εντάσεων και κρατάμε όλα τα συναρπαστικά που ζήσαμε στο στούντιο και στα οδοιπορικά μας. Άκοπα κι αμοντάριστα, σε όλη την Ελλάδα και σε κάθε γωνιά του πλανήτη. Μέση Ανατολή, Αφρική, Αμερική, Ευρώπη, και δεν ξεχνώ την Κωνσταντινούπολη με το εκπληκτικό ντοκυμαντέρ που γυρίσαμε στην Αγιά Σοφιά και μάλιστα “παράνομα”, γιατί αρνήθηκαν να μας δώσουν άδεια!</p>
      <p>Θυμάσαι; Αν, όπως είπες, ήμουν για σένα καλός δάσκαλος, τότε πρέπει να συμπληρώσω ότι ήσουν ένα σφουγγάρι μάθησης και μια απίστευτα εργατική συνεργάτης/συνεταιράκι σε μια πρωινή τρίωρη εκπομπή που προσωπικά πιστεύω ότι πολλές ενότητές της έγιναν σχολή για πολλά πράγματα στην ελληνική τηλεόραση". </p>
      <figure>
        <img src="https://www.nooz.gr/Multimedia/2019/11/7d04ae21-eff3-460f-b423-dfa4feb33d54.jpg"/>
      </figure>
    </article>
  </body>
</html>