<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247146/mai-17-sesizari-privind-probleme-in-procesul-electoral-5-nu-se-confirma.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T10:13:06+00:00"/>
    <meta property="og:title" content="MAI: 96 sesizari privind probleme in procesul electoral: propaganda electorala, violarea confidentialitatii votului"/>
    <meta property="og:description" content="Un numar de 96 sesizari de posibile probleme in legatura cu procesul electoral au fost inregistrate, pana in prezent, insa din verificari a rezultat ca 32 dintre acestea nu se confirma, a anuntat, duminica, purtatorul de cuvant al MAI, Monica Dajbog."/>
  </head>
  <body>
    <article>
      <h1>MAI: 96 sesizari privind probleme in procesul electoral: propaganda electorala, violarea confidentialitatii votului</h1>
      <address>
        <time datetime="2019-11-24T10:13:06+00:00">24 Nov 2019, 10:13</time>
      </address>
      <p>
        <b>Un numar de 96 sesizari de posibile probleme in legatura cu procesul electoral au fost inregistrate, pana in prezent, insa din verificari a rezultat ca 32 dintre acestea nu se confirma, a anuntat, duminica, purtatorul de cuvant al MAI, Monica Dajbog.</b>
      </p>
      <p><b>UPDATE ORA 17:00 </b>- "Sesizarile fac referire la continuarea propagandei electorale, violarea confidentialitatii votului, lipsa buletine de vot, asa-zis turism electoral, sfatuirea alegatorilor cum sa voteze, comercializarea si consumul de bauturi alcoolice in spatiul de protectie al sectiei de votare. Au fost aplicate 15 sanctiuni contraventionale, dintre care 11 avertismente scrise si patru amenzi in valoare de 4.500 de lei", a declarat Dajbog.</p>
      <p>Ea a aratat ca, in judetul Olt, s-a primit un apel la 112 prin care se reclama faptul ca anumite persoane au primit bani pentru a merge la vot, fiind intocmit dosar penal sub aspectul savarsirii infractiunii de corupere a alegatorilor. Tot in Olt, se efectueaza verificari sub aspectul savarsirii infractiunii de violare a confidentialitatii votului dupa ce o persoana, la iesirea din cabina, a aratat buletinul de vot membrilor biroului electoral.</p>
      <p>"Politistii din Harsova au fost sesizati de catre un membru al sectiei de votare de la un liceu cu privire la faptul ca un cetatean ar fi insotit la sectia de votare un barbat de 73 de ani, imobilizat in scaun cu rotile, si ar fi intrat cu acesta pana la cabina de votare unde, profitand de faptul ca perdeaua nu era trasa bine, ar fi observat procesul de votare si l-ar fi indrumat cum sa voteze", a spus Monica Dajbog.</p>
      <p>Potrivit acesteia, in judetul Tulcea, se efectueaza verificari sub aspectul savarsirii infractiunii de acces ilegal la un sistem informatic, dupa ce un specimen de buletin de vot prin care cetatenii erau indemnati sa voteze un anumit candidat a fost postat pe contul de pe o retea de socializare al unui barbat, care sustine insa ca nu el ar fi publicat mesajul.</p>
      <p>
        <a href="https://www.wall-street.ro/articol/Politic/247162/alegeri-prezidentiale-2019-turul-doi-primele-rezultate-din-diaspora.html">Citeste si:<br/>Iohannis castiga cu peste 90% in Australia si Noua Zeelanda</a>
      </p>
      <figure>
        <img src="https://img.wall-street.ro/image_thumbs/thumbs/543/54354fa467f7132dc5b4703c2d23eb35-400x250-00-65.jpg?v=1574611117"/>
      </figure>
      <p>"In judetul Teleorman, politistii Sectiei rurale Galateni au fost sesizati cu privire la faptul ca un barbat s-a prezentat la sectia de votare si si-a exercitat dreptul de vot, desi pe numele sau exista o solicitare pentru deplasarea urnei mobile. Barbatul sustine insa ca nu a depus nicio cerere. Politistii au intocmit dosar penal sub aspectul savarsirii infractiunii de fals in inscrisuri sub semnatura privata. Cercetarile continua in vederea identificarii persoanei care a intocmit si depus inscrisul", a mentionat Dajbog.</p>
      <p>In Bistrita-Nasaud, o persoana a fost sanctionata cu 2.000 de lei pentru continuarea propagandei electorale printr-o postare in mediul online.</p>
      <p>Purtatorul de cuvant al MAI a mai spus ca au fost raportate peste 20 de cazuri medicale in 12 judete si in Bucuresti, in contextul desfasurarii procesului electoral.</p>
      <p>Serviciile judetene de evidenta a persoanelor si Directia din Bucuresti au eliberat duminica peste 5.000 de acte de identitate pentru cetatenii care doreau sa voteze, dar nu detineau carte de identitate valabila</p>
      <p>
        <a href="https://www.wall-street.ro/articol/Politic/247159/ambasada-romaniei-in-marea-britanie-exista-riscul-unor-usoare-aglomerari-la-unele-sectii-din-londra.html">Citeste si:<br/>Londra: Exista riscul unor usoare aglomerari la unele sectii de votare</a>
      </p>
      <figure>
        <img src="https://img.wall-street.ro/image_thumbs/thumbs/d02/d02ff4c6c45152c129693ccdfcac94c0-400x250-00-65.jpg?v=1574606447"/>
      </figure>
      <p>Un numar de 17 sesizari de posibile probleme in legatura cu procesul electoral au fost inregistrate pana in acest moment, insa din verificari a rezultat ca cinci dintre acestea nu se confirma, a anuntat, duminica, purtatorul de cuvant al MAI, Monica Dajbog, scrie<a href="http://agerpres.ro/"> Agerpres.</a></p>
      <p>Au fost aplicate trei avertismente pentru apelarea abuziva a numarului unic de urgente 112 si pentru consum de bauturi alcoolice in spatiul de protectie al sectiei de votare. Cele mai multe incidente au fost semnalate in judetele Dambovita - 4, Dolj - 4 si Bucuresti - 3", a declarat Dajbog.</p>
      <p>Ea a informat ca la o sectie de votare din Dolj procesul de votare este intrerupt ca urmare a decesului unui cetatean in varsta de peste 70 de ani cu probleme medicale.</p>
      <p>Monica Dajbog a adaugat ca in judetele Dambovita si Bistrita-Nasaud au fost inregistrate sesizari care faceau referire la continuarea propagandei electorale, insa in urma verificarilor efectuate nu s-au confirmat.</p>
      <p>
        <a href="https://www.wall-street.ro/articol/Social/247158/mesajul-mi-e-dor-de-tine-dedicat-romanilor-plecati-in-strainatate-a-primit-raspuns-la-cluj.html">Citeste si:<br/>Mesajul "Mi-e dor de tine" din Londra a primit raspuns la Cluj</a>
      </p>
      <figure>
        <img src="https://img.wall-street.ro/image_thumbs/thumbs/78f/78feb8beb248b86b1655f0714a667005-400x250-00-65.jpg?v=1574605199"/>
      </figure>
      <p>"Vicepresedintele unei sectii de votare din Municipiul Braila a sesizat faptul ca presedintele sectiei de votare a consumat bauturi alcoolice, motiv pentru care a fost inlocuit. Politistii fac verificari pentru a se stabili daca s-au consumat bauturi alcoolice in spatiul de protectie al sectiei de votare", a spus oficialul MAI.</p>
      <p>De asemenea, au fost raportate mai multe cazuri medicale - in Capitala, doua femei au cazut in sectiile de votare si au fost transportate la Spitalul Universitar, iar in judetul Ilfov unui barbat de 85 de ani i s-a facut rau in sectia de votare, fiind chemata ambulanta, insa barbatul a refuzat transportul la spital.</p>
      <p>"La o sectie din judetul Bihor, unui membru al unui birou electoral care este diabetic i s-a facut rau, fiind transportat la o unitate medicala. La mai multe sectii de votare din Timis au fost inregistrate probleme cu alimentarea cu energie electrica, motiv pentru care Inspectoratul pentru Situatii de Urgenta a trimis de urgenta un generator", a afirmat Dajbog.</p>
      <footer>Sursa foto: : Shutterstock / By roibu</footer>
    </article>
  </body>
</html>