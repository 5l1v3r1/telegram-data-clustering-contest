<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-prezenta-vot-ora-11-00-11-39-peste-2-milioane-romani-exercitandu-dreptul-vot-pana-11-00-sectiile-vot-strainatate-au-votat-peste-400-000-alegatori-1922405624062019111019178972"/>
    <meta property="og:site_name" content="News.ro"/>
    <meta property="article:published_time" content="2019-11-24T10:56:06+00:00"/>
    <meta property="og:title" content="Alegeri prezidenţiale 2019 - Prezenţa la vot la ora 11:00 este 11,39%, peste 2 milioane de români exercitându-şi dreptul de vot. Până la 11:00, la secţiile de vot din străinătate au votat peste 400.000 de alegători"/>
    <meta property="og:description" content="Prezenţa la vot la alegerile prezidenţiale era la ora 11:00 de 11.39 %, peste 2 milioane de români exercitându-şi dreptul de vot, conform datelor BEC. Până la 11:00, la secţiile de vot din străinătate au votat peste 400.000 de alegători."/>
  </head>
  <body>
    <article>
      <h1>Alegeri prezidenţiale 2019 - Prezenţa la vot la ora 11:00 este 11,39%, peste 2 milioane de români exercitându-şi dreptul de vot. Până la 11:00, la secţiile de vot din străinătate au votat peste 400.000 de alegători</h1>
      <address><time datetime="2019-11-24T10:56:06+00:00">24 Nov 2019, 10:56</time> by <a rel="author">News.ro</a></address>
      <p>
        <b>Prezenţa la vot la alegerile prezidenţiale era la ora 11:00 de 11.39 %, peste 2 milioane de români exercitându-şi dreptul de vot, conform datelor BEC. Până la 11:00, la secţiile de vot din străinătate au votat peste 400.000 de alegători.</b>
      </p>
      <p>În continuare, în ţară proponderenţi sunt alegătorii cu vârsta peste 45 de ani. votanţii din mediul urban sunt mai numeroşi decât cei din mediul rural.</p>
      <p>Cea mai bună prezenţă, de peste 15%, se înregistrează în judeâul Teleroman, care este urmat de judeţul Olt.</p>
      <p>Cea maI slabă prezenţă este Harghita - 4.74%.Covasna - 5,22%.</p>
      <p>La turul 1, prezenţa în ţară era de 11.08%.</p>
      <p>Celor 400.658 de alegători de la secţiile de vot din străinătate li se adaugă cei 17.503 care au optat pentru votul prin corespondenţă.</p>
      <p>Cea de-a treia zi a votului în străinătate pentru turul al doilea al alegerilor prezidenţiale 2019 se desfăşoară în 776 secţii de votare din Australia, Asia, Europa</p>
      <p>şi Africa.</p>
      <p>Al doilea tur de scrutin s-a încheiat deja în Noua Zeelandă, la ora locală 21.00.</p>
      <p>Cetăţenii români din străinătate pot în continuare să îşi exercite dreptul de vot astăzi, 24 noiembrie, în intervalul 7.00-21.00 (ore locale).</p>
      <p>Ministerul Afacerilor Externe recomandă cetăţenilor români din străinătate să vină la vot încă din prima parte a zilei, pentru a evita eventuale aglomerări.</p>
      <p>Harta interactivă a secţiilor de votare din străinătate poate fi accesată pe site-ul oficial al MAE: http://www.mae.ro/maps/4083.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>