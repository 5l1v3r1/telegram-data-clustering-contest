<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936558-sverigedemokraterna-vill-avskaffa-public-service"/>
    <meta property="og:site_name" content="Nyheter24"/>
    <meta property="article:published_time" content="2019-11-24T10:03:35+00:00"/>
    <meta property="og:title" content="SD-politiker vill avskaffa public service – partiet säger nej"/>
    <meta property="og:description" content="Sverigedemokraterna har under helgen haft sina landsdagar i Örebro. En av debatterna handlade om public service"/>
  </head>
  <body>
    <article>
      <h1>SD-politiker vill avskaffa public service – partiet säger nej</h1>
      <address><time datetime="2019-11-24T10:03:35+00:00">24 Nov 2019, 10:03</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Sverigedemokraterna har under helgen haft sina landsdagar i Örebro. En av debatterna handlade om public service</b>
      </p>
      <p>Avskaffa <a href="https://nyheter24.se/public-service/">public service</a> och utred en försäljning av <a href="https://nyheter24.se/svt/">SVT2</a> och P3, det tyckte ett antal SD-politiker under partiets <a href="https://nyheter24.se/landsdagar/">landsdagar</a> i Örebro.</p>
      <p>Inte nog med att SD-politikerna ville minska budgeten och låta politikerna bestämma från år till år hur mycket som ska gå till public survice, så ville de dessutom inleda en försäljning av SVT2 och <a href="https://nyheter24.se/sveriges-radio/">Sveriges radio</a> P3.</p>
      <h3>"Vi behöver inte pappa staten"</h3>
      <p>Men det var flera som tryckte lite hårdare på tanken om public service:</p>
      <p>– Staten vill fortfarande tvinga dig att betala för något som du kanske inte vill ha, inte vill titta på. Vi är vuxna nog att välja vad vi ska titta på tv och lyssna på radio, vi behöver inte pappa staten för det, förklarade det skånska SD-ombudet <b>Pontus Andersson</b>.</p>
      <h3>Flera stödjer tanken om avskaffning</h3>
      <p>Andersson fick stöd från andra SD-ombud runt om i landet. <b>Christian Lindefjärd</b>, en av <a href="https://nyheter24.se/sverigedemokraterna/">Sverigedemokraternas</a> ombud från Stockholm, tog frågan ett steg längre:</p>
      <p>– Den så kallade opartiskheten i public service är ett skämt. Låt det här bli ett lämmeltåg från Oxenstiernsgatan (gatan där SVT och Sveriges Radio ligger reds anm) till Arbetsförmedlingen.</p>
      <p><b>Finn Lundström</b> från Ungsvenskarna tyckte även han att public service inte alls borde finnas kvar, och sade under debatten att han tycker att partiet borde "riva byggnaden och salta jorden".</p>
      <h3>Partiledningens nej</h3>
      <p>Men på söndagseftermiddagen stod det klart att partiledningen vann omröstningen, om än med knapp marginal. </p>
      <p>SD vill alltså att public service ska vara kvar, men att kostnaderna ska minska.</p>
      <p><a href="https://nyheter24.se/sverigedemokraterna">Sverigedemokraterna<br/></a>/<br/><a href="https://nyheter24.se/public-service">Public service<br/></a>/<br/><a href="https://nyheter24.se/svt">SVT<br/></a>/<br/><a href="https://nyheter24.se/sveriges-radio">Sveriges Radio<br/></a>/<br/><a href="https://nyheter24.se/landsdagar">Landsdagar</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>