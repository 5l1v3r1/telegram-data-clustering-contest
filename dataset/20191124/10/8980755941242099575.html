<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/esami-per-bernardeschi-ansia-douglas-costa-anche-de-ligt-a-risch-77830?utm_medium=pagina"/>
    <meta property="og:site_name" content="il BiancoNero"/>
    <meta property="article:published_time" content="2019-11-24T10:30:00+00:00"/>
    <meta property="og:title" content="Esami per Bernardeschi, ansia Douglas Costa. Anche De Ligt a rischio per l'Atletico"/>
    <meta property="og:description" content="E' bastata una partita per dover riorganizzare tutta l'infermeria. Ahi, Juve: proprio ora che arriva l'Atletico Madrid a Torino, che c'è bisogno di dare una sterzata netta per il"/>
  </head>
  <body>
    <article>
      <h1>Esami per Bernardeschi, ansia Douglas Costa. Anche De Ligt a rischio per l'Atletico</h1>
      <address>
        <time datetime="2019-11-24T10:30:00+00:00">24 Nov 2019, 10:30</time>
      </address>
      <p>E' bastata una partita per dover riorganizzare tutta l'infermeria. Ahi, Juve: proprio ora che arriva l'Atletico Madrid a Torino, che c'è bisogno di dare una sterzata netta per il primo posto nel girone. Con l'Atalanta è arrivata una vittoria fondamentale, ma qualche acciacco si è fatto sentire. A partire dagli esterni offensivi. Il primo: colpo al diaframma per <b>Bernardeschi</b>. Il secondo: possibile problema muscolare per <b>Douglas Costa</b>. <a href="https://www.ilbianconero.com/a/esami-al-j-medical-per-bernardeschi-e-douglas-costa-atletico-a-r-61851"><b>Entrambi svolgeranno gli accertamenti in mattinata al J Medical. </b></a></p>
      <p><b>ANCHE DE LIGT - </b>Occhio anche a De Ligt: il difensore si è procurato <b>una sublussazione alla spalla</b> al minuto 50'. Ha stretto i denti, è rimasto in campo <a href="https://www.ilbianconero.com/a/la-risposta-di-de-ligt-contro-il-miglior-attacco-della-serie-a-c-46775"><b>e ha fornito una prestazione incredibile</b></a>. Contro l'Atletico, stando a quanto raccontato da <i>Tuttosport</i>, potrebbe comunque esserci: tutto dipenderà dal grado di dolore percepito in queste ore di vigilia. Insomma, resta da valutare. <b>Così come Alex Sandro e Rabiot, mentre è già recuperato Matuidi</b>. Che punta il Cholo.</p>
    </article>
  </body>
</html>