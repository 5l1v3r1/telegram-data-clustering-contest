<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-3/politica/ma-allora-rsquo-umbria-non-vi-ha-insegnato-niente-ndash-pd-vuole-219894.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T10:15:00+00:00"/>
    <meta property="og:title" content="Il pd insiste: vuole convincere di maio a correre insieme in emilia e calabria: l'umbria non vi ha.."/>
    <meta property="og:description" content="MA ALLORA L’UMBRIA NON VI HA INSEGNATO NIENTE! – IL PD VUOLE A TUTTI I COSTI CONVINCERE I GRILLINI A CORRERE INSIEME IN EMILIA: IN CAMBIO DEL SOSTEGNO PENTASTELLATO A BONACCINI, I DEM APPOGGEREBBERO FRANCESCO AIELLO IN CALABRIA – CHE NE PENSANO I MILITANTI LOCALI, E SOPRATTUTTO I POCHI ELETTORI RIMASTI DEL MOVIMENTO 5 STELLE IN EMILIA (SE ARRIVANO AL 5% È UN MIRACOLO)?"/>
  </head>
  <body>
    <article>
      <h1>Il pd insiste: vuole convincere di maio a correre insieme in emilia e calabria: l'umbria non vi ha..</h1>
      <address>
        <time datetime="2019-11-24T10:15:00+00:00">24 Nov 2019, 10:15</time>
      </address>
      <p>
        <b>MA ALLORA L’UMBRIA NON VI HA INSEGNATO NIENTE! – IL PD VUOLE A TUTTI I COSTI CONVINCERE I GRILLINI A CORRERE INSIEME IN EMILIA: IN CAMBIO DEL SOSTEGNO PENTASTELLATO A BONACCINI, I DEM APPOGGEREBBERO FRANCESCO AIELLO IN CALABRIA – CHE NE PENSANO I MILITANTI LOCALI, E SOPRATTUTTO I POCHI ELETTORI RIMASTI DEL MOVIMENTO 5 STELLE IN EMILIA (SE ARRIVANO AL 5% È UN MIRACOLO)?</b>
      </p>
      <hr/>
      <p>
        <b>Mario Ajello per <a href="http://www.ilmessaggero.it/">“il Messaggero”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256319/1230155.htm">
          <img src="https://cdn-static.dagospia.com/img/foto/10-2019/di-maio-zingaretti-e-le-regionali-in-umbria-1230155.jpg"/>
        </a>
        <figcaption>DI MAIO ZINGARETTI E LE REGIONALI IN UMBRIA</figcaption>
      </figure>
      <p>Al Nazareno l' incubo Emilia Romagna sta diventando sempre più forte. E l' idea di una sconfitta, che farebbe precipitare tutto, a causa dei «voti dispersi» M5S («Se arrivano al 5 per cento è un miracolo ma che per noi produce una catastrofe», questo il mood in casa Pd), sta scatenando la ricerca di una soluzione d' accordo con i pentastellati. E la proposta che, attraverso molti degli uomini a lui più vicini, sta arrivando dal fronte zingarettiano a Di Maio è quella di uno scambio profittevole per tutti, di un accordone che eviti il peggio per gli uni e per gli altri.</p>
      <figure>
        <a href="https://www.dagospia.com/mediagallery/Dago_fotogallery-256319/1242215.htm">
          <img src="https://cdn-static.dagospia.com/img/foto/11-2019/francesco-aiello-1242215.jpg"/>
        </a>
        <figcaption>francesco aiello</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256319/1223631.htm">
          <img src="https://cdn-static.dagospia.com/img/foto/10-2019/zingaretti-di-maio-1223631.png"/>
        </a>
        <figcaption>zingaretti di maio</figcaption>
      </figure>
      <p>Lo schema, sulla dorsale Emilia-Calabria e su quella Pd-M5S, eccolo qua: i dem, che non hanno ancora individuato un candidato governatore per la Calabria e sono ai minimi termini laggiù dopo la cattiva performance di governo regionale, potrebbero appoggiare il professor Francesco Aiello, docente di politica economica all' università di Arcavacata, figura trasversalmente potabile e candidato ufficiale M5S come successore del presidente uscente, Oliverio.</p>
      <figure>
        <a href="https://www.dagospia.com/mediagallery/Dago_fotogallery-256319/1233243.htm">
          <img src="https://cdn-static.dagospia.com/img/foto/11-2019/zingaretti-oliverio-1233243.png"/>
        </a>
        <figcaption>zingaretti oliverio</figcaption>
      </figure>
      <p>Questo eventuale sostegno dem al grillino calabrese toglierebbe il partito di Zingaretti dall' estrema difficoltà d' indicare un nome proprio per la presidenza, dopo i rifiuti degli imprenditori Callipo e Rubbettino e l' indisponibilità del Pd ad accettare l' autocandidatura civica di Maurizio Talarico, quello delle cravatte che piacciono tanto al premier Conte di cui Talarico è buon conoscente. Quindi? In cambio del sostegno a Aiello - questa la richiesta che starebbe partendo dal Pd e che Di Maio e i suoi cominciano a valutare e suoi sono più propensi ad accettarla di quanto lo sia il leader politico M5S - i grillini potrebbero in Emilia Romagna rinunciare a presentare un candidato governatore, schierando le proprie liste in favore di Stefano Bonaccini.</p>
      <figure>
        <a href="https://www.dagospia.com/mediagallery/Dago_fotogallery-256319/1137457.htm">
          <img src="https://cdn-static.dagospia.com/img/foto/03-2019/luigi-di-maio-vincenzo-spadafora-1137457.jpg"/>
        </a>
        <figcaption>luigi di maio vincenzo spadafora</figcaption>
      </figure>
      <p>Che non chiede altro: «Siamo in sintonia su molti temi, dai diritti sociali e civili a quelli della salute e dell' ecologia». E già pensa ad assessorati che potrebbero essere destinati ai 5 stelle in caso di vittoria: quello dell' Ambiente anzitutto. Ci sarà lo scambio?</p>
      <p>
        <b>LA VIA CRUCIS</b>
      </p>
      <figure>
        <a href="https://www.dagospia.com/mediagallery/Dago_fotogallery-256319/1235861.htm">
          <img src="https://cdn-static.dagospia.com/img/foto/11-2019/altoforno-crematorio-la-crisi-dell-ilva-by-mannelli-1235861.jpg"/>
        </a>
        <figcaption>ALTOFORNO CREMATORIO - LA CRISI DELL'ILVA BY MANNELLI</figcaption>
      </figure>
      <p>Di sicuro Vincenzo Spadafora, ma anche Fico e l' ala di Fico, stanno premendo su Di Maio perché un accordo con il Pd si trovi per l' Emilia. E allargare il discorso alla Calabria, si ragiona al Nazareno, sarebbe la trovata perfetta. Ma le difficoltà delle operazioni sono tante. E una soprattutto: suo territori, né M5S Emilia né M5S Calabria vogliono apparentarsi con il Pd. E Di Maio, che pure è circondato a Roma dagli accordisti, non può disgustare le truppe locali.</p>
      <figure>
        <a href="https://www.dagospia.com/mediagallery/Dago_fotogallery-256319/1241763.htm">
          <img src="https://cdn-static.dagospia.com/img/foto/11-2019/i-risultati-della-consultazione-di-rousseau-sulle-regionali-in-emilia-e-calabria-1241763.png"/>
        </a>
        <figcaption>I RISULTATI DELLA CONSULTAZIONE DI ROUSSEAU SULLE REGIONALI IN EMILIA E CALABRIA SUL BLOG DELLE STELLE</figcaption>
      </figure>
      <p>Che già avevano scatenato l' inferno, prima di vincere su Rousseau sconfessando i vertici, quando si era profilata l' ipotesi di non presentarsi al voto. «Vogliamo un candidato nostro e un candidato vero», dicono gli attivisti emiliani. Ma - giurano nei piani alti M5S - quando il candidato si troverà su Rousseau chissà quante gelosie e scontri locali si scateneranno: perché a livello territoriale il movimento grillino non è meno spaccato che a livello centrale.</p>
      <figure>
        <a href="https://www.dagospia.com/mediagallery/Dago_fotogallery-256319/1242406.htm">
          <img src="https://cdn-static.dagospia.com/img/foto/11-2019/luigi-di-maio-incontra-beppe-grillo-a-roma-6-1242406.png"/>
        </a>
        <figcaption>LUIGI DI MAIO INCONTRA BEPPE GRILLO A ROMA 6</figcaption>
      </figure>
      <p>A Beppe Grillo, l' accordone calabro-emiliano andrebbe benissimo. Ma perfino il fondatore e garante è in difficoltà: non è piaciuta agli attivisti emiliani la sua uscita secondo cui bisogna votare M5S in quella regione «per beneficenza».</p>
      <figure>
        <a href="https://www.dagospia.com/mediagallery/Dago_fotogallery-256319/1241752.htm">
          <img src="https://cdn-static.dagospia.com/img/foto/11-2019/il-quesito-di-rousseau-sulle-regionali-in-emilia-e-calabria-1241752.jpg"/>
        </a>
        <figcaption>IL QUESITO DI ROUSSEAU SULLE REGIONALI IN EMILIA E CALABRIA</figcaption>
      </figure>
      <p>Ossia solo per fare un favore a quei poveretti dei grillini locali, che comunque si dovranno accontentare di poco perché elettoralmente non hanno quasi niente. Non conviene perciò unire le forze con i dem e giocare insieme perché divisi si perde? L' invito del partito zingarettiano non farebbe una piega.</p>
      <figure>
        <a href="https://www.dagospia.com/mediagallery/Dago_fotogallery-256319/1230052.htm">
          <img src="https://cdn-static.dagospia.com/img/foto/10-2019/il-centrosinistra-unito-a-narni-roberto-speranza-nicola-zingaretti-vincenzo-bian-1230052.jpg"/>
        </a>
        <figcaption>il centrosinistra unito a narni - roberto speranza nicola zingaretti vincenzo bianconi luigi di maio giuseppe conte</figcaption>
      </figure>
      <p>«Ma da noi purtroppo - ragiona uno dei big stellati - ogni cosa razionale è destinata a finire male».</p>
      <p>Ora come al solito la palla è nelle mani di Di Maio. Lui è attestato al momento su questa posizione: «Intese non con partiti ma con forze civiche». Ma la situazione è in grande movimento: avrà il leader stellato coraggio, grazie all' appoggio anzitutto di Grillo, di arrivare allo scambio calabro-emiliano o a qualche altra forma di patto?</p>
      <figure>
        <a href="https://www.dagospia.com/mediagallery/Dago_fotogallery-256319/1242405.htm">
          <img src="https://cdn-static.dagospia.com/img/foto/11-2019/luigi-di-maio-incontra-beppe-grillo-a-roma-5-1242405.png"/>
        </a>
        <figcaption>LUIGI DI MAIO INCONTRA BEPPE GRILLO A ROMA 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256319/1206928.htm">
          <img src="https://cdn-static.dagospia.com/img/foto/09-2019/nicola-zingaretti-luigi-di-maio-giuseppe-conte-1206928.jpg"/>
        </a>
        <figcaption>Nicola Zingaretti Luigi Di Maio Giuseppe Conte</figcaption>
      </figure>
    </article>
  </body>
</html>