<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779600/%D9%81%D8%B9%D8%A7%D9%84%DB%8C%D8%AA-%D9%86%D8%A7%D9%85%D8%B2%D8%AF%D9%87%D8%A7%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%AF%D8%B1-%D9%82%D8%B2%D9%88%DB%8C%D9%86-%D8%B1%D8%B5%D8%AF-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T10:12:16+00:00"/>
    <meta property="og:title" content="رئیس ستاد انتخابات استان قزوین: فعالیت نامزدهای انتخابات در قزوین رصد می شود"/>
    <meta property="og:description" content="قزوین- رئیس ستاد انتخابات استان قزوین گفت: تحرک نامزدهای احتمالی در قزوین رصد می شود."/>
  </head>
  <body>
    <article>
      <h1>رئیس ستاد انتخابات استان قزوین: فعالیت نامزدهای انتخابات در قزوین رصد می شود</h1>
      <address>
        <time datetime="2019-11-24T10:12:16+00:00">24 Nov 2019, 10:12</time>
      </address>
      <p>منوچهر حبیبی در گفتگو با <a href="https://www.mehrnews.com/">خبرنگار مهر</a> آخرین روند برگزاری یازدهمین دوره انتخابات مجلس شورای اسلامی را تشریح کرد.</p>
      <p>وی افزود: بیش از ۲۰ هزار نفر در استان قزوین برگزاری انتخابات مجلس شورای اسلامی در دوم اسفندماه را عهده دار خواهند بود.</p>
      <p>رئیس ستاد انتخابات استان قزوین بیان کرد: تمام تلاش مجریان برگزاری انتخابات رعایت کامل قانون و امانتداری از آرای مردم است.</p>
      <p>وی یادآور شد: تلاش می کنیم بسترهای لازم برای حضور حداکثری مردم و مشارکت پرشور مردم را فراهم کنیم.</p>
      <p>حبیبی ادامه داد: از ورود همه گروه ها و جریان ها در انتخابات استقبال می کنیم زیرا حضور همگانی جریان های سیاسی موجب بالا رفتن مشارکت عمومی خواهد شد.</p>
      <p>وی یادآور شد: پاشنه آشیل بیانیه گام دوم جوانگرایی و اعتماد به جوانان است و پیش ببینی می کنیم حضور جوانان و بویژه بانوان در این دوره انتخابات پررنگ تر باشد.</p>
      <p>حبیبی اظهار کرد: ستاد پیشگیری از تخلفات انتخاباتی به ریاست رئیس کل دادگستری تشکیل شده و کلیه فعل و انفعالات نامزدهای احتمالی و هواداران آنها در فضای مجازی رصد می شود.</p>
      <p>رئیس ستاد انتخابات استان قزوین گفت: هیئت های اجرایی و نظارت و همچنین کمیته های مربوط به ستاد انتخابات استان از دهم آذرماه بصورت فعال روند برگزاری انتخابات را پیگیری و رصد می کنند.</p>
    </article>
  </body>
</html>