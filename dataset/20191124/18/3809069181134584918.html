<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418224/grigorioy-poiotikos-o-paok-emeis-prospathisame"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T18:30:00+00:00"/>
    <meta property="og:title" content="Γρηγορίου: «Ποιοτικός ο ΠΑΟΚ, εμείς προσπαθήσαμε»"/>
    <meta property="og:description" content="Στην προσπάθεια της ομάδας του στάθηκε ο τεχνικός της ΑΕΛ, Μιχάλης Γρηγορίου τονίζοντας πως ο ΠΑΟΚ είχε την ποιότητα για να κερδίσει."/>
  </head>
  <body>
    <article>
      <h1>Γρηγορίου: «Ποιοτικός ο ΠΑΟΚ, εμείς προσπαθήσαμε»</h1>
      <h2>Στην προσπάθεια της ομάδας του στάθηκε ο τεχνικός της ΑΕΛ, Μιχάλης Γρηγορίου τονίζοντας πως ο ΠΑΟΚ είχε την ποιότητα για να κερδίσει.</h2>
      <address><time datetime="2019-11-24T18:30:00+00:00">24 Nov 2019, 18:30</time> by <a rel="author" href="http://www.gazzetta.gr/dimosiografos/fotis-karakousis" target="_blank">Φώτης Καρακούσης</a></address>
      <p>Αναλυτικά ο έμπειρος προπονητής μιλώντας στην καθιερωμένη συνέντευξη Τύπου ανέφερε τα εξής: «O ΠΑΟΚ και με την ποιότητα που διαθέτει και με τις πολλές λύσεις, δημιούργησε ευκαιρίες στο πρώτο μέρος και ευτύχησε να προηγηθεί, ενώ εμείς δεν καταφέραμε να σκοράρουμε στις δικές μας ευκαιρίες. Προσπαθήσαμε να βγάλουμε κάποιες φάσεις, αλλά δεν δημιουργήσαμε κάτι σοβαρό επιθετικά στο δεύτερο μέρος. Ήρθε η ήττα και μας αφήνει μία πικρία, γιατί θέλαμε να διεκδικήσουμε κάτι.</p>
      <p>Έχουμε το επόμενο παιχνίδι με τον Βόλο, έχουμε το Κύπελλο και θα μπούμε σε μία διαδικασία να παραμείνουμε στην πρώτη εξάδα. Συγχαρητήρια στον ΠΑΟΚ για τη νίκη κι εμείς κοιτάμε το επόμενο παιχνίδι. Στο δεύτερο μέρος, ανεβάσαμε τις γραμμές μας, θέλαμε να πιέσουμε πιο ψηλά. Θα έπρεπε να ρισκάρουμε περισσότερο. Βάλαμε δεύτερο φορ, βάλαμε κι επιτελικό μέσο αλλά δεν καταφέραμε να δημιουργήσουμε ευκαιρίες στο δεύτερο μέρος.</p>
      <p>Αν αξαιρέσω το ασχημο αποτέλεσμα με τη Λαμία, που δεν το περιμέναμε και μας πήγε πίσω, στα εκτός έδρας παιχνίδια βρίσκουμε περισσότερο χώρο. Είμαστε μία ομάδα που θέλει να τρέξει και να βρει ανοικτούς χώρους».</p>
    </article>
  </body>
</html>