<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/sefilnt-giounaitent-mantsester-giounaitent-3-3/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T18:53:07+00:00"/>
    <meta property="og:title" content="Σέφιλντ Γιουνάιτεντ – Μάντσεστερ Γιουνάιτεντ 3-3"/>
    <meta property="og:description" content="Η Μάντσεστερ Γιουνάιτεντ βρέθηκε να χάνει με 2-0 από τη Σέφιλντ Γιουνάιτεντ, έκανε μια επική ανατροπή, όμως στις καθυστερήσεις ο ΜακΜπέρνι «έσωσε» τους γηπεδούχους και ισοφάρισε σε 3-3."/>
  </head>
  <body>
    <article>
      <h1>Σέφιλντ Γιουνάιτεντ – Μάντσεστερ Γιουνάιτεντ 3-3</h1>
      <h2>Η Μάντσεστερ Γιουνάιτεντ βρέθηκε να χάνει με 2-0 από τη Σέφιλντ Γιουνάιτεντ, έκανε μια επική ανατροπή, όμως στις καθυστερήσεις ο ΜακΜπέρνι «έσωσε» τους γηπεδούχους και ισοφάρισε σε 3-3.</h2>
      <address><time datetime="2019-11-24T18:53:07+00:00">24 Nov 2019, 18:53</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Η Μάντσεστερ Γιουνάιτεντ θύμισε κάτι από τα παλιά κόντρα στη Σέφιλντ Γιουνάιτεντ, έκανε μια «καρυδάτη» ανατροπή μέσα σε 9 λεπτά, όμως στο τέλος επέστρεψε στην κανονικότητα και ήρθε ισόπαλη με 3-3 σε ένα χορταστικό παιχνίδι.</p>
      <p>Οι κόκκινοι διάβολοι για 70 λεπτά δεν υπήρχαν στο Μπράμαλ Λέιν, με τους νεοφώτιστους να κάνουν ότι θέλουν την ομάδα του Όλε Γκούναρ Σόλσκιερ, με αποτέλεσμα να προηγηθούν με 2-0. Το σκορ μάλιστα θα μπορούσε να είναι μεγαλύτερο για τη Σέφιλντ, η οποία ήταν καταιγιστική, όμως στο 71ο λεπτό «γύρισε» ο διακόπτης.</p>
      <p>
        <a href="https://www.in.gr/2019/11/24/greece/ponokefalos-gia-tin-el-oi-sklires-katalipseis-enopsei-epeteiou-grigoropoulou/">Δείτε επίσης: Λαμία : Πονοκέφαλος για την ΕΛ.ΑΣ. οι «σκληρές» καταλήψεις ενόψει επετείου Γρηγορόπουλου</a>
      </p>
      <p>Η Μάντσεστερ Γιουνάιτεντ ξύπνησε και θύμισε για 10 λεπτά την ομάδα που κυριαρχούσε στην Αγγλία επί εποχής Σερ Άλεξ Φέργκιουσον, κάνοντας μια «διαβολική» ανατροπή και πετυχαίνοντας μέχρι το 80, τρία τέρματα.</p>
      <p>Όμως αυτό δεν ήταν αρκετό για τους κόκκινους διαβόλους, οι οποίοι τελικά επέστρεψαν στους… σημερινούς ρυθμούς και κατάφεραν να δεχτούν και τρίτο τέρμα στις καθυστερήσεις, πετώντας (έτσι όπως ήρθε το ματς) δυο υπερπολύτιμους βαθμούς.</p>
      <p>Η Σέφιλντ μπήκε πολύ πιο δυνατά στο παιχνίδι έχασε πολλές ευκαιρίες, με τον Ντε Χέα να είναι ο ήρωας της Γιουνάιτεντ, μέχρι το 19′. Πριν συμπληρωθεί το πρώτο 20λεπτο οι γηπεδούχοι άνοιξαν το σκορ με τον Φλεκ, βάζοντας δύσκολα στους κόκκινους διαβόλους. Η συνέχεια του ματς ήταν παρόμοια με τους φιλοξενούμενους να μην υπάρχουν στο ματς.</p>
      <p>Με το ξεκίνημα του δεύτερου μέρους και πιο συγκεκριμένα στο 52′ η Σέφιλντ διπλασίασε τα τέρματα της με τον Μουσέτ, ενώ είχε και ευκαιρίες να μεγαλώσει ακόμα περισσότερο τον δείκτη του σκορ. Στο 71′ όμως σαν να μπήκε στο Μπράμαλ Λέιν άλλη ομάδα.</p>
      <p>Οι παίκτες του Σόλσκιερ ξύπνησαν και με τρία τέρματα από το 72′ μέχρι το 79′ μπήκαν σε θέση οδηγού. Σκόρερ ήταν ο Γουίλιαμς (72′), ο Γκρίνγουντ (77′) και ο Ράσφορντ (79′).</p>
      <p>Στο τέλος όμως αποδόθηκε δικαιοσύνη για τις «λεπίδες» που έστω και με τη βοήθεια του VAR ισοφάρισαν σε 3-3 και «έσωσαν» έναν βαθμό που άξιζαν όπως ήταν το παιχνίδι εκτός από το εκρηκτικό 10λεπτο των φιλοξενούμενων.</p>
      <p>Ο βαθμός που μοιράστηκαν οι δυο Γιουνάιτεντ έστειλε τη Σέφιλντ στους 19 βαθμούς και την 6η θέση, ενώ τους κόκκινους διαβόλους στους 17 και μόλις την 9η θέση.</p>
      <p>Σέφιλντ Γιουνάιτεντ: Μουρ, Μπάσαμ (83′ Ρόμπινσον), Τζαγκέλκα, Ο’ Κόνελ, Μπάλντοκ, Λούντστραμ, Νόργουντ, Φλεκ, Στίβενς, ΜακΓκόλντρικ (78′ Σαρπ), Μούσετ (68′ ΜακΜπέρνι).</p>
      <p>Μάντσεστερ Γιουνάιτεντ: Ντε Χέα, Γουάν-Μπισάκα, Λίντελοφ, Τζόουνς (46′ Λίνγκαρντ), Μαγκουάιρ, Ουίλιαμς, Φρεντ, Περέιρα (73′ Γκρίνγουντ), Τζέιμς, Μαρσιάλ (85′ Τουανζέμπε), Ράσφορντ</p>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
    </article>
  </body>
</html>