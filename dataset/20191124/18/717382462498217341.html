<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/amalfi-aperte-le-iscrizioni-al-ruperts-trail-si-corre-il-14-dicembre/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-24T18:00:59+00:00"/>
    <meta property="og:title" content="Amalfi: aperte le iscrizioni al Rupert’s Trail. Si corre il 14 dicembre"/>
    <meta property="og:description" content="Sono aperte le iscrizioni per partecipare al Rupert's Trail, la competizione notturna dedicata ai runner che si terrà ad Amalfi il prossimo 14 dicembre alle 17.00."/>
  </head>
  <body>
    <article>
      <h1>Amalfi: aperte le iscrizioni al Rupert’s Trail. Si corre il 14 dicembre</h1>
      <address><time datetime="2019-11-24T18:00:59+00:00">24 Nov 2019, 18:00</time> by <a rel="author" href="https://amalfinotizie.it/author/ramona-buonocore/" target="_blank">Ramona Buonocore</a></address>
      <p>Sono aperte le iscrizioni per partecipare al <b>Rupert’s Trail</b>, la competizione notturna dedicata ai runner che si terrà ad Amalfi il prossimo <b>14 dicembre alle 17.00.</b></p>
      <p>Il Rupert’s Trail resta la novità assoluta del Circuito Trail Campania confermandosi in <b>Urban Night Race.</b> Una competizione in notturna che si offre alla scalata dinamica dei runner su e giù per le caratteristiche scale ed attraverso gli erti vicoli della città e delle sue frazioni.</p>
      <p>Il Rupert’s Trail Urban Night Race è un appuntamento di sport e solidarietà: nasce per onorare la memoria di Rupert, guida turistica ad Amalfi per decenni, scomparso a causa di una terribile malattia. Tutti i proventi della competizione vengono devoluti alla Fondazione Umberto Veronesi per la ricerca sul cancro.</p>
      <p>Questa particolare competizione che si svolgerà di notte, aggiungendo suggestione al percorso che spesso ricalca gli itinerari turistici che la guida Rupert seguiva per mostrare ai turisti le bellezze nascoste di Amalfi è la tappa di chiusura del Circuito Trail Campania. Alla fine della competizione si terranno le premiazioni dei vincitori. Oltre che di quelli del Rupert’s, anche dei vincitori del Circuito nelle varie categorie.</p>
      <p>A seguire, festa di chiusura del campionato dei trailer campani, con le premiazioni che si terranno alle 20.00 presso l’Antico Arsenale della Repubblica.</p>
      <p>Amalfi è la sola città ad ospitare due tappe del Circuito, confermando la sua posizione di assoluta rilevanza nel panorama del trail italiano ed internazionale. La prima tappa è il Trail delle Ferriere, tenutosi il 31 marzo 2019.</p>
      <p><b>I runners possono iscriversi al Rupert’s Trail fino al 10 dicembre</b>. Al raggiungimento di 200 iscritti non sarà più possibile prendere parte alla gara. Il costo di iscrizione è di 15 euro.</p>
      <p>Per info ed iscrizioni è possibile inviare una mail a iscrizioni@trailcampania.it o a info@trailcampania.it o telefonare al numero +39 3394203026 (Michele Volpe).</p>
    </article>
  </body>
</html>