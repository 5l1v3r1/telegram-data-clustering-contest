<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-sports/2824467-marlos-i-tajson-ne-zigraut-proti-man-siti.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T18:35:00+00:00"/>
    <meta property="og:title" content="Марлос і Тайсон не зіграють проти «Ман Сіті»"/>
    <meta property="og:description" content="Марлос через травму пропускав останні матчі збірної України."/>
  </head>
  <body>
    <article>
      <h1>Марлос і Тайсон не зіграють проти «Ман Сіті»</h1>
      <h2>Марлос через травму пропускав останні матчі збірної України.</h2>
      <address>
        <time datetime="2019-11-24T18:35:00+00:00">24 Nov 2019, 18:35</time>
      </address>
      <p>Півзахисники «Шахтаря» Марлос і Тайсон не вирушили на матч групового етапу Ліги чемпіонів проти «Манчестер Сіті». Причина відсутності футболістів не уточнюється, повідомляє <a href="https://shakhtar.com/ru-ru/news/2019/november/24_news/24_flight/">офіційний сайт «Шахтаря»</a>.</p>
      <p>Марлос в цьому сезоні зіграв за «Шахтар» 17 матчів (6 голів), у Тайсона в активі 16 матчів і 6 голів.</p>
      <p>
        <b>Повна заявка «Шахтаря» на цей матч:</b>
      </p>
      <p><b>Воротарі:</b> П'ятов, Шевченко, Трубін.</p>
      <p><b>Захисники:</b> Додо, Кривцов, Матвієнко, Ісмаїлі, Болбат, Хочолава.</p>
      <p><b>Півзахисники:</b> Степаненко, Коваленко, Алан Патрік, Тете, Соломон, Сіпріано, Коноплянка, Маркос Антоніо.</p>
      <p><b>Нападники:</b> Мораес, Сікан, Борячук.</p>
      <blockquote>
        <b>Читайте також: </b>
        <a href="https://www.ukrinform.ua/rubric-sports/2822680-uaf-pokarala-tajsona-diskvalifikacieu-na-odin-matc.html">УАФ покарала Тайсона дискваліфікацією на один матч</a>
      </blockquote>
      <p>Відзначимо, що до Англії полетіли двоє молодих нападників «гірників» - Данило Сікан і Андрій Борячук.</p>
      <p>Матч п'ятого туру групового етапу Ліги чемпіонів «Манчестер Сіті» - «Шахтар» судитиме словенець Славко Вінчич. У першому турі «гірники» в Харкові поступилися «Ман Сіті» (0:3).</p>
      <p>Матч «Ман Сіті» - «Шахтар» відбудеться у вівторок, 26 листопада. Початок зустрічі о 22:00.</p>
      <p>Команда Луїша Каштру з 5 очками йде на другому місці групи С. «Ман Сіті» очолює турнірну таблицю, набравши 10 очок в чотирьох турах.</p>
    </article>
  </body>
</html>