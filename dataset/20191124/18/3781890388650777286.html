<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743402"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T18:21:00+00:00"/>
    <meta property="og:title" content="&quot;ผีแดง&quot;ฟอร์มสะดุดอีกรอบ บุกเจ๊า&quot;ดาบคู่&quot;สุดระทึก 3-3"/>
    <meta property="og:description" content="'ผีแดง' ฟอร์มสะดุดอีกรอบ หลังบุกเจ๊า 'เชฟฯ ยูไนเต็ด' ดุเดือด 3-3 ศึกพรีเมียร์ลีก อังกฤษ"/>
  </head>
  <body>
    <article>
      <h1>"ผีแดง"ฟอร์มสะดุดอีกรอบ บุกเจ๊า"ดาบคู่"สุดระทึก 3-3</h1>
      <address>
        <time datetime="2019-11-24T18:21:00+00:00">24 Nov 2019, 18:21</time>
      </address>
      <p>
        <b>"ผีแดง" ฟอร์มสะดุดอีกรอบ หลังบุกเจ๊า "เชฟฯ ยูไนเต็ด" ดุเดือด 3-3 ศึกพรีเมียร์ลีก อังกฤษ</b>
      </p>
      <p>ศึกพรีเมียร์ลีก อังกฤษ เมื่อวันอาทิตย์ที่ผ่านมา เชฟฟิลด์ ยูไนเต็ด เปิดสนาม บรามอลล์ เลน รับการมาเยือนของ แมนเชสเตอร์ ยูไนเต็ด เกมนี้เจ้าถิ่นออกตัวแรงขึ้นนำไปก่อน  2-0 จาก จอห์น เฟลค นาทีที่ 19 และลิส มุสเซต์ นาทีที่ 52 อย่างไรก็ตาม "ผีแดง" ยังไม่ถอดใจตีไข่แตกไล่ขึ้นมาเป็น 1-2 ได้จาก แบรนดอน วิลเลียมส์ นาทีที่ 72 ต่อมานาทีที่ 77 แมนฯ ยูไนเต็ด ตามตีเสมอเป็น 2-2 ได้สำเร็จจากการชาร์จเผาขนของ เมสัน กรีนวูด เท่านั้นยังไม่พอนาทีที่ 79 มาร์คัส แรชฟอร์ด กระทุ้งเน้น ๆ ให้ เรด เดวิลส์ พลิกขึ้นนำ 3-2 และทำท่าจะเก็บชัยได้สำเร็จ กระทั่งนาทีที่ 90 โอลิเวอร์ แม็คเบอร์นี ก็สวมบทฮีโร่ซัดให้ เชฟฯ ยูไนเต็ด ตามตีเสมอเป็น 3-3 ได้อย่างเหลือเชื่อ และทำให้ทั้ง 2 ทีมต้องแบ่งแต้มกันไปในที่สุด จากการเสมอนัดนี้ทำให้ แมนฯ ยูไนเต็ด มี  17 คะแนนจาก 13 นัดหล่นมาอยู่อันดับ 9 ส่วน "ดาบคู่" มี 18 คะแนนอยู่ที่ 6.<br/><br/><b>ภาพ gettyimages</b></p>
    </article>
  </body>
</html>