<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinamalar.com/news_detail.asp?id=2418962&amp;utm_source=feedburner&amp;utm_medium=feed&amp;utm_campaign=Feed%3A+dinamalar%2FFront_page_news+%28Dinamalar.com+%7C%E0%AE%AE%E0%AF%81%E0%AE%A4%E0%AE%B2%E0%AF%8D+%E0%AE%AA%E0%AE%95%E0%AF%8D%E0%AE%95%E0%AE%AE%E0%AF%8D%29&amp;hl=en"/>
    <meta property="og:site_name" content="Dinamalar"/>
    <meta property="article:published_time" content="2019-11-24T18:44:00+00:00"/>
    <meta property="og:title" content="பாபர் மசூதி இடிப்பு தினம்; பாதுகாப்பு தீவிரம்"/>
    <meta property="og:description" content="லக்னோ: பாபர் மசூதி இடிப்பு தினமான, டிசம்பர், 6, நெருங்குவதை அடுத்து, உத்தர பிரதேசத்தில் செய்யப்பட்டுள்ள பாதுகாப்பு ஏற்பாடுகள் குறித்து, போலீஸ் அதிகாரிகளுடன், மாநில முதல்வர் யோகி - தினமலர்"/>
  </head>
  <body>
    <article>
      <h1>பாபர் மசூதி இடிப்பு தினம்; பாதுகாப்பு தீவிரம்</h1>
      <address>
        <time datetime="2019-11-24T18:44:00+00:00">24 Nov 2019, 18:44</time>
      </address>
      <p>லக்னோ: பாபர் மசூதி இடிப்பு தினமான, டிசம்பர், 6, நெருங்குவதை அடுத்து, உத்தர பிரதேசத்தில் செய்யப்பட்டுள்ள பாதுகாப்பு ஏற்பாடுகள் குறித்து, போலீஸ் அதிகாரிகளுடன், மாநில முதல்வர் யோகி ஆதித்யநாத், 'வீடியோ கான்பரன்ஸ்' மூலம், ஆலோசனை நடத்தினார்.</p>
      <p>உ.பி.,யில், பைஸாபாத் மாவட்டத்தின் அயோத்தியில், சர்ச்சைக்குரிய இடத்தில் இருந்த பாபர் மசூதி, 1992, டிசம்பர், 6ல் இடிக்கப்பட்டது. பாபர் மசூதி இடிப்பு தினம் நெருங்குவதை அடுத்து, உ.பி.,யில், பாதுகாப்பு ஏற்பாடுகள் பலப்படுத்தப்பட்டுள்ளன.ஆலோசனைஇது குறித்து, முதல்வர் யோகி ஆதித்யநாத், அனைத்து மாவட்ட போலீஸ் அதிகாரிகளுடன், 'வீடியோ கான்பரன்ஸ்' மூலம், ஆலோசனை நடத்தினார். கோவில்கள், வர்த்தக நிறுவனங்கள், தொழிற்சாலைகள், ஏ.டி.எம்., மற்றும் வங்கிகள் ஆகிய இடங்களை, 'சிசிடிவி' கேமரா மூலம் கண்காணிக்கவும், பதற்றமான இடங்களாக கருதப்படும் பகுதிகளுக்கு கூடுதல் பாதுகாப்பு வழங்கவும், முதல்வர் உத்தரவிட்டார்.</p>
      <figure>
        <img src="https://img.dinamalar.com/data/gallery/gallerye_001347836_2418962.jpg"/>
      </figure>
      <p>இதற்கிடையே, மொராதாபாதில் உள்ள போலீஸ் பயிற்சி பள்ளியில் நடந்த நிகழ்ச்சியில், முதல்வர் யோகி ஆதித்யநாத் கலந்து கொண்டு உரையாற்றினார். அப்போது அவர் பேசியதாவது: அயோத்தி விவகாரத்தில், உச்ச நீதிமன்ற இறுதி தீர்ப்பு வெளியான, நவ., 9 முதல், உ.பி., மாநிலத்தில், பலத்த பாதுகாப்பு ஏற்பாடுகள் செய்யப்பட்டுள்ளன.</p>
      <h4>பாராட்டுகள்</h4>
      <p>மாநிலத்தில் அசம்பாவித சம்பவங்கள் நிகழாமல், சட்டம் - ஒழுங்கை பாதுகாப்பதில், போலீசார் சிறப்பாக பணியாற்றினர். அவர்களுக்கு என் பாராட்டுகள்.கடந்த இரண்டரை ஆண்டுகளில், கும்பமேளா, பிரபாசி பாரதிய திவாஸ், லோக்சபா தேர்தல் உட்பட பல்வேறு முக்கிய நிகழ்வுகளின் போது, போலீசார் ஆற்றிய பங்கு அளப்பரியது. இவ்வாறு, அவர் பேசினார்.</p>
    </article>
  </body>
</html>