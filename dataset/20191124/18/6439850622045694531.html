<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462944/%E0%A6%AC%E0%A6%99%E0%A7%8D%E0%A6%97%E0%A6%AC%E0%A6%A8%E0%A7%8D%E0%A6%A7%E0%A7%81-%E0%A6%B6%E0%A7%87%E0%A6%96-%E0%A6%AE%E0%A7%81%E0%A6%9C%E0%A6%BF%E0%A6%AC-%E0%A6%AE%E0%A7%87%E0%A6%A1%E0%A6%BF%E0%A6%95%E0%A7%8D%E0%A6%AF%E0%A6%BE%E0%A6%B2-%E0%A6%AC%E0%A6%BF%E0%A6%B6%E0%A7%8D%E0%A6%AC%E0%A6%AC%E0%A6%BF%E0%A6%A6%E0%A7%8D%E0%A6%AF%E0%A6%BE%E0%A6%B2%E0%A7%9F%E0%A7%87-%E0%A6%B8%E0%A6%AE%E0%A7%8D%E0%A6%B0%E0%A6%BE%E0%A6%9F"/>
    <meta property="og:site_name" content="Daily Janakantha"/>
    <meta property="article:published_time" content="2019-11-24T18:56:00+00:00"/>
    <meta property="og:title" content="বঙ্গবন্ধু শেখ মুজিব মেডিক্যাল বিশ্ববিদ্যালয়ে সম্রাট"/>
    <meta property="og:description" content="স্টাফ রিপোর্টার ॥ ঢাকা মহানগর দক্ষিণের বহিষ্কৃত সভাপতি কারাবন্দি ইসমাইল হোসেন চৌধুরী সম্রাটকে বঙ্গবন্ধু শেখ মুজিব মেডিক্যাল বিশ্ববিদ্যালয় (বিএসএমএমইউ) হাসপাতালে ভর্তি করানো হয়েছে। শনিবার রাতে কাশিমপুর হাই সিকিউরিটি কারাগারে অসুস্থ হয়ে পড়লে তাকে হাসপাতালে ভর্তি করানো হয়। কার্ডিয়াক ইমারজেন্সিতে প্রাথমিক চিকিৎসা দেয়ার পর করোনারি কেয়ার ..."/>
  </head>
  <body>
    <article>
      <h1>বঙ্গবন্ধু শেখ মুজিব মেডিক্যাল বিশ্ববিদ্যালয়ে সম্রাট</h1>
      <address>
        <time datetime="2019-11-24T18:56:00+00:00">24 Nov 2019, 18:56</time>
      </address>
      <figure>
        <img src="http://www.dailyjanakantha.com/files/201911/1574625394_60.jpg"/>
      </figure>
      <p>স্টাফ রিপোর্টার ॥ ঢাকা মহানগর দক্ষিণের বহিষ্কৃত সভাপতি কারাবন্দি ইসমাইল হোসেন চৌধুরী সম্রাটকে বঙ্গবন্ধু শেখ মুজিব মেডিক্যাল বিশ্ববিদ্যালয় (বিএসএমএমইউ) হাসপাতালে ভর্তি করানো হয়েছে। শনিবার রাতে কাশিমপুর হাই সিকিউরিটি কারাগারে অসুস্থ হয়ে পড়লে তাকে হাসপাতালে ভর্তি করানো হয়। কার্ডিয়াক ইমারজেন্সিতে প্রাথমিক চিকিৎসা দেয়ার পর করোনারি কেয়ার ইউনিট (সিসিইউ)-২ এ স্থানান্তর করা হয়।</p>
      <p>কারা কর্মকর্তা বিকাশ রায়হান জানান, হার্টের সমস্যা দেখা দিলে সম্রাটকে প্রথমে গাজীপুরের শহীদ তাজউদ্দীন আহমেদ মেডিক্যাল কলেজ হাসপাতালে নেয়া হয়। পরে চিকিৎসকদের পরামর্শে তাকে বিএসএমএমইউ হাসপাতালে স্থানান্তর করা হয়। অসুস্থতার কারণে রবিবার সেগুনবাগিচায় দুর্নীতি দমন কমিশনের (দুদক) প্রধান কার্যালয়ে স¤্রাটকে নিয়ে যাওয়া সম্ভব হয়নি। রবিবার রিমান্ডে তাকে জিজ্ঞাসাবাদ শুরু হওয়ার কথা ছিল। দুদক সূত্র জানায়, নিয়ম অনুযায়ী হাসপাতাল থেকে কারাগারে ফেরত পাঠানোর পর সম্রাটকে রিমান্ডে নিয়ে জিজ্ঞাসাবাদ করা হবে।</p>
      <p>গংশ্লিষ্ট সূত্রগুলো জানায়, গত ১২ নবেম্বর সম্রাটের বিরুদ্ধে অবৈধ সম্পদ অর্জনের অভিযোগ এনে মামলা করে দুদক। মামলায় ২ কোটি ৯৪ লাখ টাকার সম্পদ অর্জনের অভিযোগ আনা হয়। গত ১৭ নবেম্বর অবৈধ সম্পদ অর্জনের অভিযোগে দুদকের মামলায় সাবেক এই যুবলীগ নেতাকে ৬ দিনের রিমান্ড মঞ্জুর করেন আদালত।</p>
      <p>উল্লেখ্য, গত ৬ অক্টোবর ভোরে কুমিল্লার চৌদ্দ গ্রামের আলকরা ইউনিয়নের কুঞ্জুশ্রীপুর গ্রামে আত্মগোপনে থাকা অবস্থায় সম্রাটকে গ্রেফতার করে র্যাব।</p>
    </article>
  </body>
</html>