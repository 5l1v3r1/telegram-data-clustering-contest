<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.naciodigital.cat/noticia/191617/dos/morts/temporal/afecta/costa/blava/francesa"/>
    <meta property="og:site_name" content="www.naciodigital.cat"/>
    <meta property="article:published_time" content="2019-11-24T18:39:00+00:00"/>
    <meta property="og:title" content="Dos morts pel temporal que afecta la Costa Blava francesa"/>
    <meta property="og:description" content="Els departaments del Var i els Alps Marítims estan en alerta vermella des d'aquest dissabte a causa de les pluges torrencials acompanyades d'un gran onatge"/>
  </head>
  <body>
    <article>
      <h1>Dos morts pel temporal que afecta la Costa Blava francesa</h1>
      <h2>Els departaments del Var i els Alps Marítims estan en alerta vermella des d'aquest dissabte a causa de les pluges torrencials acompanyades d'un gran onatge</h2>
      <address>
        <time datetime="2019-11-24T18:39:00+00:00">24 Nov 2019, 18:39</time>
      </address>
      <p>Almenys dues persones han perdut la vida arran del temporal de fortes pluges que ha provocat inundacions a la regió de la Costa Blava francesa. A Itàlia el temporal ha causat inundacions i la desaparició d'una persona.</p>
      <p>Els dos cossos han estat trobats aquest diumenge al departament francès del Var, segons ha informat la Prefectura en un comunicat que ha recollit la cadena de televisió francesa BFMTV.</p>
      <p>Els departaments del Var i els Alps Marítims estan en alerta vermella des d'aquest dissabte a causa de les pluges torrencials acompanyades d'un gran onatge. El temporal ha provocat el desbordament de diverses lleres i problemes en el transport fins al punt que hi ha poblacions aïllades, segons les autoritats.</p>
      <p>Als Alps Marítims hi ha greus inundacions des de la tarda d'aquest dissabte i la Prefectura ha demanat a la població que es quedi a casa i que no utilitzin vehicles excepte en casos de força major. Al departament del Var també hi ha alerta vermella i la Prefectura demana "extrema precaució".</p>
      <p>Per la seva banda, a Itàlia, a Sezzadio, al Piemont (nord) hi ha una dona desapareguda. A més més, s'ha tallat l'autovia A6/A10 a Savona en direcció a Torí per l'enfonsament de part d'un viaducte i s'ha assolit el nivell màxim del riu Po a la regió de Torí i es temen inundacions.</p>
      <p>
        <a href="https://www.naciodigital.cat/registre">Fes-te subscriptor</a>
      </p>
    </article>
  </body>
</html>