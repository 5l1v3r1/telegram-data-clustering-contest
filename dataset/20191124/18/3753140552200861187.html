<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/milyarder_blumberg_khoche_zavadyty_trampu_pereobratysya_na_drugyy_termin"/>
    <meta property="og:site_name" content="espreso.tv"/>
    <meta property="article:published_time" content="2019-11-24T18:32:00+00:00"/>
    <meta property="og:title" content="Мільярдер Блумберг хоче завадити Трампу переобратися на другий термін"/>
    <meta property="og:description" content="Американський мільярдер Майкл Блумберг має намір взяти участь у виборах та перешкодити президенту США Дональду Трампу переобратися на другий термін"/>
  </head>
  <body>
    <article>
      <h1>Мільярдер Блумберг хоче завадити Трампу переобратися на другий термін</h1>
      <address>
        <time datetime="2019-11-24T18:32:00+00:00">24 Nov 2019, 18:32</time>
      </address>
      <p>Американський мільярдер Майкл Блумберг має намір взяти участь у виборах та перешкодити президенту США Дональду Трампу переобратися на другий термін</p>
      <p>Про це повідомляє "Інтерфакс-Україна".</p>
      <p>Про це заявив головний радник мільярдера та колишнього мера Нью-Йорка Говард Вольфсон. За його словами, Блумберг зробить все, що потрібно для перемоги над Дональдом Трампом.</p>
      <p>Вольфсон запевнив, що Блумберг не прийматиме політичних пожертв і відмовиться від президентської зарплати, якщо стане главою Білого дому.</p>
      <p>"За все своє життя він ніколи не приймав політичних пожертвувань. Він не має наміру починати цього. Його не можна купити", - сказав Вольфсон.</p>
      <p>Він зазначив, що завдяки своєму фінансовому становищу Майкл Блумберг є повністю незалежним від будь-яких спеціальних інтересів.</p>
      <p>За даними Forbes статки Блумберга складають понад $ 54 млрд.</p>
      <ul>
        <li>8 листопада стало відомо, що Майкл Блумберг <a href="https://espreso.tv/news/2019/11/08/milyarder_blumberg_mozhe_vstupyty_v_prezydentsku_gonku_vid_demokrativ">має намір взяти участь у виборах президента США</a> від Демократичної партії.</li>
      </ul>
    </article>
  </body>
</html>