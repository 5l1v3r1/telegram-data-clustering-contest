<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159341_1010.html"/>
    <meta property="og:site_name" content="Novsport"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="ИЗНЕНАДА: Академик Пд разби Берое с 28 точки"/>
    <meta property="og:description" content="Най-резултатен за победителите бе Уилям Пери с 19 точки"/>
  </head>
  <body>
    <article>
      <h1>ИЗНЕНАДА: Академик Пд разби Берое с 28 точки</h1>
      <address><time datetime="2019-11-24T18:00:00+00:00">24 Nov 2019, 18:00</time> by <a rel="author">Пламен Димитров</a></address>
      <p> Пловдивчани спряха серията на гостите от шест поредни победи в НБЛ</p>
      <p> <br/>Академик Бултекс 99 прекъсна серия от шест поредни победа на Берое в Националната баскетболна лига! Бакетболистите на Любомир Минчев загубиха в Пловдив с 63:91. Домакините  поведоха с 20 точки разлика още след първата четвърт, като до края не позволиха тя да стане едноцифрена.<br/> <br/>Играчите на Академик отбелязаха 13 тройки срещу 6 за съперника и като цяло имаха предимство в стрелбата (52% срещу 40%). Те направиха и по-малко грешки (11 срещу 17), като имат и повече асистенции (21 срещу 14).<br/> <br/>Победата бе четвърта за пловдивския тим, който има и четири поражения. Берое е с баланс 6-2 и вече заема третото място във временното класиране.<br/> <br/>В следващия кръг Академик Бултекс 99 гостува на Левски Лукойл, докато Берое приема Черно море Тича.<br/> <br/>Най-резултатен за победителите бе Уилям Пери с 19 точки (пет тройки). По 17 имат Васил Бачев и завърналият се в игра Обрад Томич. С 16 се отчете Шакир Смит, а 10 има Тенчо Тенчев.<br/> <br/>За Берое Реджър Дауъл наниза 17 точки. Антъни Уокър се отчете с 16, а 13 добави Остин Прайс.</p>
    </article>
  </body>
</html>