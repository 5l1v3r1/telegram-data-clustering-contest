<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/pokretni-arsenal-smrti-kraj-obala-jadranskog-mora/"/>
    <meta property="og:site_name" content="Krstarica"/>
    <meta property="article:published_time" content="2019-11-24T18:33:31+00:00"/>
    <meta property="og:title" content="Pokretni arsenal smrti kraj obala Jadranskog mora"/>
    <meta property="og:description" content="Šokantno saznanje! Zastrašujući podaci o ogromnom broju slučajeva tumora kod novorođene dece."/>
  </head>
  <body>
    <article>
      <h1>Pokretni arsenal smrti kraj obala Jadranskog mora</h1>
      <address><time datetime="2019-11-24T18:33:31+00:00">24 Nov 2019, 18:33</time> by <a rel="author" href="https://www.krstarica.com/author/vladislava/" target="_blank">V. B.</a></address>
      <figure>
        <img src="https://www.krstarica.com/wp-content/uploads/2019/11/45625424654_ae9c0f544e_b-750x430.jpg"/>
        <figcaption>Foto: <a href="https://www.flickr.com/photos/sergeigussev/45625424654/">Sergei Gussev</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p>To rezultira zastrašujuće velikom koncentracijom otrovnih hemikalija, a s obzirom da su bombe podložne mijenama morske struje, radi se o „pokretnom arsenalu smrti“.</p>
      <p>Avioni NATO-a svoje bombe i rakete izbacuju u Jadransko more, i to ne samo u posebne zone, već i u blizini obale, najnovije je šokantno otkriće koje će sigurno uznemiriti sve koje vode ovog mora zapljuskuju, prenosi hrvatski portal „Jutarnji.hr“.</p>
      <p>Italijanski novinar Đani Lanes (Gianni Lannes) tvrdi da NATO i italijanske vlasti lažu kada govore da je u Jadranu naznačeno šest posebnih zona gde se vojni avioni u povratku s vojnih misija oslobađaju bombi i raketa koje nisu iskorišćene tokom misije. Prema informacijama do kojih je došao tokom istrage, takvih zona je 24, a one se ne nalaze samo u međunarodnim vodama nego i unutar državnog prostora, kako sa italijanske tako i sa hrvatske strane.</p>
      <p>U članku se ne pominju crnogorske teritorijalne vode, ali se navodi da morske struje pokreću NATO bombe, te da se radi o “pokretnom arsenalu smrti”.</p>
      <p>Zone za vojni otpad prostiru se od Trsta, odnosno sjevernog Jadrana, pa sve do juga, do Santa Maria di Leuce, grada pred Otrantskim vratima.</p>
      <related>
        <h4>Slični tekstovi</h4>
        <a href="https://www.krstarica.com/vesti/region/haos-na-hrvatskom-primorju-zbog-nevremena-a-tek-stize-pogorsanje-foto/"/>
        <a href="https://www.krstarica.com/vesti/region/najjaci-jugo-u-ovom-veku-napravio-haos-po-hrvatskoj-obali-najgore-tek-sledi-video/"/>
        <a href="https://www.krstarica.com/vesti/region/haos-na-jadranu-olujni-vetar-nosi-sve-pred-sobom-video/"/>
        <a href="https://www.krstarica.com/vesti/region/jadran-toliko-zagadjen-da-se-fekalije-vide-i-iz-svemira-foto/"/>
      </related>
      <p>„Na dnu pred obalom Pesara, pedesetak milja od istarske obale, nalazi se ogromni arsenal bombi iz Drugog svjetskog rata i iz vojne misije NATO-a iz 1999, prilikom bombardovanja Srbije. Koncentracija iperita, fosfora i ostalih otrovnih hemikalija je zastrašujuća, a bombe su podložne promjenama morske struje, radi se o pokretnom arsenalu smrti“, prenose hrvatski mediji rezultate istraživanja italijanskog novinara.</p>
      <p>Nedavno je duž italijanske obale zabeležen masovni pomor kornjača i delfina, a u italijanskoj državnoj agenciji Icram (Icram), koja prati tu pojavu, navode da su na tijelima uginulih životinja pronađene opekline i duboke rane, ispričao je novinar Lanes kojem uskoro izlazi i knjiga u kojoj, kaže, otkriva zastrašujuće podatke o ogromnom broju slučajeva tumora kod novorođene dece.</p>
      <p>
        <a href="https://rs-lat.sputniknews.com/regioni/201911241121222377-pokretni-arsenal-smrti-nato-svoj-vojni-otpad-iskrcava-kraj-obala-jadranskog-mora/">(Nebojša Popović, Sputnjik)</a>
      </p>
    </article>
  </body>
</html>