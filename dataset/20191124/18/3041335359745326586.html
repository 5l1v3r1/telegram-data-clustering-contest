<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/asteras-tripolis-volos-0-0/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T18:17:55+00:00"/>
    <meta property="og:title" content="Αστέρας Τρίπολης-Βόλος 0-0"/>
    <meta property="og:description" content="Αστέρας Τρίπολης και Βόλος έμειναν ισόπαλοι χωρίς γκολ (0-0) στο «Θ.Κολοκοτρώνης», με τις δύο ομάδες να παραμένουν χαμηλά στον βαθμολογικό πίνακα της Super League 1."/>
  </head>
  <body>
    <article>
      <h6 class="kicker">Super League 1</h6>
      <h1>Αστέρας Τρίπολης-Βόλος 0-0</h1>
      <h2>Αστέρας Τρίπολης και Βόλος έμειναν ισόπαλοι χωρίς γκολ (0-0) στο «Θ.Κολοκοτρώνης», με τις δύο ομάδες να παραμένουν χαμηλά στον βαθμολογικό πίνακα της Super League 1.</h2>
      <address><time datetime="2019-11-24T18:17:55+00:00">24 Nov 2019, 18:17</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σε μια αναμέτρηση που διεξήχθη υπό καταρρακτώδη βροχή και επιβάρυνε τον αγωνιστικό χώρο, Αστέρας Τρίπολης και Βόλος έμειναν ισόπαλοι χωρίς τέρματα στο «Θ.Κολοκοτρώνης».</p>
      <p>Μια ισοπαλία που ουσιαστικά δεν βόλεψε κανέναν, αλλά αφήνει μια «γλυκιά» γεύση στους Αρκάδες που αγωνίζονταν από το 57ο λεπτό με 10 παίκτες λόγω αποβολής του Τασουλή.</p>
      <p>
        <a href="https://www.in.gr/2019/11/24/greece/ponokefalos-gia-tin-el-oi-sklires-katalipseis-enopsei-epeteiou-grigoropoulou/">Δείτε επίσης: Λαμία : Πονοκέφαλος για την ΕΛ.ΑΣ. οι «σκληρές» καταλήψεις ενόψει επετείου Γρηγορόπουλου</a>
      </p>
      <p>Ο Αστέρας Τρίπολης έψαχνε την δεύτερη συνεχόμενη νίκη εντός έδρας, ενώ οι φιλοξενούμενοι από την μεριά τους, αναζητούσαν την πρώτη επιτυχία εκτός έδρας, μετά από την πρεμιέρα της Super League 1.</p>
      <p>Το τελικό 0-0 κράτησε και τις δύο ομάδες  χαμηλά στον βαθμολογικό πίνακα, με τους γηπεδούχους να μένουν στο -2 από τους σημερινούς αντιπάλους τους.</p>
      <p>Η αναμέτρηση ξεκίνησε με τον Αστέρα Τρίπολης να έχει την συντριπτική κατοχή της μπάλας και τον Βόλο να περιορίζεται σε παθητικό ρόλο.</p>
      <p>Οι Αρκάδες όμως δεν μπορούσαν να απειλήσουν με αξιώσεις την εστία του Μελίσσα, με την πρώτη φάση να δημιουργείται στο 40ο λεπτό! Ο Χαουρέγι πήρε την κεφαλιά μέσα από την περιοχή κι ενώ ήταν αμαρκάριστος, αλλά η μπάλα έφυγε δίπλα από το δοκάρι των φιλοξενούμενων, με τις ομάδες να πηγαίνουν ισόπαλες στα αποδυτήρια.</p>
      <p>Στις καθυστερήσεις του πρώτου ημιχρόνου, ο Χουάν Φεράντο είδε τον Γέντρισεκ να αποχωρεί με ενοχλήσεις, ζητώντας αλλαγή στις καθυστερήσεις του πρώτου ημιχρόνου.</p>
      <p>Οι Βολιώτες σημείωσαν την πρώτη τους τελική προσπάθεια στο 48ο λεπτό με σουτ του Ζοάο. Εννιά λεπτά αργότερα έγινε η φάση που άλλαξε τη μορφή του αγώνα, με τον Τασουλή να αντικρίζει την δεύτερη κίτρινη κάρτα και να αποβάλλεται.</p>
      <p>Από εκεί και έπειτα ο Βόλος ανέβηκε μέτρα στον αγωνιστικό χώρο, αλλά εκτός από ένα επικίνδυνο σουτ του Ζοάο, δεν απείλησε σοβαρά τους Αρκάδες.</p>
      <p>Η ομάδα του Μπόρχα Χιμένεθ μάλιστα θα μπορούσε να πάρει και τη νίκη στις καθυστερήσεις του παιχνιδιού ύστερα από εκτέλεση κόρνερ, αλλά το σουτ του Λουίς Φερνάντες από το ύψος του πέναλτι κόντραρε και δεν κατέληξε στα δίχτυα του Μελίσσα.</p>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
    </article>
  </body>
</html>