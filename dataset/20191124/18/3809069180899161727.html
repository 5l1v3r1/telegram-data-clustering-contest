<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418228/himeneth-gia-gelia-i-2i-kitrini-toy-tasoyli"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T18:38:40+00:00"/>
    <meta property="og:title" content="Χιμένεθ: «Για γέλια η 2η κίτρινη του Τασουλή»!"/>
    <meta property="og:description" content="Ο Μπόρχα Χιμένεθ στην συνέντευξη Τύπου καυτηρίασε την 2η κίτρινη που είδε ο Τασουλής και έτσι αποβλήθηκε από το παιχνίδι του Αστέρα Τρίπολης με τον Βόλο."/>
  </head>
  <body>
    <article>
      <h1>Χιμένεθ: «Για γέλια η 2η κίτρινη του Τασουλή»!</h1>
      <h2>Ο Μπόρχα Χιμένεθ στην συνέντευξη Τύπου καυτηρίασε την 2η κίτρινη που είδε ο Τασουλής και έτσι αποβλήθηκε από το παιχνίδι του Αστέρα Τρίπολης με τον Βόλο.</h2>
      <address><time datetime="2019-11-24T18:38:40+00:00">24 Nov 2019, 18:38</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Χιμένεθ είπε στην συνέντευξη Τύπου για:</p>
      <p><b>Το ματς: </b>Δεν νομίζω ότι η διακοπή μας επηρέασε. Στο πρώτο ημίχρονο κάναμε καλή εμφάνιση. Είχαμε 4 ευκαιρίες, είχαμε την κατοχή αλλά δεν καταφέραμε να πετύχουμε κάποιο τέρμα. Τουλάχιστον στο πρώτο ημίχρονο ήμασταν αρκετά καλοί. Κυριαρχήσαμε στην αναμέτρηση θεωρώ. Πολλές φορές από τα πλάγια δημιουργούσαμε υπεραριθμίες, βάλαμε πολλές φορές τη μπάλα στην αντίπαλη περιοχή αλλά τελικά δεν καταφέραμε να βρούμε κάποιο γκολ. Σήμερα έπαιξε ρόλο στο τελικό αποτέλεσμα και ο παράγοντας διαιτησία. Κάθε φάουλ στο πρώτο ημίχρονο ήταν και κίτρινη κάρτα και η δεύτερη κίτρινη με την οποία βγήκε ο Τασουλής, για μένα ήταν για γέλια.</p>
      <p><b>Το ότι πρώτη φορά μιλάει για διαιτησία: </b>Ναι είναι η πρώτη φορά γιατί με τον ερχομό μου στην Τρίπολη, μου είχαν πει να μην μιλάω γι' αυτό το ζήτημα. Αλλά παράπονα είχαμε και στο παιχνίδι με τον Άρη είχαμε παράπονα. Και απέναντι στον Ολυμπιακό το ίδιο, κι απέναντι στον ΟΦΗ και σήμερα. Νομίζω ότι διαιτησία γενικότερα στο πρωτάθλημα ως σήμερα μας έχει επηρεάσει αρνητικά. Ακόμα όμως και με δέκα παίκτες έπρεπε να κάνουμε κάποια πράγματα μέσα στο γήπεδο καλύτερα για να πετύχουμε τουλάχιστον ένα γκολ γιατί είχαμε φάσεις. Πρέπει να βελτιώσουμε τους παράγoντες που μπορούμε να ελέγξουμε γιατί υπάρχουν και παράγοντες για τους οποίους δεν μπορούμε να επηρεάσουμε.</p>
    </article>
  </body>
</html>