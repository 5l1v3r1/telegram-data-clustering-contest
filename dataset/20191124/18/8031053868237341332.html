<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%b9%cf%84%ce%b1%ce%bb%ce%af%ce%b1-%ce%ba%ce%b1%cf%84%ce%ad%cf%81%cf%81%ce%b5%cf%85%cf%83%ce%b5-%ce%bf%ce%b4%ce%bf%ce%b3%ce%ad%cf%86%cf%85%cf%81%ce%b1-%ce%bb%cf%8c%ce%b3%cf%89-%cf%84%ce%b7%cf%82.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T18:33:40+00:00"/>
    <meta property="og:title" content="Ιταλία: Κατέρρευσε οδογέφυρα λόγω της σφοδρής βροχόπτωσης στη Σαβόνα"/>
    <meta property="og:description" content="Οι καταρρακτώδεις βροχές έχουν προκαλέσει πολλά πλημμυρικά φαινόμενα στην Ιταλία τις τελευταίες εβδομάδες. Μία γέφυρα κατέρρευσε στη Σαβόνα χωρίς να έχουν δοθεί στοιχεία αν υπάρχουν τραυματίες."/>
  </head>
  <body>
    <article>
      <h1>Ιταλία: Κατέρρευσε οδογέφυρα λόγω της σφοδρής βροχόπτωσης στη Σαβόνα</h1>
      <address>
        <time datetime="2019-11-24T18:33:40+00:00">24 Nov 2019, 18:33</time>
      </address>
      <p>
        <b>Οι καταρρακτώδεις βροχές έχουν προκαλέσει πολλά πλημμυρικά φαινόμενα στην Ιταλία τις τελευταίες εβδομάδες. Μία γέφυρα κατέρρευσε στη Σαβόνα χωρίς να έχουν δοθεί στοιχεία αν υπάρχουν τραυματίες.</b>
      </p>
      <p>Μια οδογέφυρα κατέρρευσε σήμερα στη Λιγουρία της βορειοδυτικής Ιταλίας, κοντά στην πόλη Σαβόνα, όπως έγινε γνωστό από έναν εκπρόσωπο της SIAS, της εταιρείας που διαχειρίζεται τον αυτοκινητόδρομο.</p>
      <p>Ο πρόεδρος της περιφέρειας της Λιγουρίας Τζοβάνι Τότι είπε ότι η σφοδρή κακοκαιρία προκάλεσε κατολίσθηση με αποτέλεσμα να καταρρεύσει η γέφυρα. Ένα αυτοκίνητο ενδέχεται να καταπλακώθηκε, όμως η πληροφορία αυτή δεν έχει επιβεβαιωθεί, σύμφωνα με το ιταλικό πρακτορείο Ansa.</p>
      <p>Πέρσι, από την κατάρρευση της γέφυρας Μοράντι στη Γένοβα σκοτώθηκαν 43 άνθρωποι.</p>
      <p>Ο εκπρόσωπος της SIAS ανέφερε ότι η διαχειρίστρια εταιρεία διεξάγει έρευνες για να εκτιμήσει την κατάσταση.</p>
      <p>Η οδογέφυρα, μήκους 50 μέτρων, συνέδεε τα παράλια με το Τορίνο. Η κυκλοφορία έχει διακοπεί και στα δύο ρεύματα, αν και μόνο η μία από τις δύο διαφορετικές γέφυρες κατέρρευσε.</p>
    </article>
  </body>
</html>