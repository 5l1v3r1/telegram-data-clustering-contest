<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/na-morzu-czarnym-przewrocil-sie-statek-z-14-tys-owiec/"/>
    <meta property="og:site_name" content="Polsat News"/>
    <meta property="article:published_time" content="2019-11-24T18:24:00+00:00"/>
    <meta property="og:title" content="Na Morzu Czarnym przewrócił się statek z 14 tys. owiec"/>
    <meta property="og:description" content="Na Morzu Czarnym, u wybrzeży Rumunii, w niedzielę uległ katastrofie - przewracając się na bok - statek, którym transportowano ponad 14 tys. owiec. Wszystkich członków załogi - 22 Syryjczyków - udało się uratować. Trwa akcja ratowania zwierząt."/>
  </head>
  <body>
    <article>
      <h1>Na Morzu Czarnym przewrócił się statek z 14 tys. owiec</h1>
      <address>
        <time datetime="2019-11-24T18:24:00+00:00">24 Nov 2019, 18:24</time>
      </address>
      <p>
        <b>Na Morzu Czarnym, u wybrzeży Rumunii, w niedzielę uległ katastrofie - przewracając się na bok - statek, którym transportowano ponad 14 tys. owiec. Wszystkich członków załogi - 22 Syryjczyków - udało się uratować. Trwa akcja ratowania zwierząt.</b>
      </p>
      <related>
        <a href="https://www.polsatnews.pl/wiadomosc/2019-10-02/rozbil-sie-statek-przemytnikow-zaloga-przezyla-dzieki-kokainie/"/>
      </related>
      <p>Statek wypłynął w niedzielę w południe z rumuńskiego portu Midia na północ od Konstancy. Statek zmierzał do portu Dżedda w Arabii Saudyjskiej.</p>
      <p>
        <a href="https://www.polsatnews.pl/wiadomosc/2016-06-15/replika-arki-noego-uderzyla-w-patrolowiec-zbudowany-w-polsce/">
          <b>ZOBACZ: Replika Arki Noego uderzyła w patrolowiec zbudowany w Polsce</b>
        </a>
      </p>
      <p>
        <b>Wiele zwierząt utonęło</b>
      </p>
      <p>W akcji ratunkowej zwierząt bierze udział policja, strażacy i marynarka wojenna. BBC informuje, że udało się uratować część zwierząt, które były w wodzie w pobliżu statku. Wiele owiec utonęło.</p>
      <p>- Uratowaliśmy niewielką liczbę. Pływały w morzu - powiedziała BBC Stoica Anamaria, rzeczniczka służb ratunkowych Konstancy.</p>
      <p>Jeden z członków załogi został przewieziony do szpitala w związku z hipotermią.</p>
      <p>Nie wiadomo, co było przyczyną wypadku.</p>
      <p>
        <a href="https://www.polsatnews.pl/wideo/wenecja-tonie-szkody-wyceniono-na-setki-milionow-euro_6759646/">WIDEO - Wenecja tonie. Szkody wyceniono na setki milionów euro</a>
      </p>
      <figure>
        <img src="https://r.dcs.redcdn.pl/http/o2/redefine/cp/73/733u4zui1q2n1no3e2cyuz8shb3xeg1r.jpg"/>
      </figure>
    </article>
  </body>
</html>