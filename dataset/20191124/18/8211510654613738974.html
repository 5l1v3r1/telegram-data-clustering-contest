<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/alfa-romeo-giulia-altri-due-prestigiosi-premi-469068.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T18:00:04+00:00"/>
    <meta property="og:title" content="Alfa Romeo Giulia, altri due prestigiosi premi"/>
    <meta property="og:description" content="La berlina del Biscione continua a riscuotere successo, tanto da aggiudicarsi due prestigiosi riconoscimenti"/>
  </head>
  <body>
    <article>
      <h1>Alfa Romeo Giulia, altri due prestigiosi premi</h1>
      <h2>La berlina del Biscione continua a riscuotere successo, tanto da aggiudicarsi due prestigiosi riconoscimenti</h2>
      <address><time datetime="2019-11-24T18:00:04+00:00">24 Nov 2019, 18:00</time> by <a rel="author">Gianluca Sepe</a></address>
      <p>L’<b>Alfa Romeo Giulia</b> è stata giudicata l’auto migliore dai lettori della rivista SPORT AUTO. Nel sondaggio per l’assegnazione del premio “Sport Auto Award 2019” hanno scelto la berlina sportiva italiana come <b>vincitrice delle due categori</b>e. Come già nel 2017 e nel 2018, l’Alfa Romeo Giulia Quadrifoglio, modello di fascia alta della gamma con motore a benzina 2.9 V6 Bi-turbo da 375 kW (510 CV), ha vinto tra i veicoli di importazione della categoria “Berline/Station Wagon di serie fino a 100.000 euro”. Nella categoria “Berlina/Station Wagon di serie fino a 75.000 euro” i lettori di SPORT AUTO hanno votato l’Alfa Romeo Giulia 2.0 Turbo Veloce da 206 kW (280 CV) come il modello di importazione numero uno.</p>
      <blockquote>
        <a href="https://www.formulapassion.it/automoto/mondoauto/alfa-romeo-giulia-2020-my-novita-tecnologiche-modelli-versioni-veloce-ti-business-executive-sprint-468288.html">Alfa Romeo Giulia 2020, cosa cambia col restyling</a>
      </blockquote>
      <p><i>“Lo “Sport Auto Award” è considerato un barometro dell’umore nell’industria delle auto sportive. A maggior ragione posso dire di essere molto soddisfatta del piazzamento dell’Alfa Romeo Giulia, che negli ultimi tre anni è riuscita ad aggiudicarsi in totale cinque vittorie di categoria in questa competizione,”</i><b> ha dichiarato Cristina Mauri, Brand Marketing Manager Alfa Romeo e Jeep</b>, alla cerimonia di premiazione a Stoccarda. <i>“I lettori di Sport Auto hanno ancora una volta espresso la loro preferenza per le prestazioni e il design italiani. Con il recente ammodernamento del modello Alfa Romeo Giulia, continueremo ad ispirarli anche in futuro con le nostre auto sportive”.</i></p>
      <p>Questa è stata la 27<sup>a </sup>edizione dello “Sport Auto Award”, e più di 12.300 lettori hanno votato le loro auto preferite scegliendo da una gamma di 275 modelli in 18 categorie di veicoli di serie – ognuna con un’ulteriore categoria dei veicoli di importazione – oltre che dieci categorie di tuning.</p>
      <footer>RIPRODUZIONE RISERVATA</footer>
    </article>
  </body>
</html>