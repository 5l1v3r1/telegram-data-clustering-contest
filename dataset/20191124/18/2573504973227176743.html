<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231183/da-conto-alla-rovescia-alle-lacrime-gerry-scotti-scoppia-a-piangere-ecco-cosa-e-successo-foto/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T18:45:58+00:00"/>
    <meta property="og:title" content="Da Conto alla Rovescia alle lacrime: Gerry Scotti scoppia a piangere, ecco cosa è successo [FOTO]"/>
    <meta property="og:description" content="Gerry Scotti emozionato a Tu si que vales Oltre alla conduzione del nuovo game Conto alla Rovescia, Gerry Scotti è anche un giurato di Tu sì que vales. Durante la sesta puntata andata in onda ieri sera, il conduttore pavese ha fatto un tuffo nel passato. Nello specifico in studio si è presentato un concorrente, […]"/>
  </head>
  <body>
    <article>
      <h1>Da Conto alla Rovescia alle lacrime: Gerry Scotti scoppia a piangere, ecco cosa è successo [FOTO]</h1>
      <address><time datetime="2019-11-24T18:45:58+00:00">24 Nov 2019, 18:45</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Gerry Scotti emozionato a Tu si que vales</h3>
      <p>Oltre alla conduzione del nuovo game <b>Conto alla Rovescia</b>, Gerry Scotti è anche un giurato di<b> Tu sì que vales</b>. Durante la sesta puntata andata in onda ieri sera, il conduttore pavese ha fatto un tuffo nel passato. Nello specifico in studio si è presentato un concorrente, <b>Gino Simeone</b>, che ha voluto rendere omaggio alla persona che l’ha aiutato a sciogliersi con le donne, ovvero <b>zio Gerry</b>:</p>
      <aside>“Sono qui per una persona molto importante, ha contribuito a sciogliermi un po’ con le donne! Avevo 13 anni, mi piaceva questo personaggio, questo mito degli anni ’90 ed è venuto tutto il resto! Oggi sono sposato e ho un figlio!”.</aside>
      <h4>(Continua dopo la foto)</h4>
      <figure>
        <img src="https://www.kontrokultura.it/wp-content/uploads/2019/11/trasferimento_e16-1.jpg"/>
        <figcaption>Gerry Scotti emozionato</figcaption>
      </figure>
      <h3>Il concorrente fa scendere una lacrima al conduttore di Conto alla Rovescia</h3>
      <p>A quel punto l’uomo ha iniziato a cantare <b>Smile</b>, la hit di <b>Gerry Scotti</b> pubblicata nel 1987, anche sigla dell’omonima trasmissione tv. Nello schermo dietro, nel frattempo, scorrevano le immagini d’epoca che hanno fatto <b>scendere qualche lacrima</b> al pavese:</p>
      <aside>“Vado ad abbracciarlo, mi sono emozionato…”.</aside>
      <p>Il conduttore di <b>Conto alla Rovescia</b>, subito dopo, ne ha approfittato per rivelare al pubblico di Tu si que vales un aneddoto risalente ai tempi di Smile e di Deejay Television, la storica trasmissione ideata da<b> Claudio Cecchetto</b> e trasmessa su Italia 1 negli Anni Ottanta:</p>
      <aside>“Questo è stato un 45 giri che abbiamo dato in beneficenza per la nascita del Telefono Azzurro che poi ne ha fatta di strada… Me lo ricordo come se fosse ieri: andavamo a fare le serate con Deejay Television, facevo il “maranza” che urlava “Su le maniche, giù le maniche”…”.</aside>
      <h3>Gli ascolti di Conto alla Rivescia di sabato 23 novembre 2019</h3>
      <p>Su Rai Uno L’Eredità – La Sfida dei Sette ha ottenuto un ascolto medio di 3.150.000 spettatori (18.2%) mentre <b>L’Eredità</b> ha giocato con 4.254.000 spettatori (21.7%). Invece su Canale 5 <b>Conto alla Rovescia</b> segna 3.242.000 spettatori con il 16.9% di share (presentazione 2.494.000 – 15% di share). Flavio Insinna ha battuto Gerry Scotti.</p>
    </article>
  </body>
</html>