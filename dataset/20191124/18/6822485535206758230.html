<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903149.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T18:17:00+00:00"/>
    <meta property="og:title" content="آغاز ثبت‌نام تکمیل ظرفیت در مقطع کاردانی پیوسته آزاد"/>
    <meta property="og:description" content="به گزارش الف به نقل از دانشگاه آزاد، به اطلاع داوطلبان می رساند، پیرو مصوبه شورای سنجش و پذیرش ثبت نام تکمیل ظرفیت پذیرش بر اساس سوابق تحصیلی مقطع کاردانی پیوسته تا روز دوشنبه ۳۰ دی ماه ادامه دارد، متقاضیان پذیرش در این مقطع می توانند با مراجعه به سامانه مرکز سنجش و پذیرش به آدرس www.azmoon.net نسبت به دریافت دفترچه حاوی رشته/ محل ها اقدام نمایند و مطابق تقویم زمانی اعلام شده جهت تکمیل فرآیند ثبت نام به واحدهای دانشگاهی مورد نظر خود مراجعه کنند."/>
  </head>
  <body>
    <article>
      <h1>آغاز ثبت‌نام تکمیل ظرفیت در مقطع کاردانی پیوسته آزاد</h1>
      <address>
        <time datetime="2019-11-24T18:17:00+00:00">24 Nov 2019, 18:17</time>
      </address>
      <p>تکمیل ظرفیت پذیرش براساس سوابق تحصیلی مقطع کاردانی پیوسته نیمسال دوم سال تحصیلی ۹۸-۹۹ دانشگاه آزاد اسلامی آغاز شد.</p>
      <p>به گزارش الف به نقل از دانشگاه آزاد، به اطلاع داوطلبان می رساند، پیرو مصوبه شورای سنجش و پذیرش ثبت نام تکمیل ظرفیت پذیرش بر اساس سوابق تحصیلی مقطع کاردانی پیوسته تا روز دوشنبه ۳۰ دی ماه ادامه دارد، متقاضیان پذیرش در این مقطع می توانند با مراجعه به سامانه مرکز سنجش و پذیرش به آدرس www.azmoon.net نسبت به دریافت دفترچه حاوی رشته/ محل ها اقدام نمایند و مطابق تقویم زمانی اعلام شده جهت تکمیل فرآیند ثبت نام به واحدهای دانشگاهی مورد نظر خود مراجعه کنند.</p>
      <p>شایان ذکر است متقاضیان با دارا بودن گواهینامه پایان تحصیلات دوره متوسطه نظام جدید ۳-۳-۶ در یکی از شاخه‌های نظری، فنی و حرفه‌ای، کاردانش یا دیپلم فنی و حرفه‌ای دوره چهار ساله (هنرستان نظام قدیم) و یا دیپلم فنی حرفه ای و کاردانش ۳ ساله در رشته‌های متناسب با نوع دیپلم خود می توانند در کاردانی پیوسته ثبت‌نام نمایند.</p>
      <p>همچنین دیپلمه‌های شاخه های کاردانش، فنی و حرفه ای و هنرستان نظام قدیم، مجاز به انتخاب یکی از رشته‌های کاردانی متناسب با نوع دیپلم خود طبق جدول ذیل هستند. لازم به ذکر است رشته تربیت بدنی از قاعده فوق مستثنی می‌باشد و متقاضیان می‌توانند در صورت تمایل این رشته را به عنوان رشته تحصیلی انتخاب کنند.</p>
    </article>
  </body>
</html>