<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/vilagsztar/mary-kate-olsen-ashley-olsen/"/>
    <meta property="og:site_name" content="FEMINA"/>
    <meta property="article:published_time" content="2019-11-24T18:30:02+00:00"/>
    <meta property="og:title" content="A rég látott Olsen ikrekre már rá sem ismerni - Nagyon megváltozott a 90-es évek legnépszerűbb testvérpárja"/>
    <meta property="og:description" content="Mary-Kate és Ashley Olsen bájos vonásaira már csak régi filmjeikből emlékezhetünk."/>
  </head>
  <body>
    <article>
      <h1>A rég látott Olsen ikrekre már rá sem ismerni - Nagyon megváltozott a 90-es évek legnépszerűbb testvérpárja</h1>
      <h2>Mary-Kate és Ashley Olsen bájos vonásaira már csak régi filmjeikből emlékezhetünk.</h2>
      <address><time datetime="2019-11-24T18:30:02+00:00">24 Nov 2019, 18:30</time> by <a rel="author">Szántó Nóra</a></address>
      <p><b>Mary-Kate</b> és <b>Ashley Olsen</b> a ’90-es évek ünnepelt ikerduója volt. Filmjeiken egy generáció nevelkedett. Bájos vonásaikkal és cserfes stílusukkal sokak szívébe lopták be magukat. Mára azonban csak árnyékai önmaguknak, szétplasztikázott arcukra alig lehet ráismerni.</p>
      <p>Az Olsen nővérek szinte még meg sem születtek, már televízióban szerepeltek, első szerepüket a Bír-lak című szituációs komédiában kapták meg, mindössze kilenc hónaposan. Aztán sorra jöttek ki filmjeik, mint például a Kettőn áll a vásár, az Anya kerestetik vagy a New York-i bújócska. Gyerekből tinisztárokká váltak, az egész világ nyomon követte minden lépésüket. Így nem csoda, hogy felnőtt korukra teljesen kiégtek. </p>
      <p>Elvonultak a rivaldafényből, és hosszú éveken keresztül alig mutatkoztak nyilvánosan. Jelenleg a divat világában tevékenykednek, és terveződuóvá avanzsáltak. Közös márkájuk, a The Row lassan olyan népszerűségnek örvend, mint amilyet annak idején filmjeikkel elértek.</p>
      <figure>
        <img src="https://kep.index.hu/1/0/3040/30406/304064/30406425_2334515_a7b62a6ce93a7f861cfc6a084019486d_wm.jpg"/>
        <figcaption>A 33 éves Mary-Kate és Ashley Olsen babaarca már a múlté, többek között az orrukat, a szemöldökcsontjukat és az arccsontjukat is megműttették.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3040/30406/304065/30406515_2334525_311f4c75d0cc28c6b310b03a0579d448_wm.jpg"/>
        <figcaption>Nagyon fiatalon kerültek a show-bizniszbe, A Bír-lak Michelle-jét kilenc hónapos koruktól felváltva játszották.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3040/30406/304067/30406725_2334535_96da351e91c40e95fccdf34f718be691_wm.jpg"/>
        <figcaption>Ők voltak az első ikerpár, akik csillagot kaptak a hollywoodi hírességek sétányán, ez volt karrierjük csúcsa.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3040/30406/304068/30406801_2334539_ff4d760a506f3578712e81f017c9b32b_wm.jpg"/>
        <figcaption>Bájos tinilányokként imádtuk őket, de sajnos a gyereksztárok átka őket is elérte, Mary-Kate például anorexiával és gyógyszer-függőséggel is sokáig küzdött.<cite>Getty Images Hungary</cite></figcaption>
      </figure>
      <figure>
        <img src="https://kep.index.hu/1/0/3040/30406/304068/30406863_2334545_897155500dbd57373b8b23fdc3436f3a_wm.jpg"/>
        <figcaption>A divatvilágban mára rendkívül elismertté váltak, a CFDA-gálán idén ők lettek az év legjobb kiegészítőtervezői.<cite>Getty Images Hungary</cite></figcaption>
      </figure>
    </article>
  </body>
</html>