<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/weer-trammelant-bij-voetbalwedstrijd-emmen-supporter-riep-zwarte-piet-naar-donkere-speler-en-veroorzaakte-chaos/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T18:00:01+00:00"/>
    <meta property="og:title" content="Wéér trammelant bij voetbalwedstrijd: Emmen-supporter riep ‘Zwarte Piet’ naar donkere speler en veroorzaakte chaos"/>
    <meta property="og:description" content="Vooral zo door blijven gaan jongens, daar wordt de sfeer in dit land alleen maar beter van… Een Emmen-supporter heeft reuring op de tribune veroorzaakt doordat er door hem ‘Zwarte Piet’ werd geroepen naar de donkere verdediger Richmond Bossman van JOS Watergraafsmeer. Het duel tussen Emmen en JOS Watergraafsmeer in de hoofdklasse A van het zondagvoetbal werd al vrij snel stilgelegd, een kwartier voor tijd. Kennelijk vond een Emmen-supporter het leuk om een donkere verdediger van de tegenpartij uit te maken voor ‘Zwarte Piet’. Dat liet de verdediger natuurlijk niet ongemoeid en die vloog op de Zwarte Piet-roeper af, samen met nog een aantal andere donkere medespelers. Er ontstond ‘chaos’, wat volgens mij gewoon een net woord is voor ruzie binnen deze context. Scheidsrechter Spaan zag de situatie in ieder geval voor wat het was en greep vrijwel direct in. Hij lastte een afkoelingsperiode in van een kwartier. De Emmen-supporter die Bossman beledigde bood zijn excuses aan. Het bestuur van Emmen had daar echter dikke…"/>
  </head>
  <body>
    <article>
      <h1>Wéér trammelant bij voetbalwedstrijd: Emmen-supporter riep ‘Zwarte Piet’ naar donkere speler en veroorzaakte chaos</h1>
      <address><time datetime="2019-11-24T18:00:01+00:00">24 Nov 2019, 18:00</time> by <a rel="author">Wout Willemsen</a></address>
      <p>
        <b>Vooral zo door blijven gaan jongens, daar wordt de sfeer in dit land alleen maar beter van… Een Emmen-supporter heeft reuring op de tribune veroorzaakt doordat er door hem ‘Zwarte Piet’ <a href="https://www.dvhn.nl/drenthe/Chaos-op-tribune-nadat-Emmen-supporter-Zwarte-Piet-roept-naar-verdediger-JOS-Watergraafsmeer-25063872.html">werd geroepen</a> naar de donkere verdediger Richmond Bossman van JOS Watergraafsmeer.</b>
      </p>
      <p>Het duel tussen Emmen en JOS Watergraafsmeer in de hoofdklasse A van het zondagvoetbal werd al vrij snel stilgelegd, een kwartier voor tijd. Kennelijk vond een Emmen-supporter het leuk om een donkere verdediger van de tegenpartij uit te maken voor ‘Zwarte Piet’.</p>
      <p>Dat liet de verdediger natuurlijk niet ongemoeid en die vloog op de Zwarte Piet-roeper af, samen met nog een aantal andere donkere medespelers. Er ontstond ‘chaos’, wat volgens mij gewoon een net woord is voor ruzie binnen deze context. Scheidsrechter Spaan zag de situatie in ieder geval voor wat het was en greep vrijwel direct in. Hij lastte een afkoelingsperiode in van een kwartier.</p>
      <p>De Emmen-supporter die Bossman beledigde bood zijn excuses aan. Het bestuur van Emmen had daar echter dikke maling aan en knikkerde de supporter zonder pardon van het sportpark af. Die hebben namelijk wél haarfijn door hoe gevoelig deze situatie op het moment is en willen natuurlijk ook niet als laffe herders te boek komen te staan. Mooi aangepakt dus, zonde dat het is gebeurd. Gewoon keihard blijven ingrijpen want dit verziekt heel de sfeer in het land.</p>
    </article>
  </body>
</html>