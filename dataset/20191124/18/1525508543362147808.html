<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780020/%D8%AF%D8%B9%D9%88%D8%AA-%D9%85%D8%B1%D8%AF%D9%85-%D9%85%D9%88%D9%85%D9%86-%D8%AA%D9%87%D8%B1%D8%A7%D9%86-%D8%AC%D9%87%D8%AA-%D8%AD%D8%B6%D9%88%D8%B1-%D8%AF%D8%B1%D8%AA%D8%AC%D9%85%D8%B9-%D8%A8%D8%B2%D8%B1%DA%AF-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T18:48:42+00:00"/>
    <meta property="og:title" content="طی اطلاعیه ای از سوی جامعه روحانیت مبارز تهران انجام شد؛ دعوت مردم مومن تهران جهت حضور درتجمع بزرگ محکومیت اغتشاشات"/>
    <meta property="og:description" content="تهران- جامعه روحانیت مبارز تهران باصدور اطلاعیه ای از مردم مومن وانقلابی تهران خواست در تجمع بزرگ محکومیت اغتشاش در کشور و دفاع از امنیت ملی فردا در میدان انقلاب حاضر شوند."/>
  </head>
  <body>
    <article>
      <h1>طی اطلاعیه ای از سوی جامعه روحانیت مبارز تهران انجام شد؛ دعوت مردم مومن تهران جهت حضور درتجمع بزرگ محکومیت اغتشاشات</h1>
      <address>
        <time datetime="2019-11-24T18:48:42+00:00">24 Nov 2019, 18:48</time>
      </address>
      <p>به گزارش <a href="https://www.mehrnews.com/">خبرنگار مهر</a>، جامعه روحانیت مبارز تهران  باصدور اطلاعیه ای از مردم مومن وانقلابی تهران خواست در تجمع بزرگ محکومیت اغتشاش در کشور و دفاع از امنیت ملی که فردا دوشنبه ساعت ۱۴ و ۳۰ دقیقه در میدان انقلاب برگزار میشود حضور یافته و برای بار دیگر بر سینه استکبار وعمالش دست رد بزنند.</p>
      <p>این جامعه با تاکید بر لزوم توجه جدی به رفع مشکلات و دغدغه های مردم  صف مردم را از آشوبگران جدا دانسته وحفظ وحدت ملی حول رهبری مقام معظم رهبری را توصیه نموده است.</p>
      <p>جامعه روحانیت مبارز همگام با دریای خروشان ملت انقلابی و مسلمان ایران، ضمن محکوم کردن اقدامات آشوب گران و فتنه گران داخلی و خارجی، از عموم مردم قدرشناس و متدین تهران دعوت می کند تا با حضور در اجتماع بزرگ روز دوشنبه چهارم آذر ماه در میدان انقلاب، پیوند ناگسستنی خود را با شهدای انقلاب، آرمانهای انقلاب و نظام جمهوری اسلامی به نمایش بگذارند و انزجار و تنفر خود را از آشوب گری و اغتشاش گری عده ای فریب خورده و نادان با صدایی رسا اعلام کنند.</p>
      <p>این اجتماع بزرگ باید یاد و خاطره حماسه بزرگ ۹ دی ۱۳۸۸ مردم فداکار و هوشمند تهران را در خاطره ها زنده کند و مشت محکمی بر دهان یاوه گویان غربی و اروپایی باشد.</p>
      <p>جامعه روحانیت مبارز عزت و سربلندی ایران اسلامی را تنها در یک اصل خلاصه می کند و آن همانا تبعیت از ولایت فقیه است که عامل اقتدار و وحدت و امنیت و سعادت ایران و ایرانی است.<br/>وعده ما برای اثبات این باور و عقیده فردا چهارم آذر ماه در میدان انقلاب خواهد بود.</p>
    </article>
  </body>
</html>