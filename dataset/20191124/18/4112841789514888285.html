<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77730-V-Anglicku-sa-na-premiere-Frozen-2-bili-deti-s-macetami-Zatknute-bolo-aj-13rocne-dievca"/>
    <meta property="og:site_name" content="REFRESHER"/>
    <meta property="article:published_time" content="2019-11-24T18:59:00+00:00"/>
    <meta property="og:title" content="V Anglicku sa na premiére Frozen 2 bili deti s mačetami. Zatknuté bolo aj 13-ročné dievča"/>
    <meta property="og:description" content="Toto ti vysvetliť nedokážeme."/>
  </head>
  <body>
    <article>
      <h1>V Anglicku sa na premiére Frozen 2 bili deti s mačetami. Zatknuté bolo aj 13-ročné dievča</h1>
      <address><time datetime="2019-11-24T18:59:00+00:00">24 Nov 2019, 18:59</time> by <a rel="author">Dominik Vetrák</a></address>
      <p>
        <b>Toto ti vysvetliť nedokážeme.</b>
      </p>
      <p>Frozen 2 sa po 6 rokoch čakania konečne dostalo do kín. A aj keď Disney so snímkou slávi obrovský úspech, premiéru poškvrnila udalosť v Birminghame. <a href="https://www.independent.co.uk/news/uk/crime/birmingham-star-city-attack-machete-arrest-cinema-police-evacuation-a9215511.html?utm_medium=Social&amp;utm_source=Facebook&amp;fbclid=IwAR0oQRYDWO-PrS80Ig5frSQ3v-U8hqTb0tOt6Zxm7oTpBm83jvD_5pLJHgU#Echobox=1574588547"><b>The Independent</b></a> informuje o násilnej bitke medzi mladistvými. Údajne šlo o organizované napadnutie medzi dvomi skupinami, vyšetrovatelia práve skúmajú všetky patričné okolnosti.</p>
      <related>
        <a href="https://refresher.sk/77692-Frozen-2-ovladlo-kina-po-celom-svete-s-trzbami-350-milionov-dolarov-Ford-vs-Ferrari-prekonal-hranicu-100-milionov-Box-Office"/>
      </related>
      <p><b>Polícia dostala o 18:30 hlásenie cez 999, že sa v Star City odohráva násilná bitka a že jej aktéri disponujú aj mačetami</b>. Na miesto boli okamžite vyslané policajné jednotky, ktoré davy rozháňali tasermi a pomáhali si aj so psami. Množstvo mladistvých následne utekalo do sál, kde sa skryli. Hliadky zaistili dve mačety a neďaleko kina sa našiel aj nôž. Zásah prebehol rýchlo, no strážcovia zákona si z neho odniesli množstvo menších poranení. </p>
      <p>Zatknutí boli štyria mladiství: 13-ročné dievča, 14-roční chlapec a dievča, 19-ročný tínedžer a ďalší 14-ročný chlapec, kvôli bráneniu policajtom vo výkone služby. Všetko sa to udialo pred premietaním Frozen 2, takže kino bolo plné detí a rodín, ktoré si odniesli veľmi stresujúci zážitok a v horších prípadoch možno aj traumu. Obzvlášť pre najmenších muselo ísť o nepredstaviteľne stresujúcu situáciu, keďže polícia evakuovala celú budovu. Server Independent nepíše o žiadnych ďalších zraneniach. </p>
      <figure>
        <iframe src="https://www.youtube.com/embed/AJztCghu-HM" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71311-Frozen-2-bude-mat-epickejsi-pribeh-a-zavedie-nas-do-novych-koncin-mraziveho-sveta"/>
        <a href="https://refresher.sk/63025-Elsa-a-Anna-bojuju-proti-novym-nebezpecenstvam-Debutove-zabery-z-animaku-Frozen-2-lakaju-na-dospelejsi-pribeh"/>
        <a href="https://refresher.sk/68629-Disney-a-Pixar-nas-po-Frozen-2-ohuria-trojicou-originalnych-animakov-O-com-bude-Soul-Onward-ci-exoticka-Raya"/>
        <a href="https://refresher.sk/69565-Anna-a-Elsa-odhaluju-magicke-tajomstva-a-svoju-minulost-Uzasny-trailer-pre-Frozen-2-slubuje-animak-roku"/>
        <a href="https://refresher.sk/73426-Nazov-Frozen-2-nebude-klasicky-ocislovany-a-Toy-Story-4-meni-rezisera"/>
        <a href="https://refresher.sk/52243-Bude-Elsa-vo-Frozen-2-lesbicka-Tvorcovia-tuto-moznost-nevylucili"/>
        <a href="https://refresher.sk/71208-Na-internet-unikol-prvy-obrazok-z-ocakavaneho-animaku-Frozen-2"/>
        <a href="https://refresher.sk/42916-Frozen-2-nas-v-kinach-ocari-v-roku-2019-O-nieco-skor-dorazi-Levi-kral-od-rezisera-Knihy-dzungle-a-taktiez-WreckIt-Ralph-2"/>
      </related>
    </article>
  </body>
</html>