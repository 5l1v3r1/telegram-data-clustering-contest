<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278551-adegbite-shugaba-buhari-ya-ba-mu-umarni-a-kan-aikin-ajaokuta.html"/>
    <meta property="og:site_name" content="Legit"/>
    <meta property="article:published_time" content="2019-11-24T18:03:10+00:00"/>
    <meta property="og:title" content="Adegbite: Shugaba Buhari ya ba mu umarni a kan aikin Ajaokuta"/>
    <meta property="og:description" content="Kwanan nan Shugaba Buhari ya ba Ministansa umarni a kan aikin Ajaokuta. Ministan ma’adanai ya bayyana cewa su na da goyon bayan shugaban kasa a kan wannan aiki."/>
  </head>
  <body>
    <article>
      <h1>Adegbite: Shugaba Buhari ya ba mu umarni a kan aikin Ajaokuta</h1>
      <address>
        <time datetime="2019-11-24T18:03:10+00:00">24 Nov 2019, 18:03</time>
      </address>
      <p>
        <b>Ministan arzikin kasa da ma’adanan Najeriya, Olamilekan Adegbite, ya bayyana cewa shugaban kasa Muhammadu Buhari ya ba su sabon umarni da cewa su karkare aikin kamfanin Ajaokuta.</b>
      </p>
      <p>Mai girma Olamilekan Adegbite ya yi wannan jawabi ne a wajen wani taron shirya karawa juna sani da aka shirya a babban birnin tarayya Abuja. Za a yi wannan taro ne a Watan Disamba.</p>
      <p>Ministan gwamnatin tarayyar ya yi jawabi ne ta bakin Hadiminsa na musamman, Sunny Ekozin. A cewar Ekozin, Ministan ya na bakin kokarinsa domin ganin ya cika umarnin shugaban kasar.</p>
      <p>
        <i>“A watanni ukun bayan <a href="https://www.legit.ng/tag/nan.html">nan</a>, mu na ta kokari bakin gwargwado domin ganin mun samu cigaba a aikin kuma mu na farin cikin sanar da Najeriya cewa mu na da goyon bayan shugaban kasa.”</i>
      </p>
      <p>KU KARANTA:<a href="https://hausa.legit.ng/1278463-interpol-adoke-ya-rubutawa-malami-takarda-ya-nemi-ya-sa-baki-a-sake-shi.html"> Adoke: Tsohon Ministan PDP ya nemi Interpol ta sake shi</a></p>
      <p><i>“Cikakken goyon bayan da shugaban kasa ya ba mu ya kunshi mara mana baya ta fuskar siyasa domin ganin an karkare aikin Ajaokuta, kuma da ikon Ubangiji za a gama aikin kwanan nan.</i>”</p>
      <p>Ministan ya ce wannan ya na cikin umarnin da shugaban kasa Muhammadu Buhari ya bada domin shawo kan matsalolin da su ka dabaibaye harkar ma’adanai domin fadada tattalin arziki.</p>
      <p>Adegbite ya ke bayyana cewa gwamnatin shugaba Muhammadu Buhari ta kawo wani sabon tsari na hako ma’adanan cikin kasa. A cewar Ministan, ba a taba ganin irin wannan tsari a kasar ba.</p>
      <p><i>“Haka zalika akwai kokarin inganta hako ma’adanan da ke cikin kasa a babban birnin tarayya Abuja da sauran jihohi 36 na Najeriya.” </i>Wadannan ayyuka za su samar da aikin yi Inji Ministan.</p>
      <p>Idan ku na da wata shawara ko bukatar bamu labari, tuntube mu a: <b>labaranhausa@corp.legit.ng</b></p>
      <p>Latsa wannan domin samun sabuwar manhajar labarai ta Legit.ng Hausa a wayar ku ta hannu:</p>
      <p>
        <b>
          <a href="https://play.google.com/store/apps/details?id=com.naij.hausa&amp;hl=en">https://play.google.com/store/apps/details?id=com.naij.hausa&amp;hl=en</a>
        </b>
      </p>
      <p>Ku biyo mu a shafukanmu na dandalin sada zumunta:</p>
      <p>Facebook: <b><a href="https://facebook.com/legitnghausa">https://facebook.com/legitnghausa</a></b></p>
      <p>Twitter: <b><a href="https://twitter.com/legitnghausa">https://twitter.com/legitnghausa</a></b></p>
      <p>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewa tare da mu.</p>
      <p>Ga masu bukatar manhajar mu na Musulunci sai a bibiyi wannan shafi</p>
      <p>
        <b>
          <a href="https://fb.gg/play/ramadan_ramadan">https://fb.gg/play/ramadan_ramadan</a>
        </b>
      </p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>