<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/italya-da-as-r-yag-slar-nedeniyle-viyaduk-coktu"/>
    <meta property="og:site_name" content="euronews"/>
    <meta property="article:published_time" content="2019-11-24T18:56:32+00:00"/>
    <meta property="og:title" content="İtalya'da aşırı yağışlar nedeniyle viyadük çöktü"/>
    <meta property="og:description" content="İtalya'nın Savona kenti yakınlarında aşırı yağışlar bir viyadüğün kısmi olarak çökmesine neden oldu."/>
  </head>
  <body>
    <article>
      <h1>İtalya'da aşırı yağışlar nedeniyle viyadük çöktü</h1>
      <address>
        <time datetime="2019-11-24T18:56:32+00:00">24 Nov 2019, 18:56</time>
      </address>
      <p>İtalya'nın Savona kenti yakınlarında aşırı yağışlar bir viyadüğün kısmi olarak çökmesine neden oldu.</p>
      <p>Savona kentine bir buçuk kilometre uzaklıktaki viyadükte pazar günü meydana gelen çöküntü Torino-Savona yolu boyunca yaklaşık 30 metrelik karayolunu etkiledi.</p>
      <p>Yerel medyaya göre can kaybının yaşanmadığı olay sonrası itfaiye ekiplerinin çalışmaları devam ediyor.</p>
      <p>İtalya'nın çoğu bölgesi aşırı yağışlar sonrası yaşanan sel felaketleri nedeniyle alarm vermiş durumda.</p>
      <p>Po Nehri seviyesinin giderek yükselmesi ve Piedmont bölgesindeki küçük nehirlerin setlerini yıkması yetkililerin uyarı vererek harekete geçmesine neden oldu.</p>
      <p>Uzmanlar, Kuzey İtalya'nın en kalabalık şehirlerinden Torino'dan geçen ve İtalya'nın en uzun nehri olan Po Nehri'nin kabarma seviyesini izliyordu.</p>
      <p>Torino'da düzenlenmesi planlanan maraton da yine kötü hava koşulları nedeniyle iptal edilmişti.</p>
      <p>Yağıştan en çok etkilenen diğer bir eyalet İskenderiye'deki Tanaro Nehri de tehlike işaretini aştı ve çevredeki otoyolun geçişi nedeniyle kapatıldı. Taşkın nedeniyle kaybolan bir kadına hâlâ ulaşılamadı.</p>
    </article>
  </body>
</html>