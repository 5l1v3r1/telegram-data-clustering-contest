<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/mos-panaite-botosanean-104-ani-vot-alegeri-prezidentiale-327329.html"/>
    <meta property="og:site_name" content="Observator"/>
    <meta property="article:published_time" content="2019-11-24T18:26:00+00:00"/>
    <meta property="og:title" content="La 104 ani, Moș Panaite din Botoșani a votat mândru: &quot;Să aducem România înapoi unde o fost. Să o ridicăm, că e căzută de tot&quot;"/>
    <meta property="og:description" content="Mitel Panaite, un botoșănean ajuns la apreciabila vârstă de 104 ani, nici nu concepe să nu meargă la vot, cu ocazia alegerilor prezidențiale."/>
  </head>
  <body>
    <article>
      <h1>La 104 ani, Moș Panaite din Botoșani a votat mândru: "Să aducem România înapoi unde o fost. Să o ridicăm, că e căzută de tot"</h1>
      <address><time datetime="2019-11-24T18:26:00+00:00">24 Nov 2019, 18:26</time> by <a rel="author">Daniel Murărescu</a></address>
      <p>
        <b>
          <b>Mitel Panaite, un botoșănean ajuns la apreciabila vârstă de 104 ani, nici nu concepe să nu meargă la vot, cu ocazia alegerilor prezidențiale.</b>
        </b>
      </p>
      <p>Anii și-au pus amprenta pe Moș Panaite, așa cum i se spune în comuna Tudora, însă dorința de a avea o țară mai bună a rămas aceeași. </p>
      <p><i>"Putem a aduce România înapoi unde o fost. Să o ridicăm, că e căzută de tot. E o zi importantă"</i>, a declarat bătrânul, veteran de război.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FObservatorAntena1%2Fvideos%2F444477172927658%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>Nu mai poate merge ca în tinerețe, însă, cu ajutorul familiei, Mitel Panaite spune că va ajunge la secția din sat. <i>"Am să merg așa, încet, sunt pregătit. Nu pot mere pe picioare. Îi bine că îs sănătos, dar nu îmi merg picioarele"</i>, a mărturisit el.</p>
      <p>Are și un sfat pentru care nu sunt hotărâți să meargă la vot. <i>"E spre binele oamenilor, spre binele vieții lor. Rămâne la copiii lor"</i>, spune Moș Panaite.</p>
      <p>Pe 25 septembrie, botoșăneanul a ajuns la vârsta de de 104 ani. A luptat pentru patrie ca soldat, a căzut prizonier, a fost deportat în Siberia, dar s-a întors acasă după doi ani petrecuți în lagăre.</p>
      <p>Când a plecat în armată, la 21 de ani, avea 100 de kilograme. Zece ani mai târziu, s-a întors acasă cu greutatea unui copil de clasa a treia - 38 de kilograme.</p>
    </article>
  </body>
</html>