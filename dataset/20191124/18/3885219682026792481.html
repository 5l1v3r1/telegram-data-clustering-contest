<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325642"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-24T18:05:00+00:00"/>
    <meta property="og:title" content="באגרופים וגז מדמיע: אישום נגד תוקפי משפחה של סוכן משטרה בנתיבות"/>
    <meta property="og:description" content="שישה צעירים תושבי הדרום, ששניים מהם הופללו בעבר על ידי הסוכן בגין עבירות סמים, הגיעו לבית משפחתו והיכו את קרוביו. הנאשמים..."/>
  </head>
  <body>
    <article>
      <h1>באגרופים וגז מדמיע: אישום נגד תוקפי משפחה של סוכן משטרה בנתיבות</h1>
      <address><time datetime="2019-11-24T18:05:00+00:00">24 Nov 2019, 18:05</time> by <a rel="author">יניר יגנה</a></address>
      <figure>
        <img src="https://img.wcdn.co.il/f_auto,w_700/2/3/0/7/2307928-46.jpg"/>
        <figcaption>הנאשמים גרמו לבני משפחתו של הסוכן לחבלות (צילום: ניר לנדאו)</figcaption>
      </figure>
      <p>חטיבות התביעות במשטרה הגישה היום (ראשון) כתב אישום נגד שישה צעירים תושבי הדרום בגין <a href="https://news.walla.co.il/item/3324476">תקיפת בני משפחתו של סוכן משטרתי בנתיבות</a>. הסוכן, שגויס על ידי המשטרה, הפליל שניים מהנאשמים שעסקו בסחר בסמים בשנת 2017. השישה נאשמים בקשירת פשע, איומים, הסגת גבול, תקיפה וחבלה. שוטרי תחנת נתיבות שהגיעו למקום עצרו את השישה ומנעו נזק גדול יותר.</p>
      <p>מכתב האישום עולה כי השישה תכננו להגיע לבית אמו של הסוכן במטרה לפגוע בו. לפני כשבועיים צעדו לבית יחד עם הכלב של אחד מהם, כשהם תחת השפעת אלכוהול. כשנכנסו למקום החל אחד מהם לתקוף באלימות את אחיו של הסוכן, בעוד נאשם נוסף הכה אותו בשרשרת ברזל של הכלב. במקביל, צעיר שלישי התיז גז מדמיע על בני משפחה נוספים ששהו בבית.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3325633">אחרי שנה וחצי: מאסר עולם למחבל שרצח את איתמר בן גל בפיגוע בצומת אריאל </a>
        <a href="https://news.walla.co.il/item/3325630"> מ"מ המפכ"ל לחוקרים אחרי מתקפת נתניהו: נקו רעשים והתמקדו במשימה </a>
        <a href="https://news.walla.co.il/item/3325514"> חנק למוות בעזרת כרית: 20 שנות מאסר לרוצח אשתו במלון בת"א </a>
        <a href="https://tld.walla.co.il/item/3235509?lm_supplier=16893&amp;lm_bc=18500"> 6 טעויות שאתם עושים ברשת שפוגעות לכם בעסק תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/6/8/9/2689379-46.jpg"/>
        <figcaption>הסוכן הפליל שניים מהנאשמים בעבירות סמים (צילום: דוברות משטרת ישראל)</figcaption>
      </figure>
      <p>לאחר מכן, אחד הנאשמים הטיח באח הסוכן כיסא פלסטיק, בעוד האם ניסתה להפריד ולשאול אותם לפשר האלימות. אחד מהם ענה לה: "משפחה של סמויים, אנחנו נזיין אתכם, נדקור אתכם".</p>
      <p>בשלב זה הנאשמים שלחו את הכלב לתקוף את אם המשפחה, וברגע האחרון הצליח בנה להרחיק אותו. הם היכו את האימא באגרופים והשליכו אופניים לעבר חלונות הבית. בעקבות התקיפה סובלים כמה מבני המשפחה מחבלות.</p>
    </article>
  </body>
</html>