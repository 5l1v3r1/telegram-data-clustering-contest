<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/femeie-condamnata-crima-salvata-baraj-curtea-de-arges-327355.html"/>
    <meta property="og:site_name" content="Observator"/>
    <meta property="article:published_time" content="2019-11-24T18:29:00+00:00"/>
    <meta property="og:title" content="O femeie condamnată pentru crimă a fost salvată din barajul din Curtea de Argeş"/>
    <meta property="og:description" content="O femeie condamnată la 20 de ani de închisoare pentru o crimă odioasă a fost salvată din barajul Curtea de Argeş, după ce a încercat să îşi pună capăt zilelor."/>
  </head>
  <body>
    <article>
      <h1>O femeie condamnată pentru crimă a fost salvată din barajul din Curtea de Argeş</h1>
      <address><time datetime="2019-11-24T18:29:00+00:00">24 Nov 2019, 18:29</time> by <a rel="author">Alin Tarnovschi</a></address>
      <p>
        <b>
          <b>O femeie condamnată la 20 de ani de închisoare pentru o crimă odioasă a fost salvată din barajul Curtea de Argeş, după ce a încercat să îşi pună capăt zilelor.</b>
        </b>
      </p>
      <p>Recent eliberată din închisoare, după ce şi-a ispăşit pedeapsa pentru crimă, femeia în vârstă de 43 de ani a mers pe marginea barajului din Curtea de Argeş şi s-a aruncat în apă.</p>
      <p>Mai mulţi bărbaţi aflaţi în zonă au sărit în apă după ea şi au reuşit să o salveze şi să o aducă la mal.</p>
      <p>Femeia a fost transportată la spital pentru a primi îngrijiri medicale.</p>
      <p>În urmă cu mulţi ani, femeia şi-a ucis iubitul în somn, cu un topor, iar apoi i-a îngropat cadavrul şi a dispărut.</p>
      <p>Poliţiştii au reuşit să dea de urma ei, iar când a aflat că este urmărită, femeia a dezgropat cadavrul şi l-a pus pe o cale ferată pentru a înscena un accident.</p>
      <p>Femeia a fost prinsă, judecată şi condamnată la 20 de ani de închisoare.</p>
    </article>
  </body>
</html>