<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552300/"/>
    <meta property="og:site_name" content="חרדים10"/>
    <meta property="article:published_time" content="2019-11-24T18:47:00+00:00"/>
    <meta property="og:title" content="מייקל בלומברג הודיע: מתמודד על מועמדות המפלגה הדמוקרטית"/>
    <meta property="og:description" content="ראש עיריית ניו יורק לשעבר יתמודד על ראשות המפלגה הדמוקרטית, במטרה להיות זה שיתמודד לנשיאות ארה&quot;ב‎ מול דונלד טראמפ • כתב באתר האינטרנט שלו: &quot;אני מתמודד על הנשיאות כדי להביס את דונלד טראמפ וכדי לשקם את ארצות הברית&quot;"/>
  </head>
  <body>
    <article>
      <h1>מייקל בלומברג הודיע: מתמודד על מועמדות המפלגה הדמוקרטית</h1>
      <address><time datetime="2019-11-24T18:47:00+00:00">24 Nov 2019, 18:47</time> by <a rel="author">נתן פרל</a></address>
      <p>
        <b>ראש עיריית ניו יורק לשעבר יתמודד על ראשות המפלגה הדמוקרטית, במטרה להיות זה שיתמודד לנשיאות ארה"ב‎ מול דונלד טראמפ • כתב באתר האינטרנט שלו: "אני מתמודד על הנשיאות כדי להביס את דונלד טראמפ וכדי לשקם את ארצות הברית"</b>
      </p>
      <p>המיליארדר היהודי  מייקל בלומברג, שכיהן כראש העיר ניו יורק, הודיע היום (ראשון) רשמית על כניסתו למירוץ בפריימריז של המפלגה הדמוקרטית – לקראת בחירות 2020 בארצות הברית.</p>
      <p>בלומברג בן ה-77  כתב באתר האינטרנט שלו ינסה להיות יו”ר המפלגה הדמוקרטית ולהתמודד לנשיאות ארה”ב, מול הנשיא הנוכחי דונלד טראמפ.</p>
      <p>”אני רץ לנשיאות כדי להביס את דונלד טראמפ ולשקם מחדש את אמריקה”, אמר בלומברג בהודעה על כניסתו למירוץ. ”אנחנו לא יכולים להרשות לעצמנו עוד ארבע שנים של מעשים פזיזים ובלתי מוסריים של הנשיא טראמפ”.</p>
      <p>בלומברג שווה 52 מיליארד דולר.</p>
      <p>בעבר היה רפובליקני, אולם הוא נרשם למפלגה הדמוקרטית לקראת בחירות אמצע הקדנציה בשנה שעברה.</p>
      <p>בלומברג לא מתכוון לקבל תרומות מאזרחים או מאנשי עסקים אלא לממן את מסע הבחירות מכיסו, כפי שעשה כאשר התמודד לראשות העיר ניו יורק.</p>
      <p>בסיום הסרטון בלומברג מוצג לצד הסיסמא: “בלומברג- יוצר מקומות עבודה, מנהיג, פותר בעיות”.</p>
      <p>ההצבעה בבחירות המקדימות של הדמוקרטים תתחיל בעוד כחודשיים וחצי.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552293/"/>
        <a href="http://www.ch10.co.il/news/552084/"/>
        <a href="http://www.ch10.co.il/news/551787/"/>
        <a href="http://www.ch10.co.il/news/551689/"/>
        <a href="http://www.ch10.co.il/news/551285/"/>
        <a href="http://www.ch10.co.il/news/551272/"/>
      </related>
    </article>
  </body>
</html>