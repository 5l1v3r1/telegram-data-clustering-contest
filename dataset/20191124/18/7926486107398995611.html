<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013173/%D9%BE%D8%A7%DB%8C%D8%A7%D9%86%DB%8C-%D8%A8%D8%B1-%D8%B4%D8%A7%DB%8C%D8%B9%D8%A7%D8%AA-%D9%BE%DB%8C%D8%B1%D8%A7%D9%85%D9%88%D9%86-%DA%A9%D8%A7%D8%B1%D8%A7%D8%AA%D9%87"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T18:16:27+00:00"/>
    <meta property="og:title" content="پایانی بر شایعات پیرامون کاراته؟"/>
    <meta property="og:description" content="پس از مطرح شدن خبر استعفای سرمربی تیم ملی دقایقی پیش سیدحسن طباطبایی رئیس فدراسیون کاراته به همراه سیدشهرام هروی در اردوهای تیم ملی حضور پیدا کردند."/>
  </head>
  <body>
    <article>
      <h1>پایانی بر شایعات پیرامون کاراته؟</h1>
      <address>
        <time datetime="2019-11-24T18:16:27+00:00">24 Nov 2019, 18:16</time>
      </address>
      <p>
        <i>پس از مطرح شدن خبر استعفای سرمربی تیم ملی دقایقی پیش سیدحسن طباطبایی رئیس فدراسیون کاراته به همراه سیدشهرام هروی در اردوهای تیم ملی حضور پیدا کردند.</i>
      </p>
      <p>به گزارش مشرق، پس از انتشار خبری مبنی بر احتمال بازگشت دبیر پیشین <b>فدراسیون کاراته</b>، <b>سیدشهرام هروی </b>سرمربی <b>تیم ملی</b> صبح امروز در فاصله 2 روز مانده تا اعزام تیم ملی به مسابقات لیگ جهانی اسپانیا در تمرینات امروز حضور نداشت و غایب بزرگ اردوها بود. غیبت هروی از سوی رسانه‌ها امروز مطرح شد و این شائبه به وجود آمد که وی تصمیم به استعفا از مسئولیت خود گرفته است به همین دلیل او در تمرینات امروز حضور پیدا نکرد.</p>
      <blockquote>بیشتر بخوانید:<br/><a href="https://www.mashreghnews.ir/news/1012894/%D8%A2%D8%B4%D9%88%D8%B1%DB%8C-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A8%D8%A7%D8%B2%DA%AF%D8%B4%D8%AA-%D8%A8%D9%87-%D9%81%D8%AF%D8%B1%D8%A7%D8%B3%DB%8C%D9%88%D9%86-%DA%A9%D8%A7%D8%B1%D8%A7%D8%AA%D9%87">آشوری در آستانه بازگشت به فدراسیون <i>کاراته</i></a></blockquote>
      <p>سرانجام دقایقی پیش<b> سیدحسن طباطبایی</b> رئیس فدراسیون کاراته به همراه سیدشهرام هروی سرمربی تیم ملی کاراته با حضور در جمع ملی‌پوشان دقایقی را به گفت‌وگو پرداختند و با خوردن شام در کنار ملی‌پوشان همه چیز ختم به خیر شد.</p>
      <p>این اتفاقات در حالی رخ داده که هروی سرمربی پرافتخار کاراته ایران سه عنوان قهرمانی جهان، سه عنوان قهرمانی آسیا و سه عنوان قهرمانی در لیگ‌های جهانی را با تیم ملی کاراته کسب کرده است.</p>
      <p>به همراه طباطبایی و هروی، اشرف امینی مدیر تیم بانوان، سمانه خوش قدم مربی تیم بانوان و مدنی در تمرین حاضر شدند.</p>
      <p>امیدوارم در فاصله 48 ساعت مانده به اعزام تیم ملی به آخرین مرحله لیگ جهانی سال 2019 آرامش مجدداً به تیم ملی بازگردد تا ملی‌پوشان با شرایط روحی و روانی خوبی به اسپانیا اعزام شوند.</p>
      <p>منبع: فارس</p>
    </article>
  </body>
</html>