<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/twitter-sta-testando-una-funzione-per-programmare-i-tweet-628811"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T18:30:26+00:00"/>
    <meta property="og:title" content="Twitter sta testando una funzione per programmare i Tweet"/>
    <meta property="og:description" content="Twitter sta in queste ore testando una funzione per programmare i Tweet. Alcuni utenti possono già farlo, impostando la data e l'ora di pubblicazione."/>
  </head>
  <body>
    <article>
      <h1>Twitter sta testando una funzione per programmare i Tweet</h1>
      <h2>Twitter sta in queste ore testando una funzione per programmare i Tweet. Alcuni utenti possono già farlo, impostando la data e l'ora di pubblicazione.</h2>
      <address><time datetime="2019-11-24T18:30:26+00:00">24 Nov 2019, 18:30</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-22T113628.729.png"/>
      </figure>
      <p><b>Twitter</b> sta testando una <b>nuova funzione</b> che permetterà agli utenti di <b>programmare un Tweet</b>, stabilendo la <b>data e l’ora di pubblicazione</b>. La novità era stata già anticipata da <i><b>Jane Wong</b></i>, una sviluppatrice molto nota per aver scoperto, grazie al reverse engineering, alcune delle funzionalità in arrivo su diverse applicazioni, ed è stata nelle scorse ore confermata da <i><b>@TweetDeck</b></i>.</p>
      <figure>
        <iframe data-src="https://twitter.com/TweetDeck/status/1197214465231601671?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il <b>test è stato avviato lo scorso 20 Novembre</b>: alcuni utenti hanno adesso la possibilità di testare in anteprima la funzione Schedule Post, che permetterà loro di <b>programmare un Tweet stabilendone la data di pubblicazione e l’ora</b>.</p>
      <h3>Come programmare un Tweet su Twitter</h3>
      <p><b>Programmare un Tweet è davvero molto semplice</b>, e chi è già abituato a programmare un post su Facebook non avrà problemi nell’utilizzare questa nuova funzione, dal momento in cui il funzionamento è simile. Una volta scritto il prorpio Tweet, basterà <b>cliccare sull’icona dei tre puntini in verticale</b> posizionata in basso a destra della barra di inserimento e cliccare sulla voce <i><b>Programma Tweet</b></i>. A questo punto basta <b>impostare la data e l’ora di pubblicazione ed il gioco è fatto</b>.</p>
      <p>La funzione sarà disponibile sia per la versione desktop del Social che per l’app Android e iOS, anche se per il momento non si conoscono le tempistiche per il rilascio ufficiale. Insomma, non ci resta che attendere!</p>
    </article>
  </body>
</html>