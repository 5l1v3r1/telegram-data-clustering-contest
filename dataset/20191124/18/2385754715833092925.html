<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598890/xeiropedes-se-treis-gia-klopi-oikias-stin-pafo"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T18:28:00+00:00"/>
    <meta property="og:title" content="Χειροπέδες σε τρεις για κλοπή οικίας στην Πάφο"/>
    <meta property="og:description" content="Στην σύλληψη τριών προσώπων προχώρησε σήμερα η Αστυνομία, για διευκόλυνση των ανακρίσεων, σχετικά με διερευνώμενη υπόθεση διάρρηξης κατοικίας και κλοπής,..."/>
  </head>
  <body>
    <article>
      <h1>Χειροπέδες σε τρεις για κλοπή οικίας στην Πάφο</h1>
      <address><time datetime="2019-11-24T18:28:00+00:00">24 Nov 2019, 18:28</time> by <a rel="author">sigmalive</a></address>
      <p>Στην σύλληψη τριών προσώπων προχώρησε σήμερα η Αστυνομία, για διευκόλυνση των ανακρίσεων, σχετικά με διερευνώμενη υπόθεση διάρρηξης κατοικίας και κλοπής, που διαπράχθηκε τις προηγούμενες ημέρες στην επαρχία Πάφου.</p>
      <p>Η διάρρηξη διαπράχθηκε στις 13 Νοεμβρίου, σε Κοινότητα της Πάφου. Από την κατοικία κλάπηκαν, μεταξύ άλλων, αριθμός χρυσαφικών κοσμημάτων, ασημένια ποτήρια, αριθμός ρολογιών, ένας φορητός ηλεκτρονικός υπολογιστής και χρηματικό ποσό, σε κέρματα και χαρτονομίσματα.</p>
      <p>Μετά από εξετάσεις που έγιναν από μέλη της Αστυνομίας, προέκυψε μαρτυρία εναντίον 34χρονου, 30χρονου και 24χρονου, εναντίον των οποίων εξασφαλίστηκαν Δικαστικά εντάλματα σύλληψης. Αυτοί συνελήφθησαν το μεσημέρι σήμερα και τέθηκαν υπό κράτηση, για σκοπούς διερεύνησης της υπόθεσης.</p>
      <p>Τις εξετάσεις συνεχίζει το ΤΑΕ Πάφου.</p>
    </article>
  </body>
</html>