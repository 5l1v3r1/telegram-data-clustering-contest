<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/24/100-met-messen-en-machetes-zwaaiende-tieners-bestormen-bioscoop-in-birmingham/"/>
    <meta property="og:site_name" content="ThePostOnline"/>
    <meta property="article:published_time" content="2019-11-24T18:12:00+00:00"/>
    <meta property="og:title" content="100 met messen en machetes zwaaiende ‘tieners’ bestormen bioscoop in Birmingham"/>
    <meta property="og:description" content="Zeven agenten gewond, gang-film 'Blue Story' voorlopig uit bioscopen gehaald, meisje van 13 opgepakt"/>
  </head>
  <body>
    <article>
      <h1>100 met messen en machetes zwaaiende ‘tieners’ bestormen bioscoop in Birmingham</h1>
      <h2>Zeven agenten gewond, gang-film 'Blue Story' voorlopig uit bioscopen gehaald, meisje van 13 opgepakt</h2>
      <address><time datetime="2019-11-24T18:12:00+00:00">24 Nov 2019, 18:12</time> by <a rel="author" href="https://www.tpo.nl/author/bert-brussen" target="_blank">Bert Brussen</a></address>
      <p>Een groep van zo’n 100 ‘tieners/jongeren/raddraaiers’ heeft zaterdagavond een bioscoop in het Britse Birmingham bestormd. Sommige ‘tieners/jongeren/raddraaiers’ waren bewapend met messen en machetes. De politie moest alle zeilen bijzetten om de groep uiteen te drijven en de bioscoop te evacueren. Pas na 90 minuten was de politie de ruimte weer de baas. Vijf ‘tieners’, waaronder een meisje van 13, werden opgepakt. Zeven agenten raakten gewond, <a href="https://www.standard.co.uk/news/crime/birmingham-cinema-brawl-may-be-worst-thing-officers-have-ever-seen-a4295191.html">meldt de <i>Evening Standard</i></a>.</p>
      <p>Op het moment dat de bioscoop werd bestormd draaide de film <a href="https://www.imdb.com/title/tt9285882/?ref_=fn_al_tt_1"><i>Blue Story</i></a>, een film over Londense gangs. De bioscoopketen heeft deze film in alle bioscopen voorlopig uit roulatie gehaald.</p>
      <p>De politie van Birmingham zegt zich zorgen te maken over de zeer jonge leeftijd van de daders en het zware geweld dat wordt gebruikt. “Laten we niet doen alsof geweld met messen en steekpartijen onder jongeren zeldzaam is in Birmingham”, laat een politiechef aan de Evening Standard weten. “Er zijn op korte termijn geen oplossingen voor, maar we werken samen met scholen en anderen om dit probleem op de lange termijn te kunnen oplossen”, al zegt hij er ook bij dat een aanval met zo’n grote groep een zeldzaam geval is.</p>
      <figure>
        <iframe data-src="https://twitter.com/muntverzamelaar/status/1198586234790170624?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/HHqEVAsZxws" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/-3NhztATyEI" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/HcdJnzX-sxo" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/_wgGiVhoD6s" width="640" height="360" data-service="Youtube" scrolling="no"/>
      </figure>
    </article>
  </body>
</html>