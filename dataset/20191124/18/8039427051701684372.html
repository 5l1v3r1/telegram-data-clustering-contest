<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963420"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T18:42:42+00:00"/>
    <meta property="og:title" content="అనిల్ అంబానీ రాజీనామా తిరస్కరణ"/>
    <meta property="og:description" content="ADVT"/>
  </head>
  <body>
    <article>
      <h1>అనిల్ అంబానీ రాజీనామా తిరస్కరణ</h1>
      <address>
        <time datetime="2019-11-24T18:42:42+00:00">24 Nov 2019, 18:42</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> అనిల్ అంబానీ, మరో నలుగురు డైరెక్టర్ల రాజీనామాను రుణ సంస్థల కమిటీ (సీఓసీ) తిరస్కరించినట్టు రిలయన్స్ కమ్యూనికేషన్స్ ఆదివారం ప్రకటించింది. డైరెక్టర్లు తమ విధుల్లో కొనసాగవచ్చని, దివాలా ప్రక్రియ పరిష్కారానికి వారంతా సహకరించాలని కమిటీ కోరింది. అనిల్ అంబానీతోపాటు మరో నలుగురు డైరెక్టర్లు రైనా కరానీ, చాయా విరానీ, మంజరి కాకెర్, సురేశ్ రంగాచార్‌లు ఇటీవల తమ పదవులు రాజీనామా చేశారు. ఈ నెల 20న సమావేశమైన సీఓసీ వీరి రాజీనామాను ఏకగ్రీవంగా తిరస్కరించినట్టు బీఎస్‌ఈ ఫైలింగ్ సందర్భంగా ఆర్‌కామ్ పేర్కొంది.</p>
      <p> </p>
      <p>కాగా, సెప్టెంబరుతో ముగిసిన త్రైమాసికానికి ఆర్‌కామ్ రూ.30,142 కోట్ల నష్టాలను నమోదు చేసింది. ఓ ఇండియన్ కార్పొరేట్ కంపెనీ ఇప్పటి వరకు మూటగట్టుకున్న నష్టాల్లో ఇది రెండో అత్యధికం. వొడాఫోన్ ఐడియా లిమిటెడ్ రూ.50,921 కోట్ల నష్టాలతో ఆర్‌కామ్ కంటే ముందుంది.</p>
    </article>
  </body>
</html>