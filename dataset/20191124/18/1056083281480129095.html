<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301884/%D9%81%D8%B1%D9%88%D8%B4-%DB%B3%DB%B5-%D9%85%DB%8C%D9%84%DB%8C%D8%A7%D8%B1%D8%AF-%D8%AA%D9%88%D9%85%D8%A7%D9%86-%DA%A9%D8%AA%D8%A7%D8%A8-%D8%AF%D8%B1-%D9%86%D9%85%D8%A7%DB%8C%D8%B4%DA%AF%D8%A7%D9%87-%D9%87%D8%A7%DB%8C-%DA%A9%D8%B4%D9%88%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-24T18:01:23+00:00"/>
    <meta property="og:title" content="فروش ۳۵ میلیارد تومان کتاب در نمایشگاه‌های کشور"/>
    <meta property="og:description" content="ایسنا/خراسان جنوبی مدیرعامل موسسه نمایشگاه‌های فرهنگی ایران با بیان اینکه از مهر امسال تاکنون ۱۲ نمایشگاه کتاب در استان‌ها برگزار شد، گفت: در نمایشگاه‌های سال جاری یک میلیون جلد کتاب به مبلغ ۳۵ میلیارد تومان به فروش رفته است."/>
  </head>
  <body>
    <article>
      <h6 class="kicker">مدیرعامل موسسه نمایشگاه‌های فرهنگی ایران خبر داد:</h6>
      <h1>فروش ۳۵ میلیارد تومان کتاب در نمایشگاه‌های کشور</h1>
      <address><time datetime="2019-11-24T18:01:23+00:00">24 Nov 2019, 18:01</time> by <a rel="author">زهرا حمیدی</a></address>
      <p>ایسنا/خراسان جنوبی مدیرعامل موسسه نمایشگاه‌های فرهنگی ایران با بیان اینکه از مهر امسال تاکنون ۱۲ نمایشگاه کتاب در استان‌ها برگزار شد، گفت: در نمایشگاه‌های سال جاری یک میلیون جلد کتاب به مبلغ ۳۵ میلیارد تومان به فروش رفته است.</p>
      <p>قادر آشنا، امروز یکشنبه سوم آذر، در مراسم افتتاح سیزدهمین نمایشگاه کتاب خراسان جنوبی اظهار کرد: از مهر امسال تاکنون ۱۲ نمایشگاه کتاب در استان‌ها برگزار شد و یک میلیون جلد کتاب به مبلغ ۳۵ میلیارد تومان به فروش رسید.<br/><br/>وی هدف از برگزاری این نمایشگاه‌ها را توسعه فرهنگ کتاب و کتابخوانی و افزایش آگاهی دانست و افزود: در تمام استان‌ها در هر هفته به طور همزمان در دو استان نمایشگاه برگزار می‌شود.<br/><br/>به گزارش ایسنا، مدیرعامل موسسه نمایشگاه‌های فرهنگی ایران با بیان اینکه امروز مفتخریم که جمهوری اسلامی ایران علی رغم تمام مشکلات و تگناها در تمام حوزه‌ها الگویی برای سایر کشورها است، یادآور شد: امروز به برکت انقلاب، جمهوری اسلامی ایران قدرتمندترین کشور در حوزه دفاعی است.<br/><br/>انتهای پیام</p>
    </article>
  </body>
</html>