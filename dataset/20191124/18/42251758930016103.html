<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315546-Najbolji-u-istoriji-Doncic-ispred-Vilta-Dzordana.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T18:48:00+00:00"/>
    <meta property="og:title" content="Najbolji u istoriji - Dončić ispred Vilta, Džordana..."/>
    <meta property="og:description" content="Bek Dalasa Luka Dončić blista na startu sezone 2019/20. i iz utakmice u utakmicu oduševljava s kakvom lakoćom izlazi na kraj sa NBA zvezdama sa 'pedigreom'."/>
  </head>
  <body>
    <article>
      <h1>Najbolji u istoriji - Dončić ispred Vilta, Džordana...</h1>
      <h2>Bek Dalasa Luka Dončić blista na startu sezone 2019/20. i iz utakmice u utakmicu oduševljava s kakvom lakoćom izlazi na kraj sa NBA zvezdama sa 'pedigreom'.</h2>
      <address><time datetime="2019-11-24T18:48:00+00:00">24 Nov 2019, 18:48</time> by <a rel="author">Branimir Smilić</a></address>
      <figure>
        <img src="https://sportklub.rs/Picture/170381/jpeg/Luka-Doncic.jpg"/>
        <figcaption>
          <cite>Ronald Martinez, Getty Images Sport</cite>
        </figcaption>
      </figure>
      <p>Slovenački reprezentativac u prvih 15 utakmica prosečno postiže 29.9 poena uz 10.4 skokova i 9.7 asistencija i već je oborio mnoge rekorde.</p>
      <p>Dvadesetogodišnji Dončić logično ima najveći uticaj na dobre igre Mavsa, koji su šesti na Zapadu sa deset pobeda i pet poraza, a koliko dobro igra pokazuje i pogled u statistiku.</p>
      <p>Naime, Hoopshype prenosi da Dončić ima najveći PER (doprinos igrača na rezultate) u istoriji lige, koji iznosi 33.2!</p>
      <figure>
        <iframe data-src="https://twitter.com/hoopshype/status/1198535988546551808?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Na drugoj poziciji je krilni košarkaš Milvokija Janis Adetokumbo koji ove sezone ima PER 31.9, a slede Vilt Čemberlen (31.8 sezona 1962/63. i 31.7 sezona 1961/62), Lebron Džejms (31.7 2008/09), Majkl Džordan (31.7 sezona 1987/88)...</p>
    </article>
  </body>
</html>