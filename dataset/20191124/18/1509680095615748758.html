<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/there-is-no-question-of-forming-an-alliance-with-bjp4maharashtra-sharad-pawar-pkd-81-2021687/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-24T18:21:45+00:00"/>
    <meta property="og:title" content="शरद पवार यांनी दिले प्रत्युत्तर; अजित पवार दिशाभूल करताहेत !"/>
    <meta property="og:description" content="अजित पवार यांचे म्हणणे तद्दन खोटे आहे. ते संभ्रम निर्माण करत आहेत."/>
  </head>
  <body>
    <article>
      <h1>शरद पवार यांनी दिले प्रत्युत्तर; अजित पवार दिशाभूल करताहेत !</h1>
      <h2>अजित पवार यांचे म्हणणे तद्दन खोटे आहे. ते संभ्रम निर्माण करत आहेत.</h2>
      <address><time datetime="2019-11-24T18:21:45+00:00">24 Nov 2019, 18:21</time> by <a rel="author">लोकसत्ता ऑनलाइन</a></address>
      <p>अजित पवारांनी एक सूचक ट्विट करत महाराष्ट्राच्या राजकारणात एक नवा ट्विस्ट आणला. मी राष्ट्रवादी काँग्रेसमध्येच आहे, आणि कायम राष्ट्रवादीमध्येच राहीन. पवार साहेब आमचे नेते आहेत. भाजपा आणि राष्ट्रवादी काँग्रेस मिळून महाराष्ट्रात स्थिर सरकार देतील असं ट्विट अजित पवारांनी केलं. मात्र, या टि्वटनंतर राष्ट्रवादीचे अध्यक्ष शरद पवार यांनी जोरदार प्रत्युत्तर दिले. ते टि्वटरवर म्हटले की, भाजपासोबत जाण्याचा कोणताही प्रश्नच नाही. राष्ट्रवादी काँग्रेसने शिवसेना आणि काँग्रेससोबत जाण्याचा निर्णय एकमताने घेतला आहे. राष्ट्रवादी काँग्रेस, शिवसेना आणि काँग्रेस असे तिघे मिळून सरकार स्थापन करण्याचा निर्णय आम्ही एकमताने घेतला आहे.</p>
      <p>त्याच टि्वटमध्ये त्यांनी अजित पवार यांच्या वक्तव्याचा समाचार घेतला. ते म्हणाले की, अजित पवार यांचे म्हणणे तद्दन खोटे आहे. ते दिशाभूल करत आहेत. संभ्रम निर्माण करत आहेत. जनतेमध्ये चुकीचा समज निर्माण करण्याचा त्यांचा प्रयत्न आहे.</p>
      <figure>
        <iframe data-src="https://twitter.com/PawarSpeaks/status/1198578943525187585?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>अजित पवारांनी आपल्याला मिळालेल्या पाठींब्याबद्दल सर्वांचे आभार मानत, थोडा संयम राखण्याचंही आव्हान आपल्या कार्यकर्त्यांना आणि पाठीराख्यांना केलं होतं. मात्र, ही त्यांची खेळी असल्याचे बोलले जाते. राष्ट्रवादीच्या आमदारांना आपल्या बाजूने वळवण्यासाठी त्यांनी असे टि्वट केली असल्याची चर्चा आहे.</p>
      <figure>
        <iframe data-src="https://twitter.com/AjitPawarSpeaks/status/1198565018658377728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>