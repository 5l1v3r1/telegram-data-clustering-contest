<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/manunited-pakt-op-bezoek-sheffield-puntje-spektakelstuk/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T18:30:19+00:00"/>
    <meta property="og:title" content="ManUnited pakt puntje op bezoek bij Sheffield na spektakelstuk"/>
    <meta property="og:description" content="Groot spektakel vanavond op Bramall Lane, waar het 3-3 stond toen de stofwolken waren opgetrokken na de fraaie wedstrijd tussen Sheffield United en Manchester United (3-3). ManU leek op weg naar een volgende pijnlijke nederlaag in de Premier League, maar door 3 goals in 7 minuten werd een 2-0 achterstand op bezoek bij Sheffield United veranderd…"/>
  </head>
  <body>
    <article>
      <h1>ManUnited pakt puntje op bezoek bij Sheffield na spektakelstuk</h1>
      <address><time datetime="2019-11-24T18:30:19+00:00">24 Nov 2019, 18:30</time> by <a rel="author">https://www.facebook.com/SjorsTanis1</a></address>
      <p>
        <b>Groot spektakel vanavond op Bramall Lane, waar het 3-3 stond toen de stofwolken waren opgetrokken na de fraaie wedstrijd tussen Sheffield United en Manchester United (3-3). ManU leek op weg naar een volgende pijnlijke nederlaag in de Premier League, maar door 3 goals in 7 minuten werd een 2-0 achterstand op bezoek bij Sheffield United veranderd in een 3-3 gelijkspel.</b>
      </p>
      <p>Daarmee leek United een belangrijke zege te gaan boeken om weer wat plaatsen te klimmen, maar in de 90ste minuut zorgde de Schotse spits Oliver McBurnie toch nog voor de gelijkmaker namens <i>The Blades</i> na lang VAR-overleg.<br/><br/><b>Scoreverloop</b><br/>John Fleck zette de thuisploeg in de 19de minuut op voorsprong. Nadat doelman David De Gea een inzet van John Lundstram nog had gepareerd, belandde de bal via een knie van Fleck in het doel. 7 minuten na rust vergrootte de Fransman Lys Mousset de voorsprong met een afstandsschot. Daarmee leek het duel gespeeld, maar Manchester United deed in de 72e minuut wat terug via Brandon Williams. 8 minuten later hadden Mason Greenwood en Marcus Rashford de stand volledig omgebogen: 2-3. McBurnie zorgde ervoor dat het duel tussen beide clubs in een gelijkspel eindigde: 3-3.<br/><br/><b>Topseizoen gepromoveerd Sheffield</b><br/>Het gepromoveerde Sheffield United staat nu 6e in de Premier League met 18 punten na 13 wedstrijden. Manchester United staat 9e met een puntje minder.</p>
      <figure>
        <img src="https://sportnieuws.nl/app/uploads/2019/11/imageName161344516_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName161343208_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName161343386_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName161343980_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName161344431_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName161344489_original.jpg"/>
      </figure>
      <figure>
        <img src="https://sportnieuws.nl/app/uploads/2019/11/imageName161344496_original.jpg"/>
      </figure>
    </article>
  </body>
</html>