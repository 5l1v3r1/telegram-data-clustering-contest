<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/automobili/auto-novosti/Kia-XCeed-osvojio-nagradu-Zlatni-volan/570291?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T18:28:14+00:00"/>
    <meta property="og:title" content="Kia XCeed osvojio nagradu Zlatni volan"/>
    <meta property="og:description" content="Zlatni volan veoma je cijenjena nagrada, a Kia je na dodijeli zasluženo briljirala! Odluka je to žirija sastavljenog isključivo od automobilskih stručnjaka, a nagrada je pravi vjetar u leđa za ovog šminkera."/>
  </head>
  <body>
    <article>
      <h1>Kia XCeed osvojio nagradu Zlatni volan</h1>
      <address><time datetime="2019-11-24T18:28:14+00:00">24 Nov 2019, 18:28</time> by <a rel="author">N.N.</a></address>
      <p>Zlatni volan veoma je cijenjena nagrada, a Kia je na dodijeli zasluženo briljirala! Odluka je to žirija sastavljenog isključivo od automobilskih stručnjaka, a nagrada je pravi vjetar u leđa za ovog šminkera.</p>
      <p>Ukupno je vrednovano 58 modela prema cijeni vozila, serijskoj opremi, garanciji, dodatnim troškovima i osjećaju vožnje, a XCeed je pobjedu odnio u kategoriji "najbolji automobil ispod 35.000 evra".</p>
      <p>"Urednički odbor Auto Bilda nagradio je Zlatnim volanom Kia XCeed u kategoriji "ispod 35.000 evra" jer je on pobjednik koji oduševljava prostranošću i kvalitetom, a ne samo sedmogodišnjom garancijom", komentarisao je Andreas Maj, voditelj testiranja i tehnologija.</p>
      <p>"Nagrada pokazuje sposobnosti našeg branda", rekao je Stefen Kost, generalni direktor Kia Motors Deutschland.</p>
      <p>"Saznanje da imamo najbolji automobil u ovom cjenovnom rasponu u konačnici znači da smo najbolji na brojnim poljima, uključujući komfor, užitak vožnje, kvalitetu, a to potvrđuje i naše sedmogodišnja garancija. Veoma smo ponosni što su stručnjaci iz Auto Bilda počastili naš razvoj ovom nagradom", kaže on.</p>
      <p>Kia XCeed urbani je crossover s paketom naprednih tehnologija za bezbjednost, povezanost i zabavu čine ga jednim od najsavremenijih, sveobuhvatno opremljenih automobila u svojoj klasi. Automobil je dostupan uz izbor od pet visokoučinkovitih turbo benzinskih i dizelskih motora, a početkom 2020. pridružiće im se i plug-in hibrid. Dostupna su tri benzinska motora: 1.0-litreni T-GDi s tri cilindra, 1.4-litreni T-GDi motor s četiri cilindra i 1.6-litreni T-GDi koji je do sad bio u ponudi samo kod izvedbi Ceedu GT i ProCeedu GT. Kia XCeed takođe je dostupan i u dvije dizelske varijante – 1.6 CRDi Smartstream motor sa 115 KS ili 136 KS.</p>
      <p>Dodatna oprema koju je moguće odabrati uključuje 10,25-inčni navigacijski sistem (s uslugama Kia UVO), potpuno digitalan kokpit, premium audio sistem, električno podesivo vozačevo sjedalo s hlađenjem, električnim otvaranjem/zatvaranjem prtljažnih vrata, sistemom za održavanje vozila na voznoj traci (2. generacije) kao i sistemom pomoći pri parkiranju. Dakle, premium osjećaj i brdo opreme! Svaki model dolazi s jedinstvenom gabričkom sedmogodišnjom garancijom (do 150.000 km, prve tri godine bez ograničenja pređenih kilometara), kao i 7-godišnjim ažuriranjem Kia navigacijskih karata.</p>
      <p>
        <i>
          <a href="https://www.autoportal.hr/clanak/kia_xceed_osvojio_nagradu_zlatni_volan_">(autoportal.hr)</a>
        </i>
      </p>
    </article>
  </body>
</html>