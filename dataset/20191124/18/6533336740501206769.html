<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/preti-sposati-ci-sono-gia-ndash-don-filippo-giacomo-219885.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T18:56:33+00:00"/>
    <meta property="og:title" content="I preti sposati ci sono gia' - don filippo di giacomo: sono passati due lustri dall'entrata in..."/>
    <meta property="og:description" content="I PRETI SPOSATI?CI SONO GIÀ! – DON FILIPPO DI GIACOMO: “SONO PASSATI DUE LUSTRI DALL’ENTRATA IN VIGORE DELLA COSTITUZIONE APOSTOLICA CON CUI RATZINGER RIUNISCE I FEDELI DI TRADIZIONE ANGLICANA” – ''IN ATTESA DI RIFORME PROMESSE E MAI REALIZZATE, SE LA CHIESA SI STESSE RIFORMANDO DA SOLA?''"/>
  </head>
  <body>
    <article>
      <h1>I preti sposati ci sono gia' - don filippo di giacomo: sono passati due lustri dall'entrata in...</h1>
      <address>
        <time datetime="2019-11-24T18:56:33+00:00">24 Nov 2019, 18:56</time>
      </address>
      <p>
        <b>I PRETI SPOSATI?CI SONO GIÀ! – DON FILIPPO DI GIACOMO: “SONO PASSATI DUE LUSTRI DALL’ENTRATA IN VIGORE DELLA COSTITUZIONE APOSTOLICA CON CUI RATZINGER RIUNISCE I FEDELI DI TRADIZIONE ANGLICANA” – ''IN ATTESA DI RIFORME PROMESSE E MAI REALIZZATE, SE LA CHIESA SI STESSE RIFORMANDO DA SOLA?''</b>
      </p>
      <hr/>
      <p>
        <b>Filippo di Giacomo per <a href="https://www.repubblica.it/venerdi/">“il Venerdì di Repubblica”</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256310/716807.htm">
          <img src="https://cdn-static.dagospia.com/img/foto/10-2015/ratzinger-716807.jpg"/>
        </a>
        <figcaption>RATZINGER</figcaption>
      </figure>
      <p>Ordinare preti uomini sposati? Nella Chiesa cattolica latina è una prassi decennale. Sono passati già due lustri (il 4 novembre scorso) dall' entrata in vigore della Costituzione Apostolica di Benedetto XVI Anglicanorum coetibus con la quale papa Ratzinger introduceva accanto ai due tradizionali "riti latini", il romano e l' ambrosiano, quello che riunisce i fedeli di tradizione anglicana. Per adesso ancora suddivisi in tre "ordinariati personali", uno per Inghilterra, Galles e Scozia, l' altro per Stati Uniti e Canada, l' ultimo per Australia e Giappone.</p>
      <figure>
        <a href="https://www.dagospia.com/mediagallery/Dago_fotogallery-256310/1135592.htm">
          <img src="https://cdn-static.dagospia.com/img/foto/03-2019/filippo-di-giacomo-1135592.jpg"/>
        </a>
        <figcaption>filippo di giacomo</figcaption>
      </figure>
      <p>In sostanza intere parrocchie, per mantenere le tradizioni spirituali e liturgiche della Chiesa anglicana, si sono poste, dice il documento, "corporativamente" in comunione con il Papa e la Chiesa cattolica. Insieme a circa diecimila fedeli, sono diventati cattolici duecento tra vescovi e pastori che, una volta riordinati sacerdoti cattolici, hanno continuato il ministero nelle 150 parrocchie delle tre circoscrizioni anglocattoliche.</p>
      <figure>
        <a href="https://www.dagospia.com/mediagallery/Dago_fotogallery-256310/1038535.htm">
          <img src="https://cdn-static.dagospia.com/img/foto/07-2018/prete-relazione-1038535.jpg"/>
        </a>
        <figcaption>PRETE RELAZIONE</figcaption>
      </figure>
      <p>Tutti sacerdoti sposati che hanno proseguito nella loro vita matrimoniale e familiare. Il problema più serio è stato di ordine pratico: lasciando la Comunione anglicana, avevano perso luoghi di culto e residenze pastorali, ma è stato felicemente risolto "assorbendoli" nelle parrocchie e nelle opere del luogo dove risiedevano.</p>
      <figure>
        <a href="https://www.dagospia.com/mediagallery/Dago_fotogallery-256310/997342.htm">
          <img src="https://cdn-static.dagospia.com/img/foto/03-2018/bergoglio-ratzinger-997342.png"/>
        </a>
        <figcaption>BERGOGLIO RATZINGER</figcaption>
      </figure>
      <p>Quanto al resto, l' inclusione nel corpaccione del cattolicesimo contemporaneo è avvenuta senza problemi. Anzi, il loro ministero sacerdotale è talmente apprezzato da spingere i vescovi locali a farli diventare parroci anche di parrocchie di rito romano, fin qui abituate ad avere solo pastori celibi. E il loro inserimento non solo è stato pacifico, ma gradito da fedeli persino felici nel vederli vivere sereni in famiglie spiritualmente motivate e zelanti. ORDINARE PRETI UOMINI SPOSATI? NELLA CHIESA CATTOLICA LATINA È UNA PRASSI DECENNALE. SONO PASSATI GIÀ DUE LUSTRI DALL'ENTRATA IN VIGORE DELLA COSTITUZIONE APOSTOLICA DI BENEDETTO XVI ANGLICANORUM COETIBUS. IN ATTESA DI RIFORME PROMESSE E MAI REALIZZATE, SE LA CHIESA SI STESSE RIFORMANDO DA SOLA?</p>
    </article>
  </body>
</html>