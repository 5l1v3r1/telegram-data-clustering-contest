<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Slovenija/a315547-Majstorija-Dervisevica-Maribor-slavio-u-derbiju.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T18:52:00+00:00"/>
    <meta property="og:title" content="Majstorija Derviševića: Maribor slavio u derbiju"/>
    <meta property="og:description" content="Fudbaleri Maribora savladali su sa 2:0 ekipu Aluminija u derbiju 18. kola slovenačke Prve lige."/>
  </head>
  <body>
    <article>
      <h1>Majstorija Derviševića: Maribor slavio u derbiju</h1>
      <h2>Fudbaleri Maribora savladali su sa 2:0 ekipu Aluminija u derbiju 18. kola slovenačke Prve lige.</h2>
      <address><time datetime="2019-11-24T18:52:00+00:00">24 Nov 2019, 18:52</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170383/png/maribor.png"/>
        <figcaption>
          <cite>print screen</cite>
        </figcaption>
      </figure>
      <p>Maribor je ostvario četvrtu pobedu zaredom, 11. u sezoni, te je sada na drugom mestu sa 37 bodova. Aluminij je na drugoj poziciji sa tri boda manje, pošto je doživeo četvrti poraz.</p>
      <p>Već u četvrtom minutu su poveli gosti, posle gola Luke Zahovića. Bio je to šesti gol 24-godišnjeg fudbalera ove sezone.</p>
      <p>Pobedu Maribora potvrdio je u 57. minutu fantastičnim golom iz kornera Amir Dervišević. Zanimljivo, to je drugi meč zaredom na kome je golman Luka Janžeković savladan iz kornera.</p>
      <p>U drugom meču dana Tabor Sežana i Mura su podelili golove, pošto je meč završen 1:1.</p>
      <p>Pogledajte <b><a href="http://sportklub.rs/Fudbal/Slovenija/Rezultati">REZULTATE</a></b> i <b><a href="http://sportklub.rs/Fudbal/Slovenija/Tabela">TABELU</a></b> prvenstva Slovenije.</p>
    </article>
  </body>
</html>