<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843044"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T18:41:00+00:00"/>
    <meta property="og:title" content="কুমিল্লায় বসুন্ধরা সিমেন্টের রাজমিস্ত্রি কর্মশালা"/>
    <meta property="og:description" content="নির্মাণশিল্পে নির্মাণ শিল্পীদের দক্ষতা ও সচেতনতাকে এগিয়ে নিতে কুমিল্লায় ‘শৈল্পিক নির্মাণ, রাজমিস্ত্রির অবদান’ শীর্ষক কর্মশালার আয়োজন করে দেশের শীর্ষস্থানীয় শিল্পগোষ্ঠী বসুন্ধরা সিমেন্ট। আজ রবিবার (২৪ নভেম্বর) বিকেলে জেলার চৌদ্দগ্রাম উপজেলার ‘ডলি রিসোর্টে’ এ কর্মশালায় ৬০ জন রাজমিস্ত্রি অংশগ্রহণ করেন। অনুষ্ঠানে অংশগ্রহণকারী স্থানীয় সুপরিচিত রাজমিস্ত্রিরা বসুন্ধরা সিমেন্ট ব্যবহার করে তাদের বাস্তব কাজের অভিজ্ঞতা ও তাদের নির্ভরতার কথা উল্লেখ করেন। অনুষ্ঠানে স্থাপনা নির্মাণ কৌশল এবং নির্মাণ সংক্রান্ত বিভিন্ন পরামর্শ উপস্থাপন করেন নাঙ্গলকোট পৌরসভার সহকারী প্রকৌশলী মো. সাইফুর রহমান এবং সিটি হোম সলিউশন এর প্রকৌশলী মোরশেদ আলম। বসুন্ধরা সিমেন্টের পক্ষে বাড়ি নির্মাণ সংক্রান্ত বিভিন্ন বিষয় উপস্থাপন করেন ইঞ্জিনিয়ার মাহবুবুর রহমান এবং ইঞ্জিনিয়ার মারুফ বিল্লাহ। বক্তারা বলেন, ধারাবাহিক গুণগত মানের জন্য বর্তমান দেশের সবচেয়ে আইকনিক প্রকল্প পদ্মা সেতু নির্মাণ প্রকল্প, পদ্মা সেতু নদী শাসন প্রকল্প, পদ্মা সেতুর অ্যাপ্রোচ রোড, মেট্রো রেল প্রকল্প, ফাস্ট ঢাকা এলিভেটেড এক্সপ্রেসওয়ে প্রকল্প, রূপপুর পারমানবিক বিদ্যুৎ প্রকল্প, মাতারবাড়ি বিদ্যুৎ…"/>
  </head>
  <body>
    <article>
      <h1>কুমিল্লায় বসুন্ধরা সিমেন্টের রাজমিস্ত্রি কর্মশালা</h1>
      <address><time datetime="2019-11-24T18:41:00+00:00">24 Nov 2019, 18:41</time> by <a rel="author">নিজস্ব প্রতিবেদক, কুমিল্লা</a></address>
      <p>নির্মাণশিল্পে নির্মাণ শিল্পীদের দক্ষতা ও সচেতনতাকে এগিয়ে নিতে কুমিল্লায় ‘শৈল্পিক নির্মাণ, রাজমিস্ত্রির অবদান’ শীর্ষক কর্মশালার আয়োজন করে দেশের শীর্ষস্থানীয় শিল্পগোষ্ঠী বসুন্ধরা সিমেন্ট।</p>
      <p>আজ রবিবার (২৪ নভেম্বর) বিকেলে জেলার চৌদ্দগ্রাম উপজেলার ‘ডলি রিসোর্টে’ এ কর্মশালায় ৬০ জন রাজমিস্ত্রি অংশগ্রহণ করেন। অনুষ্ঠানে অংশগ্রহণকারী স্থানীয় সুপরিচিত রাজমিস্ত্রিরা বসুন্ধরা সিমেন্ট ব্যবহার করে তাদের বাস্তব কাজের অভিজ্ঞতা ও তাদের নির্ভরতার কথা উল্লেখ করেন।</p>
      <p>অনুষ্ঠানে স্থাপনা নির্মাণ কৌশল এবং নির্মাণ সংক্রান্ত বিভিন্ন পরামর্শ উপস্থাপন করেন নাঙ্গলকোট পৌরসভার সহকারী প্রকৌশলী মো. সাইফুর রহমান এবং সিটি হোম সলিউশন এর প্রকৌশলী মোরশেদ আলম। বসুন্ধরা সিমেন্টের পক্ষে বাড়ি নির্মাণ সংক্রান্ত বিভিন্ন বিষয় উপস্থাপন করেন ইঞ্জিনিয়ার মাহবুবুর রহমান এবং ইঞ্জিনিয়ার মারুফ বিল্লাহ।</p>
      <p>বক্তারা বলেন, ধারাবাহিক গুণগত মানের জন্য বর্তমান দেশের সবচেয়ে আইকনিক প্রকল্প পদ্মা সেতু নির্মাণ প্রকল্প, পদ্মা সেতু নদী শাসন প্রকল্প, পদ্মা সেতুর অ্যাপ্রোচ রোড, মেট্রো রেল প্রকল্প, ফাস্ট ঢাকা এলিভেটেড এক্সপ্রেসওয়ে প্রকল্প, রূপপুর পারমানবিক বিদ্যুৎ প্রকল্প, মাতারবাড়ি বিদ্যুৎ প্রকল্প, পদ্মা সেতুর রেল সংযোগ প্রকল্প, পায়রা সেতু প্রকল্প, কালনা সেতু প্রকল্প, সাসেক রোড প্রকল্প, ভুলতা ফ্লাইওভার প্রকল্প, কালশী ফ্লাইওভার প্রকল্প, রূপসা রেল সেতু প্রকল্প, রামপাল বিদ্যুৎ প্রকল্পের মতো বড় স্থাপনাগুলোতে ব্যবহৃত হচ্ছে বসুন্ধরা সিমেন্ট।</p>
      <p>অনুষ্ঠানে বসুন্ধরা সিমেন্টের পক্ষে উপস্থিত ছিলেন বসুন্ধরা সিমেন্ট চিটাগং উইং সিনিয়র ম্যানেজার মোহাম্মদ আলী খান, বসুন্ধরা সিমেন্ট কুমিল্লা ডিভিশনের ডিএসআই জাকারিয়া সিদ্দিকী, বসুন্ধরা সিমেন্ট কুমিল্লা এরিয়া এ এস এম মো. নাজমুল হক, ইঞ্জিনিয়ার মো. সাইফুর রহমান, ইঞ্জিনিয়ার খোরশেদ আলম, বসুন্ধরা সিমেন্ট টেকনিক্যাল সাপোর্ট ইঞ্জিনিয়ার মাহবুবুর রহমান এবং ইঞ্জিনিয়ার মারুফ বিল্লাহ, বসুন্ধরা সিমেন্টের ডিস্ট্রিবিউটর আলহাজ্ব আবদুস সাত্তার, হাফেজ কবির আহমেদ মজুমদার প্রমুখ। সভাপতিত্ব করেন নাঙ্গলকোটের রায়কোট ইউনিয়ন পরিষদের সাবেক চেয়ারম্যান মাওলানা জাফর আহমেদ মজুমদার</p>
    </article>
  </body>
</html>