<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://juzneslovensko.parameter.sk/sk/mf-schvalilo-spolupracu-v-ramci-madarskej-komunitnej-spolupatricnosti"/>
    <meta property="og:site_name" content="Paraméter"/>
    <meta property="article:published_time" content="2019-11-24T18:25:00+00:00"/>
    <meta property="og:title" content="MF schválilo spoluprácu v rámci Maďarskej komunitnej spolupatričnosti "/>
    <meta property="og:description" content="Republiková rada Maďarského fóra (MF) na nedeľňajšom rokovaní schválila predvolebnú spoluprácu s politickými stranami SMK a Spolupatričnosť, rovnako tak i percentuálne rozdelenie nominácií všetkých strán na spoločnej volebnej listine Maďarskej komunitnej spolupatričnosti. TASR o tom informoval predseda MF Zsolt Simon."/>
  </head>
  <body>
    <article>
      <h1>MF schválilo spoluprácu v rámci Maďarskej komunitnej spolupatričnosti </h1>
      <h2>Republiková rada Maďarského fóra (MF) na nedeľňajšom rokovaní schválila predvolebnú spoluprácu s politickými stranami SMK a Spolupatričnosť, rovnako tak i percentuálne rozdelenie nominácií všetkých strán na spoločnej volebnej listine Maďarskej komunitnej spolupatričnosti. TASR o tom informoval predseda MF Zsolt Simon.</h2>
      <address>
        <time datetime="2019-11-24T18:25:00+00:00">24 Nov 2019, 18:25</time>
      </address>
      <figure>
        <img src="https://juzneslovensko.parameter.sk/sites/default/files/styles/image_of_article/public/photos/simon_4.jpg?itok=VcQ3o4kx"/>
      </figure>
      <p>Foto: TASR</p>
      <blockquote>„Rovnako sme schválili kandidátov za našu stranu, na kandidátke ju budú zastupovať aj osobnosti, ktoré nie sú našimi členmi”</blockquote>
      <p>– uviedol Simon.</p>
      <p>V prvej dvadsiatke, v ktorej má MF štyri miesta, je líder strany na štvrtom mieste, podpredsedovia MF Alžbeta Janitsová a Zsolt Gál sú na ôsmom, respektíve 12. mieste, 16. miesto na kandidátke patrí podnikateľovi z Gabčíkova Lászlóovi Bindicsovi.</p>
      <blockquote>„Našou prioritou je prispieť k zmene vlády, chceme byť garantom  proeurópskej orientácie krajiny a prispieť k zvýšeniu kvality života v regiónoch južného Slovenska”</blockquote>
      <p>– dodal Simon.</p>
      <p>Predvolebnú spoluprácu i podmienky spoločnej kandidátky v sobotu (23. 11.) odsúhlasila Republiková rada SMK, v nedeľu ju má schvaľovať aj Spolupatričnosť (po novom Maďarská komunitná spolupatričnosť). V 150-člennej kandidátke má SMK 90, ďalšie dve strany po 30 miest. Lídrom kandidátky je bývalý prezidentský kandidát a predseda Maďarského spoločenského a kultúrneho zväzu na Slovensku Csemadok Gyula Bárdos.</p>
      <p>TASR</p>
    </article>
  </body>
</html>