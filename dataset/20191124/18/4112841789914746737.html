<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77681-Prve-reakcie-na-1917-Najlepsi-vojnovy-film-od-Zachrante-vojaka-Ryana-a-genialne-filmove-umenie"/>
    <meta property="og:site_name" content="REFRESHER"/>
    <meta property="article:published_time" content="2019-11-24T18:26:00+00:00"/>
    <meta property="og:title" content="Prvé reakcie na 1917: Najlepší vojnový film od Zachráňte vojaka Ryana a geniálne filmové umenie"/>
    <meta property="og:description" content="Režisér Sam Mendes podľa všetkého natočil kinematografický skvost."/>
  </head>
  <body>
    <article>
      <h1>Prvé reakcie na 1917: Najlepší vojnový film od Zachráňte vojaka Ryana a geniálne filmové umenie</h1>
      <address><time datetime="2019-11-24T18:26:00+00:00">24 Nov 2019, 18:26</time> by <a rel="author">Dominik Vetrák</a></address>
      <p>
        <b>Režisér Sam Mendes podľa všetkého natočil kinematografický skvost.</b>
      </p>
      <p>American Beauty, Revolutionary Road, Jarhead, Road to Perdition, Away We Go, Bond: Skyfall a Spectre. To je vizitka vizionárskeho režiséra <b>Sama Mendesa</b>. Po natočení dvoch náročných bondoviek si vzal oddych a upísal sa londýnskemu divadlu. Pred rokom však vyšli správy, že napíše originálny scenár pre vojnový film s názvom <b>1917</b>. Jasné, zbystrili sme pozornosť, no keď sa k projektu pridal kameraman <b>Roger Deakins a skladateľ Thomas Newman, bolo jasné, že pôjde o špeciálny projekt.</b></p>
      <p>Nakoniec sme videli skvelé trailery, správy z náročného natáčania a herecký ansámbel, ktorý činia herci, ako:<b> Colin Firth, Benedict Cumberbatch, George McKay, Mark Strong, Andrew Scott či Richard Madden</b> a bolo jasné, že sa môžeme tešiť na vynikajúci film. To potvrdzujú aj dojmy prvých divákov a kritikov. Podľa nich je 1917 najlepší vojnový film od Zachráňte vojaka Ryana a geniálne filmové umenie.</p>
      <figure>
        <iframe src="https://www.youtube.com/embed/YqNYrYUiMfg" width="700" height="370" data-service="Youtube" scrolling="no"/>
      </figure>
      <p>Snímka bola nakrúcaná takým spôsobom, aby mali diváci pocit, že ju tvorcovia natočili na jeden celistvý záber. Množstvo scén filmári natáčali v exteriéroch počas silnej oblačnosti a keď začalo vychádzať slnko, museli počkať, kým sa opäť zatiahne, inak by zábery postrádali na kontinuite. Extrémne detailné natáčanie sa im podľa Mendesa vydarilo aj vďaka špeciálnej kamere Arri Alex Mini LF, ktorá bola vyrobená len v minulom roku.</p>
      <p>Pre 1917 boli vytvorené dva scenáre. Jeden na dialógy postáv a ďalší na presné kamerové zábery, o ktoré sa postaral legendárny kameraman Roger Deakins (The Shawshank Redemption, A Beautiful Mind, Skyfall, Blade Runner 2049). Príbeh snímky budeme sledovať očami vojakov Schofielda (George MacKay) a Blakea (Dean-Charles Chapman), ktorí sa potrebujú dostať cez nepriateľské línie, aby informovali svojich bratov v boji o blížiacom sa útoku.</p>
      <figure>
        <iframe src="https://www.youtube.com/embed/3hSjs2hBa94" width="700" height="370" data-service="Youtube" scrolling="no"/>
      </figure>
      <p><i>„Chcel som s tými mužmi precestovať každý jeden krok – dýchať s nimi každý jeden nádych. Muselo to byť surové a pohlcujúce. To, čo od nich požadujú, je takmer nemožné. Spôsob, akým je film natočený, bol navrhnutý tak, aby vás priniesol čo najbližšie k tomuto zážitku,“</i> cituje režiséra Sama Mendesa <a href="https://www.vanityfair.com/hollywood/2019/09/1917-one-shot-sam-mendes-interview"><b>Vanity Fair.</b></a> Slovenská premiéra nás čaká už<b> 23. januára (leden) 2020. </b></p>
      <p>Ústrednou dvojkou sa vo filme stanú vojaci Schofield (George MacKay) a Blake (Dean-Charles Chapman), ktorí sú svojim veliteľom vyslaní, aby upozornili spojeneckých vojakov o blížiacom sa útoku nepriateľa. Ten je totiž v značnej presile a šance na to, že sa z tohto útoku stane brutálny masaker bez nádeje na víťazstvo, sú prakticky stopercentné</p>
      <p>Matt Neglia, člen Critics Choice</p>
      <figure>
        <iframe data-src="https://twitter.com/NextBestPicture/status/1198345859194408962?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> Erik Davis, editor vo Fandangu</p>
      <figure>
        <iframe data-src="https://twitter.com/ErikDavis/status/1198345476304556032?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Christian Blauvert, editor v IndieWire</p>
      <figure>
        <iframe data-src="https://twitter.com/ctblauvelt/status/1198346226703437827?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> Wilson Morales, recenzent pre Black Film</p>
      <figure>
        <iframe data-src="https://twitter.com/blackfilm/status/1198347895189245953?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> Kate Erbland, redaktorka v IndieWire</p>
      <figure>
        <iframe data-src="https://twitter.com/katerbland/status/1198344441087565825?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Mike Ryan, redaktor pre Uproxx </p>
      <figure>
        <iframe data-src="https://twitter.com/mikeryan/status/1198345224294207490?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71632-Gangsterku-Gotti-s-Johnom-Travoltom-kritici-zvozili-pod-ciernu-zem-Na-Rotten-Tomatoes-ma-film-0-percent"/>
        <a href="https://refresher.sk/67903-Reziser-Jamesa-Bonda-natocil-autenticku-a-brutalnu-prvu-svetovu-vojnu-s-Benedictom-Cumberbatchom"/>
        <a href="https://refresher.sk/71235-Dinosaury-v-Jurassic-World-3-nebudu-podla-rezisera-terorizovat-mesta-ale-skor-sa-budu-snazit-prezit-vo-volnej-prirode"/>
        <a href="https://refresher.sk/69912-Zakopova-vojna-a-miliony-obeti-Genialny-trailer-pre-vojnovy-film-1917-ta-presvedci-ze-film-bude-zbierat-Oscary"/>
        <a href="https://refresher.sk/69818-Vojnova-drama-1917-zobrazi-krvavu-prvu-svetovu-autenticky-Natocili-ju-tak-aby-cely-film-vyzeral-ako-jeden-zaber"/>
        <a href="https://refresher.sk/77669-Knights-of-the-Ren-konecne-v-akcii-Kylo-Ren-a-Rey-zvadzaju-suboje-so-svetelnymi-mecmi-a-vo-vesmire-sa-crta-bitka-storocia"/>
        <a href="https://refresher.sk/77664-Shia-LaBeoufovi-robil-otec-zo-zivota-peklo-Herec-v-putavej-drame-stvarnuje-svojho-agresivneho-rodica"/>
        <a href="https://refresher.sk/77649-Tvorcovia-Bohemian-Rhapsody-natocia-biografiu-aj-o-Michaelovi-Jacksonovi"/>
      </related>
    </article>
  </body>
</html>