<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/milan-rebic-kessie-cellulare-3121054/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T18:30:09+00:00"/>
    <meta property="og:title" content="Milan in crisi, Rebic e Kessie giocano con cellulare nello spogliatoio: tifosi furiosi"/>
    <meta property="og:description" content="MILANO – Cosa c’è di peggio di un Milan tredicesimo in classifica, più vicino alla zona retrocessione che a quella Champions? L’atteggiamento di alcuni suoi calciatori. I tifosi rossoneri se la sono presa pesantemente sui social con l’atteggiamento di Rebic e di Kessie prima della partita chiave contro il Napoli – poi terminata sul risultato di uno a uno. A pochi minuti dal fischio d’inizio della partita, Rebic e Kessie stavano al cellulare nello spogliatoio invece di concentrarsi sulla gara che stava per iniziare.  Ironia della sorte, i due calciatori sono stati protagonisti di una staffetta che non ha portato a nulla. Rebic ha giocato come titolare e ha fatto malissimo, Kessie è entrato al suo posto ad inizio ripresa e non ha cambiato le cose in campo risultando praticamente impalpabile.Champions League, la Uefa si mette in proprio? Partite in streaming, addio diritti alle pay-tvFiorentina. Federico Chiesa ormai è un caso. Montella non lo fa giocare: “Faccia quello che vuole” Inevitabili gli attacchi social…"/>
  </head>
  <body>
    <article>
      <h1>Milan in crisi, Rebic e Kessie giocano con cellulare nello spogliatoio: tifosi furiosi</h1>
      <address>
        <time datetime="2019-11-24T18:30:09+00:00">24 Nov 2019, 18:30</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/rebic-kessie-cellulare.jpg"/>
        <figcaption>Rebic e Kessie al cellulare prima di Milan-Napoli (fermo immagine Sky Sport)</figcaption>
      </figure>
      <p>MILANO – Cosa c’è di peggio di un Milan tredicesimo in classifica, più vicino alla zona retrocessione che a quella Champions? L’atteggiamento di alcuni suoi calciatori. I tifosi rossoneri se la sono presa pesantemente sui social con l’atteggiamento di Rebic e di Kessie prima della partita chiave contro il Napoli – poi terminata sul risultato di uno a uno. A pochi minuti dal fischio d’inizio della partita, Rebic e <a href="https://www.blitzquotidiano.it/sport/youtube-kessie-video-espulsione-juventus-milan-supercoppa-2983027/">Kessie</a> stavano al cellulare nello spogliatoio invece di concentrarsi sulla gara che stava per iniziare. </p>
      <p>Ironia della sorte, i due calciatori sono stati protagonisti di una staffetta che non ha portato a nulla. Rebic ha giocato come titolare e ha fatto malissimo, Kessie è entrato al suo posto ad inizio ripresa e non ha cambiato le cose in campo risultando praticamente impalpabile.</p>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/champions-league-uefa-streming-3121324/">
          <img src="https://static.blitzquotidiano.it/wp/wp-content/uploads/2019/11/champions-league_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/champions-league-uefa-streming-3121324/">Champions League, la Uefa si mette in proprio? Partite in streaming, addio diritti alle pay-tv</a>
      </h3>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <p>Inevitabili gli attacchi social dei tifosi del Milan: “In passato avevamo grandi campioni. Nonostante fossero molto più forti di quelli di oggi, si allenavano con la massima professionalità e davano il sangue in campo. Oggi abbiamo calciatori di basso livello che nemmeno si impegnano, anzi si permettono di avere atteggiamenti del genere a pochi minuti da una gara cruciale come quella contro il Napoli. Pensate di giocare bene invece di giocare al cellulare. Dovevate pensare alla partita che stava per iniziare e forse avreste giocato meglio…”.</p>
    </article>
  </body>
</html>