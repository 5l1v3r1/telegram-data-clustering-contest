<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/vvv-venlo-maakt-fc-twente-einde-aan-lange-nederlagenreeks/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T18:06:55+00:00"/>
    <meta property="og:title" content="VVV-Venlo maakt tegen FC Twente einde aan lange nederlagenreeks"/>
    <meta property="og:description" content="VVV-Venlo weet weer wat winnen is. Met interim-trainer Jay Driessen op de bank werd voor eigen publiek FC Twente verslagen: 2-1. VVV maakte een einde aan een serie van 7 competitienederlagen op rij. Geen Maaskant meer Trainer Robert Maaskant werd verantwoordelijk gehouden voor die slechte resultaten en moest vertrekken. Driessen mag van de KNVB tot…"/>
  </head>
  <body>
    <article>
      <h1>VVV-Venlo maakt tegen FC Twente einde aan lange nederlagenreeks</h1>
      <address><time datetime="2019-11-24T18:06:55+00:00">24 Nov 2019, 18:06</time> by <a rel="author">https://www.facebook.com/SjorsTanis1</a></address>
      <p>
        <b>VVV-Venlo weet weer wat winnen is. Met interim-trainer Jay Driessen op de bank werd voor eigen publiek FC Twente verslagen: 2-1.</b>
      </p>
      <p>VVV maakte een einde aan een serie van 7 competitienederlagen op rij. <br/><br/><b>Geen Maaskant meer</b><br/>Trainer Robert Maaskant werd verantwoordelijk gehouden voor die slechte resultaten en moest vertrekken. Driessen mag van de KNVB tot de winterstop als hoofdtrainer aanblijven. Hij is niet in het bezit van de vereiste diploma's.<br/><br/><b>Treffers vallen snel achter elkaar</b><br/>VVV dankte de zege aan twee doelpunten binnen drie minuten. Peter van Ooijen opende in de 34e minuut de score. Elia Soriano tekende voor 2-0. Haris Vuckic scoorde vlak voor rust voor FC Twente. Het was alweer zijn 8e doelpunt van het seizoen. FC Twente verzuimde in de openingsfase afstand te nemen. Keito Nakamura schoot toen in kansrijke positie op de lat. Javier Espinosa wist niet te profiteren van een mislukte terugspeelbal van Steffen Schäfer.<br/><br/>VVV klom naar de 16de plaats van de ranglijst. De club heeft 1 punt meer dan ADO Den Haag. De voorsprong op hekkensluiter RKC Waalwijk is opgelopen tot 7 punten.</p>
    </article>
  </body>
</html>