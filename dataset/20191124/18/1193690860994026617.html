<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/ukraina-maie-napoliahaty-na-vyvedenni-viisk-rf-poroshenko-rozpoviv-choho-ochikuie-vid-normandskoi-zustrichi-203393.html"/>
    <meta property="og:site_name" content="5 канал"/>
    <meta property="article:published_time" content="2019-11-24T18:52:00+00:00"/>
    <meta property="og:title" content="Україна має наполягати на виведенні військ РФ: Порошенко розповів, чого очікує від &quot;нормандської зустрічі&quot;"/>
    <meta property="og:description" content="Порошенко наголосив: боротьба з Путіним - це боротьба не лише України, а й усього світу"/>
  </head>
  <body>
    <article>
      <h1>Україна має наполягати на виведенні військ РФ: Порошенко розповів, чого очікує від "нормандської зустрічі"</h1>
      <address>
        <time datetime="2019-11-24T18:52:00+00:00">24 Nov 2019, 18:52</time>
      </address>
      <p>Суттєвого прогресу очікує від зустрічі в нормандському форматі 5-й Президент України. Про це Петро Порошенко заявив під час свого виступу на безпековому форумі в Канаді.</p>
      <p>З його слів, Україна має наполягати спочатку на виведенні російських військ з української території, а лише потім говорити про політику.</p>
      <p>Петро Порошенко наголосив: боротьба з Путіним - це боротьба не лише України, а й усього світу.</p>
      <blockquote>"Від 2015-го я кажу про необхідність запровадження миротворчої місії ООН. До тої пори, коли Україна поверне собі контроль над окупованими територіями, миротворці гарантуватимуть мир, безпеку та відсутність російських військ. Я дякую всьому світу, який підтримує цю ідею. Проти лише Росія. Адже Путін заявив, що хоче, аби миротворці лише супроводжували спеціальну моніторингову місію ОБСЄ від 9-ї до 18-ї години. А що буде на окупованих територіях після, його не цікавить. Ми ніколи не приставали на такі умови. Було б чудово, якби у цьому питанні був прогрес під час саміту", - заявив Порошенко.</blockquote>
      <figure>
        <iframe src="https://www.youtube.com/embed/aOn2UUgT5oY" width="745" height="451" data-service="Youtube" scrolling="no"/>
      </figure>
      <p>Нагадаємо, зустріч глав України, Росії, Франції та Німеччини відбудеться 9 грудня в Парижі.</p>
    </article>
  </body>
</html>