<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780005/%D8%B6%D8%B1%D9%88%D8%B1%D8%AA-%D8%AA%D8%B1%D9%88%DB%8C%D8%AC-%D9%88-%D8%A7%D8%B4%D8%A7%D8%B9%D9%87-%D8%AA%D9%81%DA%A9%D8%B1-%D8%A8%D8%B3%DB%8C%D8%AC%DB%8C-%D8%AF%D8%B1-%D8%AC%D8%A7%D9%85%D8%B9%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T18:25:39+00:00"/>
    <meta property="og:title" content="استاندار مرکزی تاکید کرد؛ ضرورت ترویج و اشاعه تفکر بسیجی در جامعه"/>
    <meta property="og:description" content="اراک- استاندار مرکزی گفت: تفکر بسیجی یک تفکر برگرفته از مبانی دینی اسلامی است و باید در جامعه به ویژه در نسل جوان ترویج شود."/>
  </head>
  <body>
    <article>
      <h1>استاندار مرکزی تاکید کرد؛ ضرورت ترویج و اشاعه تفکر بسیجی در جامعه</h1>
      <address>
        <time datetime="2019-11-24T18:25:39+00:00">24 Nov 2019, 18:25</time>
      </address>
      <p>به گزارش <a href="https://www.mehrnews.com/">خبرنگار مهر</a>، سید علی آقازاده روز یکشنبه در چهارمین اجلاس استانی نماز با عنوان نماز و مدرسه در اراک، با اشاره به گرامیداشت هفته بسیج اظهار داشت: بسیجیان با فرمان تاریخی امام راحل بسیج را تشکیل دادند. </p>
      <p>وی ادامه داد: در تمام فعالیت های رزمی، عمرانی، سازندگی، فرهنگی و مذهبی نماز یک کار بسیجی و تفکر بسیجی منبعث از آموزه های دینی است.</p>
      <p>آقازاده اظهار کرد: جایگاه نماز در طول انقلاب اسلامی رفیع تر شده است و حاصل این نماز ها و فعالیت های مذهبی بنا به فرموده مقام معظم رهبری دانش آموزانی به عنوان آینده سازان کشور هستند که حاصل تربیت معنوی انقلاب اسلامی و پدران و مادرانی اند که تلاش کردند بتوانند یک انسان کامل بپرورانند و حداقل انتظاری که دین از این انسان دارد نماز خواندن با توجه کامل به خالق است.</p>
      <p>استاندار مرکزی گفت: استان مرکزی به واسطه سبقه درخشان در حوزه های دینی، فرهنگی و فریضه نماز از سابقه خوبی برخوردار است.</p>
      <p>آقازاده افزود: در هر نقطه از استان، ادارات، کارخانجات، مدارس، دانشگاه ها و... برپایی نماز جماعت با رونق خوبی همراه است که نشان دهنده عمق نگاه فرهنگی و مذهبی مردم نسبت به این مساله می باشد.</p>
      <p>وی بیان داشت: نماز خواندن در پنج نوبت مانع از ایجاد هر فکر خطا و انحرافی است و اثرات معنوی و مثبتی را بر زندگی افراد می گذارد. اگر نماز با خلوص نیت و قلبی مطمئن برپا شود، بسیاری از درس ها را به ما می آموزد.</p>
      <p>استاندار مرکزی گفت: ائمه اطهار ( ع) همیشه برای برپایی نماز اقدام و بر اهمیت این فریضه مهم تاکید می کردند. باید نسبت به تشویق و ترغیب دیگران به ویژه جوانان به اقامه نماز تلاش کنیم.</p>
    </article>
  </body>
</html>