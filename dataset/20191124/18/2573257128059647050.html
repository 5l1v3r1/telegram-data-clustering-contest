<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/adobe-acrobat-reader-superati-500-milioni-di-download-629581"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T18:00:20+00:00"/>
    <meta property="og:title" content="Adobe Acrobat Reader: superati i 500 milioni di download"/>
    <meta property="og:description" content="Adobe Acrobat Reader ha appena raggiunto i 500 milioni di download. Questa piattaforma è tra le più utilizzate per file PDF."/>
  </head>
  <body>
    <article>
      <h1>Adobe Acrobat Reader: superati i 500 milioni di download</h1>
      <h2>Adobe Acrobat Reader ha appena raggiunto i 500 milioni di download. Questa piattaforma è tra le più utilizzate per file PDF.</h2>
      <address><time datetime="2019-11-24T18:00:20+00:00">24 Nov 2019, 18:00</time> by <a rel="author">Rosalba Varegliano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Adobe-Acrobat-Reader.png"/>
      </figure>
      <p>Se hai mai dovuto visualizzare documenti PDF, ci sono buone probabilità che tu abbia già molta familiarità con <b>Adobe Acrobat Reader.</b> Dopo aver iniziato ad essere disponibile su piattaforme Windows e Mac negli anni ’90, Acrobat Reader è arrivato su dispositivi Android nel 2010.</p>
      <p>Anche con l’arrivo di molte piattaforme alternative, Acrobat Reader è riuscito a rimanere popolare nel tempo. Infatti, ha recentemente raggiunto un traguardo di oltre <b>500 milioni di installazioni sul<a href="https://www.tecnoandroid.it/2019/11/24/android-9-app-gratuite-solo-oggi-da-parte-di-google-sul-play-store-impazzito-628006"> Play Store.</a></b> Non è semplice stabilire record simili quando ci sono tante altre opzioni disponibili sul mercato. In particolar modo, i PDF migliorano i flussi di lavoro personali, scolastici e non solo. Spesso sono una necessità per svariati documenti in quanto più pratici sotto molteplici punti di vista.</p>
      <h3>Adobe Acrobat Reader supera i 500 milioni di installazioni confermando l’ormai noto successo di questa piattaforma</h3>
      <p>I formati dei documenti vengono mantenuti quando condivisi, e il formato è sempre lo stesso, gli elementi non testuali possono essere facilmente integrati, le dimensioni dei file sono relativamente piccole e rispondono bene alla compressione. Inoltre, i PDF funzionano su qualsiasi sistema operativo. Insomma, i vantaggi sono davvero infiniti.</p>
      <p>Con aggiornamenti continui all’app di Adobe, gli utenti possono anche usare i PDF per firmare documenti, aggiungere annotazioni e note adesive, convertire facilmente i file in altri formati e archiviarli nel cloud per una facile accessibilità. L’aggiornamento a un <b>abbonamento a pagamento</b> di Adobe Acrobat Reader sblocca ancora più funzionalità. Vi ricodiamo che se l’app non è già preinstallata sul tuo telefono, prova a cercare manualmente l’aggiornamento più recente.</p>
    </article>
  </body>
</html>