<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013177/%D8%A7%D8%B2-%D8%A2%D8%A8-%D9%BE%D8%A7%DA%A9%DB%8C-%D8%B1%D9%88%DB%8C-%D8%AF%D8%B3%D8%AA-%D8%A7%D8%B3%D8%B1%D8%A7%D8%A6%DB%8C%D9%84-%D8%AA%D8%A7-%D9%85%D9%87%D9%86%D8%AF%D8%B3%DB%8C-%D8%AE%D8%A8%D8%B1-%D8%AF%D8%B1-%D8%A8%DB%8C-%D8%A8%DB%8C-%D8%B3%DB%8C"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T18:28:26+00:00"/>
    <meta property="og:title" content="از آب پاکی روی دست اسرائیل تا مهندسی خبر در بی‌بی‌سی"/>
    <meta property="og:description" content="نماینده ویژه دولت امریکا در امور ایران، از تماس دولت متبوعش با مالکان شبکه های اجتماعی برای إعمال تحریم اینترنتی علیه مقامات ایرانی خبر داد."/>
  </head>
  <body>
    <article>
      <h1>از آب پاکی روی دست اسرائیل تا مهندسی خبر در بی‌بی‌سی</h1>
      <address>
        <time datetime="2019-11-24T18:28:26+00:00">24 Nov 2019, 18:28</time>
      </address>
      <p>
        <i>نماینده ویژه دولت امریکا در امور ایران، از تماس دولت متبوعش با مالکان شبکه های اجتماعی برای إعمال تحریم اینترنتی علیه مقامات ایرانی خبر داد.</i>
      </p>
      <p>به گزارش مشرق، آنچه در پی می‌آید چکیده‌ای است از آخرین اخبار و تحلیل‌های مربوط به تحولات ایران در رسانه‌های بیگانه و برون‌مرزی.</p>
      <p><b> اندیشکده امریکایی شورای اتلانتیک|</b> بازگشت فعالیت‌های هسته‌ای ایران در سایت فردو، از نطنز هم بیشتر تهدیدزا است؛ زیرا این تاسیسات در عمق حدود ۸۰ متری زیر کوه بنا شده و نابودی‌اش برای امریکا بسیار سخت خواهد بود؛ چه برسد به رقبایی مانند اسرائیل که این کار برایشان غیرممکن است.</p>
      <figure>
        <img src="https://cdn.mashreghnews.ir/d/2019/11/24/4/2653325.jpg"/>
      </figure>
      <p><b> نشریه آمریکایی پولیتیکو| </b>در سال ۲۰۱۳ حسن روحانی که هنوز نامزد ریاست جمهوری بود، توانست این دیدگاه را جا بیندازد که راه نجات اقتصاد ایران، سرمایه‌گذاری خارجی است.</p>
      <p>پس از انتخاب شدن، آقای روحانی توانست برجام را به‌دست بیاورد اما سرمایه‌گذاری‌های خارجی حاصل از آن، ناچیز بودند؛ به‌طوری که حتی پیش از خروج دونالد ترامپ از برجام هم در داخل ایران بسیاری از راهگشا بودن سرمایه‌گذاری خارجی دست کشیده بودند.</p>
      <p><b>  دویچه وله|</b> وزیر مشاور در امور خارجه عربستان نسبت به مماشات با جمهوری اسلامی هشدار داد و بار دیگر ادعای دست داشتن ایران در حمله به تأسیسات نفتی آرامکو را تکرار کرد.</p>
      <p>«عادل الجبیر» طی سخنرانی در یازدهمین کنفرانس "گفتگوی منامه" در بحرین گفت: منطقه پس از این حمله‌ها بر سر دوراهی خیر و شر قرار گرفته و باید یکی را انتخاب کند.</p>
      <p><b>  بلومبرگ|</b> نماینده ویژه دولت امریکا در امور ایران، از تماس دولت متبوعش با مالکان شبکه های اجتماعی برای إعمال تحریم اینترنتی علیه مقامات ایرانی خبر داد.</p>
      <p>«برایان هوک» از کمپانی‌های فیسبوک، توییتر و اینستاگرام نام برد و خواهان مسدود شدن حساب‌های کاربری متعلق به رهبر، رئیس‌جمهور و وزیر امور خارجه ایران در این پیام‌رسان‌ها شد.</p>
      <p>به‌گفته رئیس گروه اقدام علیه ایران، مجموعه فشارها با هدف بازگرداندن ایران به میز مذاکره ادامه خواهد یافت.</p>
      <figure>
        <img src="https://cdn.mashreghnews.ir/d/2019/11/24/4/2653323.jpg"/>
      </figure>
      <p><b>بی بی سی فارسی</b> طی روزهای گذشته با استفاده از شیوه‌های تبلیغاتی کوشید رهبر انقلاب را مسؤول گرانی بنزین و عامل نارضایتی عمومی جلوه دهد!</p>
      <figure>
        <img src="https://cdn.mashreghnews.ir/d/2019/11/24/4/2653326.jpg"/>
      </figure>
      <p>
        <b>نمونه مهندسی خبر در رسانه دولتی انگلیس با استفاده از تیتر، تصویر و متن هدفمند</b>
      </p>
      <p>منبع: جام نیوز</p>
    </article>
  </body>
</html>