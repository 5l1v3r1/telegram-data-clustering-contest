<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neaselida.gr/politiki/potami-anastoli-tis-leitoyrgias-toy-meta-apo-4-5-chronia/"/>
    <meta property="og:site_name" content="ΝΕΑ ΣΕΛΙΔΑ"/>
    <meta property="article:published_time" content="2019-11-24T18:46:48+00:00"/>
    <meta property="og:title" content="Ποτάμι: Αναστολή της λειτουργίας του μετά από 4,5 χρόνια"/>
    <meta property="og:description" content="Με ποσοστό 63% υπέρ και 36% κατά, η Μεγάλη Συνάντηση των Αντιπροσώπων του Ποταμιού αποφάσισε την αναστολή της λειτουργίας του"/>
  </head>
  <body>
    <article>
      <h1>Ποτάμι: Αναστολή της λειτουργίας του μετά από 4,5 χρόνια</h1>
      <address>
        <time datetime="2019-11-24T18:46:48+00:00">24 Nov 2019, 18:46</time>
      </address>
      <p>Με ποσοστό <b>63% υπέρ</b> και 36% κατά, η Μεγάλη Συνάντηση των Αντιπροσώπων του <a href="https://neaselida.gr/tag/potami/"><b>Ποταμιού</b> </a>αποφάσισε την <b>αναστολή της λειτουργίας</b> του, επιβεβαιώνοντας και την απόφαση του Πολιτικού Συμβουλίου του Κινήματος λίγες ημέρες νωρίτερα, όταν με συντριπτική πλειοψηφία είχε αποφασίσει υπέρ της αναστολής λειτουργίας.</p>
      <p>Η σημερινή συνεδρίαση του ανώτερου συλλογικού οργάνου του <b>Ποταμιού</b>, διήρκεσε αρκετές ώρες και συμμετείχαν τα 93 από τα 106 μέλη της (ποσοστό 98%).</p>
      <p>«<b>Αναστέλλουμε σήμερα τη λειτουργία μας.</b> Παραμερίζουμε τον εγωισμό μας και στέλνουμε ένα μήνυμα στους 86 χιλιάδες πολίτες που μας ψήφισαν στις ευρωεκλογές. Αλλά και στους 377 χιλιάδες πολίτες που σκίρτησαν μαζί μας την Άνοιξη του ’15» είπε στην ομιλία του ο επικεφαλής του Κινήματος, <a href="https://neaselida.gr/tag/stafros-theodorakis/"><b>Σταύρος Θεοδωράκης</b></a>, στην έναρξη της συνεδρίασης της ΜΕ.ΣΥ.Α.</p>
      <p>«Τους ζητάμε να μη χάσουν αυτό που τους έκανε Ποτάμι. <b>Τους ζητάμε να σκεφθούν αυτά που καταφέραμε.</b> Τα παλιά συνθήματα, οι ρηχές αντιπαραθέσεις, οι αφορισμοί, οι κοκορομαχίες, τα εξυπνακίστικα σχόλια δεν είναι πολιτική» ανέφερε ο κ. Θεοδωράκης και συμπλήρωσε μεταξύ άλλων «Τους ζητάμε, λοιπόν, να βάζουν ψηλά τον πήχη, για τους πολιτικούς. Τους ζητάμε να διεκδικούν, ειλικρίνεια, ευθύτητα, αλήθεια. Ο σπόρος που ρίξαμε, θα φυτρώσει ξανά».</p>
      <p>Τέλος, ο<b> κ. Θεοδωράκης</b> ανέφερε ακόμα ότι το Ποτάμι ζητά από το υπουργείο Εσωτερικών «να σταματήσει η οποιαδήποτε επιδότηση του Ποταμιού» και πως «Ό,τι λεφτά μας αναλογούν μέχρι τις ευρωεκλογές του 2023, ζητάμε να προστεθούν και αυτά στα 500.000 που δώσαμε για <b>υποτροφίες στο ΕΚΠΑ</b>».</p>
      <related>
        <a href="https://neaselida.gr/politiki/pasok-oi-allages-sto-katastatiko-proedros-o-eklegmenos-proedros-toy-kinal/"/>
      </related>
    </article>
  </body>
</html>