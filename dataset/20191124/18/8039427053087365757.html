<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963423"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T18:52:29+00:00"/>
    <meta property="og:title" content="రైస్‌ మిల్లులకు జియో ట్యాగింగ్‌"/>
    <meta property="og:description" content="ADVT"/>
  </head>
  <body>
    <article>
      <h1>రైస్‌ మిల్లులకు జియో ట్యాగింగ్‌</h1>
      <address>
        <time datetime="2019-11-24T18:52:29+00:00">24 Nov 2019, 18:52</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> ఖరీఫ్‌ సీజన్‌లో వచ్చిన ధాన్యాన్ని మిల్లులకు తరలించడం ప్రారంభమైంది. ప్రభుత్వ ధాన్యం కొనుగోలుచేయడం తర్వాత మిల్లర్లకు క్లస్టమ్‌ మిల్లింగ్‌ రైస్‌ (సీఎంఆర్‌) ఇవ్వడం ప్రారంభమైంది. ధాన్యం కేటాయించిన తర్వాత మిల్లుల్లో ఏ విధమైన అక్రమాలుచోటు చేసుకోకుండా ఎప్పటికప్పుడు పర్యవేక్షణ చేసేందుకు పౌరసరఫరాలశాఖ సన్నాహాలు చేస్తోంది. అందులో భాగంగానే ప్రతి రైస్‌మిల్లుకు జియోట్యాగింగ్‌తో అనుసంధానం చేస్తున్నారు. భూ భౌతిక నిర్ణీత స్థలాన్ని పౌరసరఫరాలశాఖ సమాచార వ్యవస్థతో అనుసంధానం చేస్తున్నారు. రైస్‌ మిల్లుల జియోట్యాగింగ్‌ చేశామని పౌరసరఫరాలశాఖ డిప్యూటీ తహసిల్ధార్‌ మాచన రఘునందన్‌ తెలిపారు. మహబూబాబాద్‌ జిల్లాలోని కేసముద్రంలో పలు రైస్‌ మిల్లులను అవి ఉన్న చోటు న ఉంచి ఫోటో తీసి జియోట్యాగింగ చేశారు. ఈ సాంకేతిక సౌలభ్యం వల్ల రైతుల నుంచి ధాన్యం కొనుగోలు కేంద్రాల ద్వారా సేకరించిన ధాన్యం రైతుల సురక్షితంగా నిర్ధేశించిన మిల్లులకు చేరుతున్నాయా?లేదా? అనేది ఎప్పటికప్పుడు అధికారులు తెలుసుకునేందుకు వెసులుబాటు ఉంటుందని అన్నారు.</p>
      <p> </p>
      <p>రైస్‌మిల్లు అడవిలో ఉన్నా....లేదా ధాన్యం రవాణా చేస్తున్న వాహనం దారి తప్పినా జియో ట్యాగింగ్‌తో ఆవాహనం ఎక్కడ ఉందనేది సులువుగా తెలుస్తుందని తెలిపారు. జిల్లా పౌరసరఫరాల అధికారి ఆదేశాల మేరకు జియో ట్యాగింగ్‌ జరిపినట్టు తెలిపారు. ట్యాగింగ్‌ ద్వారా రైస్‌ మిల్లులను వాటి ఉనికిని అంతర్జాలం ద్వారా ఎక్కడి నుంచయినా తెలుసుకునేందుకు అవకాశం ఉంటుంది. అలాగే. వాహనాలు సైతం జీపీఎస్‌ వ్యవస్ధను కలిగి ఉండడం వల్ల ధాన్యం రవాణా నిర్ధేశిత మార్గం ద్వారా చేరాల్సిన మిల్లుకు స్పష్టమైన సమాచార వ్యవస్థ ఉపయోగించి చేరుకుంటాయని అధికారులు తెలిపారు. రైస్‌ మిల్లులు సైతం ఈ సాంకేతిక వ్యవస్ధతో అనుసంధానం చేయబడి ఉండడం వల్ల మిల్లుకు ధాన్యం రవాణా, పూర్తిగా సమాచార వ్యవస్థ నియంత్రణలో ఉంటుందని అధికారులు వివరించారు. గందగరోళం లేకుండా అంతా సజావుగా సాగేలా సాంకేతిక పరిజ్ఞానాన్ని ఉపయోగించి మిల్లులకు , రవాణా వాహనాలకు ఎంతో ఉపయుక్తంగా ఈ విధానం ఉపయోగ పడుతుందని అధికారులు తెలిపారు.</p>
    </article>
  </body>
</html>