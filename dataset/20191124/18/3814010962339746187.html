<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/prostikhme-se-s-aktora-vasil-dimitrov"/>
    <meta property="og:site_name" content="Новини БНТ"/>
    <meta property="article:published_time" content="2019-11-24T18:40:00+00:00"/>
    <meta property="og:title" content="Простихме се с актьора проф. Васил Димитров"/>
    <meta property="og:description" content="Простихме се с един от доайените на театъра и българското кино - Васил Димитров. Актьорът, режисьор и педагог ни напусна на 85-годишна възраст, на 21..."/>
  </head>
  <body>
    <article>
      <h1>Простихме се с актьора проф. Васил Димитров</h1>
      <address><time datetime="2019-11-24T18:40:00+00:00">24 Nov 2019, 18:40</time> by <a rel="author">Айше Сали</a></address>
      <p>
        <b>Простихме се с един от доайените на театъра и българското кино - Васил Димитров. Актьорът, режисьор и педагог ни напусна на 85-годишна възраст, на 21 ноември. Ще го запомним с ролите от сцената на Драматичния театър „Адриана Будевска" - Бургас, Младежкия театър, театър „Сълза и смях", както и на екрана в монго роли , сред които във "Войната на таралежите", "На всеки километър", "Дунав мост", "Четвърта власт".</b>
      </p>
      <figure>
        <video src="https://nws2.bnt.bg/p/p/s/psn241119-20-proshtavane-prof-v-dimitrov-x264-726396.mp4"/>
      </figure>
      <blockquote>Проф. Здравко Митков, режисьор: Познавам Васко като един изключително талантлив, етичен, спокоен актьор, който ни подаряваше на хората, които работихме с него, топли и човешки характери.</blockquote>
      <blockquote>Атанас Киряков, режисьор: Финяга в истинския смисъл на думата. Страшен фен на киното.</blockquote>
      <blockquote>Снежина Петрова, актриса: Владееше началото, края на текста, паузите в него. Мисля, че прочете своя текст по най-красивия начин. Днес се сбогуваме с него. Скромно, какъвто беше той.</blockquote>
      <blockquote>Юрий Дачев, режисьор: В това, с което ще го помним, някак си неотделимо вървят и добротата, и големия му талант, и изключителната му интелигентност, което го прави представител на рядка група в българския театър и кино.</blockquote>
      <related>
        <a href="http://news.bnt.bg/bg/a/pochina-aktort-vasil-dimitrov"/>
      </related>
    </article>
  </body>
</html>