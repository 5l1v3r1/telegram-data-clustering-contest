<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/athlitismos/arthro/o_atromitos_ektelese_ton_ofi_stis_kathysteriseis-589315/"/>
    <meta property="og:site_name" content="Real.gr"/>
    <meta property="article:published_time" content="2019-11-24T18:51:00+00:00"/>
    <meta property="og:title" content="Έσπασαν όλα τα ρεκόρ: Περισσότεροι από 42.000 θεατές στο Μεξικό παρακολούθησαν τον αγώνα του Φέντερερ με τον Ζβέρεφ"/>
    <meta property="og:description" content="Με γκολ του Γιακουμάκη στο 5ο λεπτό των καθυστερήσεων, ο Ατρόμητος επιβλήθηκε 2-1 του ΟΦΗ στο Περιστέρι."/>
  </head>
  <body>
    <article>
      <h1>
        <a href="https://www.real.gr/athlitismos/arthro/espasan_ola_ta_rekor_perissoteroi_apo_42_000_theates_sto_meksiko_parakolouthisan_ton_agona_tou_fenterer_me_ton_zberef-589303/">Έσπασαν όλα τα ρεκόρ: Περισσότεροι από 42.000 θεατές στο Μεξικό παρακολούθησαν τον αγώνα του Φέντερερ με τον Ζβέρεφ</a>
      </h1>
      <address><time datetime="2019-11-24T18:51:00+00:00">24 Nov 2019, 18:51</time> by <a rel="author">ant1news.gr</a></address>
      <p>
        <b>Με γκολ του Γιακουμάκη στο 5ο λεπτό των καθυστερήσεων, ο Ατρόμητος επιβλήθηκε 2-1 του ΟΦΗ στο Περιστέρι.</b>
      </p>
      <p>Οι γηπεδούχοι προηγήθηκαν στο 3΄ με τον Μανούσο, για να ισοφαρίσουν προσωρινά οι Κρητικοί με τον Ναμπί στο 21ο λεπτό. Δύο δοκάρια είχε ο Ατρόμητος στην ίδια φάση (27΄) με τους Ενσικουλού και Ρόκα, ενώ ο ΟΦΗ είχε δοκάρι στο 72΄ με τον Σεμέδο.</p>
      <p>Με τους Κορακάκη - Οφρυδόπουλο να κάθονται στον πάγκο του Ατρόμητου μετά την απομάκρυνση του Αναστασίου, οι Περιστεριώτες ήθελαν ένα δυνατό ξεκίνημα απέναντι στον ΟΦΗ. Μάλιστα ευτύχησαν να προηγηθούν μόλις στο 3΄, όταν ο Μανούσος νίκησε κατά κράτος τον Κουτρουμπή και με ωραίο πλασέ έκανε το 1-0.</p>
      <p>Η απάντηση των Κρητικών δεν άργησε να έρθει. Στο 21΄ ο Ναμπί με ένα εκπληκτικό σουτ έφερε εκ νέου το παιχνίδι στα ίσα.</p>
      <p>Έξι λεπτά αργότερα οι γηπεδούχοι έχασαν μοναδική ευκαιρία να σκοράρουν, αλλά οι προσπάθειες των Ενσικουλού και Ρόσα, στην ίδια φάση σταμάτησαν στο δοκάρι! Στο 51΄ ήταν η σειρά του ΟΦΗ να χάσει μοναδική ευκαιρία. Ο Σεμέδο έκανε το σουτ, αλλά ο Γούτας έδιωξε την μπάλα λίγο πριν καταλήξει στα δίχτυα. Στο 72΄ ο ΟΦΗ είχε δοκάρι με τον Σεμέδο, χάνοντας ακόμα μια ευκαιρία να σκοράρει.</p>
      <p>Στο τελευταίο λεπτό του αγώνα ο Ενσικουλού έβγαλε την σέντρα, ο Γιακουμάκης με προβολή έκανε το 2-1 και ο Ατρόμητος, μετά από δύο συνεχόμενες ήττες, πήρε τη νίκη.</p>
      <p>
        <b>Οι συνθέσεις των δύο ομάδων:</b>
      </p>
      <p><b>Ατρόμητος</b> (Κορακάκης - Οφρυδόπουλος): Μέγερι, Γκάλο, Ρισβάνης, Γούτας, Ταλόσα, Μπαένα, Ανδρούτσος (73΄ Βέλλιος), Χαρίσης, Ενσικουλού, Ρόσα (61΄ Γιακουμάκης), Μανούσος (85΄ Ούμπιδες).</p>
      <p><b>ΟΦΗ</b> (Σίμος): Σωτηρίου, Μαρινάκης, Κουτρουμπής, Γιαννούλης, Μπράουν, Σακόρ, Νέιρα, Ναμπί (87΄ Στάικος), Σεμέντο (90΄ Σόουζα), Τσιλιανίδης, Μάνος (65΄ Φιγκεϊρέδο).</p>
    </article>
  </body>
</html>