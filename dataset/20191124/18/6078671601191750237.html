<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/probi-tymor-metod-1618713.html"/>
    <meta property="og:site_name" content="Cross"/>
    <meta property="article:published_time" content="2019-11-24T18:36:00+00:00"/>
    <meta property="og:title" content="Нова технология може да замени тъканната биопсия"/>
    <meta property="og:description" content="/КРОСС/ Израелски изследователи са разработили нова технология за тъканни проби, която може да замени болезнените и рискови биопсии, пише БТА. Новаторският подход е базиран върху метода на електропорация."/>
  </head>
  <body>
    <article>
      <h1>Нова технология може да замени тъканната биопсия</h1>
      <address>
        <time datetime="2019-11-24T18:36:00+00:00">24 Nov 2019, 18:36</time>
      </address>
      <p>/КРОСС/ Израелски изследователи са разработили нова технология за тъканни проби, която може да замени болезнените и рискови биопсии, пише БТА. Новаторският подход е базиран върху метода на електропорация.</p>
      <p>Лечението на рака обикновено започва с тъканна биопсия, което може да доведе до локални поражения, кървене, възпаление и стрес, както и да повиши риска от метастази. Друг недостатък на тази медицинска процедура, че взетите по този начин проби са локални и не осигуряват подробна карта на целия тумор.</p>
      <p>Новият метод спестява тези негативни последствия, използвайки електрическо поле за увеличаване на пропускливостта на клетъчната мембрана. За целите на изследването учените са използвали електропорация за извличане на протеини и РНК от нормални човешки тъкани, включително чернодробни, както и от модел на чернодробен рак при мишки.</p>
      <p>Изследователите са установили, че молекулярните профили на тъканните проби са надеждни и точни. За разлика от биопсиите, новият метод не уврежда тъканите и може да установи наличието на тумор в орган, дори точното му местонахождение да е неизвестно.</p>
    </article>
  </body>
</html>