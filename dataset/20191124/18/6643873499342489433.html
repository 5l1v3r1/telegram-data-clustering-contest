<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/zGw7B4/nilsens-styggeste-tap-branns-skrekkhoest-fortsetter"/>
    <meta property="og:site_name" content="Bergens Tidende"/>
    <meta property="article:published_time" content="2019-11-24T18:48:44+00:00"/>
    <meta property="og:title" content="Brann ble totalydmyket av bunnlag: – Aldri vært så flau før"/>
    <meta property="og:description" content="Lars Arne Nilsen har hatt svake høstsesonger med Brann, men aldri så stygge enkeltkamper som søndagens."/>
  </head>
  <body>
    <article>
      <h1>Brann ble totalydmyket av bunnlag: – Aldri vært så flau før</h1>
      <h2>Lars Arne Nilsen har hatt svake høstsesonger med Brann, men aldri så stygge enkeltkamper som søndagens.</h2>
      <address><time datetime="2019-11-24T18:48:44+00:00">24 Nov 2019, 18:48</time> by <a rel="author">Mads Bøyum</a></address>
      <p>
        <b>STRØMSGODSET - BRANN 6–0</b>
      </p>
      <p><b>Drammen:</b> Tidligere i sesongen fikk Brann mye ros for sterke borteresultater.</p>
      <p>Men det er lenge siden årets første høstdag. 1. september, i Lillestrøm, var forrige gang Brann vant utenfor Bergen.</p>
      <p>Mot Strømsgodset søndag ble Lars Arne Nilsens lag ydmyket.</p>
      <p>– Jeg tror aldri jeg har vært så flau før. Det er bare å beklage til supporterne, sa Veton Berisha etter kampen.</p>
      <p>– Det var en katastrofal kamp, sier Bismar Acosta, som får bunnkarakteren 1 på BT-børsen.</p>
      <p>Til pause sto det 4–0. Da hadde Godset brent flere store sjanser. Til slutt ble resultatet 6–0.</p>
      <p>
        <a href="https://www.bt.no/sport/i/JowxaX/brann-boersen-etter-skandalekampen-han-fremsto-som-en-junior">Les også<br/>Brann-børsen etter skandalekampen: «Han fremsto som en junior»</a>
      </p>
      <p>– Brann er tafatte i forsvarsspillet sitt. Både én-mot-én og som kollektiv, er det åpent i alle retninger, sa Eurosports kommentator Tor Ole Skullerud.</p>
      <p>Siden seieren mot LSK, for en års tid siden, har Brann spilt fem bortekamper. På de fire første ble det ett mål og to poeng.</p>
      <p>Samtidig: Bare LSK har vært i svakere form enn Strømsgodset. Drammenserne hadde seks strake uten seier før Brann-kampen.</p>
      <p>Brann tapte 0–6 også i 2007, mot Lyn, men da ble det seriegull. Under Lars Arne Nilsen var 1–5 mot Molde - og Erling Braut Haaland - i fjor det styggeste tapet.</p>
      <p>
        <a href="https://www.bt.no/sport/i/aw0wpd/brann-scorer-nesten-ikke-maal-slik-haaper-angriperne-aa-snu-trenden">Les også<br/>Brann scorer nesten ikke mål. Slik håper angriperne å snu trenden.</a>
      </p>
      <figure>
        <img src="https://images.sacdn.no/v2/images/5a2a643a-1bba-4e77-815a-84da8393989b?fit=crop&amp;h=1266&amp;w=1900&amp;s=71a3a7913d63a850daa18720fe760fc402fd5fca"/>
        <figcaption>NULL POENG: Nilsen (bak) var tydelig misfornøyd med sitt lag i Drammen.<cite>Terje Bendiksby, NTB Scanpix</cite></figcaption>
      </figure>
      <h3>Bamba var nær</h3>
      <p>Seks minutter ut i kampen mot Godset var det nær utrolig at Brann ikke havnet under. En sjansebonanza endte med at Strømsgodsets Moses Mawa headet over fra kort hold.</p>
      <p>Da et snaut kvarter var spilt, ble Daouda Bamba frekt spilt gjennom for Brann, men en utrusende hjemmemålvakt hindret scoring. Samme Bamba skjøt hardt like utenfor etter 18 minutter.</p>
      <p>Imellom Bamba-sjansene burde Godset igjen scoret, etter en corner. Igjen slapp Brann unna.</p>
      <details>
        <summary>Fakta<br/>Strømsgodset - Brann 6–0 (4–0)</summary>
        <p>Eliteserien menn 29. runde</p>
        <p>Marienlyst stadion, Drammen</p>
        <p><b>DOMMER</b>: Svein Oddvar Moen</p>
        <p>
          <b>GULT KORT:</b>
        </p>
        <p><b>MÅL</b>: 1–0: Moses Dramwi Mawa (21.), 2–0: Lars-Jørgen Salvesen (37.), 3–0: Duplexe Tchamba (39.), 4–0: Lars-Jørgen Salvesen (43.), 5–0: Kristoffer Tokstad (48.), 6–0: Herman Stengel (66.).</p>
        <p><b>Brann (4–3–3): </b>Håkon Opdal- Gilli ólantsson, Bismar Acosta, Christian Eggen Rismark, Ruben Kristiansen – Fredrik Haugen, Ruben Yttergård Jenssen (Sander Marthinussen fra 77'), Kristoffer Barmen – Thomas Grøgaard (Andreas Mjøs fra 86), Daouda Bamba, Veton Berisha (Mikal Kvinge fra 77')</p>
      </details>
      <figure>
        <img src="https://images.sacdn.no/v2/images/093edd0f-7b44-41c5-974d-f455d69d1fea?fit=crop&amp;h=1362&amp;w=1900&amp;s=1d092a15876aa88f36be90ee0929133847faad40"/>
        <figcaption>IGJEN OG IGJEN OG IGJEN: Slik så det ut stadig vekk på Marienlyst søndag.<cite>Terje Bendiksby, NTB Scanpix</cite></figcaption>
      </figure>
      <h3>Mål på mål</h3>
      <p>Det gjorde de ikke da omgangen var nesten halvveis. Mawa timet et løp fra midtbanen perfekt og ble spilt nydelig gjennom. Han rundlurte Bismar Acosta og skjøt ballen i nettet bak Håkon Opdal, keeperen som har reddet Brann i mange slike situasjoner i år.</p>
      <p>Ikke denne gangen: 1–0 til Godset.</p>
      <p>34 minutter spilte hjemmelaget igjen rundt Brann, men nå var Acosta på plass og skled ballen til corner.</p>
      <p>Lettelsen var midlertidig. Lars Jørgen Salvesen gjorde 2–0 etter pasning fra Mawa. En frekk chip over Opdal.</p>
      <p>3–0 kom da Duplexe Tchamba utnyttet at Brann var passive på en dødball.</p>
      <p>4–0 fulgte: Salvesen gjorde det igjen.</p>
      <p>Målene kom med et par minutters mellomrom. Brann, med rykte for å være «de hjelpesløses hjelper», viste at de fortsatt kan være det.</p>
      <p>I pausen sa trener Nilsen på TV at Brann ikke skulle slippe inn flere mål. Det holdt i to minutter. Kristoffer Tokstad scoret.</p>
      <p>6–0 kom senere, et flott langskudd av Herman Stengel.</p>
      <p>Brann-marerittet stoppet der. Strømsgodsets kamp mot nedrykk fortsetter en helg til. Der de kan tape divisjonsstatusen, kan Brann bare tape mer ære og et par tabellplasseringer rundt midten.</p>
      <related>
        <h4>Les også</h4>
        <a href="https://www.bt.no/sport/i/rA4gge/det-er-mange-grunner-til-at-brann-ikke-scorer-angripernes-kvalitet-e"/>
        <a href="https://www.bt.no/sport/i/pLx0nR/midtstopperen-kobles-til-brann-dette-sier-jakob-glesnes-om-en-mulig-o"/>
        <a href="https://www.bt.no/sport/i/6jeVmO/brann-treneren-om-at-mange-supportere-vil-ha-ham-sparket-haaper-folk"/>
        <a href="https://www.bt.no/sport/i/Vbr1Q1/hyller-branns-nye-spiss-blant-de-beste-avslutterne-jeg-har-sett"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/nyheter/lokalt/i/3JKE5d/vurderer-aa-vrake-tunnelprosjekt-paa-grunn-av-hoeye-bompenger"/>
        <a href="https://www.bt.no/kultur/i/Jowx96/uforstaaelig-at-saa-mange-gaar-i-pausen-paa-peer-gynt-dub"/>
        <a href="https://www.bt.no/sport/i/3JKEp9/trenerens-stilling-kan-ikke-vaere-ferdigsnakket-ikke-naar-brann-rakner"/>
        <a href="https://www.bt.no/nyheter/lokalt/i/BR4lRQ/bjarne-48-har-faatt-en-sproeyte-i-maaneden-i-ett-aar-og-er-stoffri-de"/>
        <a href="https://www.bt.no/utenriks/i/qL81pe/dronningen-avlyser-prins-andrews-60-aarsfest"/>
      </related>
      <ol>
        <li>
          <a href="https://www.bt.no/tag/SK_Brann">SK Brann</a>
        </li>
        <li>
          <a href="https://www.bt.no/tag/Eliteserien">Eliteserien</a>
        </li>
      </ol>
    </article>
  </body>
</html>