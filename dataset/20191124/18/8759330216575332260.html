<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905049/var-in-de-fout-bij-moeskroen-krc-genk-lijn-w-r-niet-juist-getrokken-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="VAR in de fout bij Moeskroen - KRC Genk: &quot;Lijn wéér niet juist getrokken&quot;"/>
    <meta property="og:description" content="KRC Genk bleef zaterdag steken op een 2-2 tegen Moeskroen. De late goal van Paul Onuachu werd afgekeurd voor buitenspel, maar Hein Vanhaezebrouck stelt zich vragen bij de lijn die werd getrokken bij de VAR."/>
  </head>
  <body>
    <article>
      <h1>VAR in de fout bij Moeskroen - KRC Genk: "Lijn wéér niet juist getrokken"</h1>
      <address>
        <time datetime="2019-11-24T18:00:00+00:00">24 Nov 2019, 18:00</time>
      </address>
      <p>
        <b>KRC Genk bleef zaterdag steken op een 2-2 tegen Moeskroen. De late goal van Paul Onuachu werd afgekeurd voor buitenspel, maar Hein Vanhaezebrouck stelt zich vragen bij de lijn die werd getrokken bij de VAR.</b>
      </p>
      <p>"Die lijn is wéér niet juist getrokken", zucht een geërgerde Vanhaezebrouck bij <i>Play Sports.</i> "Ze trekken de lijn aan de hielen van de verdediger van Moeskroen, maar die speler loopt achteruit dus eigenlijk moeten ze het zitvlak gebruiken. Die lijn is helemaal niet correct getrokken."</p>
      <p>Vanhaezebrouck gelooft wel dat Onuachu wel degelijk buitenspel stond toen hij de 2-3 maakte. "Ik denk dat het nipt buitenspel was, zijn schouder lijkt toch iets verder. Maar die lijn is weeral fout getrokken. En dan kunnen we wel discussiëren over Engeland, maar daar zijn ze toch iets beter bezig dan hier."</p>
      <p>KRC Genk kon zo de eerste wedstrijd onder coach Hannes Wolf niet winnen. Volgende week wachten wedstrijden tegen Salzburg en STVV.</p>
      <aside>Lees meer<br/><a href="https://www.voetbalprimeur.be/nieuws/905031/dramatisch-nieuws-voor-genk-seizoen-van-heynen-zit-er-nu-al-op-.html?itm_source=www.voetbalprimeur.be&amp;itm_medium=highlighted-content">Dramatisch nieuws voor Genk: 'Seizoen van Heynen zit er nu al op'</a></aside>
    </article>
  </body>
</html>