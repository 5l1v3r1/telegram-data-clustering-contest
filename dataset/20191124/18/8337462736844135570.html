<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/himachal-latest/mandi/daher-premier-cricket-league-start-in-sundernagar.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-24T18:10:00+00:00"/>
    <meta property="og:title" content="सुंदरनगरः डैहर में डीपीएल सीजन-सात शुरू, 7 टीमें लेंगी भाग ,देखें वीडियो"/>
    <meta property="og:description" content="सोहन लाल ठाकुर ने डीपीएल प्रबंधन को स्वेच्छा से 25 हज़ार रुपए की राशि भेंट की और रिबन काटकर डीपीएल सीजन 7 के पहले मुकाबले का शुभारंभ भी किया गया।"/>
  </head>
  <body>
    <article>
      <h1>सुंदरनगरः डैहर में डीपीएल सीजन-सात शुरू, 7 टीमें लेंगी भाग ,देखें वीडियो</h1>
      <h2>सीजन 7 की डीपीएल पत्रिका का भी विमोचन किया</h2>
      <address>
        <time datetime="2019-11-24T18:10:00+00:00">24 Nov 2019, 18:10</time>
      </address>
      <p><b>सुंदरनगर।</b> मंडी जिला के सुंदरनगर के डैहर में आईपीएल की तर्ज पर पिछले छह वर्ष से जारी डैहर प्रीमियर क्रिकेट लीग के सातवें सीजन का शुभारंभ हो गया। डीपीएल सीजन 7 के शुभारंभ अवसर पर सुंदरनगर के पूर्व विधायक सोहन लाल ठाकुर ने मुख्यातिथि के रूप में शिरकत की। डीपीएल आयोजन समिति के अध्यक्ष राजकुमार शर्मा व अन्य सदस्यों समेत प्रतिभागी खिलाड़ियों ने फूल मालाएं पहनाकर मुख्यतिथि का भव्य स्वागत अभिनंदन किया गया। डीपीएल सीजन 7 में कुल 7 टीमों में 150 के करीब युवा खिलाड़ी भाग ले रहे हैं। करीब तीन महीने तक चलने वाले डीपीएल सीजन 7 के सभी मैच डैहर स्कूल ग्राउंड में होंगे। इस मौके पर सीजन 7 की डीपीएल पत्रिका का भी विमोचन किया गया। मुख्यतिथि सोहन लाल ठाकुर ने डीपीएल प्रबंधन को स्वेच्छा से 25 हज़ार रुपए की राशि भेंट की और रिबन काटकर डीपीएल सीजन 7 के पहले मुकाबले का शुभारंभ भी किया गया। डीपीएल सीजन 7 के आगाज के साथ ही पहला मैच स्नेहल इंफ्रा कॉम और जोधा इलेवन टीम के मध्य खेला गया। डीपीएल सीजन 7 में इस मर्तबा खिलाड़ियों की टीम मालिकों द्वारा खुली बोली लागकर अपनी अपनी टीम में शामिल किया गया है।</p>
      <figure>
        <iframe src="https://www.youtube.com/embed/lAp3BUbS27k" width="620" height="349" data-service="Youtube" scrolling="no"/>
      </figure>
      <h3>
        <a href="https://bit.ly/2o1uDv9">हिमाचल और देश-दुनिया की ताजा अपडेट के लिए join करें हिमाचल अभी अभी का Whats App Group… </a>
      </h3>
      <p>मुख्यातिथि सोहन लाल ठाकुर ने अपने संबोधन में कहा कि ग्रामीण क्षेत्रों के युवाओं में छुपी खेल प्रतिभा को तराशने व मंच प्रदान करने के लिए डीपीएल प्रबंधन की भरपूर प्रशंसा की। उन्होंने कहा कि आईपीएल की तर्ज पर ग्रामीण स्तर पर डीपीएल क्रिकेट करवाना एक बहुत बड़ी बात है। इससे ग्रामीण स्तर की खिलाड़ियों को अपना हुनर दिखाने का मौका मिलेगा और वही अगर यहां अच्छा प्रदर्शन करते हैं तो उन्हें प्रदेश की टीम भी शामिल होने का मौका मिल सकता है।</p>
      <figure>
        <a href="https://hppcb.nic.in/">
          <img src="https://himachalabhiabhi.com/wp-content/uploads/2019/10/happy-diwali-3.jpg"/>
        </a>
      </figure>
      <h3>
        <a href="https://tiny.cc/yvph6y">हिमाचल अभी अभी Mobile App का नया वर्जन अपडेट करने के लिए इस link पर Click करें… </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/latest-news/people-encroaching-by-making-illegal-shops-on-the-roadside-in-tattapani-at-karsog.html"/>
        <a href="https://himachalabhiabhi.com/himachal-latest/himachal/jnnurm-bus-tires-open-in-karsog-mandi.html"/>
        <a href="https://himachalabhiabhi.com/himachal-latest/himachal/overloading-in-private-bus-in-sunder-nagar.html"/>
        <a href="https://himachalabhiabhi.com/himachal-latest/mandi/bbmb-is-spreading-pollution-in-the-area-by-burning-garbage-openly-in-sundernagar.html"/>
        <a href="https://himachalabhiabhi.com/latest-news/cm-jai-ram-thakur-reached-home-and-attend-his-nephew-marriage.html"/>
        <a href="https://himachalabhiabhi.com/latest-news/army-recruitment-written-exam-on-19-january-in-mandi.html"/>
      </related>
    </article>
  </body>
</html>