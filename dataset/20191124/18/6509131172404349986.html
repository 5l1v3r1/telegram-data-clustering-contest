<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321912/Schenk-gefrustreerd-na-nederlaag-bij-VVV-Venlo-Nu-moeten-we-weer-naar-beneden-kijken"/>
    <meta property="og:site_name" content="RTV Oost"/>
    <meta property="article:published_time" content="2019-11-24T18:37:56+00:00"/>
    <meta property="og:title" content="Schenk gefrustreerd na nederlaag bij VVV-Venlo: ''Nu moeten we weer naar beneden kijken''"/>
    <meta property="og:description" content="Xandro Schenk baalt gigantisch van de 2-1 nederlaag van FC Twente bij VVV-Venlo. De Enschede&amp;euml;rs hadden goede zaken kunnen doen met het oog op de ranglijst, maar blijven nu op achttien punten uit veertien wedstrijden steken."/>
  </head>
  <body>
    <article>
      <h1>Schenk gefrustreerd na nederlaag bij VVV-Venlo: ''Nu moeten we weer naar beneden kijken''</h1>
      <address>
        <time datetime="2019-11-24T18:37:56+00:00">24 Nov 2019, 18:37</time>
      </address>
      <slideshow>
        <figure>
          <img src="https://imgo.rgcdn.nl/7ddf2c6521064aec999229c8b4eee5c2/opener/Xandro-Schenk-na-afloop-van-VVV-Venlo-FC-Twente.jpg?v=4YwSkM-S9UnHxMiUIgxzTg2"/>
        </figure>
        <figure>
          <img src="https://imgo.rgcdn.nl/4bc76613dc234baa88cf23d99daa3c64/opener/Xandro-Schenk-Foto-Pro-Shots.jpg?v=VKeYBGst6GaleaJe_0xqoA2"/>
        </figure>
        <figure>
          <img src="https://imgo.rgcdn.nl/4bc76613dc234baa88cf23d99daa3c64/opener/Xandro-Schenk-Foto-Pro-Shots.jpg?v=VKeYBGst6GaleaJe_0xqoA2"/>
        </figure>
        <figcaption>Xandro Schenk (Foto: Pro Shots)</figcaption>
      </slideshow>
      <p>Xandro Schenk baalt gigantisch van de 2-1 nederlaag van FC Twente bij VVV-Venlo. De Enschedeërs hadden goede zaken kunnen doen met het oog op de ranglijst, maar blijven nu op achttien punten uit veertien wedstrijden steken. </p>
      <p>"In vijf minuten geven we veel te gemakkelijk twee goals weg. Dan wordt het heel lastig. We speelden heel goed en kregen kansen, maar die maakten we niet. Toen kregen we ze uit het niets ineens tegen", zegt Schenk na afloop. "We wisten dat VVV erop zou klappen, mede doordat ze een nieuwe trainer hebben. We hadden de gehele wedstrijd de controle, maar we geven de doelpunten gewoon weg."</p>
      <p>Door de nederlaag zakt FC Twente naar de twaalfde plek op de ranglijst. Het gat met nummer zeventien ADO Den Haag is maar zeven punten. "We hadden hier goede zaken kunnen doen. Maar dat hebben we niet gedaan. We hadden een gaatje kunnen slaan, maar nu moeten we weer naar beneden kijken", aldus Schenk.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Schenk+gefrustreerd+na+nederlaag+bij+VVV-Venlo%3a+%27%27Nu+moeten+we+weer+naar+beneden+kijken%27%27">06 - 57 03 33 33</a>.</aside>
    </article>
  </body>
</html>