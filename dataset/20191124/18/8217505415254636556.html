<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corsedimoto.com/motomondiale/moto2-eg-00-ha-scelto-augusto-fernandez-per-il-2020/"/>
    <meta property="og:site_name" content="Corsedimoto"/>
    <meta property="article:published_time" content="2019-11-24T18:08:41+00:00"/>
    <meta property="og:title" content="Moto2: EG 0,0 ha scelto Augusto Fernández per il 2020"/>
    <meta property="og:description" content="EG 0,0 Marc VDS ha completato la formazione per il 2020. Il secondo pilota è Augusto Fernández, che quindi affiancherà Lowes fin dai test a Valencia."/>
  </head>
  <body>
    <article>
      <h1>Moto2: EG 0,0 ha scelto Augusto Fernández per il 2020</h1>
      <h2>EG 0,0 Marc VDS ha completato la formazione per il 2020. Il secondo pilota è Augusto Fernández, che quindi affiancherà Lowes fin dai test a Valencia.</h2>
      <address><time datetime="2019-11-24T18:08:41+00:00">24 Nov 2019, 18:08</time> by <a rel="author" href="https://www.corsedimoto.com/author/dtamantini/" target="_blank">Diana Tamantini</a></address>
      <p>EG 0,0 Marc VDS ha completato la sua formazione per la prossima stagione. <b>Augusto Fernández</b>, nonostante il precedente rinnovo con il team di Sito Pons per il 2020, è il secondo pilota della squadra di Marc van der Straten. <a href="https://www.corsedimoto.com/motomondiale/sandro-cortese-al-posto-di-alex-marquez-in-moto2/">Si ipotizzava Cortese</a>, ma c’è stato un cambio di rotta. Il giovane spagnolo rileva il posto lasciato di libero da Alex Márquez, affiancherà Sam Lowes già nei <a href="https://www.corsedimoto.com/motomondiale/moto2-moto3-ultimi-test-privati-valencia/">test a Valencia</a>. Il 2019 è stato il suo primo anno completo: ha conquistato tre vittorie, altri due podi ed una pole position, che gli sono valsi il 5° posto finale.</p>
      <p><i>“Sono lieto di questa opportunità”</i> ha detto <b>Augusto Fernández</b>. <i>“Continuare a crescere in un grande team come questo è un sogno che si realizza. Il mio obiettivo è dare il massimo e lavorare duramente per lottare per la vittoria. Voglio avere l’occasione di lottare per il titolo. Ringrazio Marc van der Straten, la squadra e gli sponsor per la grande fiducia in me. Farò in modo di non deluderli.”</i></p>
      <p><i>“Quest’anno ha dimostrato di essere uno dei migliori in pista”</i> ha aggiunto il boss EG 0,0 Marc VDS. <i>“È riuscito a lottare con piloti di ben maggiore esperienza, conquistando anche la vittoria. Siamo sicuri del suo talento e crediamo che abbia la possibilità di battagliare per le prime posizioni. Con il suo arrivo completiamo una fantastica formazione per continuare sognare ed a divertirci.”</i></p>
      <p><i>“La scelta di Augusto Fernández non è casuale”</i> ha sottolineato il team manager <b>Joan Olivé</b>. <i>“I suoi risultati nel corso della stagione ci hanno permesso di notarlo e di pensare a lui come possibile innesto per il futuro. Visto che ci siamo ritrovati con un posto vacante, siamo lieti di aver preso con noi un pilota di questo calibro. Con lui speriamo di continuare a lottare per le prime posizioni.”</i></p>
    </article>
  </body>
</html>