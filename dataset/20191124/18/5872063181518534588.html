<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kriti/1561042/panepistimio-kritis-foititikes-esties-se-irakleio-kai-rethumno/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T18:29:00+00:00"/>
    <meta property="og:title" content="Πανεπιστήμιο Κρήτης: «Έρχονται» υπερσύγχρονες εστίες με... κομμωτήρια και σούπερ μάρκετ"/>
    <meta property="og:description" content="Προκειμένου να αντιμετωπιστεί το πρόβλημα που έχει ανακύψει λόγω AirBnb"/>
  </head>
  <body>
    <article>
      <h1>Πανεπιστήμιο Κρήτης: «Έρχονται» υπερσύγχρονες εστίες με... κομμωτήρια και σούπερ μάρκετ</h1>
      <address><time datetime="2019-11-24T18:29:00+00:00">24 Nov 2019, 18:29</time> by <a rel="author">Ματθαίος Καπετανάκης</a></address>
      <p>
        <b>Προκειμένου να αντιμετωπιστεί το πρόβλημα που έχει ανακύψει λόγω AirBnb</b>
      </p>
      <p>Ένα νέο κεφάλαιο ανοίγει για το <a href="https://www.uoc.gr/">Πανεπιστήμιο Κρήτης</a> που θα δει, δύο νέες Πανεπιστημιουπόλεις με όλες τις ανέσεις, να αναδύονται τόσο στο Ηράκλειο, όσο και στο Ρέθυμνο, με προϋπολογισμό που ξεπερνά τα 180 εκατομμύρια ευρώ.</p>
      <p>Σε μια νέα σελίδα της ιστορίας του έρχεται το Πανεπιστήμιο Κρήτης με την κατασκευή εστιών στις Βούτες Ηρακλείου και τον Γάλλο Ρεθύμνου με στόχο το πανεπιστήμιο να πληροί τις διεθνείς προδιαγραφές των κορυφαίων ακαδημαϊκών ιδρυμάτων.</p>
      <p>Θα δημιουργηθούν παράλληλα και κοινόχρηστοι χώροι: χώροι υποδοχής, εστιατόρια, σούπερ μάρκετ, βιβλιοπωλεία, κομμωτήρια, κοινόχρηστες κουζίνες, καθιστικά, χώροι αναψυχής και ψυχαγωγίας, αποθήκες, πλυντήρια και στεγνωτήρια, θα δημιουργηθούν δηλαδή κανονικές Πανεπιστημιουπόλεις.</p>
      <p>Στα τέλη Γενάρη θα αναδειχθεί ο ανάδοχος που <a href="https://www.neakriti.gr/article/kriti/1556863/nees-esties-3000-klinon-stin-kriti/">μέσω ΣΔΙΤ θα ολοκληρώσει τις υποδομές</a> μέσα σε 3 χρόνια και θα τις παραδώσει στο πανεπιστήμιο μετά από 27 χρόνια διαχείρισης.</p>
      <p>Σήμερα από το σύνολο των 21.000 φοιτητών και υποψήφιων διδακτόρων συνολικά, φιλοξενούνται σε πανεπιστημιακές δομές μόλις 150 φοιτητές στο Ηράκλειο και 350 στο Ρέθυμνο, ενώ στις 23 Ιανουαρίου 2020 θα αναδειχθεί ο ανάδοχος που μέσα σε 3 χρόνια θα χτίσει 1.000 νέες κατοικίες στο Ηράκλειο και 2.000 νέες κατοικίες στο Ρέθυμνο με διαχείριση για 27 χρόνια.</p>
      <p>Το Πανεπιστήμιο Κρήτης έχει θορυβηθεί από την ακατάσχετη διάθεση κατοικιών μέσω βραχυχρόνιας μίσθωσης τόσο στο Ηράκλειο και ιδίως στο Ρέθυμνο, εις βάρος της εκπαιδευτικής κοινότητας, με αποτέλεσμα να είναι και το πρώτο πανελλαδικά που μέσω ΣΔΙΤ προχωρά σε ένα από τε μεγάλα αναπτυξιακά έργα στην Κρήτη.</p>
      <slideshow>
        <figure>
          <img src="https://s1.neakriti.gr/images/393x223/files/2019-11-22/foititikes_esties_rethimno__1_.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-22/foititikes_esties_rethimno__2_.jpg"/>
        </figure>
        <figure>
          <img src="https://s1.neakriti.gr/images/393x223/files/2019-11-22/foititikes_esties_rethimno__3_.jpg"/>
        </figure>
      </slideshow>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/1554770/ektos-eleghou-ta-enoikia-stin-kriti-gdernoun-tous-foitites/"/>
        <a href="https://www.neakriti.gr/article/kriti/irakleio/1555387/psahnoun-na-noikiasoun-spiti-vriskoun-trupes-ton-300-/"/>
        <a href="https://www.neakriti.gr/article/kriti/rethimno/1554722/diamerismata-me-to-kiali-kai-enoikia-fotia-gia-tin-tsepi-sto-rethumno/"/>
        <a href="https://www.neakriti.gr/article/kriti/1553493/foititiko-enoikio-oi-pio-fthines-kai-oi-pio-akrives-periohes-ti-sumvainei-stin-kriti/"/>
      </related>
    </article>
  </body>
</html>