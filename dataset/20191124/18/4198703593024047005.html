<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-politics/2019_q4/Article-f568f154f9e9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T18:12:00+00:00"/>
    <meta property="og:title" content="סופית: פריימריז לראשות הליכוד ב-6 השבועות הקרובים‎"/>
    <meta property="og:description" content="אחרי שגדעון סער קרא לקיים פריימריז לראשות התנועה, אמש הוחלט סופית כי הבחירות לראשות המפלגה יתקיימו בשבועות הקרובים - בסבירות גבוהה רק לאחר פיזור הכנסת. נתניהו לא שולל את קיום פריימריז כבר בשבועיים וחצי הקרובים"/>
  </head>
  <body>
    <article>
      <h1>סופית: פריימריז לראשות הליכוד ב-6 השבועות הקרובים‎</h1>
      <h2>אחרי שגדעון סער קרא לקיים פריימריז, אמש הוחלט סופית כי הבחירות לראשות המפלגה יתקיימו בשבועות הקרובים - בסבירות גבוהה רק לאחר פיזור הכנסת. נתניהו לא שולל את קיום הבחירות המוקדמות כבר בשבועיים וחצי הקרובים, אך הסיכוי לכך קלוש וההערכה היא שהן יתקיימו בסוף דצמבר</h2>
      <address><time datetime="2019-11-24T18:12:00+00:00">24 Nov 2019, 18:12</time> by <a rel="author">עמית סגל</a></address>
      <p>אחרי שגדעון סער קרא לקיים פריימריז לראשות התנועה, הבחירות לראשות הליכוד יתקיימו בששת השבועות הקרובים – כך פורסם אמש (ראשון) במהדורה המרכזית. ראש הממשלה נתניהו "לא פוסל" <a href="https://www.mako.co.il/news-israel-elections?partner=gtags">בחירות</a> כבר בשבועיים וחצי הקרובים, אך הסיכוי לכך קלוש וההערכה היא שהפריימריז יתקיימו רק לאחר פיזור הכנסת.</p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>הבחירות לראשות המפלגה יתקיימו, בסבירות גבוהה, רק לאחר ההחלטה ללכת לקלפיות בפעם השלישית ולא לפני כן כמו שדרש ח"כ <a href="https://www.mako.co.il/Tagit/%D7%92%D7%93%D7%A2%D7%95%D7%9F%20%D7%A1%D7%A2%D7%A8?partner=gtags">גדעון סער</a>. בפגישה שהתקיימה אתמול בערב בין ראש הממשלה נתניהו ליו"ר מרכז הליכוד חיים כץ, נתניהו למרבה ההפתעה לא פסל לקיים את הפריימריז כבר בשבועיים וחצי הקרובים.</p>
      <p>השאלה הגדולה היא אם מדובר בספין ("רציתי, אבל לא הסתייע טכנית") או שמדובר בהסכמה אמיתית ונתניהו השתכנע מכמה חבר כנסת בליכוד שאומרים לו תכה בברזל בעודו חם – מגר את איום סער וגם חסל על הדרך את הסכנה, לכאורה, שכמה חברי כנסת בליכוד יסייעו בשבועיים וחצי הקרובים לבני גנץ או לח"כ אחר מהליכוד לאסוף 61 חתימות כדי לקבל את המנדט להרכבת הממשלה. ההנחה אומרת שתהיה לכך פחות לגיטימציה אם נתניהו ינצח שוב.</p>
      <p>השאלה העיקרית היא אם הפריימריז לראשות הליכוד יתקיימו לפני פיזור הכנסת כמו שרוצה גדעון סער או לאחר מכן. ככל הנראה, קודם כל תפוזר הכנסת והבחירות המקדימות יתקיימו בסוף דצמבר, אבל בכל אופן ההתמודדות הזאת היא מחזה שלא ראינו כמותו בליכוד כבר למעלה מ-14 שנה.</p>
    </article>
  </body>
</html>