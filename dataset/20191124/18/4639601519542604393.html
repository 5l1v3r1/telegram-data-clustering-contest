<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/sports/markopoulos-katalytis-gia-tin-apodosi-mas-o-mpoxoridis/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T18:30:45+00:00"/>
    <meta property="og:title" content="Μαρκόπουλος: «Καταλύτης για την απόδοση μας ο Μποχωρίδης»"/>
    <meta property="og:description" content="Ο Σούλης Μαρκόπουλος μίλησε για τη νίκη του Άρη επί του Περιστερίου, τονίζοντας ότι ήταν η καλύτερη εμφάνιση της τη φετινή σεζόν, ενώ αναφέρθηκε ξεχωριστά στον Λευτέρη Μποχωρίδη."/>
  </head>
  <body>
    <article>
      <h1>Μαρκόπουλος: «Καταλύτης για την απόδοση μας ο Μποχωρίδης»</h1>
      <h2>Ο Σούλης Μαρκόπουλος μίλησε για τη νίκη του Άρη επί του Περιστερίου, τονίζοντας ότι ήταν η καλύτερη εμφάνιση της τη φετινή σεζόν, ενώ αναφέρθηκε ξεχωριστά στον Λευτέρη Μποχωρίδη.</h2>
      <address><time datetime="2019-11-24T18:30:45+00:00">24 Nov 2019, 18:30</time> by <a rel="author">ΤοΒΗΜΑ Team</a></address>
      <p>Ο Άρης πέτυχε μια πολύ μεγάλη και σημαντική νίκη κόντρα στο Περιστέρι και πήρε μια βαθιά ανάσα ενόψει της συνέχειας του πρωταθλήματος.</p>
      <p>Ο Σούλης Μαρκόπουλος μίλησε για την παρουσία του Λευτέρη Μποχωρίδη, ξεκαθαρίζοντας ότι ο σημερινός Άρης ήταν ο καλύτερος της φετινής χρονιάς.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Αναλυτικά οι δηλώσεις του:</p>
      <p>«Συγχαρητήρια στο Περιστέρι, είναι καλή ομάδα, τα αποτελέσματα του δεν είναι τυχαία σε Ελλάδα και Ευρώπη. Ο τρόπος που αγωνίζεται δείχνει ότι έχει ταλέντο και ποιότητα.</p>
      <p>Ευχαριστώ τον κόσμο του Άρη ο οποίος σε όλη την διάρκεια του αγώνα συμπαραστάθηκε στην ομάδα, έδωσε αυτό που χρειάζονταν η ομάδα για να δώσει το κάτι παραπάνω από το 100%, μας επηρέασε στην απόδοση μας».</p>
      <p>Συγχαρητήρια στους παίκτες μου, έδειξαν ένα τελείως διαφορετικό πρόσωπο σε σχέση με τα προηγούμενα παιχνίδια. Ο Άρης αυτός ήταν ο καλύτερος της φετινής περιόδου.</p>
      <p>Πρέπει να συνεχίσουμε στο ίδιο στυλ και με την ίδια επιθυμία, να κερδίζουμε κάθε φάση του αγώνα. Μέσα από την δυνατή μας άμυνα να δημιουργήσουμε τις προϋποθέσεις για την επίθεση.</p>
      <p>Παίξαμε καλή και σκληρή άμυνα απέναντι σε μία καλή επιθετικά ομάδα». Για την απόδοση του Μποχωρίδη αλλά και την απόδοση της ομάδας σε άμυνα και επίθεση: «Οι 27 πόντοι δεν είναι λίγοι.</p>
      <p>Όταν βρίσκεται τρόπους για να σκοράρεις, αυτό ανεβάζει και το ηθικό της ομάδας ώστε να παίξεις και άμυνα. Πιέσαμε την αντίπαλη ομάδα στην περιφέρεια όπου είναι δυνατή στα τρίποντα και δημιουργήσαμε τις προϋποθέσεις στην επίθεση.</p>
      <p>Ο Μποχωρίδης ήταν καταλύτης για την απόδοση μας. Αυτός παρέσυρε τους υπόλοιπους να παίξουν παραπάνω απ’ ότι έδειξαν στα προηγούμενα παιχνίδια».</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
    </article>
  </body>
</html>