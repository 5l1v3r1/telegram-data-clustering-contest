<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191124_philippine_airlines_boeing_777_hajtomuhiba_video"/>
    <meta property="og:site_name" content="HVG.hu"/>
    <meta property="article:published_time" content="2019-11-24T18:23:00+00:00"/>
    <meta property="og:title" content="Ezt nem akarja látni, miután felszállt a repülője – videó"/>
    <meta property="og:description" content="Nem sokkal a felszállás után meghibásodott egy Boeing 777-es egyik hajtóműve. Az utasok rázkódásról, robbanásokról és nagy lángcsóvákról számoltak be. Az esetről videó is készült."/>
  </head>
  <body>
    <article>
      <h1>Ezt nem akarja látni, miután felszállt a repülője – videó</h1>
      <address><time datetime="2019-11-24T18:23:00+00:00">24 Nov 2019, 18:23</time> by <a rel="author">hvg.hu</a></address>
      <p>
        <b>Nem sokkal a felszállás után meghibásodott egy Boeing 777-es egyik hajtóműve. Az utasok rázkódásról, robbanásokról és nagy lángcsóvákról számoltak be. Az esetről videó is készült.</b>
      </p>
      <p>A Philippine Airlines Los Angeles és Manila közti járatát teljesítő Boeing 777-300ER fedélzetén rögzítették azt a videót csütörtökön, amelynek tanúsága szerint a repülőgép jobb oldali,kettes hajtóműve nem sokkal a felszállás után meghibásodott. Az <i><a href="https://airportal.hu/igyen-az-utas-szemszogebol-egy-durvabb-hajtomuhiba/">AIRportal</a></i> repülésügyi szakoldal azt írja, a fedélzeten tartozkodó az utasok rázkódásról számoltak be, és a General Electric GE90-es egységéből többször is látványos lángcsóvák csaptak ki.</p>
      <figure>
        <iframe src="https://www.youtube.com/embed/89RzH4jOZxQ" width="640" height="360" data-service="Youtube" scrolling="no"/>
      </figure>
      <p>A pilóták, miután észlelték a problémát, leállították a hajtóművet, vészhelyzetet jelentettek, és visszatértek a Los Angeles-i repülőtérre. Az <i>AIRportal</i> szerint senki nem sérült meg, de a repülőgép főfutóin az összes abroncs defektes lett, mert a maximális leszállótömegnél jóval nehezebben ért földet.</p>
      <p>
        <i>[<a href="https://hvg.hu/tudomany/20130709_hova_uljunk_hogy_tuleljunk_egy_repulobale">Hova üljünk, hogy túléljük, ha lezuhan a repülő?</a>]</i>
      </p>
      <p>A hiba okát vizsgálják.</p>
      <p>
        <i>Ha kíváncsi a fejleményekre, lájkolja <a href="https://www.facebook.com/hvg.tech">a HVG Tech rovatának Facebook-oldalát</a>.</i>
      </p>
    </article>
  </body>
</html>