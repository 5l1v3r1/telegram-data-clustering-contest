<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/economics/finances/komunalni-tarifi-noviy-golova-kijivskoji-oda-pidgotuvav-podarunok-zhitelyam-oblasti--641906.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T18:45:14+00:00"/>
    <meta property="og:title" content="Комунальні тарифи. Новий голова Київської ОДА підготував подарунок жителям області"/>
    <meta property="og:description" content="Рішення Київської обласної ради про підвищення комунальних тарифів буде скасовано, - новий голова ОДА"/>
  </head>
  <body>
    <article>
      <h1>Комунальні тарифи. Новий голова Київської ОДА підготував подарунок жителям області</h1>
      <address>
        <time datetime="2019-11-24T18:45:14+00:00">24 Nov 2019, 18:45</time>
      </address>
      <h4>Рішення Київської обласної ради про підвищення комунальних тарифів буде скасовано, - новий голова ОДА</h4>
      <p>Новий керівник Київської обласної державної адміністрації Олексій Чернишов запевнив, що зараз розбирається з рішенням облради від 19 вересня цього року про підвищення тарифів за житлово-комунальні послуги. Про це голова КОДА сказав в інтерв’ю <a href="https://glavcom.ua/kyiv/publications/ya-ne-pomitiv-yak-zarobiv-pershiy-milyon-pershe-intervyu-golovi-kijivskoji-oda-oleksiya-chernishova--641682.html">«Главкому»</a>.</p>
      <p>При цьому Чернишов пообіцяв, що підвищення тарифів на житлово-комунальні послуги не буде.</p>
      <p>«Ми вже направили до керівництва облради проект документу про скасування попереднього рішення обласної ради», - повідомив керівник облдержадміністрації.</p>
      <p>За словами Чернишова, він хоче побачити розрахунки і зрозуміти, чому обласною радою було прийнято таке рішення.</p>
      <p>«Люди мають право знати, на яких підставах вони повинні платити більше. Кожне таке рішення має бути обгрунтоване та роз’яснене споживачам. Так давайте оприлюднимо формулу цих розрахунків», - говорить очільник Київщини.  </p>
      <p>Нагадаємо, 28 жовтня президент Володимир <a href="https://glavcom.ua/kyiv/news/zelenskiy-priznachiv-novim-gubernatorom-kijivshchini-biznesmena-iz-harkova-635848.html">Зеленський призначив головою Київської обласної державно</a>ї адміністрації бізнесмена з Харкова Олексія Чернишова.</p>
      <p>42-річний Чернишов відомий як підприємець та інвестор, зокрема, засновник інвестиційної компанії VI2 Partners. Крім того, раніше його рекомендували 14 професійних і громадських об'єднань в якості кандидата на пост глави Міністерства регіонального розвитку та будівництва України. </p>
      <p>Іншим указом Зеленський звільнив Михайла Бно-Айріяна з цієї посади. «Звільнити Бно-Айріяна Михайла Кареновича з посади голови Київської обласної державної адміністрації згідно з поданою ним заявою», - йдеться в <a href="https://www.president.gov.ua/documents/7762019-30085">документі.</a></p>
      <p>Як повідомлялося, 20 жовтня стало відомо, що чинний глава Київської ОДА <a href="https://glavcom.ua/kyiv/news/golova-kijivskoji-oda-podav-u-vidstavku-633877.html">Михайло Бно-Айріян написав заяву</a> на ім'я президента Володимира Зеленського з проханням підтримати його відставку. Чиновник йде з посади через всього 100 днів після призначення на тлі критики з боку частини правлячої партії.</p>
      <p>Бно-Айріян очолював Київську ОДА з 10 липня 2019 року.</p>
      <blockquote><b>Читайте більше:<br/></b><br/>   •  <b><a href="https://glavcom.ua/kyiv/publications/ya-ne-pomitiv-yak-zarobiv-pershiy-milyon-pershe-intervyu-golovi-kijivskoji-oda-oleksiya-chernishova--641682.html">«Я не помітив, як заробив перший мільйон». Перше інтерв’ю голови Київської ОДА Олексія Чернишова<br/></a></b>    •  <b><a href="https://glavcom.ua/kyiv/publications/bitva-za-kijivshchinu-tinovi-kuratori-ta-pershi-zhertvi-635510.html">Битва за Київщину. Тіньові куратори та перші жертви</a></b></blockquote>
      <related>
        <a href="https://glavcom.ua/country/society/lyudi-i-groshi-noviy-golova-kijivskoji-oda-rozkazav-pro-svoji-prioriteti-na-posadi-641815.html"/>
        <a href="https://glavcom.ua/country/society/noviy-golova-kijivskoji-oda-prokomentuvav-zvinuvachennya-u-zvyazkah-z-kolomoyskim-641810.html"/>
        <a href="https://glavcom.ua/news/pitna-voda-turbaza-druzi-ivano-frankivska-u-radi-zarejestrovano-mayzhe-40-mizhfrakciynih-objednan-641488.html"/>
      </related>
    </article>
  </body>
</html>