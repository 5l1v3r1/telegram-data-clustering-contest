<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/direksiyon-sinavindan-gecirmeyen-ogretmene-saldiri-257770h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T18:55:00+00:00"/>
    <meta property="og:title" content="Direksiyon sınavından geçirmeyen öğretmene saldırı"/>
    <meta property="og:description" content="Bahçelievler'de sürücü kursu öğretmeni, sınavı geçemeyen öğrencisinin yakınları tarafından saldırıya uğradı. Öğretmenin darp edildiği o anlar cep telefonu kamerasına yansıdı."/>
  </head>
  <body>
    <article>
      <h1>Direksiyon sınavından geçirmeyen öğretmene saldırı</h1>
      <address><time datetime="2019-11-24T18:55:00+00:00">24 Nov 2019, 18:55</time> by <a rel="author">Yeni Çağ Gazetesi</a></address>
      <p>
        <b>Bahçelievler'de sürücü kursu öğretmeni, sınavı geçemeyen öğrencisinin yakınları tarafından saldırıya uğradı. Öğretmenin darp edildiği o anlar cep telefonu kamerasına yansıdı.</b>
      </p>
      <p>Olay, Bahçelievler‘de meydana geldi. İddialara göre, direksiyon sınavı yapıldığı sırada bir adayın yakınları sürücü kursu öğretmenine saldırdı. Sınavı geçemeyen adayın yakınları, yol ortasında öğretmeni tekme tokat dövdü. </p>
      <p>Çevredeki vatandaşlar aday yakınlarını sakinleştirmeye çalıştı. Sürücü kursu öğretmeninin saldırıya uğradığı o anlar ise saniye saniye cep telefonu kamerasına yansıdı. </p>
      <p>Görüntüde, direksiyon başında olan öğretmenin araçtan zorla indirildiği görülüyor. Ardından, öğretmen birkaç kişi tarafından yol ortasında darp ediliyor. Çevredeki vatandaşların da ayırmaya çalıştığı görülüyor.</p>
    </article>
  </body>
</html>