<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.efsyn.gr/node/220291"/>
    <meta property="og:site_name" content="Efsyn.gr"/>
    <meta property="article:published_time" content="2019-11-24T18:26:55+00:00"/>
    <meta property="og:title" content="Επιτράπηκε ο απόπλους του «Πρέβελης» μετά την πρόσκρουση"/>
    <meta property="og:description" content="Κανονικά συνεχίζει το δρομολόγιό του το επιβατηγό-οχηματαγωγό πλοίο «Πρέβελης» που το πρωί προσέκρουσε ελαφρά στην προβλήτα του λιμένα Κάσου κατά τη διάρκεια χειρισμών πρόσδεσης του."/>
  </head>
  <body>
    <article>
      <h1>Επιτράπηκε ο απόπλους του «Πρέβελης» μετά την πρόσκρουση</h1>
      <address><time datetime="2019-11-24T18:26:55+00:00">24 Nov 2019, 18:26</time> by <a rel="author">Χριστίνα Παπασταθοπούλου</a></address>
      <p>Κανονικά συνεχίζει το δρομολόγιό του το επιβατηγό-οχηματαγωγό πλοίο «Πρέβελης» που το πρωί προσέκρουσε ελαφρά στην προβλήτα του λιμένα Κάσου κατά τη διάρκεια χειρισμών πρόσδεσης του. Από την πρόσκρουση προκλήθηκε ζημιά σε τμήμα του προστατευτικού μεταλλικού ζωναριού του ελάσματος της πρύμνης, πάνω από την επιφάνεια της θάλασσας, ωστόσο δεν αναφέρθηκε τραυματισμός, ούτε παρατηρήθηκε θαλάσσια ρύπανση.</p>
      <p>Το πλοίο, το οποίο εκτελούσε δρομολόγιο από Ρόδο  προς Χάλκη – Διαφάνι – Κάρπαθο – Κάσο – Σητεία – Ηράκλειο – Ανἀφη – Θήρα – Μήλο – Πειραιά με 220 επιβάτες, 33 οχήματα, 27 φορτηγά και ένα δίκυκλο, προσέδεσε με ασφάλεια στο λιμάνι της Κάσου. Από τη Λιμενική Αρχή Κάσου απαγορεύτηκε αρχικά ο απόπλους του, ενώ μετά την προσκόμιση βεβαιωτικού διατήρησης κλάσης από τον νηογνώμονα που το παρακολουθεί, του επετράπη ο απόπλους για ολοκλήρωση του δρομολογίου του.</p>
      <p>Με τον κατάπλου του πλοίου στο λιμάνι της Σητείας, επιθεωρήθηκε από το Τοπικό Κλιμάκιο Επιθεώρησης Πλοίων Ιεράπετρας και μετά από την προσκόμιση σχετικού βεβαιωτικού διατήρησης κλάσης από τον νηογνώμονα που το παρακολουθεί απέπλευσε προς ολοκλήρωση του δρομολογίου του.</p>
      <related>
        <h4>Σχετικά Άρθρα</h4>
        <a href="https://www.efsyn.gr/ellada/koinonia/220265_elafria-proskroysi-toy-prebelis-sto-limani-tis-kasoy"/>
        <a href="https://www.efsyn.gr/ellada/koinonia/205929_atyhimata-en-plo-gia-dyo-epibatiga-ploia"/>
        <a href="https://www.efsyn.gr/ellada/koinonia/175934_superfast-2-prosekroyse-sto-limani-tis-patras"/>
        <a href="https://www.efsyn.gr/ellada/koinonia/165030_proskroysi-ploioy-sto-limani-tis-naxoy"/>
        <a href="https://www.efsyn.gr/ellada/koinonia/159394_ston-limenobrahiona-tis-rafinas-epese-flying-cat-4"/>
        <a href="https://www.efsyn.gr/ellada/koinonia/154938_proskroysi-epibatigoy-ploioy-sto-limani-tis-skiathoy"/>
      </related>
    </article>
  </body>
</html>