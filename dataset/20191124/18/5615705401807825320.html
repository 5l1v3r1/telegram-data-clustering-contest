<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204839-glavi-velikoyi-dvadcyatki-hochut-reformuvati-svitovu-organizaciyu-torgivli"/>
    <meta property="og:site_name" content="Mind UA"/>
    <meta property="article:published_time" content="2019-11-24T18:02:00+00:00"/>
    <meta property="og:title" content="Глави «Великої двадцятки» хочуть реформувати Світову організацію торгівлі"/>
    <meta property="og:description" content="Має бути змінений підхід до системи оподаткування великих цифрових компаній"/>
  </head>
  <body>
    <article>
      <h1>Глави «Великої двадцятки» хочуть реформувати Світову організацію торгівлі</h1>
      <h2>Має бути змінений підхід до системи оподаткування великих цифрових компаній</h2>
      <address>
        <time datetime="2019-11-24T18:02:00+00:00">24 Nov 2019, 18:02</time>
      </address>
      <p>Країни «Великої двадцятки» виступають за реформування Світової організації торгівлі. Така позиція була представлена за підсумками засідання міністрів закордонних справ в японському місті Нагоя, передає <a href="https://ru.euronews.com/2019/11/23/g20-ministers-support-wto-reform">Euronews</a>.</p>
      <p>Питання реформування СОТ назвали одним з основних на переговорах. Це потрібно, щоб відповісти на виклики, з якими стикається світова торгівля. Представники держав-членів G20 висловили готовність взяти на себе лідируючу роль в перебудові СОТ і в перегляді правил організації.</p>
      <p>«Ми розділили думку про необхідність реформи СОТ», – сказав міністр закордонних справ Японії <b>Тосіміцу Мотегі.</b></p>
      <p>Також він зазначив, що країни G20 мають зіграти лідируючу роль в проведенні цієї реформи. Мотегі вважає, СОТ є ключовою структурою для гарантування функціонування світової торгівлі.</p>
      <p>Крім того, зауважив глава МЗС Японії, необхідно опрацювати систему оподаткування великих цифрових компаній.</p>
      <p>Перед завершенням зустрічі міністрів закордонних справ країн «Великої двадцятки» в Нагої відбулася церемонія передачі повноважень головування Саудівської Аравії. Очікується, що наступний саміт G20 пройде в Ер-Ріяді в листопаді наступного року.</p>
      <related>
        <h4>Також читайте</h4>
        <a href="https://mind.ua/news/20204001-sot-dozvolila-knr-shchorichno-vvoditi-mita-na-tovari-iz-ssha-na-ponad-3-mlrd"/>
        <a href="https://mind.ua/news/20202731-sot-rizko-pogrishila-prognoz-rostu-svitovoyi-torgivli-na-2019-rik"/>
        <a href="https://mind.ua/news/20201980-ukrayina-prograla-rosiyi-spravu-u-sot-shchodo-mita-na-dobriva"/>
      </related>
    </article>
  </body>
</html>