<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/politsiya-kyyivshhyny-rozsliduye-obstavyny-dtp-za-uchastyu-kuleby/"/>
    <meta property="og:site_name" content="Рубрика"/>
    <meta property="article:published_time" content="2019-11-24T18:49:38+00:00"/>
    <meta property="og:title" content="Поліція Київщини розслідує обставини ДТП за участю Кулеби"/>
    <meta property="og:description" content="Поліція Київщини розслідує обставини ДТП за участю автомобіля уповноваженого Президента з прав дитини Миколи Кулеби. Про це повідомляє пресслужба поліції. “Наразі правоохоронці з’ясовують усі обставини ДТП. Відкрито кримінальне провадження за ст. 286 (Порушення правил безпеки дорожнього руху) Кримінального кодексу України”, – йдеться у повідомленні. Правоохоронці уточнили, що зіткнення мікроавтобуса і легковика сталося у неділю, 24 […]"/>
  </head>
  <body>
    <article>
      <h1>Поліція Київщини розслідує обставини ДТП за участю Кулеби</h1>
      <address><time datetime="2019-11-24T18:49:38+00:00">24 Nov 2019, 18:49</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2019/11/1-91-860x580-c-1.jpg"/>
      </figure>
      <p>
        <b>
          <b>Поліція Київщини розслідує обставини ДТП за участю автомобіля уповноваженого Президента з прав дитини Миколи Кулеби.</b>
        </b>
      </p>
      <p>Про це <a href="https://kv.npu.gov.ua/news/dtp/policziya-kijivshhini-rozsliduje-obstavini-dtp-u-yakij-postrazhdalo-chetvero-osib/">повідомляє</a> пресслужба поліції.</p>
      <p>“Наразі правоохоронці з’ясовують усі обставини ДТП. Відкрито кримінальне провадження за ст. 286 (Порушення правил безпеки дорожнього руху) Кримінального кодексу України”, – йдеться у повідомленні.</p>
      <p>Правоохоронці уточнили, що зіткнення мікроавтобуса і легковика сталося у неділю, 24 листопада, близько 14 години на автодорозі Київ-Одеса поблизу с. Чабани. Обидва водії, а також 19-річний та 10-річний пасажири легковика зазнали травм різного ступеня тяжкості, їх доправлено до медзакладів. Дитина перебуває у реанімаційному відділенні.</p>
      <p>Раніше ЗМІ повідомили, що уповноважений президента України з прав дитини Микола Кулеба разом зі своїми двома синами <a href="https://rubryka.com/2019/11/24/mykola-kuleba-razom-iz-rodynoyu-potrapyv-v-avariyu-zmi/">потрапив в аварію і знаходиться в реанімації у важкому стані.</a></p>
    </article>
  </body>
</html>