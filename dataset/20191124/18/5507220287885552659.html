<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188784/"/>
    <meta property="og:site_name" content="Janam TV"/>
    <meta property="article:published_time" content="2019-11-24T18:22:02+00:00"/>
    <meta property="og:title" content="സംസ്ഥാന സ്‌കൂള്‍ കലോത്സവം; കാസര്‍കോടിന്റെ സാംസ്‌കാരിക പെരുമ വിളിച്ചോതുന്ന കൊടിമരം ഉയര്‍ന്നു"/>
    <meta property="og:description" content="കാസര്‍കോട്: ആയിരങ്ങള്‍ അണിനിരന്ന വര്‍ണാഭമായ ഘോഷയാത്രയോടെ സംസ്ഥാന സ്‌കൂള്‍ കലോത്സവത്തിന് കൊടിമരമുയര്‍ന്നു. ഒന്‍പത് മീറ്റര്‍ ഉയരമുള്ള പെന്‍സിലിന്റെ"/>
  </head>
  <body>
    <article>
      <h1>സംസ്ഥാന സ്‌കൂള്‍ കലോത്സവം; കാസര്‍കോടിന്റെ സാംസ്‌കാരിക പെരുമ വിളിച്ചോതുന്ന കൊടിമരം ഉയര്‍ന്നു</h1>
      <address><time datetime="2019-11-24T18:22:02+00:00">24 Nov 2019, 18:22</time> by <a rel="author">Janam TV Web Desk</a></address>
      <p>കാസര്‍കോട്: ആയിരങ്ങള്‍ അണിനിരന്ന വര്‍ണാഭമായ ഘോഷയാത്രയോടെ സംസ്ഥാന സ്‌കൂള്‍ കലോത്സവത്തിന് കൊടിമരമുയര്‍ന്നു. ഒന്‍പത് മീറ്റര്‍ ഉയരമുള്ള പെന്‍സിലിന്റെ രൂപത്തില്‍ സ്ഥാപിച്ച കൊടിമരം കാസര്‍കോടിന്റെ സാംസ്‌കാരിക പെരുമ വിളിച്ചോതും. മന്ത്രി ഇ.ചന്ദ്രശേഖരന്‍ ചടങ്ങ് ഉദ്ഘാടനം ചെയ്തു.</p>
      <p>സ്ത്രീകളും കുട്ടികളും ഉള്‍പ്പെടെ ആയിരങ്ങളാണ് കൊടിമരത്തെ വരവേറ്റത്. വനിതകളുടെയും പുരുഷന്‍മാരുടെയും ചെണ്ടമേളം, ബാന്റ് മേളം, പ്രച്ഛന്നവേഷങ്ങള്‍, ബൈക്ക് റാലി തുടങ്ങിയവ ഘോഷയാത്ര വര്‍ണാഭമാക്കി. ഗിന്നസ് റെക്കോര്‍ഡ് നേടിയ ബ്രെയിന്‍ സൈക്കിള്‍ റാലി കൗതുകമായി.</p>
      <p>മണിക്കൂറുകള്‍ നീണ്ട പരിശ്രമത്തിനൊടുവിലാണ് കൊടിമരം സ്ഥാപിച്ചത്. മന്ത്രി ഇ.ചന്ദ്രശേഖരന്‍ ചടങ്ങ് ഉദ്ഘാടനം ചെയ്തു. കാഞ്ഞങ്ങാട് വാഴുന്നോരൊടി സ്വരലയയുടെ നേതൃത്വത്തില്‍ ഇരുപതിലേറെ കലാകാരന്‍മാര്‍ രണ്ടാഴ്ചയോളം നീണ്ട പരിശ്രമത്തിനൊടുവിലാണ് ഒന്‍പത് മീറ്റര്‍ ഉയരത്തിലുള്ള കൊടിമരം പൂര്‍ത്തിയാക്കിയത്.</p>
    </article>
  </body>
</html>