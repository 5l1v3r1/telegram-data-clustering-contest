<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://vsviti.com.ua/ukraine/77426"/>
    <meta property="og:site_name" content="ВСВІТІ"/>
    <meta property="article:published_time" content="2019-11-24T18:51:01+00:00"/>
    <meta property="og:title" content="Як одягалися українці в холоди сто років тому: фото"/>
    <meta property="og:description" content="Надворі стає все холодніше. Так і хочеться закутатися в щось тепле! А як одягалися українці сто років тому, коли приходили холоди? Український Інститут Історії Моди поділився з BBC Україна фотографіями старовинного верхнього одягу та цікавими фактами про нього. Речі, представлені в галереї, зберігаються в приватних збірках: “Відкрита скриня”, “Ешколь” та колекції Володимира Щибрі. У селян […]"/>
  </head>
  <body>
    <article>
      <h1>Як одягалися українці в холоди сто років тому: фото</h1>
      <address><time datetime="2019-11-24T18:51:01+00:00">24 Nov 2019, 18:51</time> by <a rel="author">shnick</a></address>
      <figure>
        <img src="http://vsviti.com.ua/wp-content/uploads/2017/10/98459505_palto2-1.jpg"/>
      </figure>
      <p>
        <b>Надворі стає все холодніше. Так і хочеться закутатися в щось тепле! А як одягалися українці сто років тому, коли приходили холоди?</b>
      </p>
      <p><a href="http://uifh.org/ua/">Український Інститут Історії Моди</a> поділився з <a href="http://www.bbc.com/">BBC Україна</a> фотографіями старовинного верхнього одягу та цікавими фактами про нього.</p>
      <p>Речі, представлені в галереї, зберігаються в приватних збірках: “Відкрита скриня”, “Ешколь” та колекції Володимира Щибрі.</p>
      <figure>
        <img src="http://vsviti.com.ua/wp-content/uploads/2017/10/98459499_palto1-1.jpg"/>
        <figcaption>Верхній святковий одяг – сардак, пошитий із валяного овечого сукна, оздоблений викладкою вовняним шнуром. Початок XX століття. Чернівецька область, Путильський район</figcaption>
      </figure>
      <p>У селян у хаті були визначені особливі місця для одягу: зимову верхню одіж зберігали в коморі, а юпки та керсетки – на жердинах під стелею.</p>
      <figure>
        <img src="http://vsviti.com.ua/wp-content/uploads/2017/10/98459505_palto2-1.jpg"/>
        <figcaption>Поліська жіноча свита з білого овечого сукна, оздоблена вовняними шнурами та китицями. Початок ХХ століття. Рівненська область, Сарненський район</figcaption>
      </figure>
      <p>Ширина домотканого сукна була 50-75 см, тому широкі деталі верхнього одягу збирались з декількох частин, що зумовлює його мозаїчний характер.</p>
      <figure>
        <img src="http://vsviti.com.ua/wp-content/uploads/2017/10/98459655_palto7-1.jpg"/>
        <figcaption>Поліська жіноча свита – латуха. Початок ХХ століття. Волинська область, Ратнівський район</figcaption>
      </figure>
      <p>Верхній суконний одяг чоловіків і жінок зазвичай був однаковим по крою. Різниця була лише у кількості оздоби – жіночий більше декорували різнокольоровими шнурами, вишивкою тощо.</p>
      <figure>
        <img src="http://vsviti.com.ua/wp-content/uploads/2017/10/98459653_palto6-1.jpg"/>
        <figcaption>Уйош – чоловічий верхній одяг на Закарпатті, виготовлений із вовняного сукна. Початок ХХ століття</figcaption>
      </figure>
      <p>Колір домотканого, валяного сукна для виготовлення свит залежав від породи та віку овець, поширених у певній місцевості. При стрижці ягнят отримували вовну більш однорідну по кольору: чорну, білу, сіру.</p>
      <figure>
        <img src="http://vsviti.com.ua/wp-content/uploads/2017/10/98459657_palto8-1.jpg"/>
        <figcaption>Подільський чоловічий чугай “до стану” з доморобного валяного сукна. Початок ХХ століття. Хмельницька область, Новоушицький район</figcaption>
      </figure>
      <p>В кінці ХІХ століття парубки носили важкі вовняні свити навіть влітку. Якою б не була спека, виходити “на люди” в одній сорочці вважалося непристойним. Тому свити одягали наопашки (накидали на плечі, не вдягаючи в рукава).</p>
      <figure>
        <img src="http://vsviti.com.ua/wp-content/uploads/2017/10/98512503_0069907e-c563-4065-ab54-3a14f509ef11-1.jpg"/>
        <figcaption>Чоловічий святковий верхній одяг – сардак. Початок ХХ століття. Івано-Франківська область, Косівський район</figcaption>
      </figure>
      <figure>
        <img src="http://vsviti.com.ua/wp-content/uploads/2017/10/98512502_a6cc8f3f-da5d-48c0-8e4c-0685b5b49f85-1.jpg"/>
        <figcaption>Курта (куртак) – традиційний верхній одяг селян. Пошитий із рядовини, доморобної тканини з лляної нитки із вовняним підтканням. Початок ХХ століття. Рівненська область, Сарненський район</figcaption>
      </figure>
      <figure>
        <img src="http://vsviti.com.ua/wp-content/uploads/2017/10/98459507_palto3-1.jpg"/>
        <figcaption>Святкова жіноча свита, пошита із рядовини. Початок ХХ століття. Рівненська область, Сарненський район.</figcaption>
      </figure>
      <figure>
        <img src="http://vsviti.com.ua/wp-content/uploads/2017/10/98460019_palto9-1.jpg"/>
        <figcaption>Покутський святковий сардак. Початок ХХ століття. Івано-Франківська область</figcaption>
      </figure>
      <related>
        <h4>СТАТТІ ПО ТЕМІ</h4>
        <a href="http://vsviti.com.ua/ukraine/91024"/>
        <a href="http://vsviti.com.ua/ukraine/77967"/>
        <a href="http://vsviti.com.ua/ukraine/90993"/>
        <a href="http://vsviti.com.ua/interesting/society/106904"/>
        <a href="http://vsviti.com.ua/ukraine/90619"/>
        <a href="http://vsviti.com.ua/ukraine/106726"/>
      </related>
    </article>
  </body>
</html>