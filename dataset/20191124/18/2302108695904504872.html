<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/deputatul-psd-catalin-radulescu-s-a-fraudat-in-diaspora.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T18:28:47+00:00"/>
    <meta property="og:title" content="Deputatul PSD Cătălin Rădulescu: ”S-a fraudat în Diaspora”"/>
    <meta property="og:description" content="”Din punctul meu de vedere s-a fraudat în diaspora. Ar fi votat cam 2 pe minut și nu există așa ceva”, a declarat duminică seară deputatul PSD Cătălin"/>
  </head>
  <body>
    <article>
      <h1> Deputatul PSD Cătălin Rădulescu: ”S-a fraudat în Diaspora” </h1>
      <address><time datetime="2019-11-24T18:28:47+00:00">24 Nov 2019, 18:28</time> by <a rel="author">Florin Marinescu</a></address>
      <p>”Din punctul meu de vedere s-a fraudat în diaspora. Ar fi votat cam 2 pe minut și nu există așa ceva”, a declarat duminică seară deputatul PSD Cătălin Rădulescu ziariștilor strânși la sediul PSD.</p>
      <p>Reamintim că peste 900.000 de români votaseră în Diaspora până la ora 20.00 în cele trei zile ale turului doi al prezidențialelor, iar ultima zi de vot nu e terminată. Scorurile înregistrate de candidați în Diasporă în primul tur indică faptul că Viorica Dăncilă, candidata PSD, va obține un scor slab în străinătate.</p>
      <p>Cătălin Rădulescu este unul dintre cei mai radicali lideri PSD, cu dese ieșiri împotrova celor pe care îi consideră adversari ai partidului.</p>
      <p>
        <i>Foto: Cătălin Rădulescu (InquamPhotos / Octav Ganea)</i>
      </p>
    </article>
  </body>
</html>