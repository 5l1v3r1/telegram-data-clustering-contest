<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Focaci-sigurnim-dojavama-zaradili-optuznice/570255?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="Fočaci &quot;sigurnim dojavama&quot; zaradili optužnice"/>
    <meta property="og:description" content="FOČA - Protiv šest Fočaka Opštinski sud u Zenici potvrdio je optužnice Kantonalnog tužilaštva Zeničko-dobojskog kantona zbog kladioničarskih prevara, po kojima je Foča u posljednje vrijeme postala poznata."/>
  </head>
  <body>
    <article>
      <h1>Fočaci "sigurnim dojavama" zaradili optužnice</h1>
      <address><time datetime="2019-11-24T18:00:00+00:00">24 Nov 2019, 18:00</time> by <a rel="author">Ljiljana Radić</a></address>
      <p>FOČA - Protiv šest Fočaka Opštinski sud u Zenici potvrdio je optužnice Kantonalnog tužilaštva Zeničko-dobojskog kantona zbog kladioničarskih prevara, po kojima je Foča u posljednje vrijeme postala poznata.</p>
      <p>Najprije je potvrđena optužnica protiv Fočaka  Predraga Mandića, Nenada Kunarca i Veljka Salamadije zbog prevara, a nekoliko dana kasnije i protiv njihovih sugrađana Dejana Vukovića, Velemira Simovića i Rajka Bodiroge.</p>
      <p>Iako je policija već zadala dobre udarce kladioničarskoj mafiji te uhapsila desetine prevaranata koji su uzimali novac naivnih građana "sigurnim dojavama", njima su i danas preplavljene društvene mreže, a uprkos apelima policije, građani na te prevare i dalje nasjedaju.</p>
      <p>Kako je saopšteno iz Kantonalnog tužilaštva Zeničko-dobojskog kantona, Vukovića, Simovića i Bodirogu terete za krivično djelo prevara.</p>
      <p>"Optužnicom se navedena lica terete da su 20. decembra 2018. godine u Zenici, s ciljem da sebi pribave protivpravnu imovinsku korist, doveli u zabludu Č.H. da se kladi i uplaćuje novac na osnovu oglasa sa Facebook profila 'Sigurni parovi za dobitak'", naveli su iz Tužilaštva.</p>
      <p>Prvo ga je kontaktirao Vuković i rekao da mu je spreman pomoći, ali da mora uplatiti 100 evra putem brze pošte na njegovo ime, a da će zauzvrat dobiti 9.500 evra na kladionici koja se igra u Sloveniji.</p>
      <p>Č.H. je, prema optužnici,  uplatio 100 evra u Zenici na ime Dejan Vuković.</p>
      <p>"Dana 21. decembra 2018. godine ponovo ga je kontaktirao i rekao mu da je ostvario dobitak u iznosu od 9.500 evra, ali da mora uplatiti još 1.900 KM na ime Velemira Simovića, a u skladu sa dogovorom i uputama Dejana Vukovića i Rajka Bodiroge, koji novac je podizao Velemir Simović u Goraždu, iako su znali da nije Č.H. ostvario nikakav dobitak", navodi se u optužnici.</p>
      <p>U optužnici protiv Mandića, Kunarca i Salamadije navodi se da su tokom oktobra i novembra 2018. godine u Zenici u dogovoru prevarili L.S. i naveli ga  da se kladi i uplaćuje novac, a prethodno su ga kontaktirali sa Facebook profila "Sigurni parovi za dobitak".</p>
      <p>"L.S. je vjerujući u to u više navrata uplaćivao novčane iznose na ime Nenad Kunarac i Veljko Salamadija. Bili su svjesni da novac koji je uplaćivao L.S. neće koristiti i uplaćivati na osnovu navedenog Facebook oglasa, jer isti do danas nije primio obećani iznos od 26.000 evra, nego je na svoj telefon dobijao prijeteće poruke i zahtjeve za uplatu određenog iznosa novca", navodi se u optužnici.</p>
      <p>Dodaje se da je slučaj prijavio policiji i na ovaj način oštećeni je prevaren za 16.779,72 KM.</p>
      <p>Podsjećamo da je Policijska uprava Foča u proteklom periodu u akciji "Dojava" nadležnim tužilaštvima podnijela više od 180 izvještaja o krivičnim djelima protiv desetina osoba koje su se bavile ovakvim prevarama.</p>
    </article>
  </body>
</html>