<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/krc-genk-pijnlijk-bestolen-door-var-dit-is-echt-niet-correct"/>
    <meta property="og:site_name" content="Voetbal24"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="KRC Genk pijnlijk bestolen door VAR? &quot;Dit is echt niet correct&quot;"/>
    <meta property="og:description" content="KRC Genk kwam zaterdagavond niet verder dan een gelijkspel op het veld van Moeskroen. In de slotfase zag de landskampioen nog de 3-2 van Paul Onuachu afgekeurd worden wegens buitenspel. Een doelpunt dat veel stof deed opwaaien."/>
  </head>
  <body>
    <article>
      <h1>KRC Genk pijnlijk bestolen door VAR? "Dit is echt niet correct"</h1>
      <address><time datetime="2019-11-24T18:00:00+00:00">24 Nov 2019, 18:00</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>KRC Genk kwam zaterdagavond niet verder dan een gelijkspel op het veld van Moeskroen. In de slotfase zag de landskampioen nog de 3-2 van Paul Onuachu afgekeurd worden wegens buitenspel. Een doelpunt dat veel stof deed opwaaien.</b>
      </p>
      <p>In de studio van <i>Play Sports</i> uittte analist Hein Vanhaezebrouck zijn onvrede over de fase. "De buitenspel is wéér niet juist getrokken", foeterde de ex-trainer Gent en Anderlecht. "De lijn begint aan de hielen van de verdediger, maar die loopt op dat moment achteruit. Dan moeten ze niet zijn hielen gebruiken als referentiepunt. Dit is echt niet correct."</p>
      <p>"Het kan goed zijn dat het wel degelijk buitenspel was. Ik denk eerlijk gezegd ook dat het buitenspel was. Maar het gaat mij over die lijn die verkeerd is getrokken. In Engeland is er discussie over de technologie waarmee ze tot op de centimeter kunnen bepalen of iemand offside staat. Maar daar pakken ze het toch beter aan dan bij ons", besloot Vanhaezebrouck.</p>
    </article>
  </body>
</html>