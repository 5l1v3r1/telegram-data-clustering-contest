<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/national/indian-navy-first-women-pilot-shubhani-swaroop-indian-navy-first-ever-women-pilot-shubhangi-swaroop-will-join-operations-from-december-2"/>
    <meta property="og:site_name" content="inkhabar"/>
    <meta property="article:published_time" content="2019-11-24T18:22:00+00:00"/>
    <meta property="og:title" content="Indian Navy First Women Pilot Shubhani Swaroop: उत्तर प्रदेश की शुभांगी स्वरूप बनीं इंडियन नेवी की पहली महिला पायलट, 2 दिसंबर को भरेंगी पहली उड़ान"/>
    <meta property="og:description" content="Indian Navy First Women Pilot Shubhani Swaroop: इंडियन नेवी के इतिहास में पहली बार एक महिला पायलट की नियुक्ती की गई है. उत्तर प्रदेश के तिलहर की शुभांगी स्वरूप, भारतीय नौसेना के नाम भारतीय नौसेना की पहली महिला पायलट होने का कीर्तिमान दर्ज हो गया है. भारत की बेटियों के साहस का इतिहास 2 दिसंबर को आसमान की बुलंदियों पर होगा जब उत्तर प्रदेश के तिलहर की बेटी शुभांगी स्वरूप मेरीटाइम रिकानकायसन्स विमान में उड़ान भरेंगी. शुभांगी स्वरूप के अलावा इंडियन नेवी के इतिहास में दिल्ली की आस्था सेगल, पुद्दुचेरी की रूपा ए और केरल की शक्ति माया एस का नाम नेवल आर्मामेंट इंस्पेक्टोरेट (NAI) में नियुक्त होने वाली पहली महिला अफसरों के तौर पर दर्ज हो गया है."/>
  </head>
  <body>
    <article>
      <h1>Indian Navy First Women Pilot Shubhani Swaroop: उत्तर प्रदेश की शुभांगी स्वरूप बनीं इंडियन नेवी की पहली महिला पायलट, 2 दिसंबर को भरेंगी पहली उड़ान</h1>
      <h2>Indian Navy First Women Pilot Shubhani Swaroop: इंडियन नेवी के इतिहास में पहली बार एक महिला पायलट की नियुक्ती की गई है. उत्तर प्रदेश के तिलहर की शुभांगी स्वरूप, भारतीय नौसेना के नाम भारतीय नौसेना की पहली महिला पायलट होने का कीर्तिमान दर्ज हो गया है. भारत की बेटियों के साहस का इतिहास 2 दिसंबर को आसमान की बुलंदियों पर होगा जब उत्तर प्रदेश के तिलहर की बेटी शुभांगी स्वरूप मेरीटाइम रिकानकायसन्स विमान में उड़ान भरेंगी. शुभांगी स्वरूप के अलावा इंडियन नेवी के इतिहास में दिल्ली की आस्था सेगल, पुद्दुचेरी की रूपा ए और केरल की शक्ति माया एस का नाम नेवल आर्मामेंट इंस्पेक्टोरेट (NAI) में नियुक्त होने वाली पहली महिला अफसरों के तौर पर दर्ज हो गया है.</h2>
      <address><time datetime="2019-11-24T18:22:00+00:00">24 Nov 2019, 18:22</time> by <a rel="author">इनखबर टीम</a></address>
      <p><b>नई दिल्ली.</b> इंडियन नेवी के इतिहास में पहली बार एक महिला पायलट की नियुक्ती की गई है. उत्तर प्रदेश के तिलहर की शुभांगी स्वरूप, भारतीय नौसेना के नाम भारतीय नौसेना की पहली महिला पायलट होने का कीर्तिमान दर्ज हो गया है. भारत की बेटियों के साहस का इतिहास 2 दिसंबर को आसमान की बुलंदियों पर होगा जब उत्तर प्रदेश के तिलहर की बेटी शुभांगी स्वरूप मेरीटाइम रिकानकायसन्स विमान में उड़ान भरेंगी. शुभांगी स्वरूप के अलावा इंडियन नेवी के इतिहास में दिल्ली की आस्था सेगल, पुद्दुचेरी की रूपा ए और केरल की शक्ति माया एस का नाम नेवल आर्मामेंट इंस्पेक्टोरेट (NAI) में नियुक्त होने वाली पहली महिला अफसरों के तौर पर दर्ज हो गया है.<br/><br/>इंडियन नेवी की इन चारों बहादुर अफसरों ने बुधवार कतो एझीमाला नौसेना अकादमी में नेवल ओरिएंटेशन कोर्स में उतीर्ण होने के बाद पासिंग आउट परेड में हिस्सा लिया. इस समारोह में नेवी चीफ एडमिरल सुनील लांब भी मौजूद थे. गौरतलब है कि वर्ष 2015 में ही इंडियन नेवी में महिलाओं को पायलट के तौर पर शामिल करने को मंजूरी मिली थी.<br/><br/>साउथ नेवल प्रवक्ता कमांडर श्रीधर वॉरियर ने मीडिया को बताया कि शुभांगी नौसेना में पहली पायलट जरूर हैं लेकिन नेवी की एविएशन ब्रांच में पहली भी वायु यातायात नियंत्रण अधिकारी और विमान में पर्यवेक्षक अधिकारी के तौर पर महिलाएं काम कर चुकी हैं. इन चारों महिलाओं की नियुक्ति NAI शाखा में हुई है जहां नौसेना के हथियारों और गोला-बारूद के ऑडिट और आंकलन की जिम्मेदारी होती है.</p>
      <figure>
        <iframe src="https://www.youtube.com/embed/zWwlzbn07p8" width="500" height="281" data-service="Youtube" scrolling="no"/>
      </figure>
      <p> कमांडर वॉरियर ने बताया कि चारों महिला अफसरों को ड्यूटी पर तैनात किए जाने से पहले चुनिंदा शाखाओं में ट्रेनिंग दी जाएगी. जहां सेना, नौसेना और वायु सेना के पायलटों को ट्रेनिंग दी जाती है. <br/><br/><b>भारतीय सैन्य सेवाओं में पहली महिलाएं</b><br/><br/>उषा किरण के नाम देश की <b>पहली महिला सीआरपीएफ अफसर</b> होने का कीर्तिमान दर्ज है. छत्तीसगढ़ के नक्सली इलाके में तैनात उषा ट्रिपल जम्प में गोल्ड मेडल जीतकर नेशनल चैंपियन रह चुकी हैं.हाल ही में इंडियन नेवी के इतिहास में पहली बार पायलट कैडेट अवनि चतुर्वेदी को <b>लड़ाकू पायलट</b> के तौर पर शामिल किया गया. मध्य प्रदेश की अवनि के साथ ही फ्लाइट कैडेट मोहना सिंह, फ्लाइट कैडेट भावना कंठ भी वायुसेना में शामिल हुई हैं. पुनीता अरोड़ा के नाम प<b>हली महिला सैन्य अधिकारी</b> होने का रिकॉर्ड दर्ज है. पुनीता अरोड़ा भारतीय शशस्त्र बलों के लेफ्टिनेंट जनरल बनने वाली भारत की पहली महिला अधिकारी हैं. उन्होंने सेना में अपने 36 साल के करियर में 15 पदक हासिल किए हैं.<br/><br/><b>ये भी पढ़ें, Read Also: </b><br/><br/><a href="https://www.inkhabar.com/entertainment/the-kargil-girl-janhvi-kapoor-first-look-poster-karan-johar-shares-first-look-of-janhvi-kapoor-from-gunjan-saxena-biopic-the-kargil-girl">Gunjan Saxena The Kargil Girl first look: गुंजन सक्सेना की बायोपिक द कारगिल गर्ल से जाह्नवी कपूर का सामने आया फर्स्ट लुक, उड़ान भरने के लिए दिखीं तैयार</a><br/><br/><a href="https://www.inkhabar.com/job-and-education/military-nursing-service-2020-recruitment-indian-army-mns-2020-registration-will-start-from-14-november-at-joinindianarmy-nic-in">Military Nursing Service 2020 Recruitment: इंडियन आर्मी एमएनएस नर्सिंग कोर्स के लिए 14 नवंबर से रजिस्ट्रेशन शुरू, यहां जानें पूरी डीटेल्स</a><br/><br/> </p>
    </article>
  </body>
</html>