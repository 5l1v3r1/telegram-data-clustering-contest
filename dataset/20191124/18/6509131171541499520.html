<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321911/Thomas-Krol-en-Kirsten-Wild-kanshebbers-voor-Sportgala-2019"/>
    <meta property="og:site_name" content="RTV Oost"/>
    <meta property="article:published_time" content="2019-11-24T18:20:05+00:00"/>
    <meta property="og:title" content="Thomas Krol en Kirsten Wild kanshebbers voor Sportgala 2019"/>
    <meta property="og:description" content="Thomas Krol en Kirsten Wild staan op de shortlist van NOC*NSF en de NOS voor de verkiezing sportman en sportvrouw van het jaar 2019. Uit de lijsten met voorgeselecteerde atleten, met daarin dus de schaatser uit Deventer en Zwolse wielrenster, kiest een vakjury volgende week drie genomineerde sporters."/>
  </head>
  <body>
    <article>
      <h1>Thomas Krol en Kirsten Wild kanshebbers voor Sportgala 2019</h1>
      <address>
        <time datetime="2019-11-24T18:20:05+00:00">24 Nov 2019, 18:20</time>
      </address>
      <slideshow>
        <figure>
          <img src="https://imgo.rgcdn.nl/9285a973cd774dc3b78d632b3cd029e6/opener/Thomas-Krol-l-en-Kirsten-Wild-r-Foto-Pro-Shots-beeldbewerking-RTV-Oost.jpg?v=pICkLW_pI1SaVcFjxVSC9A2"/>
        </figure>
        <figure>
          <img src="https://imgo.rgcdn.nl/9285a973cd774dc3b78d632b3cd029e6/opener/Thomas-Krol-l-en-Kirsten-Wild-r-Foto-Pro-Shots-beeldbewerking-RTV-Oost.jpg?v=pICkLW_pI1SaVcFjxVSC9A2"/>
        </figure>
        <figcaption>Thomas Krol (l) en Kirsten Wild (r) (Foto: Pro Shots (beeldbewerking RTV Oost))</figcaption>
      </slideshow>
      <p>Thomas Krol en Kirsten Wild staan op de shortlist van NOC*NSF en de NOS voor de verkiezing sportman en sportvrouw van het jaar 2019. Uit de lijsten met voorgeselecteerde atleten, met daarin dus de schaatser uit Deventer en Zwolse wielrenster, kiest een vakjury volgende week drie genomineerde sporters. </p>
      <p>Die namen worden op 1 december bekendgemaakt. Vervolgens worden op het Sportgala, op woensdag 18 december, de winnaars gekozen en gehuldigd. Krol is de regerend wereldkampioen op de 1500 meter, daarnaast pakte hij het zilver op de 1000 meter. Veelvraat Wild veroverde onder meer gouden EK en WK-medailles op de afvalkoers, het omnium en de koppelkoers. </p>
      <p>
        <b>Ten Hag</b>
      </p>
      <p>Erik ten Hag uit Oldenzaal maakt kans op de de titel coach van het jaar. De trainer van Ajax pakte afgelopen seizoen de dubbel met Ajax en bereikte de halve finale van de Champions League. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Thomas+Krol+en+Kirsten+Wild+kanshebbers+voor+Sportgala+2019">06 - 57 03 33 33</a>.</aside>
    </article>
  </body>
</html>