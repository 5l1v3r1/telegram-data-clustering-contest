<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159343_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T18:07:00+00:00"/>
    <meta property="og:title" content="Хубчев: Няма да деля отбора на нападание и защита, всички се представят добре"/>
    <meta property="og:description" content="&quot;Всички са готови, всички са здрави и тренират, дори Станислав Костов е на линия&quot;"/>
  </head>
  <body>
    <article>
      <h1>Хубчев: Няма да деля отбора на нападание и защита, всички се представят добре</h1>
      <address>
        <time datetime="2019-11-24T18:07:00+00:00">24 Nov 2019, 18:07</time>
      </address>
      <p>Наставникът на Левски Петър Хубчев коментира успеха на тима с 2:0 над Царско село в мач от 17-ия кръг на efbet Лига.<br/><br/>"С няколко думи, едно много добро първо полувреме, във второто полувреме не съм доволен, но контролирахме мача. Много добро първо полувреме, топката вървеше бързо, всичко беше наред, трябваше да победим, никой не се интересува от играта в такива мачове", коментира Хубчев.<br/><br/>"Трябва да имаме търпение, точни пасове, елементарни, но важни неща, това е важно, голямо майсторство се изисква да държиш топката. Ние нямахме много положения, но тези, които имахме ги вкарахме", добави наставникът на "сините".<br/><br/>"Няма да деля отбора на нападание и защита, всички се представят добре, като цяло гледам отбора, ще се въздържа от коментар за отделни футболисти, те са напред, за да вкарват, но и трябва помощ отзад. Възможностите на Робърта са други, но след такава контузия, тичането му е отлично. Тази пауза дойде във важния момент откъм контузени футболисти. Всички са готови, всички са здрави и тренират, дори Станислав Костов е на линия", каза още Хубчев.<br/><br/>"Постоянството е най-важното, това трябва да е във всеки един мач независимо къде играем, тук се насъбраха победи", завърши изказването си наставникът на "сините".</p>
    </article>
  </body>
</html>