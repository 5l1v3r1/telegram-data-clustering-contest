<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/vitesse-coach-sloetski-4e-nederlaag-op-rij-erg-moeilijke-tijd/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T18:58:30+00:00"/>
    <meta property="og:title" content="Vitesse-coach Sloetski na 4e nederlaag op rij: ‘Erg moeilijke tijd voor ons’"/>
    <meta property="og:description" content="Na een voortvarende start in de Eredivisie draait het de laatste weken een stuk minder bij Vitesse. ,,Het is een erg moeilijke tijd voor ons”, bekende trainer Leonid Sloetski, die zijn ploeg met 2-0 zag verliezen bij Sparta, voor de camera van FOX Sports. Op 19 oktober pakte Vitesse voor het laatst 3 punten, door…"/>
  </head>
  <body>
    <article>
      <h1>Vitesse-coach Sloetski na 4e nederlaag op rij: ‘Erg moeilijke tijd voor ons’</h1>
      <address><time datetime="2019-11-24T18:58:30+00:00">24 Nov 2019, 18:58</time> by <a rel="author">https://www.facebook.com/SjorsTanis1</a></address>
      <p>
        <b>Na een voortvarende start in de Eredivisie draait het de laatste weken een stuk minder bij Vitesse. ,,Het is een erg moeilijke tijd voor ons", bekende trainer Leonid Sloetski, die zijn ploeg met 2-0 zag verliezen bij Sparta, voor de camera van <i>FOX Sports</i>.</b>
      </p>
      <p>Op 19 oktober pakte Vitesse voor het laatst 3 punten, door een 4-0-zege bij VVV-Venlo. Daarna volgden in de competitie 4 nederlagen op een rij. <br/><br/><b>Verlies aan zelfvertrouwen</b><br/>,,We krijgen onze kansen, maar we beseffen ons dat niet. En onze tegenstander wel. Als je niet scoort is het erg moeilijk winnen", zei de Russische coach. ,,Dan verlies je je zelfvertrouwen. Ook omdat we veel jonge spelers hebben." Sloetski deed tegen Sparta enkele aanpassingen in zijn opstelling en hij gunde onder meer nieuwkomer Keisuke Honda een basisplaats. ,,We zijn niet magisch. Als je iets verandert, dan loopt het niet meteen. Dat heeft tijd nodig", aldus Sloetski. ,,We moeten hard blijven werken en uit deze moeilijke situatie komen. Ik heb er vertrouwen in."<br/><br/>Vitesse, dat nog altijd gedeeld 4e staat, heeft een lastig programma. Vrijdag wacht de uitwedstrijd tegen sc Heerenveen en een week later komt Feyenoord naar Arnhem.</p>
    </article>
  </body>
</html>