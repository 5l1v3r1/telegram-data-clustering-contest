<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905055/-ik-weet-dat-ajax-me-in-de-gaten-houdt-we-zullen-zien-hoe-het-loopt-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T18:52:00+00:00"/>
    <meta property="og:title" content="'Ik weet dat Ajax me in de gaten houdt, we zullen zien hoe het loopt'"/>
    <meta property="og:description" content="Sven Botman is gelukkig bij sc Heerenveen. De huurling van Ajax is een vaste kracht in de Friese verdediging en heeft Kik Pierie, die de omgekeerde weg bewandelde, doen vergeten. Mogelijk komt hij volgend seizoen in aanmerking voor een nieuwe kans in Amsterdam. &quot;Dat mag men zeggen, dat is hun oordeel&quot;, zegt Botman over de vergelijking met Pierie voor de camera van Voetbal International. &quot;Ik doe gewoon mijn ding en het gaat goed. Ik speel alles. Ik ben verhuurd met het doel om mezelf te ontwikkelen. Dat lukt nu, dus ik moet zo doorgaan.&quot;"/>
  </head>
  <body>
    <article>
      <h1>'Ik weet dat Ajax me in de gaten houdt, we zullen zien hoe het loopt'</h1>
      <address>
        <time datetime="2019-11-24T18:52:00+00:00">24 Nov 2019, 18:52</time>
      </address>
      <p>
        <b>Sven Botman is gelukkig bij sc Heerenveen. De huurling van Ajax is een vaste kracht in de Friese verdediging en heeft Kik Pierie, die de omgekeerde weg bewandelde, doen vergeten. Mogelijk komt hij volgend seizoen in aanmerking voor een nieuwe kans in Amsterdam.</b>
      </p>
      <p>"Dat mag men zeggen, dat is hun oordeel", zegt Botman over de vergelijking met Pierie voor de camera van <a href="https://www.vi.nl/video/botman-ontwikkelt-zich-bij-heerenveen-spelen-voor-ajax-blijft-het-doel">Voetbal International</a>. "Ik doe gewoon mijn ding en het gaat goed. Ik speel alles. Ik ben verhuurd met het doel om mezelf te ontwikkelen. Dat lukt nu, dus ik moet zo doorgaan."</p>
      <p>"Ik weet wel dat Ajax me in de gaten houdt", vervolgt de negentienjarige stopper. "We zullen zien hoe het aan het einde van het seizoen loopt. Ik kan het nu nog niet vertellen, dat is een beetje te vroeg. Af en toe hoor je wat, maar het is niet wekelijks. Ik doe mijn eigen ding en zij doen hun eigen ding. Uiteindelijk zullen we in de winter en zomer wel weer even samenkomen."</p>
      <p>Heerenveen trok zondag aan het kortste eind tegen PSV, dat met 2-1 te sterk was. "Hoe ziek ik ervan ben? Behoorlijk. Onze eerste helft was niet onze beste eerste helft. De tweede helft hebben we laten zien wat we kunnen. Een puntje zat er wel in."</p>
    </article>
  </body>
</html>