<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/mi-ne-znayemo-scho-vmiyut-robiti-nashi-likari-oglyadach-330733_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="Ми не знаємо, що вміють робити наші лікарі – оглядач"/>
    <meta property="og:description" content="Україну захопила помилкова думка про те, що українська медицина нічого не вміє і значно поступається іноземній. Однак це далеко не так."/>
  </head>
  <body>
    <article>
      <h1>Ми не знаємо, що вміють робити наші лікарі – оглядач</h1>
      <h2>Україну захопила помилкова думка про те, що українська медицина нічого не вміє і значно поступається іноземній. Однак це далеко не так.</h2>
      <address>
        <time datetime="2019-11-24T18:00:00+00:00">24 Nov 2019, 18:00</time>
      </address>
      <p>Чуючи твердження, які часто звучать з уст як пересічних українців, так і державних чиновників – мовляв, українські лікарі нічого не знають і нічого не вміють – починаєш думати, що українська медицина ні на що не здатна. Однак насправді це не так, пише оглядач відділу освіти, науки, медицини та екології <a href="https://zn.ua/">ZN.UA</a> Ольга Скрипник.</p>
      <p>"Після знайомства з роботою Інституту загальної та невідкладної хірургії імені В.Зайцева Національної академії медичних наук України можу з упевненістю сказати — це ми з вами не знаємо, що насправді вміють робити наші лікарі", – пише вона.</p>
      <p>Протягом 20 років головою Інституту загальної та невідкладної хірургії імені В. Зайцева Національної академії медичних наук України є Валерій Бойко. Його школу пройшли понад 40 докторів наук та близько 100 кандидатів медичних наук, на його рахунку близько 15 тисяч медичних операцій. Бойко – ургентний хірург екстра-класу.</p>
      <p>Медична реформа в Україні фактично обійшла стороною такий важливий напрямок, як невідкладна хірургічна допомога.</p>
      <p>"Під час розмови мене вразили слова професора про те, що в ході  медичної реформи на невідкладну хірургічну допомогу  майже не звертали уваги. За всі роки ніхто жодного разу не звернувся із запитанням: а як ви, хірурги, бачите розвиток невідкладної допомоги? Яким має бути взаємозв'язок між різними рівнями медичної допомоги — від первинної до високоспеціалізованої? Що робити хірургам, коли "швидка" привозить пацієнта із запущеною стадією захворювання, з ускладненнями, які загрожують життю, його  ще можна врятувати, але за міжнародним протоколом випадок вважається неоперабельним?.. ", – вказує автор.</p>
      <p>Детальніше про Валерія Бойко, стан ургентної хірургії в Україні, підхід до цього виду медицини з боку держави і з боку самих лікарів читайте в інтерв'ю Ольги Скрипник <a href="https://dt.ua/interview/valeriy-boyko-v-urgentniy-hirurgiyi-vluchannya-maye-buti-tilki-v-desyatku-330587_.html"><b>"Валерій Бойко: "В ургентній хірургії потрапляння має бути тільки в десятку"</b></a> у тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>