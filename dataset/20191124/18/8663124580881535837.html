<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/prognoz-i-stavka-manchester-siti-shahtar-chy-zmozhut-girnyky-zachepytys-za-ochky-v-angliyi/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-24T18:14:00+00:00"/>
    <meta property="og:title" content="Прогноз і ставка. «Манчестер Сіті» – «Шахтар»: чи зможуть «Гірники» зачепитись за очки в Англії?"/>
    <meta property="og:description" content="В матчі п’ятого туру Ліги чемпіонів між собою зіграють «Манчестер Сіті» та «Шахтар». «Рейтинг Букмекерів» вболіває за «Гірників», але розум підказує ставити на впевнену перемогу команди Гвардіоли."/>
  </head>
  <body>
    <article>
      <h1>Прогноз і ставка. «Манчестер Сіті» – «Шахтар»: чи зможуть «Гірники» зачепитись за очки в Англії?</h1>
      <address><time datetime="2019-11-24T18:14:00+00:00">24 Nov 2019, 18:14</time> by <a rel="author">Наталя Касьянова</a></address>
      <p>В матчі п’ятого туру Ліги чемпіонів між собою зіграють «Манчестер Сіті» та «Шахтар». «Рейтинг Букмекерів» вболіває за «Гірників», але розум підказує ставити на впевнену перемогу команди Гвардіоли.</p>
      <p>
        <b>22:00, 26 лис 2019</b>
      </p>
      <p>«Манчестер Сіті» не зміг виграти матч проти «Аталанти» в Мілані, отже ще не забезпечив собі остаточне перше місце у групі С. Безумовно, завадити цьому може лише якесь неймовірне диво, але навіть за таких обставин на домашню гру проти «Гірників» Гвардіола виставить бойовий склад.</p>
      <p>Є питання щодо участі у матчі Агуеро, який зазнав пошкодження в останньому поєдинку проти «Челсі». Відпочинок може отримати Ферна, а ротація флангових захисників буде виглядати цілком логічною. Спробуємо спрогнозувати основу: Едерсон – Вокер, Стоунз, Отаменді, Анхеліно – Де Брейне, Гюндоган, Бернарду Сілва – Марез, Стерлінг, Жезус.</p>
      <p>«Шахтар» дивовижним чином врятував матч у Загребі на останніх секундах, тож тепер посідає другу сходинку у своєму квартеті. З великою ймовірністю поразка в Манчестері не стане катастрофою і не поставить крапку на сподіваннях «Гірників» зіграти у весняній стадії Ліги чемпіонів, все вирішиться в грі проти «Аталанти» у Харкові.</p>
      <p>До Англії не полетіли дискваліфікований Марлос та травмований Тайсон. Якщо з ними шанси бодай на нічию були мізерними, то без їх допомоги не залишається жодних сумнівів щодо перемоги «Містян». Скоріш за все у вівторок Каштру виставить наступний склад: П’ятов – Додо, Кривцов, Матвієнко, Ісмаілі – Степаненко, Алан Патрік, Коваленко, Тете, Коноплянка – Мораєс. У другому таймі слід очікувати вихід Соломона та Маркоса Антоніо.</p>
      <p>В останній очній зустрічі англійці без особливих зусиль перемогли «Гірників» у Харкові з рахунком 0-3, а минулорічний матч на «Етіхад» завершився ганебними 6-0.</p>
      <p>«Манчестер Сіті» переважає «Шахтар» за всіма футбольними показниками. Якщо їм вдасться забити швидкий гол, ми можемо стати свідками розгрому, але в будь-якому випадку господарі переможуть з різницею не менше ніж в два м’ячі. Отже, ставимо логічні Ф1 (-2) за коефіцієнт 1,85.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/ekspres-na-lch-grayemo-koefitsiyent-3-03/"/>
        <a href="https://bookmaker-ratings.com.ua/tips/prognoz-i-stavka-real-madryd-pszh-obydvi-komandy-v-horoshij-formi/"/>
        <a href="https://bookmaker-ratings.com.ua/tips/superekspres-na-matchi-ligy-chempioniv-grayemo-koefitsiyent-11-23/"/>
      </related>
    </article>
  </body>
</html>