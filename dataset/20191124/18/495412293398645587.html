<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/tombaroli-e-traffico-di-reperti-archeologici-video-le-iene-sono-banditi-o-eroi/1952975/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T18:34:55+00:00"/>
    <meta property="og:title" content="Tombaroli e traffico di reperti archeologici/ Video Le Iene: sono banditi o “eroi”?"/>
    <meta property="og:description" content="Tombaroli e traffico di reperti archeologici: video, a Le Iene coloro che trafugano opere. Banditi, ma si definiscono eroi: servizio di Antonino Monteleone."/>
  </head>
  <body>
    <article>
      <h1>Tombaroli e traffico di reperti archeologici/ Video Le Iene: sono banditi o “eroi”?</h1>
      <h2>Tombaroli e traffico di reperti archeologici: video, a Le Iene coloro che trafugano opere d’arte. Sono banditi, ma loro si definiscono “eroi”: il servizio di Antonino Monteleone</h2>
      <address><time datetime="2019-11-24T18:34:55+00:00">24 Nov 2019, 18:34</time> by <a rel="author" href="https://www.ilsussidiario.net/autori/silvana-palazzo/" target="_blank">Silvana Palazzo</a></address>
      <p>Dopo aver raccontato il <a href="https://www.ilsussidiario.net/news/bronzi-di-riace-statue-erano-5-video-le-iene-larcheologo-una-a-braccia-aperte/1944845/"><b>giallo del ritrovamento dei Bronzi di Riace</b></a>, “<b>Le Iene</b>” entra nel mondo dei <b>tombaroli</b>, coloro che vivono per trafugare reperti archeologici. <b>Antonino Monteleone</b>, che ha realizzato il servizio con <b>Marco Occhipinti</b>, li segue mentre sono “all’opera” e si fa raccontare come funziona questo mercato nel servizio che andrà in onda stasera su Italia 1. Oggi si torna dunque a parlare di <b>reperti archeologici</b>, ma da un altro punto di vista. L’inviato si occupa infatti di coloro che li recuperano materialmente e poi le vendono nel <b>mercato clandestino di opere d’arte antiche</b>. Si tratta di un mestiere che, come è facile intuire, è assolutamente illegale, ma per loro molto redditizio. Pensiamo che solo qualche giorno fa è stato smantellato un traffico di beni archeologici dalla <b>Calabria</b> al resto del mondo: i carabinieri hanno arrestato 23 persone e recuperato reperti per un valore di diversi milioni di euro. E allora Antonino Monteleone decide di incontrare i tombaroli e seguirli durante una delle loro “scorribande”.</p>
      <h4>TOMBAROLI, CHI SONO: BANDITI O EROI? IL SERVIZIO DE LE IENE</h4>
      <p>«<i>Sono tombarolo da quando sono piccolo, 14 anni</i>», racconta uno di loro a “<b>Le Iene</b>”. E spiega che dietro questa attività c’è una vera passione. «<i>Questa è la storia nostra, ti viene naturale, per me è stata na chiamata!</i>». Ecco, una sorta di “vocazione”. Quando <b>Antonino Monteleone</b> affronta il tema dei guadagni, l’uomo spiega: «<i>Sì, prima era… c’era molto più guadagno, adesso la crisi sta pure qua</i>». Ma guai a chiamarli “banditi dell’archeologia”. È una definizione che loro contestano, anzi si definiscono “eroi dell’archeologia”, «<i>perché tutto quello che viene trovato è grazie a noi, non agli archeologi</i>». Però quello che trovano non può essere visto in un museo. Allora l’uomo replica: «<i>Eh, perché nessuno me dà la possibilità di farlo vedere al museo. Perché se qualcuno me dicesse a me “scavame una tomba e porta al museo che te pago la roba” io non c’ho problemi</i>». Dunque, i tombaroli non vogliono fare i banditi e sarebbero disposti a “regolarizzare” la loro attività. Intanto però vanno avanti così.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fleiene%2Fvideos%2F555089905064842%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/hotel-rigopiano-allarme-ignorato-e-depistaggio-le-iene-parlano-i-sopravvissuti/1952759/"/>
        <a href="https://www.ilsussidiario.net/news/giuseppe-gulotta-ergastolano-innocente-video-le-iene-nessun-risarcimento/1952819/"/>
        <a href="https://www.ilsussidiario.net/news/stefano-cucchi-processo-un-giorno-in-pretura-carabinieri-in-aula-i-depistaggi/1952325/"/>
        <a href="https://www.ilsussidiario.net/news/camilla-auciello-uccisa-da-claudio-bertazzoli-a-colpi-di-forbice-amore-criminale/1952418/"/>
        <a href="https://www.ilsussidiario.net/news/andreea-mihaela-gheorghe-fidanzata-raffaele-sollecito-somiglio-ad-amanda-knox/1952984/"/>
        <a href="https://www.ilsussidiario.net/news/ilva-di-taranto-bimbi-e-cancro-video-le-iene-tumori-infantili-in-aumento-del-54/1952977/"/>
      </related>
    </article>
  </body>
</html>