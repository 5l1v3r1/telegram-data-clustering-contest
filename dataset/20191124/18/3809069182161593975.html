<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1418230/o-ken-mpraoyn-kai-oi-epiloges-toy-ari-gia-ton-aso"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T18:42:07+00:00"/>
    <meta property="og:title" content="Ο Κεν Μπράουν και οι επιλογές του Άρη για τον «άσο»"/>
    <meta property="og:description" content="Μετά τον αυριανό (24/11) αγώνα με το Περιστέρι, θα τεθεί επί τάπητος το ζήτημα ενίσχυσης της περιφερειακής γραμμής, ο Κεν Μπράουν είναι εκ των βασικών υποψηφίων, αλλά παραμένει δεσμευμένος με τη λιθουανική Λιετκαμπέλις."/>
  </head>
  <body>
    <article>
      <h1>Ο Κεν Μπράουν και οι επιλογές του Άρη για τον «άσο»</h1>
      <h2>Μετά τον αυριανό (24/11) αγώνα με το Περιστέρι, θα τεθεί επί τάπητος το ζήτημα ενίσχυσης της περιφερειακής γραμμής, ο Κεν Μπράουν είναι εκ των βασικών υποψηφίων, αλλά παραμένει δεσμευμένος με τη λιθουανική Λιετκαμπέλις.</h2>
      <address><time datetime="2019-11-24T18:42:07+00:00">24 Nov 2019, 18:42</time> by <a rel="author" href="http://www.gazzetta.gr/dimosiografos/vassilis-vlachopoulos" target="_blank">Βασίλης Βλαχόπουλος</a></address>
      <p>Η αλήθεια είναι ότι στο τελευταίο διάστημα οι «κίτρινοι» αποτάθηκαν σε αρκετούς παίκτες και οι συζητήσεις έγιναν από διαφορετικά πρόσωπα.</p>
      <p>Για παράδειγμα, επαφή έγινε με τον ατζέντη του Ουόλτερ Χοτζ ο οποίος μέχρι πρότινος αγωνιζόταν στον Λίβανο. Οι «κίτρινοι» πρότειναν τρίμηνο συμβόλαιο συνεργασίας αλλά η πρόταση απορρίφθηκε καθώς ο 34χρονος Αμερικανός έχει αποφασίσει να συνεχίσει την καριέρα του στη Σαουδική Αραβία με απολαβές τουλάχιστον 35.000 δολαρίων τον μήνα.</p>
      <p>Επαφή έγινε όμως και με τον ατζέντη του Κεν Μπράουν ο οποίος στο παρελθόν πέρασε από τον Κόροιβο Αμαλιάδας. Ο 30χρονος γκαρντ έχει 12.5 πόντους και 4.2 ασίστ κατά μέσο όρο με τη φανέλα της Λιετκαμπέλις αλλά εδώ και τουλάχιστον δύο εβδομάδες είναι εκτός ομάδας και μάλιστα βρίσκεται σε διαπραγματεύσεις για τη λύση του συμβολαίου του.</p>
      <p>Την ολοκλήρωση αυτής της διαδικασίας περιμένει και ο Αρης έχοντας εισπράξει την θετική πρόθεση του παίκτη, μέσα από τις συζητήσεις με τον ατζέντη του.</p>
      <p>Λόγω ωστόσο της καθυστέρησης που υπάρχει, ο Άρης προχώρησε σε επαφές και με άλλους παίκτες, δίχως όμως να έχει προχωρήσει στην τελική κίνηση με κάποιους εξ’ αυτών.</p>
    </article>
  </body>
</html>