<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/nula-u-derbiju-zacelja-radnik-nemocan-u-surdulici/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T18:33:09+00:00"/>
    <meta property="og:title" content="Nula u derbiju začelja, Radnik nemoćan u Subotici"/>
    <meta property="og:description" content="Kompletirano je 17. kolo Linglong Superlige Srbije. U duelu dve poslednjeplasirane ekipe, Inđije i Mačve, golova nije bilo pa je Inđija zadržala tri boda prednosti u odnosu na tim iz Šapca. Domaćin je imao inicijativu, više loptu u posedu, međutim to nije uspeo da pretvori u gol ili pobedu, a nije pomogla ni činjenica da […]"/>
  </head>
  <body>
    <article>
      <h1>Nula u derbiju začelja, Radnik nemoćan u Subotici</h1>
      <address><time datetime="2019-11-24T18:33:09+00:00">24 Nov 2019, 18:33</time> by <a rel="author">Zile</a></address>
      <p>Kompletirano je 17. kolo Linglong Superlige Srbije.</p>
      <p>U duelu dve poslednjeplasirane ekipe, Inđije i Mačve, golova nije bilo pa je Inđija zadržala tri boda prednosti u odnosu na tim iz Šapca. Domaćin je imao inicijativu, više loptu u posedu, međutim to nije uspeo da pretvori u gol ili pobedu, a nije pomogla ni činjenica da je Mačva poslednjih dvadesetak minuta igrala bez isključenog Adamovića. Mačva je ostala jedina ekipa koja u prvih 17 kola nije ostvarila pobedu, a osvojila je samo 5 bodova.</p>
      <p>Spartak je opravdao ulogu favorita u duelu sa Radnikom iz Surdulice. Domaćin je vodio od 18. minuta i taj rezultat je bio aktivan sve do finiša meča. U samoj završici viđena su još tri gola, Spartak je stekao tri gola prednosti, a poraz je u nadoknadi ublažio Makarić.</p>
      <p>
        <b>Inđija – Mačva 0:0</b>
      </p>
      <p><b>Spartak – Radnik 3:1</b> (1:0)<br/><i>Tufegdžić 18′, Obradović 82′, Denković 90′ – Makarić 90’+2′</i></p>
    </article>
  </body>
</html>