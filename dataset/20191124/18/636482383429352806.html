<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/tragedie-in-lumea-muzicii-cantareata-a-fost-gasita-moarta-in-casa-la-doar-28-de-ani-20098664"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T18:42:55+00:00"/>
    <meta property="og:title" content="Tragedie în lumea muzicii. Cântăreaţa a fost găsită moartă în casă, la doar 28 de ani"/>
    <meta property="og:description" content="Vedeta muzicii K-pop Goo Hara din Coreea de Sud a fost găsită moartă duminică, în casa ei din Seul, a anunţat poliţia, conform France Presse. A fost"/>
  </head>
  <body>
    <article>
      <h1>Tragedie în lumea muzicii. Cântăreaţa a fost găsită moartă în casă, la doar 28 de ani</h1>
      <address><time datetime="2019-11-24T18:42:55+00:00">24 Nov 2019, 18:42</time> by <a rel="author">Loredana T.</a></address>
      <p>Vedeta muzicii K-pop Goo Hara din Coreea de Sud a fost găsită moartă duminică, în casa ei din Seul, a anunţat poliţia, conform France Presse. A fost deschisă o anchetă pentru a se stabili cauzele decesului cântăreţei, care avea doar 28 de ani, potrivit poliţiei.</p>
      <p>Goo Hara, fostă membră a grupului Kara (un „<i><b>grup de fete</b></i>” al cărui nume înseamnă „<i><b>melodie dulce</b></i>” în limba greacă), a fost găsită fără viaţă în locuinţa sa duminică la începutul serii.</p>
      <p>Anunţul morţii lui Goo Hara vine la o lună după cea a lui Sulli, o altă vedetă a stilului K-pop de care era apropiată. Sulli s-a sinucis după o lungă luptă împotriva hărţuirii online, căreia Goo Hara i-a fost şi ea victimă.</p>
      <p>Aceasta din urmă a postat un mesaj sfâşietor pe contul ei de Instagram la scurt timp după moartea lui Sulli, plângând dispariţia prietenei ei.</p>
      <p>Rata de sinucidere în Coreea de Sud este una dintre cele mai mari din lume. Potrivit guvernului, sinuciderea este una dintre principalele cauze de deces înainte de 40 de ani.</p>
      <p>Goo Hara a cântat alături de trupa Kara din 2008 până în 2015. La despărţirea trupei, ea a început o carieră solo şi tocmai terminase un turneu în Japonia pentru lansarea ultimului său album.</p>
    </article>
  </body>
</html>