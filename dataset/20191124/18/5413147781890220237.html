<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mobilizujeme.cz/clanky/unikla-huawei-nova-6-se-vypada-jako-zajimavejsi-iphone-11"/>
    <meta property="og:site_name" content="Mobilizujeme"/>
    <meta property="article:published_time" content="2019-11-24T18:50:42+00:00"/>
    <meta property="og:title" content="Uniklá Huawei Nova 6 SE vypadá jako zajímavější iPhone 11"/>
    <meta property="og:description" content="Na našem trhu se k poslednímu říjnovému dni začal prodávat model Nova 5T od Huawei. Výrobce však nijak neotálí a již se chystá představit novou generaci, konkrétně Huawei Nova 6. Podle úniků ze sítě"/>
  </head>
  <body>
    <article>
      <h1>Uniklá Huawei Nova 6 SE vypadá jako zajímavější iPhone 11</h1>
      <address><time datetime="2019-11-24T18:50:42+00:00">24 Nov 2019, 18:50</time> by <a rel="author">Jakub Fišer</a></address>
      <p>Na našem trhu se k poslednímu říjnovému dni začal prodávat model Nova 5T od Huawei. Výrobce však nijak neotálí a již se chystá představit novou generaci, konkrétně Huawei Nova 6. Podle úniků ze sítě Weibo se můžeme těšit na provedení podobné aktuálním iPhonům.</p>
      <figure>
        <img src="https://mobilizujeme.cz/wp-content/uploads/2019/11/huawei-nova-6-se-1.jpg"/>
      </figure>
      <blockquote>Nepřehlédněte: <a href="https://mobilizujeme.cz/clanky/huawei-nova-6-nabidne-5g-a-revolucni-predni-kameru">Huawei Nova 6 nabídne 5G a revoluční přední kameru</a></blockquote>
      <p>Nejnovější telefon z řady Nova od Huawei nepřijde sám. Šestá generace nabídne kromě základního modelu také variantu s příponou “SE”. Zcela upřímně ještě nevíme, co označení za jménem znamená, ale telefon vypadá z prvních uniklých promo fotek velmi slušně. Svým designem se totiž zcela evidentně inspiroval u letošní generace iPhonů.</p>
      <p>Na zádech vidíme v levém horním rohu modul fotoaparátu, velmi podobný tomu u <a href="https://mobilizujeme.cz/stitky/apple-iphone-11">iPhonů 11</a>. V případě chystaného telefonu od Huawei je zde ale přítomno rovnou kvarteto fotosnímačů. Jejich sílu a rozlišení však zatím neznáme.</p>
      <figure>
        <img src="https://mobilizujeme.cz/wp-content/uploads/2019/11/huawei-nova-6-se-2.jpg"/>
      </figure>
      <p>Předprodukční fotky balení a samotných telefonů také potvrdily přítomnost čipsetu Kirin 810, 40W rychlonabíjení, displeje s minimálními rámečky a kulatým výřezem, anebo také čtečku otisků v bočním zamykacím tlačítku.</p>
      <p>Podle zatím dostupných informací má čínská společnost uvést telefon již příští týden, a sice 5. prosince. Představení se uskuteční v Číně a k vidění bude hlavně základní model <a href="https://mobilizujeme.cz/stitky/huawei-nova-6">Huawei Nova 6</a> a to i ve své 5G variantě. Vedle tohoto kousku však bude představen i právě uniklý model Nova 6 SE.</p>
      <h3>SOUVISEJÍCÍ</h3>
      <ol>
        <li>
          <a href="https://mobilizujeme.cz/clanky/nova-reklama-laka-na-predstaveni-huawei-nova-4">Nová reklama láká na brzké představení Huawei Nova 4</a>
        </li>
        <li>
          <a href="https://mobilizujeme.cz/clanky/huawei-nova-6-unika-znovu-prijde-ve-trech-barvach">Huawei Nova 6 uniká znovu, přijde ve třech barvách</a>
        </li>
        <li>
          <a href="https://mobilizujeme.cz/clanky/unikla-fotka-udajneho-krytu-na-chystany-topmodel-huawei-mate-30">Unikla fotka údajného krytu na chystaný topmodel Huawei Mate 30</a>
        </li>
      </ol>
    </article>
  </body>
</html>