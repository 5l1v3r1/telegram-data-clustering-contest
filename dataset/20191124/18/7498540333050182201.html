<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/serie-c-fermana-reggiana-cronaca-tabellino/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-24T18:27:08+00:00"/>
    <meta property="og:title" content="Serie C, Fermana – Reggiana 1-1: cronaca e tabellino"/>
    <meta property="og:description" content="FERMO – La doccia fredda per i tre punti della Reggiana arriva a quattro minuti dalla fine del match, quando il colpo di testa di Scrosta s’insacca sotto l’incrocio e regala il definitivo 1-1 alla Fermana. Un pareggio che porta i granata al quinto posto a quota 31 punti, scendendo a meno cinque punti dal […]"/>
  </head>
  <body>
    <article>
      <h1>Serie C, Fermana – Reggiana 1-1: cronaca e tabellino</h1>
      <address><time datetime="2019-11-24T18:27:08+00:00">24 Nov 2019, 18:27</time> by <a rel="author">Francesco Ferrari</a></address>
      <p>
        <b>La vittoria sfuma a 4 minuti dal termine, con i granata in 10 per l’espulsione di Costa. Non basta il gol di Varone. Un pareggio che porta i granata al quinto posto a quota 31 punti, a meno cinque punti dalla capolista Vicenza</b>
      </p>
      <figure>
        <img src="https://reggionline-obce2ympjgvjli4n.netdna-ssl.com/wp-content/uploads/2019/10/ivan-varone-reggiana-24-10.jpg"/>
      </figure>
      <p><b>FERMO</b> – La doccia fredda per i tre punti della Reggiana arriva a quattro minuti dalla fine del match, quando il colpo di testa di Scrosta s’insacca sotto l’incrocio e regala il definitivo 1-1 alla Fermana. Un pareggio che porta i granata al quinto posto a quota 31 punti, scendendo a meno cinque punti dal primo posto occupato dal Vicenza (a quota 36). Un peccato perché la Reggiana, prima della rete, aveva conquistato il meritato vantaggio con Varone (sesto sigillo) e aveva retto negli ultimi minuti malgrado l’espulsione di Andrea Costa al 27’ della ripresa.</p>
      <related>
        <a href="https://www.reggionline.com/reggiana-pari-al-fotofinish-sfumare-secondo-posto/"/>
      </related>
      <p>
        <b>Il tabellino</b>
      </p>
      <p>
        <b>FERMANA – REGGIANA 1-1</b>
      </p>
      <p><b>MARCATORI</b>: pt 22′ Varone (R); st 41′ Scrosta (F).</p>
      <p><b>FERMANA (4-4-2)</b> Gemello; Mane, Comotto, Scrosta, Manetta; Iotti, Urbinati, Mantini (7′ st Sperotto), Bacio Terracino (36′ st D’Angelo); Cognigni (36′ st Molinari), Lancini (7′ st Persia). A disposizione: Palombo, Bellini, Isacco, De Pascalis, Ricciardi, Badioli, Fiumicetti, Maistrello. Allenatore: Mauro Antonioli.</p>
      <p><b>REGGIANA (3-4-1-2)</b> Narduzzo; Espeche, Rozzio, Costa; Libutti (19′ st Favale), Varone (45′ st Zanini), Rossi, Kirwan; Staiti (19′ st Haruna); Marchi (45′ st Brodic), Kargbo (28′ st Martinelli). A disposizione: Galeazzi, Santovito, Radrezza, Haruna, Muro. Allenatore: Massimiliano Alvini</p>
      <p><b>Arbitro</b>: Valerio Maranesi di Ciampino (Giovanni Mittica e Dario Gregorio di Bari).</p>
      <p><b>NOTE</b> – Ammoniti Urbinati, Manetta, Espeche, Iotti. Espulsi Costa (R) al 27′ st. Angoli 4-1 per la Fermana. Recupero: 2′ nel primo tempo, 5′ nel secondo tempo</p>
      <p>
        <b>La cronaca</b>
      </p>
      <p>ORE 19.25: Finisce la partita: Fermana-Reggiana 1-1.</p>
      <p>50′: Il colpo di testa di Maistrello termina di poco a lato.</p>
      <p>45+1′: Cinque minuti di recupero.</p>
      <p>45′: Doppia sostituzione per la Reggiana: entrano Brodic e Zanini, escono Marchi e Varone.</p>
      <p>42′: Da calcio d’angolo, Scrosta stacca libero di testa e insacca il pareggio.</p>
      <p>
        <b>41′: GOL DELLA FERMANA. SCROSTA.</b>
      </p>
      <p>36′: Doppio cambio nella Fermana: entrano Molinari e D’Angelo, sono usciti Cognigni e Bacio Terracino</p>
      <p><b>33′</b>: Ammonito Iotti, per fallo di gioco su Rossi.</p>
      <p><b>28</b>‘: Alvini opera il terzo cambio: esce Kargbo, visibilmente nervoso, ed entra Martinelli.</p>
      <p>
        <b>27′: ESPULSO ANDREA COSTA: poco chiare le motivazioni, la Reggiana si trova in dieci uomini.</b>
      </p>
      <p><b>25′</b>: Animi tesi in questa fase centrale del secondo tempo tra le due parti.</p>
      <p><b>19′</b>: Doppio cambio nella Reggiana: entrano Favale e Haruna, escono Libutti e Staiti</p>
      <p><b>15</b>‘: Tiro-cross di Rossi e sfera che si spegne sul fondo. Scontro in area marchigiana tra Kargbo e Manetta con il granata che cade a terra ma l’arbitro non sanziona.</p>
      <p><b>9′</b>: Colpo di testa di Comotto, il pallone non preoccupa Narduzzo.</p>
      <p><b>7′</b>: Doppia sostituzione per la Fermana: entrano Persia e Sperotto, fuori Mantini e Lancini.</p>
      <p><b>6′</b>: Conclusione di Iotti, sfera deviata da Narduzzo.</p>
      <p><b>5′</b>: Marchi fermato in fuorigioco, i granata provano a costruire azioni anche se in questi primi momenti di ripresa la Fermana sta creando diverse azioni da rete.</p>
      <p><b>1′</b>: Non ci sono stati cambi nel corso dell’intervallo, le squadre ripartono dagli stessi ventidue che hanno concluso la prima frazione.</p>
      <p><b>ORE 18.35</b>: Inizia il secondo tempo, Fermana-Reggiana 0-1.</p>
      <p><b>ORE 18.20</b>: Termina il primo tempo, Fermana-Reggiana 0-1.</p>
      <p><b>45′</b>: Asse Staiti-Kirwan-Marchi, sfera intercettata da Manetta e pallone che termina in calcio d’angolo.</p>
      <p><b>44′</b>: Fallo di Staiti su Lancini, calcio di punizione per la Fermana dai 20 metri. La conclusione si stampa sulla barriera.</p>
      <p><b>37′</b>: Espeche rimane a terra per diverso tempo. Problemi al braccio sinistro per lui. </p>
      <p><b>32′</b>: Lancini subisce fallo. Calcio di punizione della Fermana di Bacio Terracino che attraversa l’area ma non crea grattacapi a Narduzzo.</p>
      <p><b>29′</b>: Cartellino giallo per Espeche per un fallo di gioco.</p>
      <p><b>25</b>‘: Ammonito Manetta per fallo su Kargbo.</p>
      <p><b>23′</b>: Bellissimo passaggio filtrante di Kirwan in mezzo al campo, dove Kargbo smarca con un bellissimo colpo di tacco Varone che in spaccata insacca il vantaggio.</p>
      <p>
        <b>22′: GOL DELLA REGGIANA! VARONE.</b>
      </p>
      <p><b>18</b>‘: Calcio di punizione battuto da Costa, sfera che viene liberata dalla difesa della Fermana.</p>
      <p><b>13′</b>: La partita è equilibrata, anche se il vento e la pioggia che stanno cadendo su Fermo stanno incidendo non poco nell’economia del match.</p>
      <p><b>9′</b>: Bacio Terracino serve Mantini, che s’invola verso la porta di Narduzzo e conclude ma il pallone termina out.</p>
      <p><b>5</b>‘: Ammonito Urbinati per fallo di gioco su Rossi.</p>
      <p><b>4′</b>: Opportunità subito per la Reggiana, che lascia ben sperare sulla concentrazione della squadra su questa partita.</p>
      <p><b>3′</b>: PALO DI KIRWAN! Cross del giocatore neozelandese, sfera che transita in area e che colpisce il legno. </p>
      <p><b>1</b>‘: Fermana in casacca gialla e pantaloncini blu, Reggiana in completo bianco con casacca tricolore.</p>
      <p><b>ORE 17.33</b>: Inizia il match, parte Fermana-Reggiana.</p>
      <related>
        <a href="https://www.reggionline.com/reggiana-alvini-anche-fermo-senza-scappini-video/"/>
      </related>
    </article>
  </body>
</html>