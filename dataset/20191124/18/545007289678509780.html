<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/recomandare-petru-stratulat-in-plin-vazduh/"/>
    <meta property="og:site_name" content="Europa FM"/>
    <meta property="article:published_time" content="2019-11-24T18:23:17+00:00"/>
    <meta property="og:title" content="Recomandare Petru Stratulat: „În plin văzduh”, de Antonio G. Iturbe"/>
    <meta property="og:description" content="„În plin văzduh”, de Antonio G. Iturbe, este o carte ce descrie viața a trei aviatori francezi, care au deschis primele linii de poștă aeriană pe rute neexplorate până atunci. Este vorba despre Mermoz, Henry Guillaumet și Antoine de Saint-Exupery."/>
  </head>
  <body>
    <article>
      <h1>Recomandare Petru Stratulat: „În plin văzduh”, de Antonio G. Iturbe</h1>
      <address>
        <time datetime="2019-11-24T18:23:17+00:00">24 Nov 2019, 18:23</time>
      </address>
      <p><b>„În plin văzduh”</b>, de Antonio G. Iturbe, este o carte ce descrie viața a trei aviatori francezi, care au deschis primele linii de poștă aeriană pe rute neexplorate până atunci. Este vorba despre <b>Mermoz</b>, <b>Henry Guillaumet</b> și <b>Antoine de Saint-Exupery</b>.</p>
      <p>Scrisorile transportate de ei trebuie să ajungă indiferent cât de înalți sunt munții care li se opun sau cât de mare este distanța ce se întinde la mii de metri sub aparatele de zbor. Libertatea lor este în aer, iar la sol îi așteaptă amenințarea războiului în Franța anilor ’20.</p>
      <p><b>Petru Stratulat</b> a recomandat cartea în emisiunea <b>Weekend cu Prietenii de sâmbătă, 23 noiembrie</b>:</p>
      <p>„Este o carte din care citesc în fiecare zi câte ceva, indiferent de cât de aglomerat îmi este programul. O aduc și la radio cu mine. Înainte să intru în studio mai aflu câteva lucruri din viața lui <b>Antoine de Saint-Exupery</b>. Am fost emoționat în special de acele momente în care am realizat de unde s-a inspirat, când a creat anumite personaje în cartea sa, <b>&lt;&lt;Micul Prinț&gt;&gt;</b>. Am aflat de unde &lt;&lt;a luat&gt;&gt; <b>Lampagiul</b> sau <b>Trandafirul</b>. De exemplu, faimosul <b>Trandafir</b> a fost văzut de el în pictura unui artist stradal, doar că acesta era înconjurat de multe alte flori. Tabloul avea ca titlu numele acelor flori, trandafirul fiind ignorat complet. După ce citești <b>&lt;&lt;Micul Prinț&gt;&gt;</b>, cartea <b>&lt;&lt;În plin văzduh&gt;&gt;</b> are un impact mult mai mare.”</p>
      <p>Cartea a fost publicată de editura <b>RAO</b> și poate fi găsită în librării.</p>
    </article>
  </body>
</html>