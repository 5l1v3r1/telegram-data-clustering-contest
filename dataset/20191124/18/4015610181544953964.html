<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815978"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T18:04:00+00:00"/>
    <meta property="og:title" content="Драма в центъра на София - ЦСКА 1948 се спаси от грандиозен провал с два гола в продължението"/>
    <meta property="og:description" content="Един от кандидатите за елита - ЦСКА 1948 допусна грешна стъпка в борбата си със Септември за директна промоция в efbet Лига. “Червените” обаче се ..."/>
  </head>
  <body>
    <article>
      <h1>Драма в центъра на София - ЦСКА 1948 се спаси от грандиозен провал с два гола в продължението</h1>
      <address><time datetime="2019-11-24T18:04:00+00:00">24 Nov 2019, 18:04</time> by <a rel="author">SPORTAL.BG</a></address>
      <p>Един от кандидатите за елита - <a href="https://www.sportal.bg/statistics_team_news.php?champ=26&amp;team=943">ЦСКА 1948</a> допусна грешна стъпка в борбата си със Септември за директна промоция в efbet Лига. “Червените” обаче се спасиха от грандиозна издънка на стадион “Васил <a href="https://www.sportal.bg/statistics_team_news.php?champ=1&amp;team=6">Левски</a>”, след като губеха с 0:2 от <a href="https://www.sportal.bg/statistics_team_news.php?champ=26&amp;team=456">Лудогорец 2</a> до 90-ата минута, но с две късни попадения домакините се добраха до точката.</p>
      <figure>
        <img src="https://img2.sportal.bg/uploads/galery/2019_11/1234cska/images/IOCH2043.jpg"/>
      </figure>
      <p>
        <a href="https://www.sportal.bg/galery.php?category=&amp;galery=20125&amp;image_id=660027#26">@@@</a>
      </p>
      <p>През първата част ЦСКА 1948 имаше превъзходство, но така и не успя да го материализира в попадения във вратата на Валдислав Стоянов. След почивката гостите се възползваха от две отлични контраатаки и стигнаха до аванс от два гола. Димитър Митков откри в 57-ата минута, а четири минути по-късно отново той удвои. Натискът на домакините даде резултат едва след 90-ата минута. Първо <a href="https://www.sportal.bg/statistics_player.php?team=943&amp;player=32900&amp;champ=26">Борис Тютюков</a> намали след центриране на <a href="https://www.sportal.bg/statistics_player.php?team=943&amp;player=2647&amp;champ=26">Сашо Александров</a>, а малко по-късно <a href="https://www.sportal.bg/statistics_player.php?team=943&amp;player=1308&amp;champ=26">Венцислав Василев</a> изравни с хубав удар от 25 метра. В последните секунди тимът от София опита да постигне и пълен обрат, но стигна само до ъглов удар.</p>
      <figure>
        <img src="https://img2.sportal.bg/uploads/galery/2019_11/1234cska/images/IOCH2523.jpg"/>
      </figure>
      <p>
        <a href="https://www.sportal.bg/galery.php?category=&amp;galery=20125&amp;image_id=660061#60">@@@</a>
      </p>
      <p>Така след грешката си днес ЦСКА 1948 вече изостава на три точки от лидера Септември. Тимът от Драгалевци има 40 точки, а “червените” - 37. Дубълът на Лудогорец пък остава на 13-а позиция с 14 точки.<b><br/><br/>ЦСКА 1948 – Лудогорец II 2:2</b><br/><br/><b>0:1</b> Митков (57)<br/><b>0:2</b> Митков (61)<br/><b>1:2</b> Тютюков (91)<br/><b>2:2</b> Василев (93)<br/><br/><a href="https://www.sportal.bg/galery.php?galery=20125&amp;category=1#60">ФОТОГАЛЕРИЯ</a><br/><br/><a href="https://www.sportal.bg/statistics_game.php?champ=26&amp;season=356&amp;game=90158">СТАТИСТИКА ОТ МАЧА</a></p>
    </article>
  </body>
</html>