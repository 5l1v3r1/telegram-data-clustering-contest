<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/arezzo/cronaca/tremendo-schianto-a-ceciliano-due-morti-e-due-feriti-gravi-1.4903967"/>
    <meta property="og:site_name" content="La Nazione"/>
    <meta property="article:published_time" content="2019-11-24T18:56:00+00:00"/>
    <meta property="og:title" content="Tremendo schianto a Ceciliano: due morti e due feriti gravi"/>
    <meta property="og:description" content="Le vittime sarebbero marito e moglie, uno di 70 e l'altra di 66 anni. Ancora la &quot;71&quot; nella bufera: mobilitazione per i soccorsi, in zona  il Pegaso per il trasferimento a Siena"/>
  </head>
  <body>
    <article>
      <h1>Tremendo schianto a Ceciliano: due morti e due feriti gravi</h1>
      <h2>Le vittime sarebbero marito e moglie, uno di 70 e l'altra di 66 anni. Ancora la "71" nella bufera: mobilitazione per i soccorsi, in zona  il Pegaso per il trasferimento a Siena</h2>
      <address>
        <time datetime="2019-11-24T18:56:00+00:00">24 Nov 2019, 18:56</time>
      </address>
      <p>Arezzo, 24 novembre 2019 - Uno schianto,di quelli che lasciano interdetti e sono seguiti dall'acuto suono delle sirene. Un incidente gravissimo nella zona di Ceciliano. Due morti è il pesantissimo bilancio che al momento emerge: e altri due feriti molto gravi, portati via con il Pegaso e trasferiti a Siena.</p>
      <p>Le vittime erano insieme nella stessa macchina, una piccola Mitsubishi color antracite. Al volante c'era la donna, che aveva 66 anni, a fianco lui di 70:entrambi aretini, l'ipotesi ancora da confermare è che fossero marito e moglie</p>
      <p>L'impatto è avvenuto intorno alle 17. Addirittura sette le persone coinvolte. Tre dei feriti sono più  lievi e sono stati portati al pronto soccorso del San Donato. I feriti gravi erano nella Ford Focus station wagon: a bordo un uomo e quattro donne, tutti dominicani residenti ad Arezzo.</p>
      <p>Siamo in una delle zone critiche della rete stradale, in quel tratto di 71 che già i numeri pubblicati nei giorni scorsi indicavano tra i più pericolosi. Purtroppo la conferma è arrivata implacabile.</p>
      <p>Il traffico è bloccato all'ingresso della città dal Casentino, sul posto i mezzi del 118 e la polizia stradale impegnata per i rilievi. Il traffico viene fatto circolare passando dal distributore della Esso davanti al quale è avvenuto il terribile scontro, all'altezza di Sitorni. Nelle altre due auto coinvolte in modo più lieve non ci sarebbero stati feriti.</p>
      <p>IN AGGIORNAMENTO</p>
      <p>© Riproduzione riservata</p>
    </article>
  </body>
</html>