<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/shahtar_vtrativ_dvoh_lideriv_pered_matchem_proti_mansiti_v_lizi_chempioniv_n1238758"/>
    <meta property="og:site_name" content="24 Канал"/>
    <meta property="article:published_time" content="2019-11-24T18:42:00+00:00"/>
    <meta property="og:title" content="&quot;Шахтар&quot; втратив двох лідерів перед матчем проти &quot;МанСіті&quot; в Лізі чемпіонів"/>
    <meta property="og:description" content="Донецький &quot;Шахтар&quot; не зможе розраховувати одразу на двох лідерів команди у матчі Ліги чемпіонів проти англійського &quot;Манчестер Сіті&quot;."/>
  </head>
  <body>
    <article>
      <h1>"Шахтар" втратив двох лідерів перед матчем проти "МанСіті" в Лізі чемпіонів</h1>
      <address>
        <time datetime="2019-11-24T18:42:00+00:00">24 Nov 2019, 18:42</time>
      </address>
      <p>
        <b>Донецький "Шахтар" не зможе розраховувати одразу на двох лідерів команди у матчі Ліги чемпіонів проти англійського "Манчестер Сіті".</b>
      </p>
      <p>Головний тренер "гірників" Луїш Каштру взяв в Англію 20 гравців. Серед них немає Марлоса та Тайсона.</p>
      <p>
        <b>Список гравців "Шахтаря" на матч проти "Манчестер Сіті"</b>
      </p>
      <blockquote>Голкіпери: Пятов, Шевченко, Трубін<br/>Захисники: Додо, Кривцов, Матвієнко, Ісмаїлі, Болбат, Хочолава<br/>Півзахисники: Степаненко, Коваленко, Алан Патрік, Тете, Соломон, Сіпріано, Коноплянка, Маркос Антоніо<br/>Нападники: Мораес, Сікан, Борячук</blockquote>
      <p>Марлос не поїхав на гру, адже у попередній зустрічі Ліги чемпіонів проти загребського "Динамо" був вилучений з поля та відбуватиме дискваліфікацію.</p>
      <blockquote>Як це було: <a href="https://24tv.ua/sport/dinamo_zagreb_shahtar_oglyad_rahunok_video_goliv_matchu_06_11_2019_lch_n1229002">"Шахтар" вирвав неймовірну нічию в "Динамо", забивши два голи в компенсований час: відео</a></blockquote>
      <p>Щодо Тайсона, то він отримав ушкодження перед цим матчем та займався за індивідуальною програмою. Відтак проти "МанСіті" він би не зіграв.</p>
      <p>Нагадаємо, матч "Манчестер Сіті" – "Шахтар" відбудеться у вівторок, 26 листопада. початок матчу о 22:00. Онлайн-трансляція на сайті Спорт24.</p>
    </article>
  </body>
</html>