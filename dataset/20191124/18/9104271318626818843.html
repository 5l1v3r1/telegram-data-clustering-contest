<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/senza-categoria/cercasi-gestore-per-il-brich-di-zumaglia-con-annesso-ristorante"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T18:34:28+00:00"/>
    <meta property="og:title" content="Cercasi gestore per il Brich di Zumaglia con annesso ristorante"/>
    <meta property="og:description" content="La richiesta economica è 4.000 euro per il primo anno, 6.000 per il secondo, 8.000 dal terzo in poi. Scadenza domande: mercoledì 15 gennaio 2020"/>
  </head>
  <body>
    <article>
      <h1>Cercasi gestore per il Brich di Zumaglia con annesso ristorante</h1>
      <h2>La richiesta economica è 4.000 euro per il primo anno, 6.000 per il secondo, 8.000 dal terzo in poi. Scadenza domande: mercoledì 15 gennaio 2020</h2>
      <address>
        <time datetime="2019-11-24T18:34:28+00:00">24 Nov 2019, 18:34</time>
      </address>
      <h3>Cercasi gestore per il Brich di Zumaglia con annesso ristorante</h3>
      <p>L’Unione Montana Valle del Cervo la Bursch ha emesso un nuovo bando per la gestione della Cascina Alè e del Castello nel Parco Pubblico del Brich di Zumaglia (struttura turistico ricettiva) per un periodo di anni dieci. La richiesta è 4.000 euro per il primo anno, 6.000 per il secondo e 8.000 dal terzo anno in poi. Termine ultimo per la presentazione delle offerte: ore 13 di mercoledì 15 gennaio 2020.</p>
      <p>In particolare la gestione deve garantire: l’utilizzo delle strutture della Cascina Alè e del Castello quali beni strumentali all’organizzazione di attività di accoglienza turistica e ristoro, oltre ad eventuali attività culturali e ricreative, ludico-sportive, didattiche e agro-silvo-pastorali attraverso un’offerta qualificata e diversificata destinata anche ad incrementare il livello di sensibilizzazione e di educazione nel rispetto dell’ambiente nel parco pubblico del Brich di Zumaglia; il libero accesso al parco da parte del pubblico; la manutenzione dei terreni a corredo delle strutture ricettive e delle strade di accesso al parco con interventi di riqualificazione secondo criteri che favoriscano al massimo il rispetto ambientale.</p>
      <p>Tutte le informazioni sul sito dell’Unione Montana<br/>http://www.vallecervo.it/portals/1307/SiscomArchivio/6/bandopubblico_disciplinaredigaracascinaAleeCastello.pdf</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/senza-categoria/ladri-azione-nellex-ristorante"/>
      </related>
    </article>
  </body>
</html>