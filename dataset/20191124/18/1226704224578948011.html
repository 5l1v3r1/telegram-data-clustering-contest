<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/slovenky-prehrali-v-priprave-s-juniorka/431990-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T18:30:00+00:00"/>
    <meta property="og:title" content="Slovenky prehrali v príprave s juniorkami Maďarska"/>
    <meta property="og:description" content="Zverenky trénera Pavla Streichera sa na takmer týždeň trvajúcom sústredení stretnú v Balatonboglári v prípravnom dueli ešte s reprezentáciou Fínska v utorok popoludní."/>
  </head>
  <body>
    <article>
      <h1>Slovenky prehrali v príprave s juniorkami Maďarska</h1>
      <h2>Zverenky trénera Pavla Streichera sa na takmer týždeň trvajúcom sústredení stretnú v Balatonboglári v prípravnom dueli ešte s reprezentáciou Fínska v utorok popoludní.</h2>
      <address><time datetime="2019-11-24T18:30:00+00:00">24 Nov 2019, 18:30</time> by <a rel="author">TASR</a></address>
      <p>Balatonboglár 24. novembra (TASR) - Slovenské hádzanárske reprezentantky prehrali v nedeľňajšom prípravnom dueli na palubovke tímu maďarskej národnej akadémie NEKA Balatonboglár 24:28.</p>
      <p>Najlepšou strelkyňou slovenského tímu v súboji s juniorským výberom Maďarska bola Réka Bíziková s deviatimi gólmi. Zverenky trénera Pavla Streichera sa na takmer týždeň trvajúcom sústredení stretnú v Balatonboglári v prípravnom dueli ešte s reprezentáciou Fínska v utorok popoludní.</p>
      <h3>Prípravný zápas:</h3>
      <p>
        <b>NEKA Balatonboglár - Slovensko<b> 28:24 (15:11)<br/><b>Najviac gólov SR:<b> Bíziková 9, Trepáčová a Patrnčiaková po 3</b></b></b></b>
      </p>
    </article>
  </body>
</html>