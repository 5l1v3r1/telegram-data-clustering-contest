<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/alegeri-prezidentiale-2019-un-jandarm-care-pazea-o-sectie-de-votare-din-prahova-a-facut-manevre-de-resuscitare-unui-alegator-caruia-i-s-a-facut-rau-1922405524102019111819179369"/>
    <meta property="og:site_name" content="News.ro"/>
    <meta property="article:published_time" content="2019-11-24T18:55:10+00:00"/>
    <meta property="og:title" content="Alegeri prezidenţiale 2019 - Un jandarm care păzea o secţie de votare din Prahova a făcut manevre de resuscitare unui alegător căruia i s-a făcut rău"/>
    <meta property="og:description" content="Un jandarm care asigură paza unei secţii de votare din oraşul Băicoi, judeţul Prahova, a intervenit, duminică după-amiază, şi a făcut manevre de resuscitare unui alegător căruia i s-a făcut rău în secţie. Jandarmul a aplicat manevrele de resuscitare până la sosirea ambulanţei, care l-a preluat pe bărbat şi l-a dus la spital, acesta fiind în stare stabilă."/>
  </head>
  <body>
    <article>
      <h1>Alegeri prezidenţiale 2019 - Un jandarm care păzea o secţie de votare din Prahova a făcut manevre de resuscitare unui alegător căruia i s-a făcut rău</h1>
      <address><time datetime="2019-11-24T18:55:10+00:00">24 Nov 2019, 18:55</time> by <a rel="author">Departamentul Corespondenti</a></address>
      <p>
        <b>Un jandarm care asigură paza unei secţii de votare din oraşul Băicoi, judeţul Prahova, a intervenit, duminică după-amiază, şi a făcut manevre de resuscitare unui alegător căruia i s-a făcut rău în secţie. Jandarmul a aplicat manevrele de resuscitare până la sosirea ambulanţei, care l-a preluat pe bărbat şi l-a dus la spital, acesta fiind în stare stabilă.</b>
      </p>
      <p>Potrivit reprezentanţilor Serviciului de Ambulanţă Judeţean Prahova, unui alegător i s-a făcut rău, duminică după-amiază, la intrarea în secţia de votare numărul 190 din Băicoi.</p>
      <p>În sprijinul bărbatului a intervenit jandarmul care păzea secţia şi care i-a făcut manevre de resuscitare până la sosirea echipajului de la ambulanţă.</p>
      <p>Bărbatul a fost preluat şi transportat la Spitalul Judeţean de Urgenţă Ploieşti, în prezent starea lui fiind stabilă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>