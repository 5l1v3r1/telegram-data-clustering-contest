<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/g-ethniki/1561145/g-ethniki-o-irodotos-zita-isi-metaheirisi/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T18:16:00+00:00"/>
    <meta property="og:title" content="Γ’ Εθνική: Ο Ηρόδοτος ζητά ίση μεταχείριση"/>
    <meta property="og:description" content="Ανακοίνωση του συλλόγου της Νέας Αλικαρνασσό με τη διαιτησία στο επίκεντρο"/>
  </head>
  <body>
    <article>
      <h1>Γ’ Εθνική: Ο Ηρόδοτος ζητά ίση μεταχείριση</h1>
      <address><time datetime="2019-11-24T18:16:00+00:00">24 Nov 2019, 18:16</time> by <a rel="author">Βαρδαλαχάκης Μανώλης</a></address>
      <p>
        <b>Ανακοίνωση του συλλόγου της Νέας Αλικαρνασσό με τη διαιτησία στο επίκεντρο</b>
      </p>
      <p>Παράπονα για τις διαιτητικές αποφάσεις του σημερινού αγώνα με τον Πανακρωτηριακό έχει ο Ηρόδοτος, εκφράζοντας τη διαμαρτυρία της μέσω ανακοίνωσης, ενώ δίνει συγχαρητήρια στους παίκτες για την προσπάθειά τους, χαρακτηρίζοντάς τους πραγματικούς νικητές. Η ανακοίνωση του Δ.Σ. των κυανόλευκων αναφέρει:</p>
      <p>
        <i>"Η διοίκηση του Ηροδότου συγχαίρει τους ποδοσφαιριστές του συλλόγου για την προσπάθεια τους στο σημερινό παιγνίδι με τον Πανακρωτηριακό , γιατί είναι οι πραγματικοί νικητές.</i>
      </p>
      <p>
        <i>Η προσπάθεια τους όμως δεν ανταμείφθηκε με επιτυχία, διότι στερήθηκαν αυτό που δικαιούνται βάση της απόδοσης τους. Και το στερήθηκαν από τις αποφάσεις των ανθρώπων που είναι ταγμένοι να αγωνίζονται και να απονέμουν δικαιοσύνη.</i>
      </p>
      <p>
        <i>Όσοι ήταν στην Αλικαρνασσό σήμερα είδαν τι ακριβώς έγινε και πως οι ποδοσφαιριστές και ο σύλλογος για πολλοστή φορά φέτος αδικήθηκαν από τέτοιου είδους αποφάσεις , που τελικά δεν ζημιώνουν πολλαπλά μόνο τον Ηρόδοτο , αλλά εξαγριώνουν και απομακρύνουν τους φιλάθλους από τα γήπεδα.</i>
      </p>
      <p>
        <i>Ο Ηρόδοτος είναι μεγάλη ομάδα και δεν θέλει εύνοια από κανένα (όπως επιζητούν και κερδίζουν άλλοι) , απλά θέλει ίση μεταχείριση και το όποιο αποτέλεσμα να είναι αυτό που ανταποκρίνεται στους κόπους των αθλητών και μόνο".</i>
      </p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/g-ethniki/1561144/gethniki-me-hamogela-se-episkopi-kai-giouhta-xekinise-o-deuteros-guros/"/>
        <a href="https://www.neakriti.gr/article/sport/podosfairo/elliniko/topiko/1561126/to-video-apo-ta-malia-kai-oi-epimahes-faseis/"/>
      </related>
    </article>
  </body>
</html>