<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/sport/tenis/hodeshtiqt-myrtvec-grigor-dimitrov-i-strannata-mu-amerikanska-odiseq-1409295.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T18:00:00+00:00"/>
    <meta property="og:title" content="&quot;Ходещият мъртвец&quot; Григор Димитров и странната му американска одисея"/>
    <meta property="og:description" content="Ласкав материал за Григор Димитров пусна специализираното издание tennisworldusaorg"/>
  </head>
  <body>
    <article>
      <h1>"Ходещият мъртвец" Григор Димитров и странната му американска одисея</h1>
      <address><time datetime="2019-11-24T18:00:00+00:00">24 Nov 2019, 18:00</time> by <a rel="author">Sportlive.bg</a></address>
      <p>Ласкав материал за <b><a href="https://www.sportlive.bg/tags/4119">Григор Димитров</a></b> пусна специализираното издание tennisworldusa.org. Неговото заглавие гласи, че първата ракета на България "най-накрая" е изпратил положителни сигнали към света на тениса, към своите фенове и към себе си. Медията обаче описва сезона на звездата до US Open 2019 с незавидно сравнение. "Година и половина след спечелването на Финалния Мастърс той прекара в разхождане по кортовете като ходещ мъртвец", посочва tennisworldusa.org.</p>
      <p>Изданието посочва, че ако 2018 г. е била разочароваща за Григор, то първите 8 месеца на 2019-а са били "още по-зле". <i>"Никой, може би дори най-близките му роднини, не можехе да си помислят, че ще го видят да играе полуфинал на US Open. И все пак, Димитров, противно на случилото се през последните 18-12 месеца, отново вдигна глава с гордост и страхотни изпълнения, като спря само срещу страхотния Даниил Медведев", </i>посочва авторът на материала. Той пише, че есента е събудила българина от летаргията и след US Open, той е показал добри неща, достигайки четвъртфинала в Ченду и полуфинал на Мастърса в Париж.</p>
      <p><i>"Така, последните му месеци на корта бяха положителни. През 2020 г. Димитров ще трябва да помни, че е шампион, а не сянката на шампион. Той все още е сравнително млад и все още може да постигне важни победи. В кариерата си, като цяло, той все още не е изразил пълния си потенциал, но ако се окаже във физическа форма и има увереност, той може да бъде опасен противник за всички свои опоненти, дори в турнирите от Големия шлем. Психическата солидност и някои физически проблеми са аспектите, които наказват българина през последните месеци"</i>, се казва още в материала. <b><i><a href="https://www.sportlive.bg/sport/tenis/Obqviha-naj-golqmata-iznenada-na-US-Open-1373856.html">А коя бе изненадата на US Open 2019 вижте в този материал. </a></i></b></p>
      <related>
        <h4>Още по темата</h4>
        <a href="https://www.sportlive.bg/sport/tenis/Grigor-se-zavryshta-na-turnir-na-kojto-ne-e-igral-8-godini-1408496.html"/>
        <a href="https://www.sportlive.bg/sport/tenis/Grigor-Dimitrov-zavyrshva-sezona-v-top-20-na-sveta-1407206.html"/>
        <a href="https://www.sportlive.bg/timeout/timeoutother/Grigor-prizna-che-e-sam-Tazi-godina-vyobshte-ne-sym-mislil-za-vryzki-i-lyubov-1405034.html"/>
        <a href="https://www.sportlive.bg/sport/tenis/Grigor-nqma-da-byrza-za-nov-trenxor-Ne-trqbva-da-ostavqsh-nikoj-da-kontrolira-igrata-ti--1404987.html"/>
        <a href="https://www.sportlive.bg/sport/tenis/Grigor-Dimitrov-otnovo-v-top-20-na-sveta-Nadal-zadmina-Dzhokovich-1391585.html"/>
      </related>
    </article>
  </body>
</html>