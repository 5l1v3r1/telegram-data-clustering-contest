<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/nicio-persoana-de-pe-listele-permanente-nu-a-votat-in-trei-sectii-din-judetul-iasi.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T18:38:25+00:00"/>
    <meta property="og:title" content="Nicio persoană de pe listele permanente nu a votat în trei secţii din judeţul Iași"/>
    <meta property="og:description" content="La trei secţii de votare din judeţul Iaşi niciuna dintre persoanele înscrise pe listele permanente nu s-a prezentat la vot duminică, în cel de-al doilea"/>
  </head>
  <body>
    <article>
      <h1> Nicio persoană de pe listele permanente nu a votat în trei secţii din judeţul Iași </h1>
      <address><time datetime="2019-11-24T18:38:25+00:00">24 Nov 2019, 18:38</time> by <a rel="author">Redacția</a></address>
      <p>La trei secţii de votare din judeţul Iaşi niciuna dintre persoanele înscrise pe listele permanente nu s-a prezentat la vot duminică, în cel de-al doilea tur de scrutin, transmite Agerpres.</p>
      <p>Potrivit site-ului Biroului Electoral Central, la ora 20,00, la cele două secţii de votare de la Colegiul Naţional „Mihail Sadoveanu” din Paşcani, niciuna din persoanele înscrise pe listele permanente nu a venit la vot. Aceeaşi situaţie este şi la secţia de votare din comuna Moşna.</p>
      <p>La polul opus, cea mai mare prezenţă la vot din judeţul Iaşi, 150%, a fost înregistrată la Universitatea „Gheorghe Asachi”. La Şcoala „Gheorghe Asachi” prezenţa era de 106,48% şi la Liceul „Vasile Alecsandri”, 105,30%. Cele două instituţii de învăţământ preuniversitar sunt amplasate în centrul Iaşiului, mulţi dintre votanţi fiind pe listele suplimentare.</p>
    </article>
  </body>
</html>