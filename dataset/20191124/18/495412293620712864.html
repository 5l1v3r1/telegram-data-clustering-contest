<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/ilva-di-taranto-bimbi-e-cancro-video-le-iene-tumori-infantili-in-aumento-del-54/1952977/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T18:35:23+00:00"/>
    <meta property="og:title" content="Ilva di Taranto: bimbi e cancro/ Video Le Iene “tumori infantili in aumento del 54%”"/>
    <meta property="og:description" content="Ilva di Taranto, i bambini malati di cancro: viaggio di Gaetano Pecoraro per Le Iene nel dramma dei più piccoli, il video."/>
  </head>
  <body>
    <article>
      <h1>Ilva di Taranto: bimbi e cancro/ Video Le Iene “tumori infantili in aumento del 54%”</h1>
      <h2>Ilva di Taranto, i bambini malati di cancro: viaggio di Gaetano Pecoraro per Le Iene nel dramma dei più piccoli, il video</h2>
      <address><time datetime="2019-11-24T18:35:23+00:00">24 Nov 2019, 18:35</time> by <a rel="author" href="https://www.ilsussidiario.net/autori/emanuela-longo/" target="_blank">Emanuela Longo</a></address>
      <p>Dei danni provocati <a href="https://www.ilsussidiario.net/news/ilva-di-taranto-6-anni-dopo-servizio-nadia-toffa-video-cosa-e-cambiato-le-iene/1951199/">dall’inquinamento a <b>Taranto </b>causato <b>dall’Ilva</b></a> se ne era a lungo occupata <b>Nadia Toffa</b>. Oggi, il testimone è passato a <b>Gaetano Pecoraro</b> che per <b>Le Iene</b> si è recato in Puglia per conoscere da vicino gli effetti che l’Ilva ha avuto sui più piccoli. Perchè il dramma che ruota attorno all’acciaieria di Taranto non ha a che fare solo con l’inquinamento ambientale o con le trattative milionarie in corso per salvarla. Significa anche scontrarsi con un’altra realtà decisamente più dura e che riguarda i tanti bambini malati di cancro che ogni giorno sono chiamati a combattere la loro piccola grande battaglia. Nella maggior parte dei casi, come documentato dalla iena, la malattia li ha colpiti proprio a causa dell’Ilva, la più grande acciaieria d’Europa, con un aumento costante negli anni che porta così, purtroppo, a continui ricoveri presso il reparto di Oncologia pediatrica dell’ospedale Santissima Annunziata di Taranto.</p>
      <h4>ILVA DI TARANTO: BIMBI E CANCRO, TUMORI IN AUMENTO</h4>
      <p>La situazione a Taranto riporta numeri preoccupanti. A confermarlo è stato anche <b>Valerio Cecinati</b>, primario del reparto di Oncologia pediatrica dell’ospedale cittadino, il quale parlando ai microfoni de Le Iene ha spiegato: “Qui c’è un aumento del 54% dei tumori infantili a causa dell’inquinamento ambientale”. Un dato tremendo che fa ampiamente riflettere e che si inserisce nell’accesa discussione sulla possibile chiusura di questa industria con le <a href="https://www.ilsussidiario.net/news/aiuti-di-stato-ad-arcelormittal-ex-ilva-accordo-governo-soldi-pubblici-per-restare/1952882/">trattative tra il governo e ArcelorMittal</a> per trovare una soluzione. Trattative che fanno parlare inevitabilmente di milioni di euro e sulle quali sono attualmente concentrate tutte le attenzioni facendo passare, forse, in secondo piano un aspetto drammatico dell’ampio dibattito, ovvero i danni tragici dell’inquinamento dell’Ilva, con le loro conseguenze dirette anche sui più piccoli. Il viaggio de <b>Le Iene</b> nel mondo dell’Ilva dura da sei anni, da quando ad intraprenderlo fu proprio <b>Nadia Toffa</b>, quando documentò le nubi tossiche che si sollevavano dallo stabilimento con le malattie che avevano colpito abitanti e lavoratori. A tornare in quelle terre è oggi Gaetano Pecoraro che ci parlerà del dramma dei più piccoli.</p>
      <p>
        <a href="https://www.mediasetplay.mediaset.it/video/leiene/ilva-di-taranto-i-bambini-malati-di-cancro-per-linquinamento_FD00000000111933">
          <b>CLICCA QUI PER IL VIDEO DELL’ANTEPRIMA</b>
        </a>
      </p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/hotel-rigopiano-allarme-ignorato-e-depistaggio-le-iene-parlano-i-sopravvissuti/1952759/"/>
        <a href="https://www.ilsussidiario.net/news/giuseppe-gulotta-ergastolano-innocente-video-le-iene-nessun-risarcimento/1952819/"/>
        <a href="https://www.ilsussidiario.net/news/stefano-cucchi-processo-un-giorno-in-pretura-carabinieri-in-aula-i-depistaggi/1952325/"/>
        <a href="https://www.ilsussidiario.net/news/camilla-auciello-uccisa-da-claudio-bertazzoli-a-colpi-di-forbice-amore-criminale/1952418/"/>
        <a href="https://www.ilsussidiario.net/news/andreea-mihaela-gheorghe-fidanzata-raffaele-sollecito-somiglio-ad-amanda-knox/1952984/"/>
        <a href="https://www.ilsussidiario.net/news/tombaroli-e-traffico-di-reperti-archeologici-video-le-iene-sono-banditi-o-eroi/1952975/"/>
      </related>
    </article>
  </body>
</html>