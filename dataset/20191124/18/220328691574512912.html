<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/blumbrg-zapochna-predizborna-kampaniya-407532.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T18:24:43+00:00"/>
    <meta property="og:title" content="Блумбърг започна предизборна кампания"/>
    <meta property="og:description" content="Милиардерът пусна клип и подаде документи за демократичните праймъри"/>
  </head>
  <body>
    <article>
      <h1>Блумбърг започна предизборна кампания</h1>
      <address><time datetime="2019-11-24T18:24:43+00:00">24 Nov 2019, 18:24</time> by <a rel="author">сс</a></address>
      <p>Милиардерът Майкъл Блумбърг започна своята предизборна кампания за президентските избори в САЩ. Той пусна видеоклип с призив американците да гласуват за него малко след като подаде документи за участие в предварителните избори от Демократичната партия на САЩ в няколко щати, предадоха световните агенции.</p>
      <p>Във видеото се разказват достижения на 77-годишния Блумбърг в качеството му на предприемач, създал хиляди работни места и на поста му кмет на Ню Йорк, който той заемаше три мандата от 2002 до 2013 г. Клипът завършва с думите: "Майкъл Блумбърг - за президент!"</p>
      <p>Победителят на демократическите праймъри ще бъде утвърден през лятото на 2020 г. И ще се изправи срещу Тръмп, който възнамерява да се кандидатира за втори мандат. Изборите са на 3 ноември 2020 г.</p>
    </article>
  </body>
</html>