<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159342_1221.html"/>
    <meta property="og:site_name" content="Novsport"/>
    <meta property="article:published_time" content="2019-11-24T18:04:00+00:00"/>
    <meta property="og:title" content="Никола Спасов: Играхме толкова, колкото ни позволиха"/>
    <meta property="og:description" content="&quot;В последния месец отборът играе силно и се надявам следващите мачове да ги спечелим&quot;"/>
  </head>
  <body>
    <article>
      <h1>Никола Спасов: Играхме толкова, колкото ни позволиха</h1>
      <address><time datetime="2019-11-24T18:04:00+00:00">24 Nov 2019, 18:04</time> by <a rel="author">Николай Георгиев</a></address>
      <p> Наставникът на Царско село Никола Спасов бе доволен от начина, по който отборът му се е противопоставил на Левски, въпреки че днес тимът му загуби с 0:2 от "сините".</p>
      <p> <br/>"Доволен съм от отбора и начина, по който изиграхме мача. Колкото ни позволиха, толкова и играхме. Мисля, че стана интересен мач. Левски вкара два гола с малкото положения, които създаде.<br/> <br/>Бяха много ефикасни. Не играхме лошо, но не съм доволен от играта ни в атака. Левски си свърши работата през първото полувреме, а през второто беше по-предпазлив. Задържахме топката повече през второто полувреме. Винаги е трудно да се играе на "Герена". Крилата ни играха слабо. Пред вратата бяха доста плахи и неубедителни. Не мога да виня само нападателите, но и полузащитниците".<br/> <br/> <br/>"Когато не даваш на един отбор да играе, на всеки отбор е трудно. Това исках от моите футболисти - да ги пресираме още в тяхната половина. Левски има добри футболисти. Не искам да говоря за постоянство, защото отборът играе добре. Просто ни липсват головете и победите. В последния месец отборът играе силно и се надявам следващите мачове да ги спечелим".</p>
    </article>
  </body>
</html>