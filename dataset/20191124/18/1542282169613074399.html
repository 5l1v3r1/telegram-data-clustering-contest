<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/24/nayagio-me-metanastew-anoikta-tis-lampeduza"/>
    <meta property="og:site_name" content="euronews"/>
    <meta property="article:published_time" content="2019-11-24T18:45:40+00:00"/>
    <meta property="og:title" content="Ναυάγιο με μετανάστες ανοικτά της Λαμπεντούζα"/>
    <meta property="og:description" content="Λόγω άσχημων καιρικών συνθηκών πλοιάριο με δεκάδες μετανάστες αναποδογύρισε ανοικτά της Λαμπεντούζα.Η ιταλική ακτοφυλακή διέσωσε τους περισσότερους ενώ εντόπισε και τις σορούς πέντε γυναικών."/>
  </head>
  <body>
    <article>
      <h1>Ναυάγιο με μετανάστες ανοικτά της Λαμπεντούζα</h1>
      <address><time datetime="2019-11-24T18:45:40+00:00">24 Nov 2019, 18:45</time> by <a rel="author">Euronews </a></address>
      <figure>
        <img src="https://static.euronews.com/articles/stories/04/31/89/84/773x435_cmsv2_569e232c-1aa0-5f60-b648-8fa35eb4af6a-4318984.jpg"/>
      </figure>
      <p>Τουλάχιστον πέντε γυναίκες έχασαν τη ζωή τους όταν το πλοιάριο στο οποίο επέβαιναν αναποδογύρισε λόγω των άσχημων καιρικών συνθηκών στα ανοικτά της Λαμπεντούζα.Οι σοροί τριών γυναικών ανασύρθηκαν από τη θάλασσα, από σκάφος του λιμενικού και άλλες δύο σοροί μεταναστών εντοπίστηκαν στην ακτή της Κάλα Γκαλέρα, στο νότιο τμήμα της Λαμπεντούζα.</p>
      <p>Τις επιχειρήσεις διάσωσης δυσχεραίνουν οι άσχημες καιρικές συνθήκες στη θάλασσα, καθώς το ύψος των κυμάτων φθάνει τα δύο μέτρα.Η ιταλική ακτοφυλακή διέσωσε 149 μετανάστες αναμεσά τους 13 γυναίκες και τρια παιδια.Σύμφωνα με τις μαρτυρίες των διασωθέντων περίπου 20 άνθρωποι αγνοούνται προερχόμενοι απο την Τυνησία, την Αλγερία και το Πακιστάν .</p>
      <p>Οι ιταλικές αρχές απομάκρυναν 11 μετανάστες από το πλοίο Open Arms, όμως δεν του έχουν δώσει άδεια να δέσει σε λιμάνι, με αποτέλεσμα να παραμένει ακινητοποιημένο στα ανοιχτά της Σικελίας, εν μέσω θαλασσοταραχής, Μεταξύ αυτών που απομακρύνθηκαν ήταν δύο μικρά παιδιά με τις οικογένειές τους, ένας άνδρας που έφερε τραύμα από πυροβολισμό στο πόδι και κάποιοι με εγκαύματα. Όλοι τους θα μεταφερθούν στο λιμάνι Αουγκούστα. Πάνω στο πλοίο παραμένουν 62 Αφρικανοί μετανάστες που διεσώθησαν από φουσκωτή βάρκα ανοικτά της λιβύης.</p>
      <p>«Βρισκόμαστε μέσα σε καταιγίδα με κύματα που φτάνουν και τα τρία μέτρα και ζητάμε επανειλημμένα ένα λιμάνι (για αποβίβαση). Ζητήσαμε από την Ιταλία καθως είναι το πλησιέστερο ασφαλές λιμάνι και στη συνέχεια και από τη Μάλτα και δεν έχουμε λάβει καμία απάντηση », είπε ο Ρικάρντο Γκάτι, επικεφαλής της αποστολής.</p>
      <p>Σύμφωνα με τον επικεφαλής του Open Arms η Ιταλία πρότεινε να επιστρέψει το πλοίο στο λιμάνι της Τρίπολης, στη Λιβύη. Πάντως σε δήλωσή της στην κρατική τηλεόραση η υπουργός Εσωτερικών της Ιταλίας Λουτσιάνα Λαμοργκέζε άφησε να εννοηθεί ότι η χώρα μπορεί να δεχτεί το Open Arms .</p>
    </article>
  </body>
</html>