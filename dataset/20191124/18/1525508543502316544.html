<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780009/%D8%B1%D9%88%D8%AD%D8%A7%D9%86%DB%8C-%D8%AF%D8%B1%DA%AF%D8%B0%D8%B4%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B1%D8%A7-%D8%AA%D8%B3%D9%84%DB%8C%D8%AA-%DA%AF%D9%81%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T18:23:52+00:00"/>
    <meta property="og:title" content="در پیامی؛ روحانی درگذشت «آیت الله میرمحمدی» را تسلیت گفت"/>
    <meta property="og:description" content="رئیس جمهور در پیامی ارتحال عالم پارسا حضرت آیت الله «سید ابوالفضل میرمحمدی زرندی» را تسلیت گفت."/>
  </head>
  <body>
    <article>
      <h1>در پیامی؛ روحانی درگذشت «آیت الله میرمحمدی» را تسلیت گفت</h1>
      <address><time datetime="2019-11-24T18:23:52+00:00">24 Nov 2019, 18:23</time> by <a rel="author" href="https://www.mehrnews.com/archive?jr=328" target="_blank">جواد بخشی الموتی</a></address>
      <p>به گزارش <a href="https://www.mehrnews.com/">خبرگزاری مهر</a>، حجت الاسلام حسن روحانی رئیس جمهور در پیامی ارتحال عالم پارسا حضرت آیت الله «سید ابوالفضل میرمحمدی زرندی» را تسلیت گفت.</p>
      <p>متن پیام حجت الاسلام حسن روحانی به شرح زیر است:</p>
      <p>بسم الله الرحمن الرحیم</p>
      <p>انا لله و انا الیه راجعون</p>
      <p>ارتحال عالم پارسا حضرت آیت الله سید ابوالفضل میرمحمدی زرندی، موجب تأثر و تألم خاطر گردید.</p>
      <p>این فقیه وارسته که افزون بر حضور مؤثر در عرصه‌های سیاسی و اجتماعی همچون نمایندگی مجلس خبرگان رهبری و مدیریت عالمانه و توأم با تقوا و اخلاص مراکز علمی و دانشگاهی، عمر شریف‌شان را در مسیر ترویج فرهنگ اسلامی و معارف اهل بیت(ع)، تقویت وحدت حوزه و دانشگاه و تربیت طلاب سپری کردند، کارنامهٔ پرباری از خود برجا گذاشتند.</p>
      <p>اینجانب این ضایعه را به خانواده مکرم ایشان و عموم بستگان معزز تسلیت می‌گویم و از درگاه خداوند متعال برای آن مرحوم علّو درجات و همجواری با صالحان و برای بازماندگان صبر و سلامتی مسألت دارم.</p>
      <p>حسن روحانی<br/>رئیس جمهوری اسلامی ایران</p>
    </article>
  </body>
</html>