<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119738-fabrici-mali-sengen-nije-prepreka-vec-podstrek-clanstvu-u-eu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T18:15:04+00:00"/>
    <meta property="og:title" content="Fabrici: Mali Šengen nije prepreka, već podstrek članstvu u EU"/>
    <meta property="og:description" content="Šef Delegacije Evropske unije u Srbiji Sem Fabrici izjavio je danas u Novom Sadu da Unija posmatra takozvani &quot;mali Šengen&quot; kao inicijativu koja će olakšati pristupanje zemalja Zapadnog Balkana tom bloku, a ne kao kočnicu ili smetnju u procesu integracija.&quot;Mislim da je inicijativa uskladjena s onim što zemlje već rade u procesu evrointegracija. Jedini novi element je putovanje s ličnom kartom. To je jedina dodatna stavka. Jasno je da je politički okvir tu i sve dok je on u skladu s pravilima proširenja, podržavamo to&quot;, rekao je Fabrici za televiziju N1 na Regionalnom forumu mladih lidera na kojem je danas učestvovao.Fabrici je dodao da je za EU važno da ta inicijativa, u kojoj su sada Srbija, Severna Makedonija i Albanija, bude otvorena za kompletnu &quot;balkansku šestorku&quot;, odnosno i za Crnu Goru, Bosnu i Hercegovinu i Kosovo."/>
  </head>
  <body>
    <article>
      <h1>Fabrici: Mali Šengen nije prepreka, već podstrek članstvu u EU</h1>
      <address>
        <time datetime="2019-11-24T18:15:04+00:00">24 Nov 2019, 18:15</time>
      </address>
      <p>Šef Delegacije Evropske unije u Srbiji Sem Fabrici izjavio je danas u Novom Sadu da Unija posmatra takozvani "mali Šengen" kao inicijativu koja će olakšati pristupanje zemalja Zapadnog Balkana tom bloku, a ne kao kočnicu ili smetnju u procesu integracija.<br/><br/>"Mislim da je inicijativa uskladjena s onim što zemlje već rade u procesu evrointegracija. Jedini novi element je putovanje s ličnom kartom. To je jedina dodatna stavka. Jasno je da je politički okvir tu i sve dok je on u skladu s pravilima proširenja, podržavamo to", rekao je Fabrici za televiziju N1 na Regionalnom forumu mladih lidera na kojem je danas učestvovao.<br/><br/>Fabrici je dodao da je za EU važno da ta inicijativa, u kojoj su sada Srbija, Severna Makedonija i Albanija, bude otvorena za kompletnu "balkansku šestorku", odnosno i za Crnu Goru, Bosnu i Hercegovinu i Kosovo.</p>
    </article>
  </body>
</html>