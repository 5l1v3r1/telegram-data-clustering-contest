<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905058/van-basten-belt-wormuth-ik-merkte-dat-het-allemaal-heel-pijnlijk-was-voor-marco-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T19:07:00+00:00"/>
    <meta property="og:title" content="'Marco van Basten heeft mensen echt geshockeerd, maar hij is geen slecht mens'"/>
    <meta property="og:description" content="Marco van Basten is geen slecht mens, maar heeft een verkeerde opmerking gemaakt die terecht tot commotie leidt in binnen- en buitenland. Dat stelt Frank Wormuth. Na een gesprek tussen FOX Sports-verslaggever Hans Kraay jr. en de trainer van Heracles Almelo zei Van Basten 'Sieg Heil'. Van Basten bedoelde de nazileus grappig vanwege het klungelige Duits van Kraay. &quot;Ik ben door meerdere Duitse media hierover benaderd&quot;, vertelt Wormuth desgevraagd aan De Telegraaf. &quot;Ik snap dat wel. In Duitsland kun je het door de beladen historie helemaal niet maken om op tv deze woorden te zeggen.&quot;"/>
  </head>
  <body>
    <article>
      <h1>'Marco van Basten heeft mensen echt geshockeerd, maar hij is geen slecht mens'</h1>
      <address>
        <time datetime="2019-11-24T19:07:00+00:00">24 Nov 2019, 19:07</time>
      </address>
      <p>
        <b>Marco van Basten is geen slecht mens, maar heeft een verkeerde opmerking gemaakt die terecht tot commotie leidt in binnen- en buitenland. Dat stelt Frank Wormuth. Na een gesprek tussen FOX Sports-verslaggever Hans Kraay jr. en de trainer van Heracles Almelo zei Van Basten 'Sieg Heil'.</b>
      </p>
      <p>Van Basten bedoelde de nazileus grappig vanwege het klungelige Duits van Kraay. "Ik ben door meerdere Duitse media hierover benaderd", vertelt Wormuth desgevraagd aan <a href="https://www.telegraaf.nl/sport/1420676953/in-duitsland-kun-je-dit-helemaal-niet-maken">De Telegraaf</a>. "Ik snap dat wel. In Duitsland kun je het door de beladen historie helemaal niet maken om op tv deze woorden te zeggen."</p>
      <p>De Duitse trainer van Heracles voelt zich naar eigen zeggen 'niet aangesproken' door de opmerking van Van Basten. Rond middernacht kreeg hij een belletje van de oud-spits. "Hij heeft me zijn excuses gemaakt en gezegd dat het een slechte grap was geweest. (...) Ik heb hem in het Nederlands geantwoord, dat ik me niet aangesproken voelde en dat hij mij geen excuses hoefde te maken. Hij heeft een slecht gelukte grap gemaakt en daarmee mensen echt geshockeerd."</p>
      <p>Wormuth vindt dat hij er verder buiten staat. "Het is aan hem om hiermee om te gaan. In het gesprek heb ik gemerkt, dat het allemaal heel pijnlijk was voor Marco. In een opwelling heeft hij wat gezegd en dat berouwt hem zeer. Hij is geen slecht mens, maar op een verloren moment heeft hij iets verkeerds gezegd."</p>
    </article>
  </body>
</html>