<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/gazdasag/20191124_A_koncentracios_taborok_egyenruhaira_hasonlito_ruhat_dobott_piacra_egy_divathaz"/>
    <meta property="og:site_name" content="HVG.hu"/>
    <meta property="article:published_time" content="2019-11-24T19:46:00+00:00"/>
    <meta property="og:title" content="A koncentrációs táborok egyenruháira hasonlító ruhát dobott piacra egy divatház"/>
    <meta property="og:description" content="A termék már nem elérhető, a cég bocsánatot kért."/>
  </head>
  <body>
    <article>
      <h1>A koncentrációs táborok egyenruháira hasonlító ruhát dobott piacra egy divatház</h1>
      <address><time datetime="2019-11-24T19:46:00+00:00">24 Nov 2019, 19:46</time> by <a rel="author">hvg.hu</a></address>
      <p>
        <b>A termék már nem elérhető, a cég bocsánatot kért.</b>
      </p>
      <p>Elnézést kért a spanyol Loewe divatház, amiért olyan ruhát árult, ami <a href="https://www.instagram.com/p/B5LH3bJnsD6/?utm_source=ig_web_copy_link">a náci koncentrációs táborok egyenruháira emlékeztet</a>, illetve a terméket eltávolította a webshopjából – olvasható a <a href="https://edition.cnn.com/style/article/loewe-holocaust-outfit-trnd/index.html?fbclid=IwAR1QcMuQsW7YL53FFjUAWWboT624Y7aFUBcaRLEQdZG2-qtyPM0WdPElYNc">CNN-en</a>.</p>
      <figure>
        <img src="https://img4.hvg.hu/image.aspx?id=f2221dcc-ade9-4047-bcf4-554b62108ce2&amp;view=2bc522d1-c844-4343-b563-d62642c68411"/>
        <figcaption>
          <cite>© Instagram / Diet Prada</cite>
        </figcaption>
      </figure>
      <p>“Felhívták a figyelmünket arra, hogy a William De Morgan keramikus tiszteletére készített kollekciónk egyik darabjának kinézetét tévesen úgy lehet értelmezni, mint amely az emberiség történetének egyik legundorítóbb pillanatára utal. Ez soha nem állt szándékunkban, és bocsánatot kérünk mindenkitől, aki úgy érzi, érzéketlenül viszonyultunk szent emlékekhez” – írták közleményükben.</p>
      <p>A kollekciót november 14-én tették elérhetővé a XIX. századi híres brit keramikus emlékére, a ruhadarabok ára 5 ezer dollárnál kezdődik. A csíkos darabok rengeteg kritikát váltottak ki, mert nagyon hasonlítanak a koncentrációs táborok fekete-fehér, függőleges csíkos, gombos egyenruháira.</p>
    </article>
  </body>
</html>