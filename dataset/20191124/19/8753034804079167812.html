<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/4qQ7Pe/hederspris-til-menn-som-overmannet-terrorsiktede-philip-manshaus"/>
    <meta property="og:site_name" content="Aftenbladet"/>
    <meta property="article:published_time" content="2019-11-24T19:35:26+00:00"/>
    <meta property="og:title" content="Hederspris til menn som overmannet terrorsiktede Philip Manshaus"/>
    <meta property="og:description" content="Mohammed Rafiq og Mohammed Iqbal Javed overmannet terrorsiktede Philip Manshaus i Al-Noor-moskeen. Søndag mottok de hedersprisen til organisasjonen Skanistan."/>
  </head>
  <body>
    <article>
      <h1>Hederspris til menn som overmannet terrorsiktede Philip Manshaus</h1>
      <h2>Mohammed Rafiq og Mohammed Iqbal Javed overmannet terrorsiktede Philip Manshaus i Al-Noor-moskeen. Søndag mottok de hedersprisen til organisasjonen Skanistan.</h2>
      <address><time datetime="2019-11-24T19:35:26+00:00">24 Nov 2019, 19:35</time> by <a rel="author">NTB</a></address>
      <p>For første gang arrangerte organisasjonen prisutdeling søndag kveld.</p>
      <p>Formålet med prisene er å bygge trygge og sterke flerkulturelle identiteter og rollemodeller, skriver de i en pressemelding.</p>
      <p>Årets hederspris gikk til Mohammed Rafiq og Mohammed Iqbal Javed, som overmannet terror- og drapssiktede Philip Manshaus i Al-Noor-moskeen i Bærum lørdag 10. august.</p>
      <p>– Landshelter som stoppet terroristen under moskeskytingen i Bærum, skriver organisasjonen i sin begrunnelse.</p>
      <p>Til <a href="https://www.nrk.no/norge/65-aringen-stoppet-siktede_-_-ble-slatt-og-fikk-fingeren-hans-i-oyet-1.14656440">NRK</a> har Rafiq tidligere sagt at han ikke vet hvordan han klarte å overmanne Maushaus. Både Rafiq og Javed fikk ros av politiet for sin inngripen.</p>
      <p>– Det er ikke tvil om at den raske og kontante inngripen fra dem som var i moskeen, har stoppet gjerningspersonen og dermed hindret ytterligere konsekvenser. Det er ikke ufarlig å gripe inn mot en bevæpnet person, og de har vist stort mot, sa enhetsleder i Oslo-politiet Rune Skjold til NRK etter angrepet.</p>
      <aside>
        <a href="https://www.aftenbladet.no/article/sa-wP0rx4.html">Slik overmannet de to pensjo­nistene 21-åringen: – Han løsnet to skudd mot meg</a>
      </aside>
      <aside>
        <a href="https://www.aftenbladet.no/article/sa-dOPL0w.html">Politiet: Johanne Ihle-Hansen ble drept fordi hun var asiatisk</a>
      </aside>
      <aside>
        <a href="https://www.aftenbladet.no/article/sa-8m7p8Q.html">Det sto om liv og død. Likevel brukte poli­tiet 15 minutter til Bærums-moskeen</a>
      </aside>
      <aside>
        <a href="https://www.aftenbladet.no/article/sa-7047dB.html">Kraby: Terrorsiktede ville skremme muslimer</a>
      </aside>
      <aside>
        <a href="https://www.aftenbladet.no/article/sa-GGX6ol.html">Philip Manshaus forklarte seg om motiv</a>
      </aside>
    </article>
  </body>
</html>