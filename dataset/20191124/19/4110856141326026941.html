<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/ekane_to_spiti_tou_mouseio_me_lathraia_arxaia_antikeimena-589319/"/>
    <meta property="og:site_name" content="Real.gr"/>
    <meta property="article:published_time" content="2019-11-24T19:42:00+00:00"/>
    <meta property="og:title" content="Τροχαίο στην Κέρκυρα καταγράφηκε από κάμερα ασφαλείας - Σοβαρά τραυματίας μια γυναίκα"/>
    <meta property="og:description" content="Συνελήφθη το πρωί της περασμένης Παρασκευής στα Ψαχνά Ευβοίας, από αστυνομικούς του Αστυνομικού Τμήματος Διρφύων - Μεσσαπίων, 46χρονος Έλληνας, κατηγορούμενος για παράβαση νομοθεσίας περί αρχαιοτήτων και εν γένει της πολιτιστικής κληρονομιάς."/>
  </head>
  <body>
    <article>
      <h1>
        <a href="https://www.real.gr/koinonia/arthro/troxaio_stin_kerkyra_katagrafike_apo_kamera_asfaleias_sobara_traumatias_mia_gynaika-589318/">Τροχαίο στην Κέρκυρα καταγράφηκε από κάμερα ασφαλείας - Σοβαρά τραυματίας μια γυναίκα</a>
      </h1>
      <address><time datetime="2019-11-24T19:42:00+00:00">24 Nov 2019, 19:42</time> by <a rel="author">Real.gr</a></address>
      <p>
        <b>Συνελήφθη το πρωί της περασμένης Παρασκευής στα Ψαχνά Ευβοίας, από αστυνομικούς του Αστυνομικού Τμήματος Διρφύων - Μεσσαπίων, 46χρονος Έλληνας, κατηγορούμενος για παράβαση νομοθεσίας περί αρχαιοτήτων και εν γένει της πολιτιστικής κληρονομιάς.</b>
      </p>
      <p>Σύμφωνα με την ΕΛΑΣ, οι αστυνομικοί, μετά από κατάλληλη αξιολόγηση - αξιοποίηση στοιχείων, βρέθηκαν στο σπίτι του 46χρονου και κατασχέθηκαν:</p>
      <ul>
        <li>πήλινο ακέραιο ειδώλιο ένθρονης γυναικείας μορφής,</li>
        <li>τμήμα πήλινου γυναικείου ειδωλίου (κεφαλή),</li>
        <li>σχεδόν ακέραιο πήλινο ειδώλιο Σάτυρου,</li>
        <li>θραύσματα πήλινων ειδωλίων,</li>
        <li>τμήματα πήλινων αγγείων,</li>
        <li>2 πήλινα ειδώλια ζώων,</li>
        <li>(2) ακέραια ατρακτόσχημα μυροδοχεία</li>
        <li>πήλινα μελανόμορφα ληκύθια (ακέραιο και σε τμήματα),</li>
        <li>πήλινοι σφαιρικοί αρύβαλλοι (σχεδόν ακέραιος και σε τμήματα),</li>
        <li>πήλινος ατρακτόσχημος αρύβαλλος.</li>
        <li>σχεδόν ακέραιο πήλινο σκυφίδιο,</li>
        <li>ακέραιος πήλινος μονόμυξος λύχνος,</li>
        <li>ακέραιη πήλινη μικύλλη ομφαλωτή φιάλη,</li>
        <li>τμήμα πήλινης άποδης κύλικας σε όστρακα,</li>
      </ul>
      <p>Τα συγκεκριμένα ευρήματα, σύμφωνα με την αρχική εκτίμηση αρχαιολόγων της Εφορίας Αρχαιοτήτων Ευβοίας, στην οποία και θα αποσταλούν, χρονολογούνται κυρίως μεταξύ 4ου και 6ου π.Χ. Αιώνα.</p>
      <p>Την προανάκριση ενήργησε το Αστυνομικό Τμήματος Διρφύων-Μεσσαπίων, ενώ ο συλληφθείς οδηγήθηκε στον κ. Εισαγγελέα Πρωτοδικών Χαλκίδας.</p>
    </article>
  </body>
</html>