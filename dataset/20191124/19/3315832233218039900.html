<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/757712f6370b4a15/alegeri-prezidentiale-in-romania-rata-de-participare-circa-50-la-suta-mobilizare-fara-precedent-in-diaspora.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T19:00:38+00:00"/>
    <meta property="og:title" content="Alegeri prezidențiale în România: Rata de participare - circa 50 la sută; Mobilizare fără precedent în Diasporă"/>
    <meta property="og:description" content="UPDATE 21:00 // Procesul de vot s-a încheiat. Rata de participare la alegerile prezidențiale din România este de peste 49 la sută. Peste 9 milioane de români au votat._____Duminică, 24 noiembrie, românii sunt așteptați la vot, la alegeri prezidențiale 2019, turul doi. Klaus Iohannis, actualul președinte al României, care este susținut de PNL, şi Viorica Dăncilă, fost premier și candidat al PSD, se confruntă în cel de-al doilea tur de scrutin."/>
  </head>
  <body>
    <article>
      <h1>Alegeri prezidențiale în România: Rata de participare - circa 50 la sută; Mobilizare fără precedent în Diasporă</h1>
      <address><time datetime="2019-11-24T19:00:38+00:00">24 Nov 2019, 19:00</time> by <a rel="author">Jurnal.md</a></address>
      <p>
        <b>UPDATE 21:00 // Procesul de vot s-a încheiat. Rata de participare la alegerile prezidențiale din România este de peste 49 la sută. Peste 9 milioane de români au votat.</b>
      </p>
      <p>
        <b>_____</b>
      </p>
      <p>
        <b>Duminică, 24 noiembrie, românii sunt așteptați la vot, la alegeri prezidențiale 2019, turul doi.</b>
      </p>
      <p>
        <b>Klaus Iohannis, actualul președinte al României, care este susținut de PNL, şi Viorica Dăncilă, fost premier și candidat al PSD, se confruntă în cel de-al doilea tur de scrutin.</b>
      </p>
      <p><b>UPDATE 19:19 </b>// 8,5 milioane de români au votat în România până la această oră. Prezenţa cumulată din ţară şi din diaspora a depăşit prezenţa din primul tur de scrutin - a ajuns la 51,43%. Campioane sunt județele Ilfov, Cluj și Sibiu.</p>
      <p>Peste 860.000 de români aflați în afara granițelor țării au votat până la această oră.</p>
      <p><b>UPDATE 17:00</b> // Au votat 7,3 milioane de români, adică 40,44%.</p>
      <p>Un număr de 742.712 de cetățeni români au votat în afara graniţelor până la ora 16:40. A fost depășit numărul românilor din diaspora care au votat în primul tur al alegerilor prezidențiale.</p>
      <p><b>UPDATE 14:50</b> // Au votat 5,5 milioane de români, adică 30,58%.</p>
      <p>Un număr 647.737 români au votat în străinătate până duminică la ora 15.00, în cel de-al doilea tur al alegerilor prezidențiale, potrivit datelor Biroului Electoral Central (BEC). Comparativ, în primul tur, până la aceeași oră, votaseră în Diaspora 478.731 de alegători.</p>
      <p>În total, până duminică, la ora 15.00, au fost 647.737 de votanți în Diaspora, dintre care 630.234 sunt votanți pe liste suplimentare, iar 17.503 au votat prin corespondență.</p>
      <p>_________</p>
      <p>Până la<b> ora 13:00</b>, au votat patru milioane de români, adică 22,3%. Judeţele codaşe din punct de vedere al prezenţei sunt Covasna, Harghita şi Satu Mare.</p>
      <p>La polul opus sunt Ilfov, Olt, Teleorman, Vâlcea.</p>
      <p><b>În Diasporă</b> se atestă o mobilizare fără precedent, iar recordul din primul tur va fi depășit.</p>
      <p>În total, până duminică, la ora 13.00, au fost 522.130 de votanți în Diaspora, dintre care 504.627 sunt votanți pe liste suplimentare, iar 17.503 au votat prin corespondență.</p>
      <p>La aceeași oră, în primul tur de scrutin, erau în total 400.851 de votanți, dintre care 25.189 votaseră prin corespondență.</p>
    </article>
  </body>
</html>