<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/dityache_yevrobachennya_2019_peremozhets_24_11_2019_hto_peremig_n1238053"/>
    <meta property="og:site_name" content="24 Канал"/>
    <meta property="article:published_time" content="2019-11-24T19:36:00+00:00"/>
    <meta property="og:title" content="Дитяче Євробачення 2019: переможницею конкурсу стала Вікі Габор з Польщі"/>
    <meta property="og:description" content="У фіналі Дитячого Євробачення 2019, яке відбулося у неділю, 24 листопада, у польському місті Глівіце, за результатами глядацього голосування і за оцінками представників журі, перемогла Вікі Габор, яка виконала пісню &quot;Superhero&quot;. Представниця Польщі набрала 278 балів. Юна виконавиця отримала головний приз – кришталевий мікрофон."/>
  </head>
  <body>
    <article>
      <h1>Дитяче Євробачення 2019: переможницею конкурсу стала Вікі Габор з Польщі</h1>
      <address><time datetime="2019-11-24T19:36:00+00:00">24 Nov 2019, 19:36</time> by <a rel="author" href="https://24tv.ua/yuliya_mihaylova_tag5684/" target="_blank">Юлія Михайлова</a></address>
      <p>
        <b>У фіналі Дитячого Євробачення 2019, яке відбулося у неділю, 24 листопада, у польському місті Глівіце, за результатами глядацього голосування і за оцінками представників журі, перемогла Вікі Габор, яка виконала пісню "Superhero". Представниця Польщі набрала 278 балів. Юна виконавиця отримала головний приз – кришталевий мікрофон.</b>
      </p>
      <p>Друге місце з результатом 227 балів виборов<b> Ержан Максим з Казахстану</b>. Саме він лідирував упродовж всього етапу оприлюднення голосів, однак отримав меншу підтримку від глядачів і став срібним призером Дитячого Євробачення 2019. На третьому місці пісенного конкурсу опинилася <b>іспанка Мелані</b> з результатом 212 балів. У Дитячому Євробаченні брало участь 19 країн-учасниць. Пісенний конкурс відбувався в Arena Gliwice – одному з найбільших розважальних центрів Польщі.</p>
      <blockquote>Читайте також: <a href="https://24tv.ua/lifestyle/dityache_yevrobachennya_2019_ukrayina_sofiya_ivanko_video_vistupu_online_n1238122">Дитяче Євробачення 2019: як виступила учасниця від України Софія Іванько</a></blockquote>
      <figure>
        <img src="https://24tv.ua/resources/photos/news/620_DIR/201911/1238053_10228802.png?201911193301"/>
        <figcaption>Результати Дитячого Євробачення 2019 / Скріншот</figcaption>
      </figure>
      <blockquote>Читайте також: <a href="https://24tv.ua/lifestyle/dityache_yevrobachennya_2019_sofiya_ivanko_prezentuvala_klip_do_konkursnoyi_pisni_n1216625">Софія Іванько представить Україну на Дитячому Євробаченні 2019: кліп і текст конкурсної пісні</a></blockquote>
      <p>Це вже вдруге поспіль представники Польщі виборюють перемогу на Дитячому Євробаченні. У 2018-му кришталевий кубок отримала юна співачка  Роксана Вегель. Шоу відбувалось у Мінську (Білорусь). У 2019 році перемогу здобула Вікі Габор. </p>
      <p><b>Переможниця Дитячого Євробачення</b> <b>Вікі Габор – </b><b>"Superhero":</b><b> відео виступу</b></p>
      <figure>
        <iframe src="https://www.youtube.com/embed/TvmqnNxnuJM" width="560" height="315" data-service="Youtube" scrolling="no"/>
      </figure>
      <p>Представниця України 14-річна киянка <b>Софія Іванько</b> з піснею "The Spirit Of Music" зайняла<b> 15 місце</b>, отримавши 59 балів. Вона виступила під номером 13. Дівчину обрали члени журі національного онлайн-відбору, яке проводила Національна суспільна телерадіокомпанія України серед 10 фіналістів.</p>
      <figure>
        <embed-post data-src="https://www.instagram.com/p/B5QRaucF_31" data-service="Instagram"/>
      </figure>
      <p> </p>
    </article>
  </body>
</html>