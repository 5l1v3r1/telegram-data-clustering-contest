<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/sondaje-la-iesirea-de-la-urne-klaus-iohannis-a-castigat-detasat-alegerile-prezidentiale/"/>
    <meta property="og:site_name" content="Europa FM"/>
    <meta property="article:published_time" content="2019-11-24T19:00:11+00:00"/>
    <meta property="og:title" content="Sondaje la ieșirea de la urne: Klaus Iohannis a câștigat detașat alegerile prezidențiale"/>
    <meta property="og:description" content="Klaus Iohannis a cîștigat în mod categoric alegerile prezidențiale, potrivit sondajelor făcute la ieșirea de la urne (exit-polls) la cel de-al doilea tur."/>
  </head>
  <body>
    <article>
      <h1>Sondaje la ieșirea de la urne: Klaus Iohannis a câștigat detașat alegerile prezidențiale</h1>
      <address>
        <time datetime="2019-11-24T19:00:11+00:00">24 Nov 2019, 19:00</time>
      </address>
      <p><b>Klaus Iohannis</b> a cîștigat în mod categoric <b>alegerile prezidențiale</b>, potrivit sondajelor făcute la ieșirea de la urne (exit-polls) la cel de-al doilea tur.</p>
      <p>Potrivit unei estimări a institutului<b> IRES</b>, președintele în funcție ar fi obținut <b>66,5%</b> din voturi, iar Viorica Dăncilă – <b>33,5</b>.</p>
      <p>Potrivit <b>IRES</b>, datele includ și voturile exprimate în secțiile din străinătate.</p>
      <figure>
        <img src="https://www.europafm.ro/wp-content/uploads/2019/11/IRES-EXIT-POLL-24-NOIEMBRIE.jpg"/>
      </figure>
      <p>Cercetarea este valabilă pentru ora 20.00.</p>
      <p>Un al doilea sondaj, publicat de <b>Curs-Avangarde</b> (pentru ora 19.30), arată că președintele Iohannis a obținut <b>67%</b>, în timp ce Viorica Dăncilă-<b> 33%</b>.</p>
      <figure>
        <img src="https://www.europafm.ro/wp-content/uploads/2019/11/AVANGARD-EXIT-POLL-24-NOIEMBRIE.jpg"/>
      </figure>
      <p>Prezența la urne consemnată cu puțin înaintea orei 21.00 era, în țară, de <b>49,87</b>%.</p>
      <p>În secțiile din străinătate (sau prin corespondență) și-au exprimat opțiunile mai bine de<b> 925,000</b> de votanți, un record absolut de prezență.</p>
      <p>Președintele <b>Klaus Iohannis</b> a anunțat, în discursul de învingător, că se va implica în eforturile de a constitui o<b> nouă majoritate parlamentară, </b>„împreună cu toate partidele democratice”.</p>
      <p>„După această victorie sunt multe lucruri de făcut, de reperat. Mă voi implica pentru a crea o nouă majoritate, compusă din partidele democratice, care vor duce România spre modernizare, spre România normală.</p>
      <p>Vă promit încă un lucru. Voi fi un președinte total implicat pentru România”, a declarat <b>Klaus Iohannis</b>.</p>
      <p><b>Viorica Dăncilă</b>, pe de altă parte, a mulțumit celor care au votat „cu inima, pentru unitate”, adăugînd că <b>PSD a recîștigat alegătorii</b> pe care i-a pierdut la europarlamentare.</p>
    </article>
  </body>
</html>