<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152875-shacki-dzyudoisty-zdobuly-peremogu-na-vseukrainskyh-turnirah"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T19:49:00+00:00"/>
    <meta property="og:title" content="Шацькі дзюдоїсти здобули перемогу на всеукраїнських турнірах"/>
    <meta property="og:description" content="Спортсмени СК «Континіум» смт Шацьк побували на турнірах з дзюдо в Луцьку і Дніпрі."/>
  </head>
  <body>
    <article>
      <h1>Шацькі дзюдоїсти здобули перемогу на всеукраїнських турнірах</h1>
      <address>
        <time datetime="2019-11-24T19:49:00+00:00">24 Nov 2019, 19:49</time>
      </address>
      <p>Спортсмени СК «Континіум» смт Шацьк побували на турнірах з дзюдо в Луцьку і Дніпрі.<br/><br/>Наймолодші дзюдоїсти клубу (директор Ігор Самолюк) спробували власні сили на змаганнях в обласному центрі на першість ФСТ «Колос». У них взяли участь юнаки та дівчатка 2009, 2010 - 2011, 2012 – 2013 років народження, - пише <a href="https://shatsk.rayon.in.ua/news/197781-shatski-dziudoyisti-zavoiuvali-medali-na-turnirah-u-lutsku-i-dnipri">Район.Шацьк</a><br/><br/>Шацькі спортсмени виступили достойно, найсильніші завоювали медалі:<br/><br/>І місце – <b>Назар Самолюк, Денис Федчишин</b>.<br/>ІІ місце – <b>Софія Цірута (с. Кошари), Ангеліна Яльницька,Таміла</b> <b>Сергійчук, Арсен Гірич</b> (с. Заозерне).<br/>ІІІ місце – <b>Мирослав Копитко</b>.<br/><br/>Двом учасникам – Арсену Гринюку та Павлу Лукіну – трохи не вистачило впевненості, аби посісти призові місця.<br/><br/>А вихованка клубу Анна Самолюк побувала на всеукраїнському турнірі з дзюдо «Українка» серед дівчат в місті Дніпро. У ньому взяли участь близько 280 учасниць з 17 областей України. Анна стала срібною призеркою турніру, посівши високе друге місце.</p>
    </article>
  </body>
</html>