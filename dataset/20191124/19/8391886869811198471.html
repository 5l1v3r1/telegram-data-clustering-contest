<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/istanbul/silahla-ugrasirken-kizini-vurdu-h375321.html"/>
    <meta property="og:site_name" content="HABER 61"/>
    <meta property="article:published_time" content="2019-11-24T19:44:53+00:00"/>
    <meta property="og:title" content="Silahla uğraşırken kızını vurdu!"/>
    <meta property="og:description" content="İstanbul'da bir kişi 3 yaşındaki kızını silahla yaraladı"/>
  </head>
  <body>
    <article>
      <h1>Silahla uğraşırken kızını vurdu!</h1>
      <h2>İstanbul'da bir kişi 3 yaşındaki kızını silahla yaraladı</h2>
      <address>
        <time datetime="2019-11-24T19:44:53+00:00">24 Nov 2019, 19:44</time>
      </address>
      <p>İstanbul Esenyurt’ta bir şahıs, evinde silahıyla uğraşırken 3 yaşındaki kızını ağır yaraladı.</p>
      <p>Alınan bilgiye göre, Yeşilkent Mahallesi'ndeki evlerinde F.K. ruhsatsız tabancasıyla uğraşırken silahın ateş alması sonucu kızı E.B.K.'yı (3) karnından ağır yaraladı.</p>
      <p>Babası tarafından çevredeki özel bir hastaneye ulaştıran çocuk, daha sonra Çapa Tıp Fakültesi Hastanesine kaldırılarak ameliyata alındı.</p>
      <p>- Gerçeği itiraf etti</p>
      <p>Çocuğun hayati tehlikesi devam ederken, polis, babanın hastanedeki ifadesinde çocuğunun evin balkonunda annesinin kucağındayken düğün konvoyunda açılan ateş sonucu yaralandığını söylediğini tespit etti.</p>
      <p>Polisin ikinci kez konuştuğu baba bu kez, çocuğuyla sokakta yürürken nereden geldiği belli olmayan bir mermiyle yaralandığını anlattı.</p>
      <p>Çelişkili ifadeler üzerine ekipler, babayı gözaltına aldı.</p>
      <p>Güvenlik kamerası görüntülerini inceleyen ekipler, sokakta herhangi bir olaya rastlamayınca F.K. tehdit edildiği için ruhsatsız silah aldığını, evinde silahla uğraşırken kazayla çocuğunu vurduğunu itiraf etti.</p>
    </article>
  </body>
</html>