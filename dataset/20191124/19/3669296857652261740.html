<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/tekirdag/marmaraeregli/tekirdagda-sehit-ogretmenler-icin-fidan-diktiler-1314664"/>
    <meta property="og:site_name" content="CNN Türk"/>
    <meta property="article:published_time" content="2019-11-24T19:21:03+00:00"/>
    <meta property="og:title" content="Tekirdağ'da şehit öğretmenler için fidan diktiler"/>
    <meta property="og:description" content="Tekirdağ'da şehit öğretmenler için fidan diktiler"/>
  </head>
  <body>
    <article>
      <h1>Tekirdağ'da şehit öğretmenler için fidan diktiler</h1>
      <address>
        <time datetime="2019-11-24T19:21:03+00:00">24 Nov 2019, 19:21</time>
      </address>
      <p> </p>
      <p>Şafak TAŞOYAR / MARMARA EREĞLİSİ (<a href="https://www.cnnturk.com/haberleri/tekirdag">Tekirdağ</a>), (<a href="https://www.cnnturk.com/haberleri/dha">DHA</a>)- TEKİRDAĞ'ın Marmara Ereğlisi ilçesinde Sultaköy İlkokulu öğretmenleri, 24 Kasım Öğretmenler Günü dolayısıyla <a href="https://www.cnnturk.com/haberleri/okul">okul</a> bahçesinde Baş Öğretmen Mustafa Kemal Atatürk ve şehit öğretmenler anısına fidan dikti.</p>
      <p>Tekirdağ’ın Marmara Ereğlisi ilçesi Sultanköy İlkokulu bahçesinde 24 Kasım Öğretmenler Gününde farklı bir tören gerçekleştirildi. Okul Müdür Vekili Cemil Çamlar ve öğretmenler, şehit meslektaşları ve Baş Öğretmen Mustafa Kemal Atatürk anısına dualar eşliğinde okul bahçesine fidan dikti. Dua okunan etkinlikte konuşan Okul Müdürü Çamlar, "Bu okulun bahçesinde yetişecek olan çocuklarımız, bu ağaçların gölgesinde dinlenirken, görevi uğruna şehit olan öğretmenlerini hatırlasınlar diye bu fidanları dikiyoruz" dedi.</p>
      <p>Terör olaylarında şehit olan öğretmenleri hiç unutmayacaklarını ifade eden Okul Müdürü Çamlar; "Bugün bizim için çok anlamlı bir gün. Ve bu anlamlı günde, ben ve arkadaşlarım bu okulun bahçesinde yetişecek olan çocuklarımız, bu ağaçların gölgesinde dinlenirken, görevi uğruna şehit olan öğretmenlerini hatırlasınlar diye bu fidanları dikiyoruz. Hain terör örgütü tarafından şehit edilen Şenay Aybüke Yalçın, Necmettin Yılmaz, Tekirdağlı Öğretmen Neşe Alten ve daha adını sayamadığım nice şehit meslektaşlarımız hiç unutulmayacaklardır” dedi.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/antalya/gazipasa/gazipasada-24-kasim-toreni-1314325"/>
        <a href="https://www.cnnturk.com/yerel-haberler/adana/adapader-turizm-duayenlerini-onurlandirdi-1314326"/>
        <a href="https://www.cnnturk.com/yerel-haberler/istanbul/merkez/anadolunun-kahraman-ogretmenleri-unutulmadi-1314672"/>
      </related>
    </article>
  </body>
</html>