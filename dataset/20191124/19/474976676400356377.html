<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121451/prezydent-odznaczyl-adama-malysza.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T19:07:00+00:00"/>
    <meta property="og:title" content="Prezydent odznaczył Adama Małysza"/>
    <meta property="og:description" content="Prezydent Andrzej Duda, po zakończeniu konkursu indywidualnego Pucharu Świata w skokach narciarskich w Wiśle, wręczył odznaczenia państwowe osobom zasłużonym na rzecz rozwijania polskiego sportu narciarskiego. Wśród wyróżnionych znalazł się Adam Małysz."/>
  </head>
  <body>
    <article>
      <h1>Prezydent odznaczył Adama Małysza</h1>
      <address>
        <time datetime="2019-11-24T19:07:00+00:00">24 Nov 2019, 19:07</time>
      </address>
      <h4>Prezydent Andrzej Duda, po zakończeniu konkursu indywidualnego Pucharu Świata w skokach narciarskich w Wiśle, wręczył odznaczenia państwowe osobom zasłużonym na rzecz rozwijania polskiego sportu narciarskiego. Wśród wyróżnionych znalazł się Adam Małysz.</h4>
      <p>Odznaczenia od prezydenta za "wybitne osiągnięcia sportowe, za zasługi w działalności na rzecz propagowania i krzewienia kultury fizycznej" otrzymali Adam Małysz, Stefan Hula i Stefan Horngacher.</p>
      <p>Stefan Hula został uhonorowany prze Andrzeja Dudę Krzyżem Kawalerskim Orderu Odrodzenia Polski za wybitne zasługi w rozwijaniu polskiego sportu narciarskiego, za osiągnięcia w pracy trenerskiej i szkoleniowej.</p>
      <p>Krzyżem Kawalerskim Orderu Zasługi RP za zasługi dla Niepodległej odznaczono Stefana Horngachera, trenera naszych skoczków. Adam Małysz otrzymał natomiast Medal Stulecia Odzyskanej Niepodległości.</p>
      <p>We wrześniu podczas gali z okazji 100-lecia Polskiego Związku Narciarskiego odznaczenia od Prezydenta otrzymali też Kamil Stoch, Maciej Kot i Dawid Kubacki.</p>
      <footer>/ Źródło: prezydent.pl <br/>/ bal</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121421/grozny-upadek-zyly-na-chwile-stracil-przytomnosc.html"/>
      </related>
    </article>
  </body>
</html>