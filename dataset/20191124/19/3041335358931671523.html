<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/vaggelis-stathopoulos-den-eixa-akousei-pote-tin-epanastatiki-aytoamyna/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T19:47:48+00:00"/>
    <meta property="og:title" content="Βαγγέλης Σταθόπουλος: Δεν είχα ακούσει ποτέ την «Επαναστατική Αυτοάμυνα»"/>
    <meta property="og:description" content="Όπως ανέφερε χαρακτηριστικά σε συνέντευξή του, δεν είχε ακούσει ποτέ για την ύπαρξη «Επαναστατικής Αυτοάμυνας»."/>
  </head>
  <body>
    <article>
      <h6 class="kicker">Αρνείται κάθε σχέση</h6>
      <h1>Βαγγέλης Σταθόπουλος: Δεν είχα ακούσει ποτέ την «Επαναστατική Αυτοάμυνα»</h1>
      <h2>Όπως ανέφερε χαρακτηριστικά σε συνέντευξή του, δεν είχε ακούσει ποτέ για την ύπαρξη «Επαναστατικής Αυτοάμυνας».</h2>
      <address><time datetime="2019-11-24T19:47:48+00:00">24 Nov 2019, 19:47</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οποιαδήποτε σχέση με την οργάνωση «Επαναστατική Αυτοάμυνα» αρνήθηκε ο προφυλακισμένος Βαγγέλης Σταθόπουλος, δηλώνοντας μάλιστα και πλήρη άγνοια για την ύπαρξή της.</p>
      <p>Το πρώην μέλος του «Επαναστατικού Αγώνα» ανέφερε ότι μετά την αποφυλάκισή του ζούσε μια ήρεμη ζωή και πως ήταν απλώς μέλος του αντιεξουσιαστικού χώρου χωρίς να συμμετέχει σε κάποια οργάνωση.</p>
      <p>
        <a href="https://www.in.gr/2019/11/24/greece/ponokefalos-gia-tin-el-oi-sklires-katalipseis-enopsei-epeteiou-grigoropoulou/">Δείτε επίσης: Λαμία : Πονοκέφαλος για την ΕΛ.ΑΣ. οι «σκληρές» καταλήψεις ενόψει επετείου Γρηγορόπουλου</a>
      </p>
      <p>Όπως ανέφερε χαρακτηριστικά σε συνέντευξή του στο omniatv, δεν είχε ακούσει ποτέ για την ύπαρξη «Επαναστατικής Αυτοάμυνας».</p>
      <p>Όσον αφορά στον τραυματισμό του Δημήτρη Χατζηβασιλειάδη, ο οποίος αναζητείται και πρόσφατα «εμφανίστηκε» με κείμενό του σε σελίδα του αντιεξουσιαστικού χώρου, όπως εξηγεί, τυχαία εκείνη την ημέρα κάποιος τον πήρε τηλέφωνο και του είπε πως ήταν τραυματισμένος και πήγε μόνο για να του δώσει τις πρώτες βοήθειες.</p>
      <p>«Θα το έκανα για κάθε σύντροφο του χώρου», είπε ο Βαγγέλης Σταθόπουλος, επισημαίνοντας πως μετά από εκείνη τη φορά δεν τον ξαναείδε.</p>
      <p>Παράλληλα, αναφέρθηκε και στη ληστεία στον Χολαργό, τονίζοντας πως δεν έχει καμία ανάμειξη με το περιστατικό.</p>
      <p>
        <b>Ψάχνουν τον «ηγέτη» και δύο άγνωστα μέλη</b>
      </p>
      <p>Τον 46χρονο φερόμενο ως ηγέτη της οργάνωσης «Επαναστατική Αυτοάμυνα», αναζητά τόσο στην Αθήνα, όσο και στην επαρχία η Αντιτρομοκρατική.</p>
      <p>Πρόκειται για τον άνθρωπο που τραυματίστηκε κατά την διάρκεια της ληστείας στο Χολαργό, που τελικά στάθηκε και η αφορμή για την εξάρθρωση της ένοπλης οργάνωσης.</p>
      <p>Μαζί με τους 46χρονο, αναζητούνται επίσης ακόμα ένα ή δύο άτομα.</p>
      <p>Πρόκειται για άμεσους συνεργούς του, οι οποίοι τον είχαν βοηθήσει στις ληστείες που είχε πραγματοποιήσει την περίοδο 2014-2017, των οποίων τα στοιχεία έχουν δοθεί στη δημοσιότητα από τις αρχές.</p>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
    </article>
  </body>
</html>