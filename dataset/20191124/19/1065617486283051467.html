<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-problema-al-polpaccio-per-florenzi-le-sue-condizioni-non-preoccupano/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T19:25:53+00:00"/>
    <meta property="og:title" content="Roma, problema al polpaccio per Florenzi: le sue condizioni non preoccupano"/>
    <meta property="og:description" content="ll capitano giallorosso ha proseguito la gara fino al 77'"/>
  </head>
  <body>
    <article>
      <h1>Roma, problema al polpaccio per Florenzi: le sue condizioni non preoccupano</h1>
      <h2>ll capitano giallorosso ha proseguito la gara fino al 77′</h2>
      <address><time datetime="2019-11-24T19:25:53+00:00">24 Nov 2019, 19:25</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>La Roma</b> conquista 3 punti importanti per proseguire la corsa verso la<b> Champions League</b>. Nella vittoria contro il Brescia è tornato in campo anche <b>Alessandro Florenzi</b>, che non giocava con la fascia da capitano al braccio dal 20 ottobre contro la Sampdoria di Ranieri. Il terzino giallorosso, come dichiarato da <i>Sky Sport</i>, è stato vittima di un piccolo problema muscolare, al <b>polpaccio destro</b>, alla fine del primo tempo. La ripresa è iniziata infatti con Fonseca che ha mandato subito a scaldare Santon. Florenzi ha proseguito il match fino al<b> 77′ minuto</b>, quando è uscito dal campo, zoppicando, sostituito dall’ex difensore dell’Inter. Le condizioni del capitano della Roma <b>non preoccupano lo staff medico giallorosso</b>, ma saranno valutate nel corso dei prossimi giorni.</p>
    </article>
  </body>
</html>