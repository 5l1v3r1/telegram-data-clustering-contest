<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594505/%E0%A6%AC%E0%A7%87%E0%A6%B2%E0%A7%81%E0%A6%A8%E0%A7%87-%E0%A6%89%E0%A7%9C%E0%A7%87-%E0%A6%8F%E0%A6%B8%E0%A7%87-%E0%A6%97%E0%A6%AE%E0%A6%95%E0%A7%8D%E0%A6%B7%E0%A7%87%E0%A6%A4%E0%A7%87-%E0%A6%AA%E0%A7%9C%E0%A6%BE-%E0%A6%AF%E0%A6%A8%E0%A7%8D%E0%A6%A4%E0%A7%8D%E0%A6%B0-%E0%A6%A8%E0%A6%BF%E0%A7%9F%E0%A7%87-%E0%A6%9A%E0%A6%BE%E0%A6%9E%E0%A7%8D%E0%A6%9A%E0%A6%B2%E0%A7%8D%E0%A6%AF"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T19:33:00+00:00"/>
    <meta property="og:title" content="বেলুনে উড়ে এসে গমক্ষেতে পড়া যন্ত্র নিয়ে চাঞ্চল্য"/>
    <meta property="og:description" content="দেশের সীমান্তবর্তী জেলা চুয়াডাঙ্গার দামুড়হুদা উপজেলার দেউলী গ্রামের মাঠে পলিথিনের বেলুনে উড়ে আসা ভারতীয় পতাকা লাগানো একটি যন্ত্র আছড়ে পড়েছে। রবিবার (২৪ নভেম্বর) বিকালে এ ঘটনা ঘটে। এ ঘটনার পর এলাকায় চাঞ্চল্য সৃষ্টি হয়। বাড়তে থাকে কৌতূহলী জনতার ভিড়। দামুড়হুদা থানার ভারপ্রাপ্ত কর্মকর্তা..."/>
  </head>
  <body>
    <article>
      <h1>বেলুনে উড়ে এসে গমক্ষেতে পড়া যন্ত্র নিয়ে চাঞ্চল্য</h1>
      <address><time datetime="2019-11-24T19:33:00+00:00">24 Nov 2019, 19:33</time> by <a rel="author">চুয়াডাঙ্গা প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/25/009ca808a4620e1fd4764db3d30945eb-5ddadb499843c.jpg"/>
        <figcaption>বেলুনে উড়ে আসা যন্ত্র</figcaption>
      </figure>
      <p>দেশের সীমান্তবর্তী জেলা চুয়াডাঙ্গার দামুড়হুদা উপজেলার দেউলী গ্রামের মাঠে পলিথিনের বেলুনে উড়ে আসা ভারতীয় পতাকা লাগানো একটি যন্ত্র আছড়ে পড়েছে। রবিবার (২৪ নভেম্বর) বিকালে এ ঘটনা ঘটে। এ ঘটনার পর এলাকায় চাঞ্চল্য সৃষ্টি হয়। বাড়তে থাকে কৌতূহলী জনতার ভিড়।</p>
      <p>দামুড়হুদা থানার ভারপ্রাপ্ত কর্মকর্তা (ওসি) সুকুমার বিশ্বাস ঘটনার সত্যতা নিশ্চিত করে জানান, ধারণা করা হচ্ছে, এটি আবহাওয়া পরিমাপের পরীক্ষামূলক একটি যন্ত্র।</p>
      <p>পুলিশ ও এলাকাবাসী জানায়, ব্যাটারিসহ ককশিটে আবৃত তিন মাথাওয়ালা বাক্সটি আছড়ে পড়ে দেউলী গ্রামের আবুল কালামের গমের ক্ষেতে। বাক্সটির চারপাশে লেখা আছে, ‘বাক্সটি বিপজ্জনক নয়’; ‘বাক্সটিকে লাঠির আঘাত করবেন না’; ‘বাক্সটির ক্ষতি বা আঘাত করা আইনত দণ্ডনীয় অপরাধ’; ‘আগুনে পোড়াবেন না’; ‘বাক্সটিকে জলে ডোবাবেন না’; ‘বেলুন ফোলা অবস্থায় ধূমপান করবেন না’; ‘পুলিশ বা সংস্থার কর্তৃপক্ষ না আসা পর্যন্ত হাত দেবেন না’ ইত্যাদি।</p>
      <p>ওসি জানান, বাক্সটি ঘটনাস্থল থেকে উদ্ধার করে থানা পুলিশের হেফাজতে রাখা হয়েছে।  এ বিষয়টি ঊর্ধ্বতন কর্তৃপক্ষকে অবহিত করা হয়েছে। </p>
      <footer>/এমএএ/</footer>
    </article>
  </body>
</html>