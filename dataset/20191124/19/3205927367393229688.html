<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/mpasket/294273-mpeberli-tha-hmoyn-mallon-emporos-narkwtikwn"/>
    <meta property="og:site_name" content="gavros.gr"/>
    <meta property="article:published_time" content="2019-11-24T19:19:00+00:00"/>
    <meta property="og:title" content="Μπέβερλι: «Θα ήμουν μάλλον έμπορος ναρκωτικών»!"/>
    <meta property="og:description" content="Η απίστευτη εξομολόγηση του πρώην γκαρντ του Ολυμπιακού στο ESPN. Οι «σπουδές» στους δρόμους, η αποβολή από το κολέγιο και το τραγικό γεγονός που «ξύπνησε» αυτόν και την οικογένειά του."/>
  </head>
  <body>
    <article>
      <h1>Μπέβερλι: «Θα ήμουν μάλλον έμπορος ναρκωτικών»!</h1>
      <address>
        <time datetime="2019-11-24T19:19:00+00:00">24 Nov 2019, 19:19</time>
      </address>
      <p>Δεν θα το διαβάσετε για πρώτη φορά, σίγουρα όχι για τελευταία. Δεν είναι λίγοι οι παίκτες αυτοί που ξέφυγαν από τα γκέτο και τις συμμορίες της Αμερικής μέσα από το μπάσκετ. Ο Πάτρικ Μπέβερλι των Λος Άντζελες Κλίπερς και πρώην γκαρντ του Ολυμπιακού είναι ένας από αυτούς.</p>
      <p>Πρόσφατα το είπε στο ESPN πως αν δεν έπαιζε μπάσκετ προφανώς θα ήταν ένας έμπορος ναρκωτικών. Ο τίτλος μάλιστα που «παίζει» στην Αμερική είναι «<i>πιθανό θα ήμουν ο καλύτερος έμπορος ναρκωτικών στον κόσμο</i>», θέλοντας να καταδείξει ο ίδιος την υπερβολή, αλλά και την ρεαλιστικότητα του γεγονότος.</p>
      <p>Γεννημένος στο Ιλινόις, ο 31χρονος γκαρντ έζησε δύσκολες στιγμές στις γειτονιές του Σικάγο. Είχε πάει κολέγιο (το 2006), στο Αρκάνσας συγκεκριμένα, αλλά τον Αύγουστο του 2008 τον απέβαλαν. Ο φάκελός του κάνει λόγο για ακαδημαϊκά ζητήματα, κάποιοι μιλάνε για «λογοκλοπή» σε ένα μάθημα και εν τέλει δεν συνέχισε, μην περιμένοντας και ο ίδιος τις διαδικασίες αναστολής και κοίταξε να δει τι θα κάνει με το μπάσκετ προσλαμβάνοντας μάλιστα ατζέντη.</p>
      <p>Φτάνοντας στη δυτική πλευρά του Σικάγο έπρεπε να δει τι θα κάνει: Ήξερε πως ή θα συνέχιζε το μπάσκετ και θα επεδίωκε επαγγελματική καριέρα ή θα… σπούδαζε στους δρόμους! Εκείνο τον καιρό ο γιος του, ήταν μόλις 2 ετών και ο κόρη του ήταν ετοιμόγεννη. Είχε μάλιστα πάρει και 5.000 δολάρια προκαταβολικά από τον ατζέντη του και ήταν δεσμευμένος μαζί του, αλλά και με την επιλογή του.</p>
      <p>«<i>Τα στόματα πρέπει να ταϊστούν, ξέρεις</i>…» λέει 11 χρόνια αργότερα ο Μπέβερλι στο ESPN. «<i>Ερχόμενος από εκεί που έρχομαι, δεν είχα την πολυτέλεια ενός κεφαλαίου, ούτε λεφτά από τους δικούς μου. Ούτε την πολυτέλεια να ελπίζω σε μία οικογενειακή επιχείρηση, ξέρεις… Είναι… ή παίζεις μπάσκετ ή πουλάς ντόπα</i>».</p>
      <p>Εκεί όμως που πραγματικά ένιωσε ο Μπέβερλι να «σφραγίζεται» η μοίρα του, ήταν όταν πυροβολήθηκε και σκοτώθηκε ο φίλος και μικρός αδερφός του Ντόνοβαν Μόρις. Δύο μέρες μετά, ο Μπέβερλι είχε πρόταση να παίξει στην Ουκρανία.</p>
      <p>«<i>Πηγαίνω να παίξω μπάσκετ και να μην είμαι στα παπούτσια του. Ο κόσμος μιλάει λες, δεν ξέρω, για αμνούς που θυσιάστηκαν και όλα αυτά… Φυσικά και δεν τον συγκρίνω με αμνό, αλλά η θυσία του κατά κάποιον τρόπο «ξύπνησε» την οικογένειά μου. Μου έδωσε τη δύναμη να βαδίσω στον σωστό δρόμο</i>» λέει ο ίδιος.</p>
      <p>«Δεν μπορώ να αφήσω τον εαυτό μου. Δεν μπορώ να αφήσω την γειτονιά μου, την περιοχή μου. Δεν μπορώ να αφήσω το Σικάγο».</p>
      <p>Ο Μπέβερλι ξεκίνησε επαγγελματικά να παίζει στην Ουκρανία και την Ντνίπρο (2008-09). Το καλοκαίρι του 2009 είχε επιλεχθεί στο ντραφτ του NBA στο Νο.42 από τους Λέικερς και μία μέρα μετά οι Μαϊάμι Χιτ πήραν τα δικαιώματά του. Ο Μπέβερλι όμως συνέχισε στην Ευρώπη. Ο μάνατζερ του Λίνας Κλέιζα είχε κλείσει τον Λιθουανό στον Ολυμπιακό και πρότεινε στους Αγγελόπουλους να πάρουν… μπόνους και τον Μπέβερλι, κάνοντας λόγο για γνήσιο ταλέντο. Έπαιξε έναν χρόνο στον Ολυμπιακό και την Ευρωλίγκα, το 2010 προσπάθησε για πρώτη φορά στο ΝΒΑ με τους Χιτ, αλλά τον Ιανουάριο του 2011 επέστρεψε στην Ευρώπη για λογαριασμό της Σπαρτάκ Αγ. Πετρούπολης και από το 2012 ξεκίνησε την καριέρα του στο ΝΒΑ με τους Χιούστον Ρόκετς.</p>
      <figure>
        <iframe data-src="https://twitter.com/TheofilosTy/status/1198024854114570241?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Διαβάστε επίσης</h4>
        <a href="https://www.gavros.gr/article/mpasket/294275-laquo-diplh-raquo-proponhsh-sto-sef-xwris-rint"/>
        <a href="https://www.gavros.gr/article/mpasket/294277-dyskola-h-milano-prin-to-sef"/>
        <a href="https://www.gavros.gr/article/mpasket/294267-xronia-polla-sthn-laquo-psyxh-raquo-toy-thryloy"/>
        <a href="https://www.gavros.gr/article/mpasket/294220-thlash-o-rint-dyskola-me-pao"/>
      </related>
    </article>
  </body>
</html>