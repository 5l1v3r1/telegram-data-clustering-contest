<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963429"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T19:28:42+00:00"/>
    <meta property="og:title" content="ఉప సర్పంచులకు ‘చెక్ పవర్‌’పై సర్పంచుల అభ్యంతరం"/>
    <meta property="og:description" content="ADVT"/>
  </head>
  <body>
    <article>
      <h1>ఉప సర్పంచులకు ‘చెక్ పవర్‌’పై సర్పంచుల అభ్యంతరం</h1>
      <address>
        <time datetime="2019-11-24T19:28:42+00:00">24 Nov 2019, 19:28</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్ :</b> జాయింట్ చెక్ పవర్‌లో భాగంగా ఉప సర్పంచులకు చెక్ పవర్ ఇవ్వడంపై సర్పంచులు తీవ్ర అభ్యంతరం వ్యక్తం చేస్తున్నారు. ఎట్టి పరిస్థితుల్లోనూ ఉప సర్పంచులకు చెక్ పవర్ ఇవ్వొద్దంటూ ప్రభుత్వాన్ని డిమాండ్ చేయాలని నిర్ణయించారు. ఇదే క్రమంలో... పోరాట కార్యాచరణను నిర్ణయించేందుకుగాను మంగళవారం మరోమారు సమావేశం కావాలని నిర్ణయించారు. సర్పంచుల సంఘం సమావేశం ఆదివారం హైదరాబాద్‌లో జరిగింది.</p>
      <p> ఉప సర్పంచులకు చెక్ పవర్ ఇవ్వడం వల్ల పలు సమస్యలు తలెత్తుతాయని, అదే క్రమంలో గ్రామాభివృద్ధి కూడా కుంటుపడుతుందని సర్పంచులు ఆందోళన వ్యక్తం చేశారు. అందువల్ల గ్రామ కార్యదర్శికి లేదా ఓ వార్డు సభ్యునికి చెక్ పవర్ ఇవ్వొచ్చని సర్పంచుల సంఘం ప్రతినిధులు వెల్లడించారు.  గ్రామాభివృద్ధి కోసం ప్రభుత్వం నిర్వచించిన ‘30 రోజుల ప్రణాళిక’ను విజయవంతం చేసే క్రమంలో తాము పూర్తిస్థాయిలో పాల్గొన్నామని, ఈ క్రమంలో... ప్రభుత్వంతో కలిసి పనిచేయడంలో సర్పంచులు నిబద్ధత ప్రదర్శిస్తున్నారన్న విషయాన్ని గమనంలో పెట్టుకోవాలని ప్రభుత్వానికి సంఘం ప్రతినిధులు విజ్ఞప్తి చేశారు.  కాగా ఉప సర్పంచులకు చెక్ పవర్‌ను తీసివేయాలన్న ప్రధాన డిమాండ్‌తోపాటు ఇతరత్రా డిమాండ్ల సాధనకుగాను నిర్వహించాల్సిన ఆందోళనలను నిర్ణయించేందుకుగాను భవిష్యత్తు కార్యాచరణ ప్రణాళికను రచించేందుకు మంగళవారం మరోమారు సమావేశం కావాలని సమావేశం నిర్ణయించింది. ఇక మూడు జిల్లాలు మినహా సంఘం కార్యవర్గాల నియామకం అన్ని జిల్లాలకూ పూర్తైందని సంఘం నేతలు వెల్లడించారు.  సంఘం నేతలు ఉపాధ్యక్షురాలు ఎం. మంజులా రవియాదవ్, రంగారెడ్డి జిల్లా ప్రతినిధి రాఘవేందర్ గౌడ్, వర్కింగ్ ప్రెసిడెంఠ్ శ్రీనివాస్ రెడ్డి, ప్రధానకార్యదర్శి ఎన్. వెంకటరెడ్డి, ఇతర నేతలు లక్ష్మీనర్సింహారెడ్డి, స్వరూప తదితరులు ఈ సమావేశంలో పాల్గొన్నారు.</p>
    </article>
  </body>
</html>