<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/na_dytyachomu_yevrobachenni_vystupyla_predstavnycya_ukrayiny_sofiya_ivanko_video"/>
    <meta property="og:site_name" content="espreso.tv"/>
    <meta property="article:published_time" content="2019-11-24T19:17:00+00:00"/>
    <meta property="og:title" content="На дитячому Євробаченні виступила представниця України Софія Іванько. ВІДЕО"/>
    <meta property="og:description" content="У польському місті Глівіце відбувається дитяче Євробачення, на якому вже виступила представниця України Софія Іванько"/>
  </head>
  <body>
    <article>
      <h1>На дитячому Євробаченні виступила представниця України Софія Іванько. ВІДЕО</h1>
      <address>
        <time datetime="2019-11-24T19:17:00+00:00">24 Nov 2019, 19:17</time>
      </address>
      <p>У польському місті Глівіце відбувається дитяче Євробачення, на якому вже виступила представниця України Софія Іванько</p>
      <p>Про це повідомляє <a href="https://www.ukrinform.ua/rubric-culture/2824421-ditace-evrobacenna-2019-u-glivice-vistupila-predstavnica-ukraini-sofia-ivanko.html">"Укрінформ"</a>.</p>
      <p>14-річна Софія Іванько вже виступила на "Арені Глівіце". Українська учасниця вийшла на сцену під 13-им номером з композицією “Коли здається” (Spirit of Music).</p>
      <p>Переможця дитячого Євробачення визначатимуть шляхом складання балів, які здобудуть конкурсанти від національних журі та під час онлайн-голосування, що відбувається у два етапи.</p>
      <p>Під час першого етапу інтернет-голосування, який проходив з 21 години п'ятниці до 17 год. неділі на сайті junioreurovision.tv, глядачі могли обрати від трьох до п’яти композицій, які їм сподобалися найбільше. При цьому можна проголосувати і за учасника Євробачення зі своєї країни.</p>
      <p>Другий етап онлайн-голосування відбудеться відразу після фінального концерту і триватиме лише 15 хвилин. Після цього відбудеться підрахунок балів й буде визначено переможця конкурсу.</p>
      <figure>
        <iframe src="https://www.youtube.com/embed/JUo6pKdSRtM" width="640" height="360" data-service="Youtube" scrolling="no"/>
      </figure>
      <ul>
        <li>Нагадаємо, 18 жовтня у Європейській мовній спілці заявили, що <a href="https://espreso.tv/news/2019/10/18/organizatory_quotyevrobachennyaquot_ne_proty_zaborony_ukrayinoyu_uchasti_u_nacvidbori_za_vystupy_v_rf">не бачать проблеми у забороні </a>Національною суспільною телекомпанією України брати участь у конкурсі артистам, які виступали в РФ або на окупованих Росією територіях після 15 березня 2014 року.</li>
      </ul>
    </article>
  </body>
</html>