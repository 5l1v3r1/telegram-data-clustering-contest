<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363703/partizan-juri-trijumf-u-prepunoj-moraci-da-li-je-ovo-sansa-da-crno-beli-prekinu-crni-niz-u-podgorici-1800"/>
    <meta property="og:site_name" content="kurir.rs"/>
    <meta property="article:published_time" content="2019-11-24T19:53:00+00:00"/>
    <meta property="og:title" content="SKANDAL U PODGORICI! SUDIJE PRESUDILE PARTIZANU: Crno-beli u TRILERU izgubili od Budućnosti u paklu Morače (VIDEO)"/>
    <meta property="og:description" content="U osmom kolu ABA lige košarkaši Partizana izgubili su od Budućnosti u Podgorici rezultatom 65:60 (12:19, 17:18, 22:15, 14:8)"/>
  </head>
  <body>
    <article>
      <h6 class="kicker">nastavljen crni niz</h6>
      <h1>SKANDAL U PODGORICI! SUDIJE PRESUDILE PARTIZANU: Crno-beli u TRILERU izgubili od Budućnosti u paklu Morače (VIDEO)</h1>
      <address>
        <time datetime="2019-11-24T19:53:00+00:00">24 Nov 2019, 19:53</time>
      </address>
      <p>
        <b>U osmom kolu ABA lige košarkaši Partizana izgubili su od Budućnosti u Podgorici rezultatom 65:60 (12:19, 17:18, 22:15, 14:8)</b>
      </p>
      <p>Crno-beli su poraženi posle haosa u finišu utakmice.</p>
      <p>Sudije su direktno uticale na ishod, jer su u poslednjim minutima donele veliki broj sumnjivih odluka, sve na štetu Partizana. U poslednjih pet minuta su izabranicima trenera Andree Trinkijerija dosudile čak tri faula u napadu, nisu dosudile očigledan prekršaj nad Gordićem...</p>
      <p>Sve to dovelo je do "eksplozije" Trinkijerija, koji je uleteo na teren i dobio drugu tehničku, samim tim i isključujuću grešku, pa su crno-beli u završnici bili i bez trenera.</p>
      <p>Utakmicu su sudili Saša Pukl, Damir Javor i Milan Nedović.</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363819/neces-me-isprovocirati-evo-kako-je-andrea-trinkijeri-govorio-o-sudijskim-kradjama-posle-poraza-od-buducnosti-video"/>
      </related>
      <p>Crno-beli ponovo nisu uspeli da trijumfuju u Morači i time su nastavili crnu seriju poraza na ovom parketu.</p>
      <p>Poslednji put su bili uspešniji od Budućnosti 2014. kada ih je sa klupe predvodio Duško Vujošević.</p>
      <p>Meč u dvorani Morača doneo je čvrstu igru oba tima, ali i loš procenat šuta na obe strane. Crno-beli su od sredine prve četvrtine, pa sve do kraja treće imali kontrolu, a u pojedinim trenucima bili su i nadomak dvocifrene prednosti.</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363799/haos-u-podgorici-trinkijeri-besan-kao-nikad-pre-evo-sta-se-desavalo-u-moraci-procenite-da-li-su-crno-beli-pokradeni"/>
      </related>
      <p>Budućnost je u poslednjoj četvrtini napravila seriju 15:4 i došla do preokreta, za koji se ispostavilo da joj je i dovoljan za trijumf.</p>
      <figure>
        <iframe data-src="https://twitter.com/ima1tim/status/1198675386214879232?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/ima1tim/status/1198678000339947525?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Partizan je predvodio Novica Veličković sa 11 poena, a ujedno je on bio i jedini dvocifren u svom timu, pored njega zapaženu rolu imali su Mozli sa 8p i 6sk i Tomas sa 8p i 8sk.</p>
      <p>Najefikasniji u pobedničkoj ekipi bio je Džejkob Kobs sa 14 poena, dok su po 12 dodali Hasan Martin i Nikola Ivanović.</p>
      <p>Budućnost je sada prva sa sedam pobeda i jednim porazom, dok je Partizan peti sa pet trijumfa i tri poraza.</p>
      <p>
        <b>TOK MEČA:</b>
      </p>
      <p>
        <b>ČETVRTA ČETVRTINA</b>
      </p>
      <figure>
        <iframe data-src="https://twitter.com/ABA_League/status/1198676359738003459?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>40. minut - </b>Ivanović posle promašene trojke kupi svoj promašaj za vođstvo Budućnost, kasnije Trinkijeri isključen, Bemfort pogodio dodatno bacanje<b> 63:60</b></p>
      <figure>
        <img src="https://www.kurir.rs/data/images/2019/11/24/19/2063861_screenshot-13_ff.jpg?ver=1574621480"/>
        <figcaption>
          <cite>foto: Printscreen</cite>
        </figcaption>
      </figure>
      <p><b>39. minut - </b>Trojku pogađa Jaramaz za svoje prve poene ali za nerešeno<b> 60:60</b></p>
      <p><b>37. minut - </b>Kobs pogađa pored Tomasa za <b>60:57</b></p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363779/trener-buducnosti-poludeo-zbog-kapitena-partizana-mijovic-besneo-na-igrace-ubi-nas-velickovic-je-te-video"/>
      </related>
      <p>
        <b>36. minut - Ivanović pogađa daleku trojku,  na drugoj strani Mozli posle ofanzivnog skoka pogađa 58:57</b>
      </p>
      <p><b>35. minut - </b>Martin pogađa ispod koša pored tri igača Partizana<b> 55:54</b></p>
      <p><b>32. minut -  </b>Tomas precizan sa penala<b> 53:54</b></p>
      <p><b>31. minut - </b>Mejers postiže prve poene za Budućnost u poslednjoj četvrtini<b> 53:52</b></p>
      <p>
        <b>TREČA ČETVRTINA</b>
      </p>
      <p><b>29. minut - </b>Tehnička greška svirana Trinkijeriju, domaći pogodili bacanje, kasnije Pejdž pogađa za dva<b>  49:50</b></p>
      <figure>
        <img src="https://www.kurir.rs/data/images/2019/11/24/19/2063819_kk-buducnost-voli--kk-partizan-018_ff.jpg?ver=1574620155"/>
        <figcaption>
          <cite>foto: Photo: Budućnost VOLI</cite>
        </figcaption>
      </figure>
      <p><b>28. minut - </b>Tomas je bio precizan oba puta sa penala<b> 48:48</b></p>
      <p><b>27. minut - </b>Mejers pogađa za dva, pre toga je Tomas imao monstruozno zakucavanje<b> 48:46</b></p>
      <figure>
        <iframe data-src="https://twitter.com/ABA_League/status/1198668269135257602?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>26. minut -  </b>Martin  sa penala za vođstvo Budućnosti <b>46:44</b></p>
      <p><b>25. minut - </b>Nikolić poentira  uz faul, promašio je dodatno slobodno bacanje<b> 44:44</b></p>
      <p><b>24. minut - </b>Šehović sa penala smanjuje prednost sa penala, a onda i Ivanović sa distance za poravnanje <b>42:42</b></p>
      <p><b>23. minut - </b>Danilo Nikolić pogađa za dva za<b> 38:42</b></p>
      <p><b>22. minut</b> - Kobs je fauliran pri šutu za tri poena, faulirao ga je Jaramaz, iskoristio je dva od tri penala <b>36:40</b></p>
      <figure>
        <iframe data-src="https://twitter.com/ABA_League/status/1198664029776089088?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>21. minut - </b>Veličković pogađa drugu trojku za Partizan<b> 31:40</b></p>
      <p>
        <b>DRUGA ČETVRTINA</b>
      </p>
      <p><b>20. minut - </b>Gordić flouterom stavlja tačku na prvo poluvreme<b> 29:37</b></p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363749/ovo-nijedan-igrac-partizana-nije-doziveo-u-moraci-nezapamcene-ovacije-navijaca-buducnosti-za-ovog-kosarkasa-crno-belih"/>
      </related>
      <p><b>19. minut - </b>Fauliran je Zagorac pri šutu za tri poena, bio je siguran sva tri puta <b>29:35</b></p>
      <figure>
        <img src="https://www.kurir.rs/data/images/2019/11/24/18/2063743_kk-buducnost-voli--kk-partizan-003_ff.jpg?ver=1574618157"/>
        <figcaption>
          <cite>foto: Photo: Budućnost VOLI</cite>
        </figcaption>
      </figure>
      <p><b>18. minut - </b>Kobs ponovo siguran sa visine penala<b> 29:30</b></p>
      <p><b>17. minut -</b> Kobs siguran na niskom postu protiv Jaramaza za<b> 27:28</b></p>
      <p><b>16. minut - </b>Bemfort pogađa sa poludistance, na drugoj strani Mozli polovičan sa penala<b> 25:28</b></p>
      <p><b>15. minut - </b>Veličković pogađa pored Mejersa za <b>23:27</b></p>
      <figure>
        <img src="https://www.kurir.rs/data/images/2019/11/24/18/2063737_kk-buducnost-voli--kk-partizan-007_ff.jpg?ver=1574618028"/>
        <figcaption>
          <cite>foto: Photo: Budućnost VOLI</cite>
        </figcaption>
      </figure>
      <p><b>14. minut - </b>Popović pogađa dugu dvojku za Budućnost<b> 23:23</b></p>
      <p><b>13. minut - </b>Položio je Gordić za novo vođstvo Partizana <b>21:23</b></p>
      <p><b>12. minut - </b>Zakucavanje Ilića, na drugoj strani istom merom uzvraća Janković <b>19:21</b></p>
      <figure>
        <iframe data-src="https://twitter.com/ABA_League/status/1198657313562865664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>11.  minut - </b>Ivanović<b> </b>pogađa prvo za dva od tablu a onda i trojku za seriju od 5:0 Budućnosti <b>17:19</b></p>
      <p>
        <b>PRVA ČETVRTINA</b>
      </p>
      <p><b>10. minut </b>- Polovičan je i Popvić sa penala u ekipi Budućnosti, na drugoj strani siguran je Tomas koji horogom pogađa preko Ilića  <b>12:19</b></p>
      <p><b>9. minut - </b>Pejdž pogađa trojku za Partizan <b>11:17</b></p>
      <p><b>8. minut - </b>Polovičan je bio Martin sa penala <b>11:14</b></p>
      <p><b>7. minut - </b>Mozli zakucavanjem postiže poene za Partizan <b>10:14</b></p>
      <figure>
        <iframe data-src="https://twitter.com/ABA_League/status/1198653836698750976?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>4. minut - </b>Polovičan je bio sa penala Martin, na drugoj strani Miletić pogađa na asistenciju Zagorca </p>
      <p><b>3. minut - </b>Bemfort pogađa trojku za Budućnost na drugoj strani Zagorac za dva</p>
      <p><b>2. minut - </b>Haris je položio za prve poene Budućnosti</p>
      <p><b>1. minut - </b>Partizan postiže prve poene na ovom meču preko Zagorca</p>
      <p>Pre meča predsednik Budućnosti Dragan Bokan uručio je beku crno-belih Nemanji Gordiću dres na kojem je pisalo "Gorda hvala za sve" i sliku iz perioda kada je nastupao za plave.</p>
      <figure>
        <img src="https://www.kurir.rs/data/images/2019/11/24/18/2063563_screenshot-11_ff.jpg?ver=1574614832"/>
        <figcaption>
          <cite>foto: Printscreen</cite>
        </figcaption>
      </figure>
      <p>Košarkaši Partizana će probati da prekinu neugodnu seriju, za njih je "Morača" neosvojiva tvrđava već pet godina.</p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363017/crno-beli-u-podgorici-trinkijeri-pred-buducnost-da-nadjemo-specificne-takticke-solucije-foto"/>
      </related>
      <p>Poslednji put su pobedili Budućnost 2014. kada je Vujošević bio na klupi crno-belih.</p>
      <p>Prošle godine kada su se sastale ove dve ekipe Nemanja Gordić sada član crno-belih nastupao je za Budućnost i zabeležio je spektakularan koš sa više od pola terena.</p>
      <figure>
        <iframe data-src="https://twitter.com/ABA_League/status/1198642524203765761?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Trenutno je Partizan peti na tabeli sa skorom 5-2 dok je Budućnost druga sa skorom 6-1.</p>
    </article>
  </body>
</html>