<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://farsi.euronews.com/2019/11/24/data-leak-reveals-china-brainwashes-uighurs-in-prison-camps"/>
    <meta property="og:site_name" content="euronews"/>
    <meta property="article:published_time" content="2019-11-24T19:54:50+00:00"/>
    <meta property="og:title" content="اسنادی مبنی بر «شستشوی مغزی» اویغورها در اردوگاه‌های چین فاش شد"/>
    <meta property="og:description" content="اسنادی مبنی بر «شستشوی مغزی» اویغورها در اردوگاه‌های چین فاش شد."/>
  </head>
  <body>
    <article>
      <h1>اسنادی مبنی بر «شستشوی مغزی» اویغورها در اردوگاه‌های چین فاش شد</h1>
      <address><time datetime="2019-11-24T19:54:50+00:00">24 Nov 2019, 19:54</time> by <a rel="author">Euronews </a></address>
      <p>اسنادی که برای نخستین بار افشا شده است گویای جزئیاتی است که نشان می دهد چین در اردوگاههایی که صدها هزار مسلمان اویغور را نگهداری می کند، «شستشوی مغزی»‌ اویغورها را در دستور کار خود دارند.</p>
      <p>این اردوگاهها که شبیه زندان هستند، تحت تدابیر شدید امنیتی کنترل می شوند اما مقامات چینی گفته‌اند که در این اردوگاهها آموزش‌های داوطلبانی ارائه می کنند.</p>
      <p>اسناد تازه منتشر شده نشان می دهد که دستورالعمل اجرایی این اردوگاهها، شبیه زندان‌هایی با امنیت بالاست و با نظم و انضباط سختگیرانه، مجازات و عدم امکان فرار از این اردوگاهها همراه است.</p>
      <p>بر اساس این اسناد، این دستورالعمل‌های سختگیرانه شامل «هنجارهای رفتاری و الزامات نظم و انضباط درباره برخاستن از خواب، تماس تلفنی، رفتن به توالت، خانه‌داری، غذا خوردن، تحصیل، خواب، بستن در» و موارد مشابه می باشد.</p>
      <p>دیگر اسناد افشا شده از تعداد فوق‌العاده زیاد بازداشت‌ها خبر می دهند. بعنوان نمونه یکی از اسناد افشا می کند که ۱۵ هزار نفر از مردم جنوب سین کیانگ تنها در طی یک هفته در سال ۲۰۱۷ دستگیر به به اردوگاهها اعزام شده‌آند.</p>
      <p>یافته‌ها دیگر از این اسناد نشان می دهد که زندانیان تنها زمانی آزاد می شوند که بتوانند نشان دهند رفتار، عقاید و زبان خود را تغییر داده‌اند. همچنین مقامات چینی در این اردوگاهها «اظهار ندامت و اعتراف کردن دانش‌اموزان را ترویج می کنند تا آنها عمیقا از رفتارهای غیرقانونی، جنایتکارانه و خطرناک گذشته‌شان آگاه شوند.»</p>
      <p>همچنین در این اسناد توصیه شده است که برای کسانی که نگرشی منفی دارند و یا در برابر آموزش ها مقاومت می کنند،‌ نوعی آموزش برای تغییرشان به کار گرفته شود.</p>
      <p>در این اسناد آمده است که به زندانیان به دلیل «تحول ایدئولوژیک، مطالعه و رعایت نظم و انضباط» امتیاز داده می شود و سیستم مجازات و تنبیه در تعیین اینکه زندانیان مجاز به تماس با خانواده باشند یا خیر و چه زمانی آزاد شوند، تاثیر دارد.</p>
      <p>سفیر چین در بریتانیا در واکنش به انتشار این اسناد گفته است که این ادعاها خبرهای جعلی هستند و صحت آنها را رد کرده است.</p>
      <p>فعالان سازمان های حقوق بشری می گویند دست کم یک میلیون مسلمان اویغور در اردوگاه های منطقه سین کیانگ در بازداشت هستند.</p>
    </article>
  </body>
</html>