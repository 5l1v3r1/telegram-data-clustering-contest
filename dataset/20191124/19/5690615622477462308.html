<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837544-papa-rimskiy-vidvidav-khirosimu-i-zasudiv-vikoristannya-yadernoyi-zbroyi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T19:04:00+00:00"/>
    <meta property="og:title" content="Папа Римський відвідав Хіросіму і засудив використання ядерної зброї"/>
    <meta property="og:description" content="КИЇВ. 24 листопада. УНН. Папа Римський Франциск під час візиту до японського міста Хіросіма засудив використання ядерної зброї і назвав це явище &quot;злочином&quot; …"/>
  </head>
  <body>
    <article>
      <h1>Папа Римський відвідав Хіросіму і засудив використання ядерної зброї</h1>
      <address><time datetime="2019-11-24T19:04:00+00:00">24 Nov 2019, 19:04</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>Папа Римський Франциск під час візиту до японського міста Хіросіма засудив використання ядерної зброї і назвав це явище "злочином", повідомляє <b>УНН</b> із посиланням на <a href="https://www.radiosvoboda.org/">"Радіо Свобода"</a>.</p>
      <p>"Використання атомної енергії для цілей війни сьогодні, більше, ніж завжди, є злочином не тільки проти гідності людини, а й проти будь-якого можливого майбутнього для нашого спільного світу", – сказав понтифік у Меморіалі миру.</p>
      <p>Перед цим Папа Римський відвідав Нагасакі. Там він закликав країни світу знищити ядерну зброю.</p>
      <p>Нагадаємо, 6 серпня 1945 року Сполучені Штати Америки скинули ядерну бомбу на Хіросіму, унаслідок чого загинули близько 140 тисяч людей. Через три дні опісля атомна бомба вбила 74 тисячі людей у Нагасакі. Після цього Японія капітулювала, що стало завершенням Другої світової війни.</p>
      <p>Як повідомляв <b>УНН</b>, 17 листопада Папа Римський Франциск <a href="https://www.unn.com.ua/uk/news/1836306-u-vsesvitniy-den-bidnikh-papa-rimskiy-dav-obid-dlya-potrebuyuchikh">влаштував у Ватикані</a> обід для півтори тисячі бідних і нужденних.</p>
    </article>
  </body>
</html>