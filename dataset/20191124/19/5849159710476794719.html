<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/sports-news-telugu/india-has-set-a-rare-record-in-test-history-1-1-10610528.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T19:27:00+00:00"/>
    <meta property="og:title" content="టెస్ట్ చరిత్రలో అరుదైన రికార్డు సృష్టించిన భారత్.."/>
    <meta property="og:description" content="కోల్‌కతా: బంగ్లాదేశ్‌తో జరిగిన రెండో టెస్టులో భారత్ ఘనవిజయం సాధించిన విజయం తెలిసిందే. ఈ విజయం ద్వారా భారత్ టెస్ట్ చరిత్రలో అరుదైన రికార్డులు సృష్టించింది. ఈ విక"/>
  </head>
  <body>
    <article>
      <h1>టెస్ట్ చరిత్రలో అరుదైన రికార్డు సృష్టించిన భారత్..</h1>
      <address>
        <time datetime="2019-11-24T19:27:00+00:00">24 Nov 2019, 19:27</time>
      </address>
      <p>కోల్‌కతా: బంగ్లాదేశ్‌తో జరిగిన రెండో టెస్టులో భారత్ ఘనవిజయం సాధించిన విజయం తెలిసిందే. ఈ విజయం ద్వారా భారత్ టెస్ట్ చరిత్రలో అరుదైన రికార్డులు సృష్టించింది. ఈ విక్టరీతో ఇండియా వరుసగా నాలుగు ఇన్నింగ్స్ విజయాలు నమోదు చేసింది. ఇంతకు ముందు దక్షిణాఫ్రికా టెస్టు సిరీస్‌లో చివరి రెండు టెస్టులను ఇన్నింగ్స్ విజయాలతో ముగించిన భారత్.. తాజాగా బంగ్లాతో జరిగిన రెండు టెస్టుల్లోనూ ఇన్నింగ్స్ విజయాలు సాధించడం విశేషం. ఈ రెండు టెస్టులు 3 రోజుల్లోనే ముగియడం మరో విశేషం. తద్వారా 2-0తో సిరీస్ కైవసం చేసుకుంది. టెస్టుల్లో భారత జట్టుకు ఇది వరుసగా ఏడో విజయం. సొంతగడ్డపై ఓ మ్యాచ్‌లో అన్ని వికెట్లు పేసర్లే పడగొట్టడం ఇండియాకు ఇదే తొలిసారి. విరాట్ కోహ్లికి కెప్టెన్‌గా టెస్టుల్లో ఇది 33వ విజయం. 32 విజయాలతో ఉన్న ఆసీస్ మాజీ కెప్టెన్ అలెన్ బోర్డర్ రికార్డును కోహ్లి బద్దలు కొట్టాడు.</p>
    </article>
  </body>
</html>