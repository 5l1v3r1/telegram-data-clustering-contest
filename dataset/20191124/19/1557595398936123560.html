<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/diethni/maikl-mploympergk-kai-episima-pleon-diekdikei-to-chrisma-ton-dimokratikon/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T19:54:26+00:00"/>
    <meta property="og:title" content="Μάικλ Μπλούμπεργκ: Και επίσημα πλέον διεκδικεί το χρίσμα των Δημοκρατικών"/>
    <meta property="og:description" content="Και επισήμως ανακοίνωσε ο Μάικλ Μπλούμπεργκ ότι θα διεκδικήσει το χρίσμα των Δημοκρατικών ενόψει των προεδρικών εκλογών του 2020 στις ΗΠΑ."/>
  </head>
  <body>
    <article>
      <h1>Μάικλ Μπλούμπεργκ: Και επίσημα πλέον διεκδικεί το χρίσμα των Δημοκρατικών</h1>
      <address>
        <time datetime="2019-11-24T19:54:26+00:00">24 Nov 2019, 19:54</time>
      </address>
      <p>Να σημειωθεί ότι ο δισεκατομμυριούχος επιχειρηματίας και πρώην δήμαρχος της Νέας Υόρκης ανακοίνωσε επισήμως ότι θα διεκδικήσει το χρίσμα των Δημοκρατικών ενόψει των προεδρικών εκλογών του 2020.</p>
      <p>«Είμαι υποψήφιος για την προεδρία για να νικήσουμε τον Ντόναλντ Τραμπ και να ξαναχτίσουμε την Αμερική», ανέφερε στον ιστότοπό του ο 77χρονος μεγιστάνας των μέσων ενημέρωσης. «Δεν αντέχουμε άλλα τέσσερα χρόνια τις απερίσκεπτες και ανήθικες ενέργειες του προέδρου Τραμπ», πρόσθεσε. Ο Ρεπουμπλικάνος πρόεδρος «συνιστά υπαρξιακή απειλή για τη χώρα και για τις αξίες μας. Αν κερδίσει μια νέα θητεία δεν θα μπορέσουμε ποτέ να συνέλθουμε», υποστήριξε.</p>
      <p>
        <b>Ποιος είναι ο υποψήφιος για το χρίσμα των Δημοκρατικών Μάικλ Μπλούμπεργκ</b>
      </p>
      <p>Ο Μπλούμπεργκ, ο ένατος πλουσιότερος άνθρωπος στον κόσμο σύμφωνα με το περιοδικό Forbes (η περιουσία του εκτιμάται στα 50 δισεκ. δολάρια), ξεκίνησε σήμερα μια τηλεοπτική διαφημιστική καμπάνια που θα κοστίσει το ποσό ρεκόρ των 31 εκατομμυρίων δολαρίων. Ο αυτοδημιούργητος επιχειρηματίας προέρχεται από μια οικογένεια της μεσαίας τάξης. Γεννήθηκε στις 14 Φεβρουαρίου 1942 στη Βοστόνη και σπούδασε μηχανικός, ενώ στη συνέχεια πήρε μάστερ από το πανεπιστήμιο Χάρβαρντ.</p>
    </article>
  </body>
</html>