<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963428"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T19:12:56+00:00"/>
    <meta property="og:title" content="‘ఆ ట్వీట్ అజిత్ పవార్‌దేనా..?’"/>
    <meta property="og:description" content="ADVT"/>
  </head>
  <body>
    <article>
      <h1>‘ఆ ట్వీట్ అజిత్ పవార్‌దేనా..?’</h1>
      <address>
        <time datetime="2019-11-24T19:12:56+00:00">24 Nov 2019, 19:12</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ముంబై:</b> అజిత్ పవార్ తాజా ట్వీట్ మహారాష్ట్ర రాజకీయాల్లో ప్రకంపనలు సృష్టిస్తోంది. తనకు ఇప్పటికీ శరద్ పవారే నాయకుడని, తానెప్పటికీ ఎన్సీపీలోనే ఉంటానని అజిత్ ట్వీట్ చేయడంతో అందరూ ఒక్కసారిగా షాకయ్యారు. ఈ నేపథ్యంలో ఎన్సీపీ నేత నవాబ్ మాలిక్ స్పందించారు. ఆ ట్వీట్ అజిత్ పవార్ స్వయంగా చేశారా లేదా వేరే ఎవరైనా చేశారా అనే దానిపై తనకు స్పష్టత లేదని తెలిపారు. అజిత్ తన తప్పును తెలుసుకొని ఇప్పటికైనా తమకు మద్దతు తెలుపుతారన్న ఆశాభావాన్ని కూడా ఆయన వ్యక్తం చేశారు.</p>
      <p> కాగా..డిప్యూటీ సీఎంగా ప్రమాణస్వీకారం చేసిన తరువాత తొలిసారి బహిరంగంగా స్పందించిన అజిత్..తానెప్పటికీ ఎన్సీపీలోనే ఉంటానని ట్వీట్ చేశారు. శరద్ పవారే తమ నాయకుడని తేల్చిచెప్పారు. అక్కడితో ఆగక..బీజేపీ, ఎన్సీపీలు మహారాష్ట్రలో సుస్థిర ప్రభుత్వం ఏర్పాటు చేయడం ఖాయమని ధీమా వ్యక్తం చేశారు. దీంతో 'మహా' రాజకీయం ఊహించని మలుపు తిరిగింది. దీనిపై పలురకాల చర్చలు మొదలయ్యాయి. దీంతో శరద్‌పవార్ కూడా బహిరంగ ప్రకటన చేయకతప్పలేదు. అజిత్ చేసిన ట్వీట్‌లో నిజం లేదని, బీజేపీతో తాము ఎట్టిపరిస్థితుల్లోనూ చేతులు కలపబోమని స్పష్టం చేశారు. అసలు ఇది అజిత్ చేసిన ట్వీటేనా అంటూ మరో కీలకనేత నవాబ్ మాలిక్ సందేహం వ్యక్తం చేశారు.</p>
    </article>
  </body>
</html>