<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563113/chtypise-gynaika-tin-ektinaxe-sta-10-metra-kai-exafanistike"/>
    <meta property="og:site_name" content="NOOZ."/>
    <meta property="article:published_time" content="2019-11-24T19:37:00+00:00"/>
    <meta property="og:title" content="Χτύπησε γυναίκα, την εκτίναξε στα 10 μέτρα και εξαφανίστηκε"/>
    <meta property="og:description" content="Σοβαρά τραυματισμένη με πολλαπλά κατάγματα στο σώμα και το κεφάλι νοσηλεύεται στο &quot;Αχιλλοπούλειο&quot; Νοσοκομείο του Βόλου μια γυναίκα που παρασύρθηκε από αυτοκίνητο στην οδό Πολυμέρη, στο ύψος της Φιλίππου Ιωάννου και εγκαταλείφθηκε."/>
  </head>
  <body>
    <article>
      <h1>Χτύπησε γυναίκα, την εκτίναξε στα 10 μέτρα και εξαφανίστηκε</h1>
      <address>
        <time datetime="2019-11-24T19:37:00+00:00">24 Nov 2019, 19:37</time>
      </address>
      <p>
        <b>Σοβαρά τραυματισμένη με πολλαπλά κατάγματα στο σώμα και το κεφάλι νοσηλεύεται στο "Αχιλλοπούλειο" Νοσοκομείο του Βόλου μια γυναίκα που παρασύρθηκε από αυτοκίνητο στην οδό Πολυμέρη, στο ύψος της Φιλίππου Ιωάννου και εγκαταλείφθηκε.</b>
      </p>
      <p>Η γυναίκα, λίγο μετά τις 7 το βράδυ, προσπάθησε να διασχίσει κάθετα τον κεντρικό δρόμο, όταν το αυτοκίνητο την χτύπησε με δύναμη και την εκτίναξε σε <b>απόσταση 10 και πλέον μέτρων </b>πάνω στην άσφαλτο.</p>
      <p>Σύμφωνα με μάρτυρες του ατυχήματος, ο οδηγός του αυτοκινήτου, χωρίς να σταματήσει, συνέχισε την πορεία του.</p>
      <p>Η τραυματισμένη γυναίκα, που έχασε τις αισθήσεις της από το χτύπημα, μεταφέρθηκε με ασθενοφόρο του <b>ΕΚΑΒ </b>στα <b>Επείγοντα </b>του "Αχιλλοπούλειου" και σύμφωνα με τους γιατρούς <b>δίνει μάχη για να κρατηθεί στη ζωή</b>.</p>
      <p>Από την <b>Τροχαία Βόλου</b>, γίνονται έρευνες για τον εντοπισμό του οδηγού που εγκατέλειψε την γυναίκα στον δρόμο και εξαφανίσθηκε.</p>
    </article>
  </body>
</html>