<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905061/-je-ziet-veel-rotzooi-in-zo-n-weekend-maar-die-ihattaren-is-toch-zo-lekker-man-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T19:31:00+00:00"/>
    <meta property="og:title" content="Perez prijst 'Guti van PSV' tussen 'rotzooi en gebrekkige spelers': 'Zo lekker'"/>
    <meta property="og:description" content="Kenneth Perez komt superlatieven tekort voor Mohamed Ihattaren. De zeventienjarige spelmaker van PSV liet tegen sc Heerenveen (2-1) weer glimpen van zijn ongekende klasse zien, aldus de FOX Sports-analist. &quot;Je ziet veel rotzooi in zo'n weekend, veel gebrekkige spelers. Maar die Ihattaren is toch zo lekker, man&quot;, mijmert Perez bij Dit Was Het Weekend. &quot;Hoe hij het ziet... Hij is ook helemaal opgeleefd met Donyell Malen en Steven Bergwijn erbij. Hij voelt niet waar Malen staat, maar waar Malen heenloopt.&quot; Opvallende keuze Sneijder: 'Hij was de beste met wie ik ooit speelde, fenomenaal'"/>
  </head>
  <body>
    <article>
      <h1>Perez prijst 'Guti van PSV' tussen 'rotzooi en gebrekkige spelers': 'Zo lekker'</h1>
      <address>
        <time datetime="2019-11-24T19:31:00+00:00">24 Nov 2019, 19:31</time>
      </address>
      <p>
        <b>Kenneth Perez komt superlatieven tekort voor Mohamed Ihattaren. De zeventienjarige spelmaker van PSV liet tegen sc Heerenveen (2-1) weer glimpen van zijn ongekende klasse zien, aldus de FOX Sports-analist.</b>
      </p>
      <p>"Je ziet veel rotzooi in zo'n weekend, veel gebrekkige spelers. Maar die Ihattaren is toch zo lekker, man", mijmert Perez bij <i>Dit Was Het Weekend</i>. "Hoe hij het ziet... Hij is ook helemaal opgeleefd met Donyell Malen en Steven Bergwijn erbij. Hij voelt niet waar Malen staat, maar waar Malen heenloopt."</p>
      <p>Perez refereert aan de woorden van Wesley Sneijder, die bij <i>De Jaren van Perez</i> zei dat Real Madrid-legende Guti de beste speler is met wie hij ooit samenspeelde. "Guti wist ook waar hij stond, maar Guti wist ook waar hij heenliep", aldus Perez. "Dat is best wel gaaf. Ihattaren maakt mij wel blij als ik voetbal zit te kijken. Want ik zie toch een aantal dingen..."</p>
      <p>Ihattaren speelde zondag negentig minuten tegen Heerenveen. PSV versloeg de Friese club met 2-1 in het Philips Stadion. De twee PSV-goals werden verzorgd door Steven Bergwijn.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904555/sneijder-kiest-opvallende-favoriet-die-man-was-fenomenaal-we-hadden-een-klik-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>