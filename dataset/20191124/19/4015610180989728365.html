<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815988"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T19:14:00+00:00"/>
    <meta property="og:title" content="Лукас Перес прекъсна головия си поход, но Алавес измъкна малкото баско дерби"/>
    <meta property="og:description" content="Отборът на Алавес излъга като гост с 2:0 Ейбар в баски сблъсък от 14-ия кръг на испанското първенство. Голмайсторът на тима от Витория Лукас Перес ..."/>
  </head>
  <body>
    <article>
      <h1>Лукас Перес прекъсна головия си поход, но Алавес измъкна малкото баско дерби</h1>
      <address><time datetime="2019-11-24T19:14:00+00:00">24 Nov 2019, 19:14</time> by <a rel="author">АЛЕКСАНДЪР ДИМИТРОВ</a></address>
      <p>Отборът на <a href="https://www.sportal.bg/statistics_team_news.php?champ=4&amp;team=782">Алавес</a> излъга като гост с 2:0 <a href="https://www.sportal.bg/statistics_team_news.php?champ=4&amp;team=452">Ейбар</a> в баски сблъсък от 14-ия кръг на испанското първенство. Голмайсторът на тима от Витория <a href="https://www.sportal.bg/statistics_player.php?team=782&amp;player=13863&amp;champ=4">Лукас Перес</a> прекъсна серията си от голове в седем последователни кръга. Днес в герой за гостите от “<a href="https://www.sportal.bg/statistics_stadion_details.php?champ=4&amp;team=782">Мендисороса</a>” се превърна <a href="https://www.sportal.bg/statistics_player.php?team=782&amp;player=8568218&amp;champ=4">Хоселу</a> с попадения в 85-ата и 90-ата минути.<br/><br/>“Синьо-червените” домакините играха по-силно, създадоха повече голови ситуации, докато момчетата на <a href="https://www.sportal.bg/statistics_manager_details.php?champ=4&amp;team=782">Асиер Гаритано</a> хвърляха усилия предимно в защитни действия. В края две кинжални контри позволиха на Алавес да грабне победата. В 85-ата минута <a href="https://www.sportal.bg/statistics_player.php?team=782&amp;player=12347&amp;champ=4">Алейш Видал</a> напредна отдясно и центрира по земя към наказателното поле, където непокритият Хоселу реализира от 12 метра. В 90-ата защитата на Ейбар отново беше хваната неподготвена. <a href="https://www.sportal.bg/statistics_player.php?team=782&amp;player=28821&amp;champ=4">Пере Понс</a> асистира на Хосе, който реализира за крайното 0:2.</p>
    </article>
  </body>
</html>