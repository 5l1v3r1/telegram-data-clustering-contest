<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/internacional/Almenys-persones-mortes-estavallar-se-Congo_0_2349965114.html"/>
    <meta property="og:site_name" content="Ara.cat"/>
    <meta property="article:published_time" content="2019-11-24T19:37:11+00:00"/>
    <meta property="og:title" content="Almenys 24 persones mortes a l'estavallar-se un petit avió contra un barri al Congo"/>
    <meta property="og:description" content="Nou de les víctimes són d'una mateixa família que vivia a la casa on ha impactat l'aparell"/>
  </head>
  <body>
    <article>
      <h1>Almenys 24 persones mortes a l'estavallar-se un petit avió contra un barri al Congo</h1>
      <h2>Nou de les víctimes són d'una mateixa família que vivia a la casa on ha impactat l'aparell</h2>
      <address>
        <time datetime="2019-11-24T19:37:11+00:00">24 Nov 2019, 19:37</time>
      </address>
      <p>Tragèdia aèria a la República Democràtica del Congo a l'estavellar-se un petit avió d'una companyia local contra les cases d'un barri de la ciutat de Goma, al nord-est del país. Almenys 27 persones han resultat mortes, mentre les tasques de desenrunament continuen amb el suport de la Mousco, la missió de pau desplegada per l'ONU a la zona i que s'ha encarregat d'apagar les flames.</p>
      <p>Les primeres investigacions apunten que l'aparell va tenir un problema tècnic i, malgrat que el pilot, va intentar solucionar-lo no va poder i es va precipitar tres minuts després d'enlairar-se. Es tracta d'una aeronau model Dornier 228-100 i que tenia com a destí la ciutat nord-oriental de Beni però va caure a sobre d'un barri.</p>
      <figure>
        <iframe data-src="https://twitter.com/congo_america/status/1198626708414271488?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nou de les persones mortes vivien a la casa que va rebre l'impacte més brutal. Les víctimes pertanyen a una mateixa família i només n'ha sobreviscut el pare. A més, la tràgica llista es completa amb 16 passatgers de la nau i dos tripulants.</p>
      <p>"Estava en un restaurant amb la meva família quan vaig veure que l'avió girava tres vegades a l'aire i deixava anar molt fum", ha explicat  Djemo Medar, testimoni ocular al barri Mapendo de Goma. "Després d'això vam veure que l'avió es va estavellar contra aquesta casa", ha dit assenyalant l'edifici ensorrat on veïns i personal d'emergències han estat hores buscant supervivents i intentant evitar que el foc s'escampés cap a d'altres zones llançant cubells d'aigua.<br/><br/>"Coneixem el pilot, es deia Didier. Ell ens cridava:" Ajudeu-me, ajudeu-me. Però no teníem cap manera d’arribar-hi perquè el foc era molt potent”, s'ha lamentat el testimoni.</p>
    </article>
  </body>
</html>