<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321913/SV-Enter-SV-Zwolle-gestaakt-na-duw-richting-scheidsrechter"/>
    <meta property="og:site_name" content="RTV Oost"/>
    <meta property="article:published_time" content="2019-11-24T19:53:35+00:00"/>
    <meta property="og:title" content="SV Enter - SV Zwolle gestaakt na duw richting scheidsrechter"/>
    <meta property="og:description" content="In het amateurvoetbal bij de zondagamateurs is de wedstrijd tussen SV Enter en SV Zwolle vandaag vroegtijdig gestaakt. Het duel in Enter werd in de 88ste minuut stilgelegd door arbiter Jan Olijslager na een duw van een speler van Enter richting de leidsman."/>
  </head>
  <body>
    <article>
      <h1>SV Enter - SV Zwolle gestaakt na duw richting scheidsrechter</h1>
      <address>
        <time datetime="2019-11-24T19:53:35+00:00">24 Nov 2019, 19:53</time>
      </address>
      <slideshow>
        <figure>
          <img src="https://imgo.rgcdn.nl/2ad73c2f084f43f192361e4149090b25/opener/SV-Enter-SV-Zwolle-gestaakt-na-duw-richting-scheidsrechter-Foto-RTV-Oost-Emiel-Geerding.jpg?v=AmErOX63O5wGA_f1ECJO-g2"/>
        </figure>
        <figure>
          <img src="https://imgo.rgcdn.nl/2ad73c2f084f43f192361e4149090b25/opener/SV-Enter-SV-Zwolle-gestaakt-na-duw-richting-scheidsrechter-Foto-RTV-Oost-Emiel-Geerding.jpg?v=AmErOX63O5wGA_f1ECJO-g2"/>
        </figure>
        <figcaption>SV Enter - SV Zwolle gestaakt na duw richting scheidsrechter (Foto: RTV Oost / Emiel Geerding)</figcaption>
      </slideshow>
      <p>In het amateurvoetbal bij de zondagamateurs is de wedstrijd tussen SV Enter en SV Zwolle vandaag vroegtijdig gestaakt. Het duel in Enter werd in de 88ste minuut stilgelegd door arbiter Jan Olijslager na een duw van een speler van Enter richting de leidsman. </p>
      <p>In een sportieve tweestrijd in de vierde klasse G maakte Enter jacht op de gelijkmaker. Zwolle dat met tien man speelde (speler geblesseerd én al drie keer gewisseld, red.) hield echter stand. Tot frustratie van de speler, die een lichte overtreding maakte in de ogen van de scheids.</p>
      <p>Daarop haalde hij verbaal verhaal bij de scheidsrechter, die hem geel gaf. Vervolgens kreeg hij vrijwel direct zijn tweede gele kaart en dus rood. In zijn reactie gaf diezelfde speler arbiter OIijslager een duw, waarna de scheidsrechter vroegtijdig een einde maakte aan de wedstrijd.</p>
      <p>Ook het duel tussen Haaksbergen en SVBV in de vijfde klasse B werd vroegtijdig gestaakt. Scheidsrechter Marco Reuvekamp maakte in de zeventigste minuut voor de derde keer een einde aan de wedstrijd. En ditmaal was het definitief. Gastheer Haaksbergen wilde niet meer verder voetballen en liep van het veld. Na een 2-0 voorsprong stond het bij deze wedstrijd op dat moment 2-2.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=SV+Enter+-+SV+Zwolle+gestaakt+na+duw+richting+scheidsrechter">06 - 57 03 33 33</a>.</aside>
    </article>
  </body>
</html>