<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/kosarka/trinkijeri-iskljucen-za-partizan-je-moraca-rebus-393652.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T19:56:00+00:00"/>
    <meta property="og:title" content="Trinkijeri isključen, za Partizan je &quot;Morača&quot; rebus!"/>
    <meta property="og:description" content="U lošoj utakmici sa dosta promašaja, na kraju 65:60 za Budućnost, crno-beli igrali na mahove, a sigurno da će biti besni na suđenje u ključnim trenucima..."/>
  </head>
  <body>
    <article>
      <h1>Trinkijeri isključen, za Partizan je "Morača" rebus!</h1>
      <h2>U lošoj utakmici sa dosta promašaja, na kraju 65:60 za Budućnost, crno-beli igrali na mahove, a sigurno da će biti besni na suđenje u ključnim trenucima...</h2>
      <address><time datetime="2019-11-24T19:56:00+00:00">24 Nov 2019, 19:56</time> by <a rel="author">Vladimir Stojanović</a></address>
      <p>Partizan je dobro počeo utakmicu u prepunoj "Morači", Trinkijerijeva odbrana je funkcionisala, u napadu, odlična partija Miletića, a zatim se razigrao i Tomas, pogotovo u odbrani, ukrao par lopti, pa je Partizan spustio rivala na samo 12 poena u prvoj četvrtini.<br/><br/>U drugoj, stara boljka crno-belih, serija Podgoričana, Ivanović odličan, pa su domaći lako istopili prednost gostiju. Međutim, onda na scenu stupa Novica Veličković, kapiten je podigao Partizan, čak je i trener Budućnosti bio očajan, Partizan ponovo odličan u finišu pa je na poluvreme otišao sa 37:29.<br/><br/>U nastavku, problemi za Beograđane, iako je Veličković pogodio trojku, lako su izašli iz bonusa, što je Budućnost iskoristila, ponovo je Nikola Ivanović odličan, pa je domaćin lako stigao prednost, ponovo smo ušli u egal. Agresivna Budućnost, poveli su sa 46:44, posle bacanja Hasana Martina.<br/><br/>Dosta promašaja, Budućnost je mogla da stekne veću prednost, ali su loše šutirali bacanja. Trinkijeri je dobio tehničku, opravdano je protestvovao nakon što su sudije propustile da sviraju faul nad Mozlijem. Nekoliko grešaka oba tima, u poslednju četvrtinu Partizan ulazi sa 52:51.<br/><br/>Užasna igra oba tima u poslednjoj četvrtini, za četiri minuta su dali po dva poena, veliki broj promašaja, loših napada, grešaka. Ivanović uspeva da pogodi trojku, pa je Budućnost povela sa 58:55.<br/><br/>Neprimetni Jaramaz je svojom prvom trojkom, u stvari prvim poenima izjednačio na 60:60. Partizan je u tom trenutku šutirao trojke 3 od 20.<br/><br/>Iskusni Kobs je izgubio dve lopte u dva napada, Partizan to nije iskoristio, Nikola Ivanović je doveo Podgoričane do 62:60. Pejdž je pogodio trojku, ali su sudije svirale faul u napadu, nekoliko problematičnih odluka, Trinkijeri je dobio još jednu tehničku, isključen je Italijan, sigurno će imati šta da kaže na račun sudija. Bemford je zatim realizovao tri slobodna bacanja u penal završnici, odveo svoj tim na +5, i to je bio kraj, 65:60, Budućnost i dalje ima samo jedan poraz.<br/><br/>Najefikasniji Kobs sa 14, Ivanović, Nikola Ivanović i Martin su postigli po 12, kod Partizana, Veličković 11, Tomas 8, Zagorac 7, gosti su postigli samo osam poena u poslednjoj četvrtini.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/kosarka/poluvreme-euforija-profesor-novica-i-odlicni-djak-miletic-tvitovi-393649.html"/>
        <a href="https://www.sportske.net/vest/kosarka/ovacije-u-moraci-za-igraca-partizana-393645.html"/>
        <a href="https://www.sportske.net/vest/kosarka/partizan-nema-duleta-nema-pobede-393603.html"/>
        <a href="https://www.sportske.net/vest/kosarka/partizan-da-li-je-ostoja-mislio-na-ovaj-transfer-393573.html"/>
      </related>
    </article>
  </body>
</html>