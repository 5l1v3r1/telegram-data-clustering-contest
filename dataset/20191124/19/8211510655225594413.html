<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/tech/auto-elettriche-il-costo-delle-batterie-resta-un-problema-469070.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T19:00:43+00:00"/>
    <meta property="og:title" content="Auto elettriche, il costo delle batterie resta un problema"/>
    <meta property="og:description" content="Una ricerca condotta dal MIT sottolinea come il prezzo delle EV resterà superiore a quello delle vetture tradizionali ancora per molti anni"/>
  </head>
  <body>
    <article>
      <h1>Auto elettriche, il costo delle batterie resta un problema</h1>
      <h2>Una ricerca condotta dal MIT sottolinea come il prezzo delle EV resterà superiore a quello delle vetture tradizionali ancora per molti anni</h2>
      <address><time datetime="2019-11-24T19:00:43+00:00">24 Nov 2019, 19:00</time> by <a rel="author">Andrea Trezza</a></address>
      <p>Uno dei problemi che sta ostacolando la rapida diffusione delle auto elettriche c’è sicuramente quello legato al <b>prezzo di vendita</b>. Tutto deriva dall’alto costo delle batterie agli ioni di litio che servono ad alimentare le vetture, un deficit che al momenti non sembra trovare una soluzione. Ecco che quindi le auto tradizionali attualmente offrono un <b>vantaggio</b> sotto questo aspetto, e ciò dovrebbe durare ancora un bel po’ di tempo.</p>
      <blockquote>
        <a href="https://www.formulapassion.it/automoto/mondoauto/volkswagen-loffensiva-elettrica-passa-dalla-cina-468677.html">Volkswagen, l’offensiva elettrica passa dalla Cina</a>
      </blockquote>
      <p>E’ quanto rivela uno studio condotto dal Massachusetts Institute of Technology, o MIT. L’istituto statunitense è infatti convinto che con il passare degli anni il processi di diminuzione del prezzo delle <b>batterie agli ioni di litio</b> attualmente in corso subirà una brusca frenata, facendo sì che il costo complessivo delle auto elettriche si stabilizzi a un livello comunque superiore a quello delle vetture tradizionali. Il MIT ricorda come il costo della batteria sia pari a <b>un terzo</b> di quello totale di un veicolo elettrico, ecco perchè si tratta di un problema che va risolto al più presto per le case automobilistiche che intendono puntare tutto su questo tipo di mezzi per il futuro.</p>
      <p>Al momento le stime di mercato indicano come il prezzo di ogni kWh di una batteria elettrica vari dai 175 ai 300 dollari. Lo studio condotto dal MIT prevede che quest’ultimo potrà scendere fino ad un<b> minimo di 124 dollari</b>, e va in controtendenza con molte altre ricerche che sottolineano come nel giro di cinque anni il prezzo dovrebbe invece scendere a 100 dollari per kWh. L’unica soluzione a questo problema secondo il MIT è legata a un <b>cambio di prodotti e processi</b> legati agli ioni di litio, in favore di tecnologie di tutt’altra natura e di batterie allo stato solido.</p>
      <footer>RIPRODUZIONE RISERVATA</footer>
    </article>
  </body>
</html>