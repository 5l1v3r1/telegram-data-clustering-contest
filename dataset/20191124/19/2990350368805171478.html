<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/vid-prostytutky-do-prezydenta-v-lutskiy-knyharni-chytaly-brekhlyvi-spovidi/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T19:39:00+00:00"/>
    <meta property="og:title" content="Від проститутки до президента: в луцькій книгарні читали брехливі сповіді"/>
    <meta property="og:description" content="Десятки віршованих історій людей різноманітних професій, нерідко ґрунтованих на реальних подіях, котрі висвітлюють усі недоліки сучасного суспільства, уклав у збірку моноложних сповідей волинський журналіст"/>
  </head>
  <body>
    <article>
      <h1>Від проститутки до президента: в луцькій книгарні читали брехливі сповіді</h1>
      <address>
        <time datetime="2019-11-24T19:39:00+00:00">24 Nov 2019, 19:39</time>
      </address>
      <p>Десятки віршованих історій людей різноманітних професій, нерідко ґрунтованих на реальних подіях, котрі висвітлюють усі недоліки сучасного суспільства, уклав у збірку моноложних сповідей волинський журналіст.<br/><br/>Презентація роману у віршах «Подвійний стандарт» волинського письменника та журналіста <b>Віталія Клімчука</b> відбулася в неділю, 24 листопада, в луцькій книгарні «Є».<br/><br/>Як зізнався сам автор, над книгою він працював близько півтора року. У романі він описав 22 історії осіб різноманітних професій – від проститутки до президента. Тексти ілюструють усі прояви суспільної роботи та показують де і яким чином люди заробляють гроші.<br/><br/>За сюжетом, усі герої готуються до сповіді й роздумують про те, над чим їм слід було би покаятися. Однак їхні роздуми суттєво відрізняються від того, що врешті вони розповідають у храмі священнослужителю. Також у ході роману читачеві розкривається те, наскільки герої тісно пов’язані між собою, скільки вони мають спільних вад.</p>
      <figure>
        <a href="https://www.volynnews.com/files/news/2019/11-24/281140/photo_2019-11-24_18-57-25%20(2)w.jpg">
          <img src="https://www.volynnews.com/files/news/2019/11-24/281140/photo_2019-11-24_18-57-25%20(2)w.jpg"/>
        </a>
      </figure>
      <p>«Ми всі час від часу ходимо до сповіді… Віряни приходять до сповіді, стоять у черзі в храмі, однак не мають мужності зізнатися у своїх гріхах», – сказав Віталій Клімчук.<br/><br/>За його словами, єдине, що має книга від Біблії, – це цитати, котрі передують главам.</p>
      <figure>
        <a href="https://www.volynnews.com/files/news/2019/11-24/281140/IMG_2582w.JPG">
          <img src="https://www.volynnews.com/files/news/2019/11-24/281140/IMG_2582w.JPG"/>
        </a>
      </figure>
      <p>«Я не хочу сказати, що моя книга не схожа на інші. Це книга, яка зачіпає питання, дискомфортні для сприйняття», – зазначив автор і додав, що кожен зможе знайти себе у книзі.<br/><br/>Віталій Клімчук зачитав також кілька історій, присвячених, зокрема, журналісту, депутату та священнику.</p>
      <figure>
        <a href="https://www.volynnews.com/files/news/2019/11-24/281140/IMG_2560w.JPG">
          <img src="https://www.volynnews.com/files/news/2019/11-24/281140/IMG_2560w.JPG"/>
        </a>
      </figure>
      <p>Відзначимо, що книга вийшла друком завдяки фінансовій підтримці Фонду <b><a href="https://www.volynnews.com/dossiers/177/">Ігоря Палиці</a></b> «<a href="http://tilkyrazom.com.ua/">Тільки разом</a>».</p>
      <figure>
        <a href="https://www.volynnews.com/files/news/2019/11-24/281140/photo_2019-11-24_18-57-25w.jpg">
          <img src="https://www.volynnews.com/files/news/2019/11-24/281140/photo_2019-11-24_18-57-25w.jpg"/>
        </a>
      </figure>
      <p>Реклама</p>
    </article>
  </body>
</html>