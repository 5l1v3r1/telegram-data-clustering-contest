<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837546-dtp-za-uchasti-kulebi-v-politsiyi-rozpovili-podrobitsi"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T19:35:00+00:00"/>
    <meta property="og:title" content="ДТП за участі Кулеби: в поліції розповіли подробиці"/>
    <meta property="og:description" content="КИЇВ. 24 листопада. УНН. В Головному управлінні національної поліції в Києвській області розповіли подробиці ДТП, в якій постраждав уповноважений Президента …"/>
  </head>
  <body>
    <article>
      <h1>ДТП за участі Кулеби: в поліції розповіли подробиці</h1>
      <address><time datetime="2019-11-24T19:35:00+00:00">24 Nov 2019, 19:35</time> by <a rel="author">Роман Рудський</a></address>
      <figure>
        <img src="https://www.unn.com.ua/uploads/media/photo/2019/11/24/35603be3aed0ec237af6bdf2c3167dfa204e2963.jpeg"/>
      </figure>
      <p><b>КИЇВ. 24 листопада. УНН. </b>В Головному управлінні національної поліції в Києвській області розповіли подробиці ДТП, в якій постраждав уповноважений Президента України з прав дитини Микола Кулеба, повідомляє <b>УНН</b> із посиланням на відділ комунікації ГУНП в області.</p>
      <p>Так, сьогодні близько 14-ї години на автодорозі "Київ-Одеса", поблизу селища Чабани, внаслідок зіткнення мікроавтобуса і легковика постраждали четверо осіб.</p>
      <p>Обидва водії транспортних засобів, а також 19-річний та 10-річний пасажири Toyota отримали травми різного ступеню важкості, їх доставлено до медзакладів. Дитина перебуває у реанімаційному відділенні. </p>
      <p>Наразі правоохоронці з’ясовують усі обставини ДТП. Відкрито кримінальне провадження за ст. 286 (Порушення правил безпеки дорожнього руху) Кримінального кодексу України. </p>
      <p>Нагадаємо, сьогодні в Київській області <a href="https://www.unn.com.ua/uk/news/1837539-na-kiyivschini-v-rezultati-dtp-gospitalizuvali-ombudsmen-z-prav-ditini-kulebu">в результаті ДТП</a> був госпіталізований уповноважений Президента України з прав дитини Микола Кулеба.</p>
      <p>Пізніше стало відомо, що <a href="https://www.unn.com.ua/uk/news/1837543-dtp-za-uchasti-mikoli-kulebi-vidkrito-kriminalne-provadzhennya">за фактом ДТП</a> у Київській області, внаслідок якої постраждав уповноважений Президента з прав дитини Микола Кулеба, відкрито кримінальне провадження.</p>
    </article>
  </body>
</html>