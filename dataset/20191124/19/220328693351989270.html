<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-politika/khero-mustafa-tri-s-ta-sa-prioritetite-mi-407535.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T19:16:00+00:00"/>
    <meta property="og:title" content="Херо Мустафа: Три с-та са приоритетите ми"/>
    <meta property="og:description" content="Сега е времето да се надградят двустранните ни отношения, каза посланикът на САЩ"/>
  </head>
  <body>
    <article>
      <h1>Херо Мустафа: Три с-та са приоритетите ми</h1>
      <address><time datetime="2019-11-24T19:16:00+00:00">24 Nov 2019, 19:16</time> by <a rel="author">сс</a></address>
      <p>Три ще са основните приоритети в работата ми – свързаност, сътрудничество и справяне с  корупцията. Това са големите три с-та, върху които ще се фокусирам и съм оптимистично насторена за бъдещето на двустранните ни отношения. Това заяви американският посланик Херо Мустафа в първото си телевизионно интервю по БТВ, което даде часове преди да замине за Вашингтон за утрешната среща между американския президент Доналд Тръмп и премиера Бойко Борисов.</p>
      <p>От месец съм тук, но обичам вашата красива страна, вашия народ. Уча вашия език и се занимавам усърдно. Не е сложен езикът, но за мен е важно така да покажа уважение към великата ви нация, заяви Херо Мустафа. По-късно тя сподели, че любимата й дума е: Благодаря.</p>
      <p>Срещата в Белия дом е изключително важна, за да се демонстрира силата на двустранните ни отношения, но и те да бъдат издигнати на ново ниво, каза посланикът и добави, че е важно да се види какво още може да се направи в няколко сфери – и във военната област, и по отношение на националната и енергийната сигурност, и по отношение на увеличаване на търговията и инвестициите, както и по отношение на върховенството на закона и борбата срещу корупцията..</p>
      <p>Херо Мустафа категорично отрече, че посещението на Борисов във Вашингтон е награда за покупката на Ф-16, а заяви, че то е демонстрация на силата на двустранните отношения и голяма възможност те да се надградят.</p>
      <p>Това е точното време да се обсъдят много неща в двустранните отношения. Да видим къде сме и какво можем да направим в повече, добави Мустафа. Тя отново подчерта, че САЩ силно подкрепя услията ни да защитим националния суверенитет и това ще е тема на разговорите в понеденик.</p>
      <p>Не вярвам да се коментират конкретни случаи, но е важно да се провиводейства срещу злонамерени външни влияния, каза посланикът.</p>
      <p>България има дълга и горда история, но трябва да признаем, че като модерна държава и с нова Конституция, тя е млада демокрация. Трябва да се фокусираме върху върховенството на закона и не трябва да се отклоняваме от този фокус. Оптимист съм в тази посока, защото когато има върховенство се постигат високи резултати, каза посланикът.</p>
      <p>По повод избора на Иван Гешев за главен прокурор г-жа Мустафа каза, че борбата срещу корупцията  и върховенството на закона е както приоритет за САЩ, така и особено важно за българските граждани.</p>
      <p>Насърчаването на върховенството на закона и борбата срещу корупцията е процес, върху който трябва да се съсредоточим, защото когато гласовете на хората се чуват, тогава може да се постигне максимално разгръщане на потенциала на нацията.</p>
      <p>Този просперитет може да се постигне само с различни мнения, с независими медии. Израснах в къща, в която гредах баща си как пише. Знам колко е важна и отговорна е разследващата журналистика, каза Херо Мустафа.</p>
      <p>За мен е важен приоритет и опазването на културното наследтво, затова правим неща за промотирането на бг културата. Имам много голям респект към българските традиции и култура, каза посланик Мустафа и завърши интервюто с думите: Да живее българия и българският народ!</p>
    </article>
  </body>
</html>