<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/amazon-vi-permette-ora-di-ascoltare-musica-gratis-dallo-smartphone-629439"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T19:15:29+00:00"/>
    <meta property="og:title" content="Amazon vi permette ora di ascoltare musica gratis dallo smartphone"/>
    <meta property="og:description" content="La piattaforma di e-commerce Amazon vi permette ora di ascoltare musica in streaming gratuitamente dal vostro smartphone, ecco come"/>
  </head>
  <body>
    <article>
      <h1>Amazon vi permette ora di ascoltare musica gratis dallo smartphone</h1>
      <h2>La piattaforma di e-commerce Amazon vi permette ora di ascoltare musica in streaming gratuitamente dal vostro smartphone, ecco come</h2>
      <address><time datetime="2019-11-24T19:15:29+00:00">24 Nov 2019, 19:15</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/71foS4i7KYL-e1574514762413.png"/>
      </figure>
      <p>La piattaforma di e-commerce Amazon ha deciso di tirare fuori un asso dalla manica che potrebbe rivoltare le carta in tavola nel mondo della musica in streaming.</p>
      <p>Negli ultimi giorni non si fa altro che parlare del prossimo <a href="https://www.tecnoandroid.it/2019/11/22/amazon-black-friday-come-risparmiare-gia-oggi-628219">Black Friday</a>, che si terrà tra pochissimi giorni. Oggi vogliamo parlarvi del nuovo <b>annuncio di Jeff Bezos</b>, fondatore ed attuale CEO della piattaforma. Scopriamo tutti i dettagli.</p>
      <h3>Amazon: ascoltare musica gratuitamente</h3>
      <p>Jeff Bezos ha appena annunciato che il servizio <b>Amazon Music sarà d’ora in poi gratuito anche su dispositivi come iPad, iPhone, dispositivi Android e Fire Stick TV</b>. Gli utenti quindi, potranno ascoltare i brani in streaming che saranno <b>offerti con annunci pubblicitari</b>, senza per forza doversi abbonare al servizio Prime della piattaforma. Questa possibilità era precedentemente prevista solamente per gli utenti che possedevano degli speaker della gamma Echo.</p>
      <p>Il colosso di Seattle ha quindi deciso di diffondere la notizia nel proprio blog, spiegando anche tutte le caratteristiche della nuova offerta. Ecco la <b>spiegazione</b>: “<i>Gli utenti che non hanno un account Prime o un abbonamento ad Amazon Music Unlimited potranno ascoltare una selezione di play list e migliaia di stazioni radio gratuitamente e con contenuti pubblicitari sui loro dispositivi</i>“.</p>
      <p>Per il momento purtroppo, l’opzione è prevista solamente <b>per gli utenti che vivono negli Stati Uniti, nel Regno Unito e in Germania</b>. L’azienda punta sicuramente ad attrarre nuovi clienti che, probabilmente più avanti stanchi della pubblicità, saranno pronti ad iscriversi al servizio Prime. Non ci resta che attendere per scoprire se il servizio arriverà anche in Italia.</p>
    </article>
  </body>
</html>