<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575238/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-24T19:13:00+00:00"/>
    <meta property="og:title" content="חילופי האשמות בין ברקת לסער: &quot;נכשלת בניסיון להדיח את רה&quot;מ&quot;"/>
    <meta property="og:description" content="חברי הכנסת החדשים בליכוד, ברקת וסער, השואפים לכס ההנהגה. פתחו במלחמה עקובה בהתכתבויות רוויות השמצות ודם רע. ברקת האשים את סער כי הוא פועל לערוק עם חכי&quot;ם להקים ממשלת שמאל. סער השיב לו, כי בעוד הוא נלחם על הליכוד, ברקת הלך לחגוג בקדימה. ברקת לא נשאר חייב, &quot;איבדת את העשתונות&quot;"/>
  </head>
  <body>
    <article>
      <h1>חילופי האשמות בין ברקת לסער: "נכשלת בניסיון להדיח את רה"מ"</h1>
      <address><time datetime="2019-11-24T19:13:00+00:00">24 Nov 2019, 19:13</time> by <a rel="author">איתי גדסי</a></address>
      <p>
        <b>חברי הכנסת החדשים בליכוד, ברקת וסער, השואפים לכס ההנהגה. פתחו במלחמה עקובה בהתכתבויות רוויות השמצות ודם רע. ברקת האשים את סער כי הוא פועל לערוק עם חכי"ם להקים ממשלת שמאל. סער השיב לו, כי בעוד הוא נלחם על הליכוד, ברקת הלך לחגוג בקדימה. ברקת לא נשאר חייב, "איבדת את העשתונות"</b>
      </p>
      <figure>
        <img src="http://www.93fm.co.il/wp-content/uploads/2019/11/F190514HP18.jpg"/>
        <figcaption>
          <cite>צילום: פלאש 90</cite>
        </figcaption>
      </figure>
      <p>מתח בליכוד: ראש הממשלה נתניהו נפגש היום (ראשון) עם יו״ר מרכז הליכוד ח"כ חיים כץ. השניים החליטו בהתאם לסיכום קודם שלהם לכנס את מרכז הליכוד ב-5.12 ולהעלות לאישור המרכז את ביטול הפריימריז של חברי הכנסת.</p>
      <p>בינתיים, החלה מלחמה בין חברי הכנסת החדשים בליכוד. ח"כ ניר ברקת תקף בכנס באילת את התנהלותו של סער ואמר, כי "ישנם חברים מבית שמתואמים עם חברי כנסת בשמאל. ומנסים לשדל חברי כנסת מטעם הליכוד ומהמחנה הלאומי לערוק ולהקים בקולותיהם ממשלת שמאל".</p>
      <p>סער לא נשאר חייב ותקף בחזרה את ברקת, "כשנלחמתי עבור הליכוד, שנותר עם 12 מנדטים – ברקת חגג עם שמפניות במטה 'קדימה' בה היה חבר. אחרי כמה ימים בכנסת ברקת עושה קמפיין כביכול ל'ספר'או ל'ממלא מקום יו"ר התנועה' וכדי להוכיח שהוא קיים מנהל קמפיין הסתה נגדי. ברקת, תלמד: ליכודניקים לא קונים בכסף ומנהיגות לא בזגזוגים ומצמוצים".</p>
      <p>ברקת השיב לו, "גדעון, מנהיגות אמיתית נבחנת בשעת משבר. התבלבלת קצת ממחיאות הכפיים של השמאל והתקשורת ונכשלת בניסיון להדיח את ראש הממשלה. גילית חוסר נאמנות בשעה הכי קשה של נתניהו והליכוד. הפניקה, איבוד העשתונות והמתקפות האישיות והנמוכות כלפי ראש הממשלה וכלפי לא יצליחו לטשטש זאת. תתבייש לך".</p>
      <related>
        <a href="http://www.93fm.co.il/radio/575283/"/>
        <a href="http://www.93fm.co.il/radio/575242/"/>
        <a href="http://www.93fm.co.il/radio/575219/"/>
      </related>
    </article>
  </body>
</html>