<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-catalin-drula-usr-la-shanghai-au-fost-137-de-voturi-pentru-klaus-iohannis-si-10-pentru-viorica-dancila-1922402724422019111919179395"/>
    <meta property="og:site_name" content="News.ro"/>
    <meta property="article:published_time" content="2019-11-24T19:27:42+00:00"/>
    <meta property="og:title" content="Alegeri prezidenţiale 2019 - Cătălin Drulă (USR): La Shanghai au fost 137 de voturi pentru Klaus Iohannis şi 10 pentru Viorica Dăncilă"/>
    <meta property="og:description" content="Numărătoarea paralelă USR- PLUS relevă că, la Shanghai au fost 137 de voturi pentru Klaus Iohannis şi 10 pentru Viorica Dăncilă, potrivit unei postări pe Facebook a parlamentarului USR Cătălin Drulă."/>
  </head>
  <body>
    <article>
      <h1>Alegeri prezidenţiale 2019 - Cătălin Drulă (USR): La Shanghai au fost 137 de voturi pentru Klaus Iohannis şi 10 pentru Viorica Dăncilă</h1>
      <address><time datetime="2019-11-24T19:27:42+00:00">24 Nov 2019, 19:27</time> by <a rel="author">News.ro</a></address>
      <p>
        <b>Numărătoarea paralelă USR- PLUS relevă că, la Shanghai au fost 137 de voturi pentru Klaus Iohannis şi 10 pentru Viorica Dăncilă, potrivit unei postări pe Facebook a parlamentarului USR Cătălin Drulă.</b>
      </p>
      <p>În Singapore, 333 de votanţi au optat pentru Klaus Iohannis şi 19 pentru Viorica Dăncilă.</p>
      <p>”Primele rezultate numărătoare paralelă USR-PLUS. Auckland, Noua Zeelandă: Iohannis 185 voturi, Dăncilă 20 voturi. Sidney, Australia: Iohannis 335 voturi, Dăncilă 25 voturi”, a scris parlamentarul USR Cătălin Drulă pe Facebook, la puţin timp după ce scţia de vota s-a închis.</p>
      <p>El a precizat că procesul-verbal de consemnare a rezultatelor votului are caracter de document public şi că nu se supune vreunui fel de normă legală de confidenţialitate sau secret.<br/>”Informaţiile de mai sus sunt publice”, subliniază Drulă.<br/>Votarea în străinătate a început în noaptea de joi spre vineri, în Noua Zeelandă şi Australia, şi se va încheia, luni, la ora 7.00, odată cu închiderea secţiilor de votare de pe coasta de vest a Statelor Unite ale Americii.<br/>Până la această oră au votat la secţiile din străinătate 566.492 de români.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>