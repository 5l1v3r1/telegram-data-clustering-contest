<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/yeni-malatyaspor-ile-fenerbahce-yenisemedi-1211296.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T19:19:00+00:00"/>
    <meta property="og:title" content="Yeni Malatyaspor ile Fenerbahçe yenişemedi!"/>
    <meta property="og:description" content="Süper Lig'in 12. haftasında Fenerbahçe, deplasmanda Yeni Malatyaspor ile 0-0 berabere kaldı."/>
  </head>
  <body>
    <article>
      <h1>Yeni Malatyaspor ile Fenerbahçe yenişemedi!</h1>
      <h2>Süper Lig'in 12. haftasında Fenerbahçe, deplasmanda Yeni Malatyaspor ile 0-0 berabere kaldı.</h2>
      <address>
        <time datetime="2019-11-24T19:19:00+00:00">24 Nov 2019, 19:19</time>
      </address>
      <p><b>Fenerbahçe, Süper Lig'</b>in 12. haftasında <b>Yeni Malatyaspor </b>ile karşı karşıya geldi.</p>
      <p> <b>Mete Kalkavan</b>'ın yönettiği mücadele 0-0 beraberlikle sonuçlandı. Malatyaspor'un ilk yarının son anlarında attığı gol faul gerekçesiyle geçersiz sayıldı. Ayrıca Fenerbahçe maçın 45+9. dakikasında Emre Belözoğlu ile bir penaltı atışından yararlanamadı.</p>
      <figure>
        <img src="https://images.bursadabugun.com/editor/haber/24112019/yeni-malatyaspor-ile-fenerbahce-yenisemedi-12651115-4117-m-5ddac94702008.jpg"/>
      </figure>
      <p>
        <b>FENERBAHÇE HAFTAYI 21 PUANDA KAPATTI</b>
      </p>
      <p>Bu beraberliğin ardından <b>BtcTurk Yeni Malatyaspor </b>19, Fenerbahçe ise 21 puana ulaştı. Süper Lig'de gelecek hafta BtcTurk Yeni Malatyaspor, Gençlerbirliği'ne konuk olacak. <b>Fenerbahçe </b>ise Göztepe ile karşılaşacak.</p>
      <figure>
        <img src="https://images.bursadabugun.com/editor/haber/24112019/yeni-malatyaspor-ile-fenerbahce-yenisemedi-12651115-9278-m-5ddac9384c7e3.jpg"/>
      </figure>
      <p>
        <b>SERGEN YALÇIN TRİBÜNDE</b>
      </p>
      <p>BtcTurk <b>Yeni Malatyaspor'da </b>teknik direktör Sergen Yalçın, cezası nedeniyle tribünde yer aldı. Üç maç men cezası alan Sergen Yalçın'ın yerine, <b>Fenerbahçe </b>mücadelesinde <b>BtcTurk Yeni Malatyaspor</b>'un başında yardımcı antrenör Murat Şahin görev aldı.</p>
      <figure>
        <img src="https://images.bursadabugun.com/editor/haber/24112019/yeni-malatyaspor-ile-fenerbahce-yenisemedi-12651115-237-m-5ddac94306947.jpg"/>
      </figure>
      <p>
        <b>MAÇA BÜYÜK İLGİ</b>
      </p>
      <p>Karşılaşmaya iki takım taraftarları da yoğun ilgi gösterdi. 27 bin 44 kişi kapasiteli <b>Yeni Malatya Stadı'nda </b>yapılan maça yoğun ilgi gösteren iki takım taraftarları, tribünlerin tamamına yakınını doldurdu.</p>
    </article>
  </body>
</html>