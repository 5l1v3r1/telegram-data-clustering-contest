<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/psihologiya/406166/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T19:25:00+00:00"/>
    <meta property="og:title" content="Як справити ідеальне перше враження"/>
    <meta property="og:description" content="3 простих істини, які допоможуть вам під час першого знайомства."/>
  </head>
  <body>
    <article>
      <h1>Як справити ідеальне перше враження</h1>
      <address>
        <time datetime="2019-11-24T19:25:00+00:00">24 Nov 2019, 19:25</time>
      </address>
      <p>3 простих істини, які допоможуть вам під час першого знайомства.</p>
      <figure>
        <img src="https://ukr.media/static/ba/aimg/4/0/6/406166_1.jpg"/>
      </figure>
      <p>У всіх нас траплялися моменти, коли ми шкодували про те, що не справили краще перше враження на людину. І не дивно, адже воно здатне відкрити багато дверей і усунути багато перешкод, інформує <a href="https://ukr.media/">Ukr.Media</a>.</p>
      <p>Як вважає психолог Джон Бар із Єля, ми формуємо перше враження про себе приблизно за дві десятих секунди. Ця реакція, за яку безпосередньо відповідає наша лімбічна система. Якщо перше враження виявляється позитивним, ми будемо більш відкритими і, відповідно, навпаки.</p>
      <p>У спілкуванні перше враження здебільшого будується на холодному розрахунку. Навряд чи ви будете поводитися перед вашим потенційним начальником так само, як, скажімо, на власній кухні. Якщо ви, звичайно, адекватні. І тому, якщо хочете справити на нового знайомого гарне перше враження, варто дотримуватися 3 порад, викладених у цій статті.</p>
      <p>
        <b>Природність</b>
      </p>
      <p>Поводитися природно — означає показати співрозмовнику або аудиторії свою справжню суть. Тобто, якщо ви злегка неорганізована людина, не намагайтеся справити враження педанта. А ось, що ви можете зробити — це показати, що ви працюєте над собою, щоб позбутися цього недоліку.</p>
      <p>Щоб справити на іншу людину найбільш сприятливе перше враження, намагайтеся підкреслити ваші сильні сторони та применшити слабкі. Але для того, щоб у вас це вийшло, спершу потрібно їх виявити.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406166_2.jpg"/>
      </figure>
      <p>
        <b>Чесність</b>
      </p>
      <p>Навряд чи хтось зможе повністю довіритися, якщо ви не будете чесні при першій зустрічі. Якщо, бажаючи справити на когось гарне враження, ви брешете або приховаєте якусь інформацію, то самі копаєте собі яму. Рано чи пізно правда все одно випливе назовні, так до того ж, ви ще й принесете у своє життя стрес, намагаючись підтримувати брехню.</p>
      <p>Так що довіряйте собі, довіряйте іншим людям і довіряйте життю. І, повірте, завжди краще сказати, що ви не готові говорити на певну тему, тому що недостатньо знаєте, чим виставити себе клоуном, який наводить «факти», висмоктані з пальця на ходу.</p>
      <p>Краще одразу визнати, що ви злегка переживаєте, ніж вдавати фальшиву впевненість, під якою чітко видно напруженість. Ви не повинні прикидатися ким-небудь. Якою б не була ситуація, ви вийдете чистими з води, якщо будете чесні.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406166_3.jpg"/>
      </figure>
      <p>
        <b>Прямолінійне спілкування</b>
      </p>
      <p>Завжди чітко уявляйте, яке повідомлення ви хочете донести до аудиторії або співрозмовника. Якщо запитали — відповідайте співрозмовнику зрозуміло та чітко, не відволікаючись і не змінюючи тему. А ще намагайтеся не надто вдаватися в нудні подробиці та не перетворювати діалог на монолог. Пам'ятайте про те, що перша розмова залишає у співрозмовників куди краще враження, якщо це буде динамічний обмін репліками та думками.</p>
      <p>Уміти спілкуватися з людьми — це дуже важливе мистецтво. Не варто автоматично припускати, що ваші ідеї зрозуміють саме так, як ви того хотіли. А ще не варто відмовчуватися. Якщо ви так чините, то "кричите" про свою невпевненість, а вам це не потрібно?</p>
      <p>Починаючи будь-які нові стосунки, будьте простими та зрозумілими. Ці стосунки ви починаєте з нуля, а отже, у вас є можливість почати писати чітким і красивим почерком. Стосунки, побудовані на простій, але гарній основі, тримаються набагато довше.</p>
      <p><a href="https://ukr.media/poradi/">Поради</a> <a href="https://ukr.media/znaiomstvo/">Знайомство</a> <a href="https://ukr.media/lydina/">Людина</a> <a href="https://ukr.media/istina/">Істина</a></p>
    </article>
  </body>
</html>