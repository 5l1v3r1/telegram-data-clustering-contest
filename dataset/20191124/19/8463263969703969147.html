<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/856056/pko-ekstraklasa-slask-wisla-osma-porazka-krakowian-biala-gwiazde-pograzyl-wychow"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T19:28:38+00:00"/>
    <meta property="og:title" content="PKO Ekstraklasa. Śląsk - Wisła. Ósma porażka krakowian. Białą Gwiazdę pogrążył wychowanek"/>
    <meta property="og:description" content="Wisła Kraków doznała ósmej z rzędu porażki. Biała Gwiazda prowadziła we Wrocławiu ze Śląskiem 1:0, ale mecz przegrała. Decydującego gola zdobył były zawodnik krakowian Krzysztof Mączyński."/>
  </head>
  <body>
    <article>
      <h1>PKO Ekstraklasa. Śląsk - Wisła. Ósma porażka krakowian. Białą Gwiazdę pogrążył wychowanek</h1>
      <address><time datetime="2019-11-24T19:28:38+00:00">24 Nov 2019, 19:28</time> by <a rel="author" href="https://sportowefakty.wp.pl/autor/michal-piegza" target="_blank">Michał Piegza</a></address>
      <h4>Wisła Kraków doznała ósmej z rzędu porażki. Biała Gwiazda prowadziła we Wrocławiu ze Śląskiem 1:0, ale mecz przegrała. Decydującego gola zdobył były zawodnik krakowian Krzysztof Mączyński.</h4>
      <related>
        <a href="https://sportowefakty.wp.pl/pilka-nozna/855894/iii-liga-gr-iii-slask-ii-wroclaw-liderem-tuz-za-nim-ruch-chorzow-i-polonia-bytom"/>
      </related>
      <p>Wisła Kraków po siedmiu porażkach zmieniła trenera.  ma być tym, który odmieni Białą Gwiazdę.</p>
      <p>Śląsk świadomy problemów rywala od pierwszego gwizdka rzucił się na krakowian. Już w 10. sekundzie, po błędzie <a href="https://sportowefakty.wp.pl/pilka-nozna/michal-buchalik">Michała Buchalika</a>, sam naprzeciwko bramkarza znalazł się <a href="https://sportowefakty.wp.pl/pilka-nozna/michal-chrapek">Michał Chrapek</a>. Pomocnik wrocławian przewrócił się o nogi golkipera. Po sygnale z wozu VAR arbiter nie zdecydował się na podyktowanie rzutu karnego. Kilkadziesiąt sekund później z pola karnego tuż obok słupka uderzył <a href="https://sportowefakty.wp.pl/pilka-nozna/robert-pich">Robert Pich</a>.</p>
      <p>Kiedy wydawało się, że gol dla miejscowych jest kwestią minut, kontrę wyprowadziła Wisła. <a href="https://sportowefakty.wp.pl/pilka-nozna/damian-pawlowski">Damian Pawłowski</a> został zatrzymany. Sędzia wskazał na rzut rożny, ale po chwili po sygnale z wozu VAR podbiegł do monitora. Okazało się, że zawodnik z Krakowa został sfaulowany przez <a href="https://sportowefakty.wp.pl/pilka-nozna/wojciech-golla">Wojciecha Gollę</a> na linii pola karnego. "Jedenastkę" pewnie wykorzystał <a href="https://sportowefakty.wp.pl/pilka-nozna/jakub-blaszczykowski">Jakub Błaszczykowski</a>.</p>
      <p>Niespodziewanie stracony gol zaskoczył gospodarzy, którzy przez kilka minut wracali do rytmu gry z początku spotkania. Gracze Śląska szczęścia próbowali po strzałach z dystansu, które najczęściej mijały bramkę Wisły. W 22. minucie piłka wpadła do bramki Buchalika po strzale głową Golli. Arbiter trafienia nie uznał, słusznie dopatrując się spalonego. W odpowiedzi z woleja sprzed pola karnego pięknie uderzył <a href="https://sportowefakty.wp.pl/pilka-nozna/vullnet-basha">Vullnet Basha</a>. Futbolówka zatrzymała się na górnej części poprzeczki.</p>
      <p>W 28. minucie pecha mieli wrocławianie. Z dystansu mocno strzelił <a href="https://sportowefakty.wp.pl/pilka-nozna/diego-zivulic">Diego Żivulić</a>, Buchalik podbił piłkę na poprzeczkę. Po kolejnych siedmiu minutach sprzed pola karnego płasko, ale minimalnie niecelnie uderzył Pich.</p>
      <p>Śląskowi udało się wyrównać chwilę przed przerwą. Z rzutu rożnego na piąty metr dośrodkował <a href="https://sportowefakty.wp.pl/pilka-nozna/przemyslaw-placheta">Przemysław Płacheta</a>. Golla urwał się <a href="https://sportowefakty.wp.pl/pilka-nozna/david-niepsuj">Davidowi Niepsujowi</a> i mocnym strzałem głową pokonał Buchalika.</p>
      <p>Czytaj także: <a href="https://sportowefakty.wp.pl/pilka-nozna/856031/pko-ekstraklasa-jagiellonia-bialystok-arka-gdynia-zasluzone-zwyciestwo-gospodarz">PKO Ekstraklasa: Jagiellonia Białystok - Arka Gdynia. Zasłużone zwycięstwo gospodarzy</a></p>
      <p>Mniej emocji było po przerwie. Przeważał Śląsk, Wisła nastawiła się na kontry, ale miała problemy z ich dokładnym wyprowadzaniem. Wrocławianie na prowadzenie mogli wyjść w 57. minucie. Po dośrodkowaniu <a href="https://sportowefakty.wp.pl/pilka-nozna/dino-stiglec">Dino Stigleca</a> własnego bramkarza omal nie pokonał <a href="https://sportowefakty.wp.pl/pilka-nozna/maciej-sadlok">Maciej Sadlok</a>.</p>
      <p>Jedenaście minut później do strzału sprzed pola karnego doszedł <a href="https://sportowefakty.wp.pl/pilka-nozna/krzysztof-maczynski">Krzysztof Mączyński</a>. Piłka odchodziła od bramki i ostatecznie minęła słupek o centymetry. W kolejnych minutach coraz odważniej w ofensywie zaczęli grać goście.</p>
      <p>Gola zdobył jednak Śląsk. W 77. minucie dwa uderzenia wrocławian blokowali obrońcy. Do piłki dopadł Mączyński, strzał byłego gracza Wisły otarł się o plecy <a href="https://sportowefakty.wp.pl/pilka-nozna/rafal-boguski">Rafała Boguskiego</a> i przy słupku wpadł do bramki.</p>
      <p>Krakowianie przegrywając nie byli w stanie zagrozić gospodarzom. Śląsk kontrolował wydarzenia na boisku i dowiózł wygraną do końca. Wygrana mogła być okazalsza. Dwie minuty przed końcem z siedmiu metrów przestrzelił Pich.</p>
      <p>Dzięki trzem punktom wrocławianie awansowali na pozycję wicelidera PKO Ekstraklasy.</p>
      <related>
        <h4>Czytaj także:</h4>
        <a href="https://sportowefakty.wp.pl/pilka-nozna/856031/pko-ekstraklasa-jagiellonia-bialystok-arka-gdynia-zasluzone-zwyciestwo-gospodarz"/>
      </related>
      <p><b><a href="https://sportowefakty.wp.pl/pilka-nozna/slask-wroclaw">Śląsk Wrocław</a> - <a href="https://sportowefakty.wp.pl/pilka-nozna/wisla-krakow">Wisła Kraków</a> 2:1 (1:1)</b><br/>0:1 - Jakub Błaszczykowski (k.) 8'<br/>1:1 - Wojciech Golla 45'<br/>2:1 - Krzysztof Mączyński 77'</p>
      <p>
        <b>Składy:</b>
      </p>
      <p><b>Śląsk Wrocław:</b> Matus Putnocky - Kamil Dankowski, Wojciech Golla, Israel Puerto, Dino Stiglec - Diego Żivulić, Krzysztof Mączyński - Robert Pich, Michał Chrapek (90+2' Damian Gąska), Przemysław Płacheta (84' Piotr Samiec-Talar) - Erik Exposito (75' Mateusz Cholewiak).</p>
      <p><b>Wisła Kraków: </b>Michał Buchalik - David Niepsuj (46' Łukasz Burliga), Lukas Klemenz, Marcin Wasilewski, Maciej Sadlok - Vullnet Basha, Jean Carlos Silva - Jakub Błaszczykowski, Damian Pawłowski (75' Vukan Savicević), Rafał Boguski - Paweł Brożek (69' Aleksander Buksa).</p>
      <p><b>Żółta kartka</b>: Mączyński (Śląsk).</p>
      <p><b>Sędzia:</b> Daniel Stefański (Bydgoszcz).</p>
      <p><b>Widzów: </b>13 155.</p>
      <p>WP SportoweFakty</p>
    </article>
  </body>
</html>