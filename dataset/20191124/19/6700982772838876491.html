<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pianetagenoa1893.net/primo-piano/genoa-probabili-formazioni-agudelo-pandev-attacco-rientra-criscito/"/>
    <meta property="og:site_name" content="PianetaGenoa1893"/>
    <meta property="article:published_time" content="2019-11-24T19:16:03+00:00"/>
    <meta property="og:title" content="Genoa, le probabili formazioni: Agudelo e Pandev in attacco, rientra Criscito"/>
    <meta property="og:description" content="Goran Pandev e Kevin Agudelo sono i favoriti per affiancare Pinamonti in Spal-Genoa. Le probabili formazioni della partita del Mazza"/>
  </head>
  <body>
    <article>
      <h1>Genoa, le probabili formazioni: Agudelo e Pandev in attacco, rientra Criscito</h1>
      <h2>Thiago Motta lascia a casa El Yamiq, Barreca, Saponara e Sanabria</h2>
      <address><time datetime="2019-11-24T19:16:03+00:00">24 Nov 2019, 19:16</time> by <a rel="author" href="https://www.pianetagenoa1893.net/" target="_blank">Alessandro Legnazzi</a></address>
      <p>Un solo dubbio di formazione per Thiago Motta alla vigilia di Spal-Genoa. Chi affiancare a Pinamonti? Ballottaggio a tre per due maglie da titolare. Il tecnico del Grifone lascia a casa El Yamiq, Barreca, Saponara e Sanabria.</p>
      <p><b>Difesa –</b> Thiago Motta va sul sicuro nel reparto arretrato e piazza Criscito sulla sinistra, di nuovo dal primo minuto. Il capitano torna a giocare dopo l’infortunio patito <a href="https://live.pianetagenoa1893.net/live-match/genoa-vs-milan-05-10-2019">il 5 ottobre contro il Milan</a>. Ghiglione terzino destro, al centro della difesa sarà riproposta la coppia latino americana Romero-Zapata.</p>
      <p><b>Centrocampo –</b> Sturaro è <a href="https://www.pianetagenoa1893.net/primo-piano/i-23-convocati-del-genoa-prima-assenza-per-il-sempre-presente-kouame/">convocato</a> ma non giocherà titolare perché il piano di recupero prevede piccoli passi per scongiurare una ricaduta: un suo impiego è, invece, ipotizzabile a partita in corso. Lasse Schöne giocherà davanti alla difesa del Genoa in veste di metodista, ai suoi fianchi Cassata e Lerager a dare sostanza alla mediana.</p>
      <p><b>Attacco –</b> Come anticipato, l’unico dubbio di giornata è la composizione del tridente offensivo di Motta. Ci sono tre giocatori in lizza per due maglie (sempre che il tecnico paulista non viri sul 4-2-3-1): Pandev, Gumus, Agudelo. Il colombiano di Puerto Caicedo e il <i>professore</i> macedone sono i favoriti per affiancare Pinamonti al centro dell’attacco.</p>
      <p>Spal (3-5-2): Berisha; Vicari, Felipe, Igor; Strefezza, Missiroli, Valdifiori, Kurtic, Reca; Di Francesco, Petagna. Allenatore Leonardo Semplici</p>
      <p>
        <b>Genoa (4-3-3): Radu; Ghiglione, Romero, Zapata, Criscito; Cassata, Schöne, Lerager; Pandev, Pinamonti, Agudelo. Allenatore Thiago Motta</b>
      </p>
      <related>
        <h4>ARTICOLI COLLEGATI</h4>
        <a href="https://www.pianetagenoa1893.net/primo-piano/genoa-ritrova-criscito-favilli-e-sturaro/"/>
        <a href="https://www.pianetagenoa1893.net/avversarie/semplici-dobbiamo-limitare-il-palleggio-del-genoa-e-controbatterlo-con-le-ripartenze/"/>
        <a href="https://www.pianetagenoa1893.net/notizie/la-viabilita-attorno-allo-stadio-paolo-mazza-di-ferrara/"/>
        <a href="https://www.pianetagenoa1893.net/primo-piano/primavera-1-obiettivo-terzo-posto-in-solitaria-per-il-genoa/"/>
        <a href="https://www.pianetagenoa1893.net/risultati-e-classifica/serie-a-perde-il-sassuolo-vincono-roma-e-verona/"/>
        <a href="https://www.pianetagenoa1893.net/primo-piano/i-23-convocati-del-genoa-prima-assenza-per-il-sempre-presente-kouame/"/>
      </related>
    </article>
  </body>
</html>