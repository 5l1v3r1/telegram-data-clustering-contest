<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/skilki-pidlitkiv-po-vsomu-svitu-vedut-maloruhlivij-sposib-zhittya-cifra-shokuye_n170031"/>
    <meta property="og:site_name" content="Радіо Максимум"/>
    <meta property="article:published_time" content="2019-11-24T19:22:00+00:00"/>
    <meta property="og:title" content="Скільки підлітків по всьому світу ведуть малорухливий спосіб життя: цифра шокує - Радіо Максимум"/>
    <meta property="og:description" content="Всесвітня організація охорони здоров'я (ВООЗ) заявила, що понад 80% підлітків у всьому світі ведуть недостатньо активний спосіб життя. Про це повідомляється у новому дослідженні."/>
  </head>
  <body>
    <article>
      <h1>Скільки підлітків по всьому світу ведуть малорухливий спосіб життя: цифра шокує - Радіо Максимум</h1>
      <address><time datetime="2019-11-24T19:22:00+00:00">24 Nov 2019, 19:22</time> by <a rel="author">Лазур Назарій</a></address>
      <p>
        <b>Всесвітня організація охорони здоров'я (ВООЗ) заявила, що понад 80% підлітків у всьому світі ведуть недостатньо активний спосіб життя. Про це повідомляється у новому дослідженні.</b>
      </p>
      <p>У звіті говориться, що така низька фізична активність ставить під загрозу здоров'я зростаючого покоління.</p>
      <related>
        <h4>До теми:</h4>
        <a href="https://maximum.fm/v-indoneziyi-nezvichajnim-sposobom-viduchuvatimut-shkolyariv-vid-smartfoniv_n170023"/>
      </related>
      <p>За останні роки частка недостатньо активних дівчат у 27 країнах світу зросла до 90%. Спостерігається значний гендерний розрив, коли дівчатка у фізичній активності відстають від хлопчиків у всіх країнах світу, крім Афганістану, Самоа, Тонга і Замбії. У ВООЗ заявляють, що ситуація досить серйозна, а для її вирішення потрібно вжити термінових заходів.</p>
      <figure>
        <img src="https://maximum.fm/uploads/640w_DIR/media_news/2019/11/5dda7213b17f1234236729.jpg"/>
        <figcaption>Діти надто багато часу приділяють гаджетам</figcaption>
      </figure>
      <blockquote>Термінові комплексні заходи необхідні вже зараз, особливо для заохочення дівчаток до участі у фізичній активності, – говорить автор дослідження Регіна Гатхолд.</blockquote>
      <p>Дослідження провели у школах 146 країн. Воно показало, що серед дітей від 11 до 17 років фізична активність незначна. Крім того, стало зрозуміло, що глобальна мета ВООЗ щодо підвищення цього показника на 15% до 2030 року не буде досягнута.</p>
      <p>Експерти рекомендують підліткам <b>хоча б годину на день виділяти на фізичні навантаження</b>: піші прогулянки, їзду на велосипеді, рухливі ігри.</p>
      <p>За словами доктора Марка Тремблейа з науково-дослідного інституту лікарні Східного Онтаріо, відсутність фізичної активності є четвертим за значущістю фактором, який може привести до передчасної смерті.</p>
      <related>
        <h4>Читайте також:</h4>
        <a href="https://maximum.fm/nazvano-klyuchovij-sekret-vdalogo-vivchennya-inozemnoyi-movi_n169839"/>
      </related>
      <p>Джерело: <a href="https://www.thelancet.com/journals/lanchi/article/PIIS2352-4642(19)30323-2/fulltext">The Lancet</a></p>
      <related>
        <h4>До теми</h4>
        <a href="https://maximum.fm/tanci-z-zirkami-2019-hto-peremig-u-superfinali-shou-24-11-2019_n170037"/>
        <a href="https://maximum.fm/tebe-hoche-vsya-ukrayina-nadya-dorofyeyeva-u-spidnomu-spokushaye-seksualnoyu-figuroyu_n170004"/>
        <a href="https://maximum.fm/yak-vidpochiti-yakshcho-do-vidpustki-shche-piv-roku-diyevi-poradi_n170032"/>
      </related>
    </article>
  </body>
</html>