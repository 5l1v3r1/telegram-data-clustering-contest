<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963430"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T19:54:49+00:00"/>
    <meta property="og:title" content="చైనాతో సంబంధాలు ఎప్పటికీ దెబ్బతినవు: పాకిస్థాన్"/>
    <meta property="og:description" content="ADVT"/>
  </head>
  <body>
    <article>
      <h1>చైనాతో సంబంధాలు ఎప్పటికీ దెబ్బతినవు: పాకిస్థాన్</h1>
      <address>
        <time datetime="2019-11-24T19:54:49+00:00">24 Nov 2019, 19:54</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>ఇస్లామాబాద్:</b> చైనాతో తమ సంబంధాలు ఎప్పటికీ దెబ్బతినవని పాకిస్థాన్ స్పష్టం చేసింది. పాకిస్థాన్‌లో చైనా నిర్మిస్తున్న బిలియన్ డాలర్ల ప్రాజెక్టు.. చైనా పాకిస్థాన్ ఎకనమిక్ కారిడార్ (సీపీఈసీ) వల్ల చైనాకే ఎక్కువ లాభమన్న అమెరికా వ్యాఖ్యలపై స్పందించిన పాకిస్థాన్ ఇలా స్పందించింది. సీపీఈసీ వల్ల తమకు ఎటువంటి ఇబ్బంది లేదని పేర్కొంది.</p>
      <p> </p>
      <p>అమెరికాకు చెందిన దక్షిణ, మధ్య ఆసియా వ్యవహారాల తాత్కాలిక అసిస్టెంట్ సెక్రటరీ ఎలీస్ వెల్స్ మాట్లాడుతూ.. చైనా అంతర్జాతీయ ప్రాజెక్టులపై ఘాటు వ్యాఖ్యలు చేశారు. బెల్ట్ అండర్ రోడ్ ఇనిషియేటివ్(బీఆర్ఐ)లో భాగంగా పాకిస్థాన్‌లో చైనా నిర్మిస్తున్న సీపీఈసీ వల్ల చైనాకే తప్ప పాకిస్థాన్‌కు లాభం లేదని అన్నారు. ఎలీస్ వ్యాఖ్యలపై పాకిస్థాన్ ప్రణాళికశాఖ మంత్రి అసద్ ఉమర్ స్పందించారు. సీపీఈసీ వల్ల తమ కంటే చైనాకే ఎక్కువ లాభమన్న అమెరికా వ్యాఖ్యలను ఆయన ఖండించారు. ఎకనమిక్ కారిడార్ వల్ల తమకు ఎటువంటి నష్టం లేదని, పైపెచ్చు భవిష్యత్తులో దాని వల్ల పాకిస్థాన్‌లో పారిశ్రామికాభివృద్ధి జరుగుతుందని స్పష్టం చేశారు.</p>
    </article>
  </body>
</html>