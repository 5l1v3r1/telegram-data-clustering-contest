<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/menghi-macerata-corsara-a-sabaudia/1328960/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T19:57:16+00:00"/>
    <meta property="og:title" content="Menghi Macerata corsara a Sabaudia"/>
    <meta property="og:description" content="VOLLEY A3 - Rimonta vincente per i biancorossi che in quattro set passano al Pala Vitaletti cogliendo il secondo successo consecutivo"/>
  </head>
  <body>
    <article>
      <h1>Menghi Macerata corsara a Sabaudia</h1>
      <h2>VOLLEY A3 - Rimonta vincente per i biancorossi che in quattro set passano al Pala Vitaletti cogliendo il secondo successo consecutivo</h2>
      <address><time datetime="2019-11-24T19:57:16+00:00">24 Nov 2019, 19:57</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Fmenghi-macerata-corsara-a-sabaudia%2F1328960%2F">Condividi10</a><a href="https://twitter.com/intent/tweet?text=Menghi+Macerata+corsara+a+Sabaudia&amp;url=https%3A%2F%2Fwww.cronachemaceratesi.it%2F2019%2F11%2F24%2Fmenghi-macerata-corsara-a-sabaudia%2F1328960%2F">Tweet</a>Email10 Condivisioni</p>
      <p> </p>
      <p> </p>
      <p>
        <b>Vittoria in rimonta a Sabaudia, la Menghi Macerata passa 1-3. Prestazione in crescendo per i biancorossi che vanno sotto al primo set, poi reagiscono e con il proseguire della partita si impongono sugli avversari. Sabaudia ha confermato quanto di positivo si era visto soprattutto nelle ultime uscite, la Menghi Macerata è riuscita invece a gestire i momenti difficili della gara e a reagire ad un contesto caldo come quello imposto dai tifosi del Pala Vitaletti. Seconda vittoria consecutiva per gli uomini di Di Pinto, che raggiungono quota 10 punti in classifica.</b>
      </p>
      <figure>
        <img src="https://cdn.cronachemaceratesi.it/wp-content/uploads/2019/02/PallavoloMacerata_GoldenPlastPotentino_FF-3-325x216.jpg"/>
        <figcaption>Coach Adriano Di Pinto</figcaption>
      </figure>
      <p><b>Cronaca – </b>Per Sabaudia il coach Passaro sceglie Garofolo al centro, il palleggiatore Schettino, gli schiacciatori Sorrenti e Graziani, l’opposto Gradi e come libero Fortunato. La Menghi Macerata si presenta con Monopoli e Porcello, il libero Gabbanelli, Gabriele e Rizo, infine Nasari, sostituito poi da un ottimo Manuel Bruno. Dopo un buon inizio, Macereta subisce il recupero ed inizia una fase sofferta della gara, con gli avversari che, trascinati dal pubblico, scappano 13-7. Non si arrendono gli uomini di Di Pinto e inseguono, avvicinandosi 18-16. Nel finale di set però Sabaudia riesce a scappare e chiudere 25-19. Secondo set molto combattuto ma Macerata va avanti. Si gioca punto a punto fino al 16-18 poi i biancorossi allungano 20-24 e pareggiano i conti 21-25. La partita resta molto tirata ma di nuovo Macerata si porta avanti e riesce a mantenere il vantaggio. Al 20-24 sembra fatta, Sabaudia però reagisce e prova il recupero 22-24, interrotto da un errore in battuta che premia i biancorossi. Quarto set decisivo, stavolta la Menghi Macerata riesce subito a scappare 8-16 trascinata da Rizo e Gabriele. Sabaudia prova il recupero e si avvicina, poi Rizo con due schiacciate buca il muro e prende gli importanti punti del 14-19 e 15-21. Macerata gestisce e porta gli avversari all’errore finale che vale il 16-25.</p>
      <p>
        <b>Il tabellino:</b>
      </p>
      <p>
        <b>SABAUDIA -MENGHI MACERATA 1-3 (25-19, 21-25, 22-25, 16-25)</b>
      </p>
      <p><b>SABAUDIA</b>: Katalan 6, Bisci, Gradi 11, Kouznetsov 2, Pilotto, Graziani 18, Sorrenti 15, Garofolo 8, Schettino, Fortunato. Allenatore: Passaro.</p>
      <p><b>MENGHI MACERATA:</b> Nasari, Porcello 6, Menichetti, Calonico 2, Gabriele 20, Bruno 10, Monopoli 3, Stella 3, Rizo 22, Gabbanelli. Allenatore: Di Pinto.</p>
      <p><b>ARBITRI:</b> Autuori, Capolongo.</p>
    </article>
  </body>
</html>