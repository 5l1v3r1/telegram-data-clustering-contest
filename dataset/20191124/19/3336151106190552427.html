<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/kadinlara-25-kasim-yasagi-24111948.html"/>
    <meta property="og:site_name" content="OdaTV"/>
    <meta property="article:published_time" content="2019-11-24T19:45:00+00:00"/>
    <meta property="og:title" content="Kadınlara 25 Kasım yasağı"/>
    <meta property="og:description" content="İstanbul’da kadınların 25 Kasım Kadına Yönelik Şiddete Karşı Uluslararası Mücadele Günü eylemi Kaymakamlık tarafından yasaklandı..."/>
  </head>
  <body>
    <article>
      <h1>Kadınlara 25 Kasım yasağı</h1>
      <h2>İstanbul’da kadınların 25 Kasım Kadına Yönelik Şiddete Karşı Uluslararası Mücadele Günü eylemi Kaymakamlık tarafından yasaklandı...</h2>
      <address>
        <time datetime="2019-11-24T19:45:00+00:00">24 Nov 2019, 19:45</time>
      </address>
      <p>İstanbul’da kadınların 25 Kasım Kadına Yönelik Şiddete Karşı Uluslararası Mücadele Günü eylemi Kaymakamlık tarafından yasaklandı.</p>
      <p>Beyoğlu Kaymakamlığı, kadınların yarın Taksim'de yapacağı 25 Kasım Kadına Yönelik Şiddete Karşı Uluslararası Mücadele Günü eylemini yasakladığını duyurdu.</p>
      <p>25 Kasım Kadına Yönelik Şiddete Karşı Uluslararası Mücadele Günü nedeniyle kadınlar pek çok kentteki eylem ve etkinlikler gibi yarın Beyoğlu Tünel Meydanı'nda da eylem yapacaklarını duyurmuştu. Kadınların, kadına yönelik şiddete karşı bir araya gelecekleri bu eylem Kaymakamlık tarafından yasaklandı.</p>
      <p>Beyoğlu Kaymakamlığı şu açıklamayı yaptı:</p>
      <p>
        <i>"25.11.2019 günü saat 19:00'da idaremiz Tünel Meydanda "Kadına yönelik şiddete, cinayete, tacize, tecavüze, cinsel istismara karşı isyanımızı büyütüyoruz 25 Kasım Kadına Yönelik Şiddete Karşı Uluslararası Mücadele Gününde buluşuyoruz" sloganı ile (Twitter) sosyal medya hesapları üzerinden çağrılar yapıldığı tespit edilmiştir. Söz konusu toplantı ve gösteri yürüyüşü Beyoğlu Kaymakamlığının 24/11/2019 tarih ve 34255955.17381.2019/2804 sayılı kararı ile yasaklandığı kamuoyuna duyurulur."</i>
      </p>
      <p>
        <b>KADINLAR, GEÇTİĞİMİZ YIL POLİS ENGELLEMESİNE KARŞI ‘SUSMAYACAĞIZ’ DEMİŞTİ</b>
      </p>
      <p>ekmekvegul.net’in haberine göre 2018'deki 25 Kasım eylemi, şiddete karşı bir araya gelen kadınların polis engeline karşı mücadelesine tanık olmuştu. Polis, kadınların İstiklal Caddesinde yürümesini engelledi. Mücadeleden geri adım atmayan kadınlar saatlerce<b> "Barikatı aç, barikatı aç" </b>sloganları atmış, polis koridorunu aşmaya çalıştı. Polis, kadınların kararlı tutumunu biber gazı ve zor kullanarak dağıtmaya çalışsa da başarılı olamadı. Sloganlarla ara sokaklara dağılan yüzlerce kadın, hazırladıkları 25 Kasım Kadına Yönelik Şiddete Karşı Uluslararası Mücadele Günü ile ilgili bildiriyi okudu.</p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>6,188 Bu habere tepkiniz: <br/> <br/> </p>
    </article>
  </body>
</html>