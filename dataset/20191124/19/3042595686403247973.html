<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/molde-seiret-i-malefest/71856128"/>
    <meta property="og:site_name" content="Dagbladet.no"/>
    <meta property="article:published_time" content="2019-11-24T19:09:48+00:00"/>
    <meta property="og:title" content="Molde seiret i målefest"/>
    <meta property="og:description" content="Molde havnet tidlig under, men snudde og vant 4-2 over Vålerenga på bortebane i Eliteserien søndag."/>
  </head>
  <body>
    <article>
      <h1>Molde seiret i målefest</h1>
      <h2>Molde havnet tidlig under, men snudde og vant 4-2 over Vålerenga på bortebane i Eliteserien søndag.</h2>
      <address><time datetime="2019-11-24T19:09:48+00:00">24 Nov 2019, 19:09</time> by <a rel="author">NTB I</a></address>
      <p>Molde feiret klubbens første seriemesterskap siden 2014 i forrige serierunde. Mer jubel ble det for spillerne i romsdalsklubben da de slo Vålerenga 4-2 søndag.</p>
      <p>Eirik Hestad, Mathis Bolly, Tobias Christensen og Etzaz Hussain scoret målene for seriemesteren. Seieren førte til at mannskapet til Erling Moes Molde-mannskap fortsatt er elleve poeng foran serietoer Bodø/Glimt.</p>
      <p>For Vålerenga fortsetter derimot nedturen. Oslo-klubben har kun en seier på de elleve siste spilte kampene. I forrige serierunde spilte de 0–0 mot Tromsø. Laget ligger midt på tabellen uten fare for nedrykk.</p>
      <h3>Molde i ledelsen</h3>
      <p>Erling Moes lag startet riktignok passivt på bortebane. Allerede etter elleve minutter spilt sendte Vålerengas toppscorer, Bård Finne, hjemmelaget i ledelsen. Finne hamret inn 1–0 fra 12 meter og tente håp i hjemmelaget som ikke har slått Molde siden 2016.</p>
      <p>Etter Vålerenga-målet lot Omoijuanfo seg fyre opp av hjemmesupporterne, som gestikulerte mot hjemmesupporterne. Det førte til gult kort for Molde-spilleren.</p>
      <p>- Det er de som skriker hele kampen og gestikulerer til meg og sier masse, da må til de tåle å få tilbake, sier Ohi til Eurosport etter første omgang, men som ikke vil gjengi hva som ble sagt.</p>
      <p>Det tok ikke lang tid før gjestene slo tilbake. For like etter utlignet Eirik Hestad for moldenserne. Han mottok ballen fra Omoijuanfo og satte inn 1-1. Åtte minutter senere var kampen snudd da Bolly løp ballen i mål til 2–1.</p>
      <h3>Målfest for Molde</h3>
      <p>Etter hvilen svarte hjemmelaget med sitt andre for dagen, da Mayron George stanget inn 2-2.</p>
      <p>Nok en gang slo Molde tilbake på direkten. Tobias Christensen satte inn 3-2 to minutter etter Vålerengas utligning. Deretter dro serielederne ifra da Etzaz Hussain økte ledelsen ytterligere etter 82 minutter.</p>
      <p>Vålerenga møter Mjøndalen på bortebane i siste serierunde. Molde møter Bodø/Glimt på hjemmebane.</p>
    </article>
  </body>
</html>