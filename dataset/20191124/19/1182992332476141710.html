<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b7%d0%b0%d0%b5%d0%b2-%d0%bd%d0%b8%d0%b5-%d1%89%d0%b5-%d1%81%d0%bf%d0%b5%d1%87%d0%b5%d0%bb%d0%b8%d0%bc-%d0%b8%d0%b7%d0%b1%d0%be%d1%80%d0%b8%d1%82%d0%b5/"/>
    <meta property="og:site_name" content="Труд"/>
    <meta property="article:published_time" content="2019-11-24T19:37:45+00:00"/>
    <meta property="og:title" content="Заев: Ние ще спечелим изборите"/>
    <meta property="og:description" content="От Нови сад днес премиерът на Северна Македония Зоран Заев обясни, че за да спре емигрирането им, младите трябва да бъдат включени активно в проевропейските реформи в страните от региона: „Да предизвикваме младите да се вграждат в процесите, да участват..."/>
  </head>
  <body>
    <article>
      <h1>Заев: Ние ще спечелим изборите</h1>
      <address><time datetime="2019-11-24T19:37:45+00:00">24 Nov 2019, 19:37</time> by <a rel="author">Труд онлайн</a></address>
      <p>От Нови сад днес премиерът на Северна Македония Зоран Заев обясни, че за да спре емигрирането им, младите трябва да бъдат включени активно в проевропейските реформи в страните от региона: „Да предизвикваме младите да се вграждат в процесите, да участват в процесите, да ги сграбчат“, призова Заев.</p>
      <p>Премиерът на Северна Македония, който е и лидер на СДСМ, заяви увереност, че ще спечели предстоящите избори. В интервю за радио Свободна Европа, цитирано от агенция МИА, той призна, че от гражданите зависи дали ще подкрепят партията на изборите на 12 април, но изрази увереност, че те ще осъзнаят какво е постигнато от неговото и правителство и каква е алтернативата, предлагана от неговите опоненти, информира Зоран Заев.</p>
      <p>На въпрос за последните разногласия с България, свързани с исторически въпроси, Заев каза, че „мултидисциплинарните експерти“ имат право да изразяват собственото си мнение.</p>
      <p>„Ние ще решим тези въпроси чрез диалог. Не искаме да се върнем към кавгите, проблемите и т.н., защото сме малка страна. Можем да спечелим само ако изградим приятелство, разбира се, не за сметка на нашата идентичност, нашия народ или нашето бъдеще“, каза Заев.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>