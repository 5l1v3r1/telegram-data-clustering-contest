<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77683-V-Anglicku-na-tela-dobodanych-oviec-nasprejovali-pentagram-kostol-oznacili-cislom-666"/>
    <meta property="og:site_name" content="REFRESHER"/>
    <meta property="article:published_time" content="2019-11-24T19:12:00+00:00"/>
    <meta property="og:title" content="V Anglicku na telá dobodaných oviec nasprejovali pentagram, kostol označili číslom 666"/>
    <meta property="og:description" content="Polícia aktuálne prípad vyšetruje."/>
  </head>
  <body>
    <article>
      <h1>V Anglicku na telá dobodaných oviec nasprejovali pentagram, kostol označili číslom 666</h1>
      <address><time datetime="2019-11-24T19:12:00+00:00">24 Nov 2019, 19:12</time> by <a rel="author">Jakub Paulík</a></address>
      <p>
        <b>Polícia aktuálne prípad vyšetruje.</b>
      </p>
      <p>V anglickom národnom parku v Hampshire s názvom New Forest National Park boli pred nedávnom nájdené zabité ovce, na ktoré niekto <b>nasprejoval znak pentagramu</b>. Okrem nich však páchateľ alebo páchatelia zabili tri kusy dobytka a satanistickými symbolmi, ako napríklad číslami 666, posprejovali neďaleký kostol, píše <a href="https://www.dailymail.co.uk/news/article-7717927/Terrified-residents-voice-concerns-Satanic-style-cult-roaming-national-park.html?ito=social-facebook&amp;fbclid=IwAR284U4v89a9Kln9DcpAmU3M6R-Ry4YDQXNFkcaq78lOm-EmeYbQq1VMqyo"><b>Daily Mail</b></a>.</p>
      <figure>
        <iframe data-src="https://www.google.com/maps/embed?pb=!1m14!1m8!1m3!1d10070.201236638182!2d-1.6314631!3d50.8765244!3m2!1i1024!2i768!4f13.1!3m3!1m2!1s0x0%3A0x9b56057a373c022a!2sNew%20Forest%20National%20Park!5e0!3m2!1ssk!2scz!4v1574602681811!5m2!1ssk!2scz" data-embed-type="--simple-iframe" width="600" height="450" data-service="GoogleMaps" scrolling="no"/>
      </figure>
      <p>Judy Rudd so svojím manželom býva v blízkosti miest, kde sa odohrali spomínané incidenty, už približne 40 rokov. Ani jeden z nich si však na podobnú udalosť nespomína a obávajú sa, že nejde o žiadne vyčíňanie mladých chlapcov.</p>
      <related>
        <a href="https://refresher.sk/65142-Matejovej-skupine-sa-mal-zjavit-duch-zeny-Satanisti-vsak-vraj-do-klastora-pritiahli-aj-demonicku-bytost-Rozhovor"/>
      </related>
      <p><b>Reverend David Bacon</b> z kostola svätého Petra v Bramshaw vraždy zvierat <b>spája s čarodejníctvom a čiernou mágiou</b>. Podobne ako manželia Ruddovci sa s niečím takým vo svojom okolí ešte nestretol. „<i>Mohli to byť deti, ale nemyslím si to,</i>“ povedal.</p>
      <p>Miestny farmár, ktorému zabili jeho ovce, sa nazdáva, že tieto skutky vykonala skupina niekoľkých osôb. Všetci teda zatiaľ pracujú iba so svojimi domnienkami, no istý si nemôže byť zatiaľ nikto. Prípad sa totiž naďalej prešetruje. Seržant Andy Williams z Hamphshire tvrdí, že takéto udalosti sú v New Forest veľmi neobvyklé a polícia aktuálne pátra po tom, <b>či majú jednotlivé prípady medzi sebou nejaké spojenie</b>.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/45385-David-Tesinsky-mapujesubkultury-po-celem-svete-Spal-ve-slumech-fotil-prazske-narkomany-a-iranske-mejdany-byly-nejdivocejsi-co-kdy-zazil"/>
        <a href="https://refresher.sk/64476-LaVeyov-satanizmus-a-mylne-predstavy-o-vyznavani-Satana-a-ritualnom-obetovani-zvierat-Co-vsetko-si-o-tomto-nabozenstve-nevedel"/>
        <a href="https://refresher.sk/60927-Pracovnici-na-farmach-kopu-a-boxuju-do-oviec-Skryte-kamery-odhalili-krvavu-tyraniu"/>
        <a href="https://refresher.sk/64874-Islamsky-stat-zmasakroval-nabozenskou-komunitu-a-znasilnoval-jejich-deti-Jezidy-povazuje-za-satanisty"/>
        <a href="https://refresher.sk/70616-Bratislava-vyzenie-za-mesto-ovce-Zive-kosacky-pozeru-travu-v-chranenom-uzemi"/>
        <a href="https://refresher.sk/77695-V-Rumunsku-sa-vcera-prevratila-lod-ktora-prevazala-14-000-oviec-Vacsina-z-nich-je-v-nej-stale-uvaznena-dufaju-ze-prezili-noc"/>
        <a href="https://refresher.sk/77686-Na-Instagrame-sa-chvali-mtvymi-zvieratami-ludia-sa-jej-preto-vyhrazaju-smrtou"/>
        <a href="https://refresher.sk/77685-Psov-v-Bratislave-ohrozuje-neznamy-pachatel-kuskami-masa-do-ktorych-vlozil-nalamane-ziletky"/>
      </related>
    </article>
  </body>
</html>