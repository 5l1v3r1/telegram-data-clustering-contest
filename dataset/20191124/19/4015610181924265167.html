<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815990"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T19:35:00+00:00"/>
    <meta property="og:title" content="Людмил Хаджисотиров: Липсата на концентрация ни попречи да спечелим"/>
    <meta property="og:description" content="Старши-треньорът на Рилски спортист (Самоков) Людмил Хаджисотиров заяви след загубата от Левски Лукойл в дербито на VIII кръг от редовния сезон в ..."/>
  </head>
  <body>
    <article>
      <h1>Людмил Хаджисотиров: Липсата на концентрация ни попречи да спечелим</h1>
      <address><time datetime="2019-11-24T19:35:00+00:00">24 Nov 2019, 19:35</time> by <a rel="author">SPORTAL.BG</a></address>
      <p>Старши-треньорът на Рилски спортист (Самоков) Людмил Хаджисотиров заяви след загубата от Левски Лукойл в дербито на VIII кръг от редовния сезон в Националната Баскетболна Лига, че липсата ан концентрация в някои решителни моменти е причината за днешното поражение.</p>
      <p>„Аз също съм съгласен с Константин Папазов, че се получи много равен двубой. Представихме се силно в нападение и се вижда от тези 28 асистенции, с които приключихме. Мисля, че в третата част заиграхме, както трябва, и както можем да победим Левски Лукойл. След това, в последната част, имахме проблеми със спирането на двамата им основни играчи Йънг и Чийтъм. Ние допуснахме някои грешки в защита в края, а в такъв мач те тежат много. За съжаление, имахме ситуации, в които и ние водехме, но заради липса на концентрация, допуснахме технически грешки, които не трябва да се получават при толкова опитни баскетболисти. Именно там се получи разликата в днешния мач. Поздравявам отбора на Левски. Мисля, че се борихме максимално, искахме много победата, но днес не ни се получи“, заяви Хаджисотиров пред БНТ.</p>
    </article>
  </body>
</html>