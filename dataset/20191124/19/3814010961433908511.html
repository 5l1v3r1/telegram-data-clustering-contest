<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://news.bnt.bg/bg/a/preizbrakha-klaus-yokhanis-za-prezident-na-rumniya"/>
    <meta property="og:site_name" content="Новини БНТ"/>
    <meta property="article:published_time" content="2019-11-24T19:20:00+00:00"/>
    <meta property="og:title" content="Клаус Йоханис печели балотажа за президент на Румъния"/>
    <meta property="og:description" content="Румънският президент Клаус Йоханис убедително печели втори мандат на днешния балотаж срещу лидера на социалдемократите Виорика Дънчила."/>
  </head>
  <body>
    <article>
      <h1>Клаус Йоханис печели балотажа за президент на Румъния</h1>
      <address><time datetime="2019-11-24T19:20:00+00:00">24 Nov 2019, 19:20</time> by <a rel="author">Мартин Гицов</a></address>
      <p>
        <b>Румънският президент Клаус Йоханис убедително печели втори мандат на днешния балотаж срещу лидера на социалдемократите Виорика Дънчила.</b>
      </p>
      <p>Според екзитполовете той получава 65-66% от гласовете или двойно повече от Дънчила. <br/><br/>Йоханис обеща да поднови правосъдната реформа, забавена от няколко кабинета на социалдемократите.<br/><br/>Евросъюзът оценява усилията му в защита върховенството на закона и срещу опитите за ограничаване независимостта на съда. <br/><br/>Той ще работи с либерално правителство на малцинството, което получи вот на доверие в парламента преди три седмици.</p>
    </article>
  </body>
</html>