<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546648/Srusio-se-most-u-Italiji.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T19:56:00+00:00"/>
    <meta property="og:title" content="Zbog obilnih kiša srušio se most u Italiji"/>
    <meta property="og:description" content="Most na auto-putu nedaleko od italijanskog grada Savona srušio se usled klizišta uzrokovanog obilnim kišama. Za sada..."/>
  </head>
  <body>
    <article>
      <h1>Zbog obilnih kiša srušio se most u Italiji</h1>
      <address>
        <time datetime="2019-11-24T19:56:00+00:00">24 Nov 2019, 19:56</time>
      </address>
      <p>Most na auto-putu nedaleko od italijanskog grada Savona srušio se usled klizišta uzrokovanog obilnim kišama. Za sada nije poznato da li ima žrtava.</p>
      <p>Predsednik italijanskog regiona Ligurija, Đovani Toti, rekao je da je verovatno jedan automobil oštećen, ali da nema više informacija o tome i da se potraga i istraga nastavljaju. On je dodao da je saobraćaj u oba smera zaustavljen, dok je u klizištu uništen i lokalni put nedaleko od auto-puta.</p>
      <p>Na snimcima italijanskih medija vidi se rupa od tridesetak metara, a ispod urušenog dela auto-puta koji ide do Francuske teče velika bujica blata.  </p>
      <p>Vijadukt dug 50 metara nalazi se na auto-putu A6 koji povezuje obalu sa Torinom. Portparol kompanije SIAS, koja upravlja auto-putevima, rekao je da je u toku istraga o tačnim okolnostima pada mosta. Obilne kiše izazvale su masovne poplave na severu Italije ovog meseca.</p>
      <p>Prošle godine <a href="http://rs.n1info.com/Svet/a411606/Srusio-se-vijadukt-na-autoputu-kod-Djenove.html"><b>srušio se most na auto-putu u Đenovi</b></a>kada su poginule 43 osobe.</p>
    </article>
  </body>
</html>