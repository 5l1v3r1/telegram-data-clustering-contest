<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bf%d1%80%d0%be%d0%b4%d0%b0%d0%b2%d0%b0%d1%82-%d0%bd%d0%b0-%d1%82%d1%8a%d1%80%d0%b3-%d0%ba%d0%be%d1%81%d1%82%d1%8e%d0%bc%d0%b8-%d0%bd%d0%b0-%d0%b1%d0%b0%d1%82%d0%bc%d0%b0%d0%bd-%d0%b8-%d1%80%d0%be/"/>
    <meta property="og:site_name" content="Труд"/>
    <meta property="article:published_time" content="2019-11-24T19:00:55+00:00"/>
    <meta property="og:title" content="Продават на търг костюми на Батман и Робин"/>
    <meta property="og:description" content="Струват около 200 000 долара Оригинални костюми на култовите персонажи Батман и Робин от телевизионния сериал “Батман” от 60-те години на миналия век ще бъдат предлагани на търг в Лос Анджелис. Освен тях ще бъдат показани и други реликви от света..."/>
  </head>
  <body>
    <article>
      <h1>Продават на търг костюми на Батман и Робин</h1>
      <address><time datetime="2019-11-24T19:00:55+00:00">24 Nov 2019, 19:00</time> by <a rel="author">Труд</a></address>
      <p>
        <b>Струват около 200 000 долара</b>
      </p>
      <p>Оригинални костюми на култовите персонажи Батман и Робин от телевизионния сериал “Батман” от 60-те години на миналия век ще бъдат предлагани на търг в Лос Анджелис. Освен тях ще бъдат показани и други реликви от света на поп културата, включително от сериалите “Стар трек” и “Щастливи дни”.</p>
      <p>За носените от Батман и Робин костюми в 120 епизода от сериала “Батман”, които са били излъчени между 1966 г. и 1968 г., се очаква да бъдат дадени между 150 000 и 200 000 долара. Според експерти от аукционна къща “Профайлс ин хистъри”, която организира търга на 17 декември, става въпрос за два уникални костюма, носени от Адам Уест и Бърт Уорд в образите двамата супергерои.</p>
      <p>За продажба ще бъдат предложени и други аксесоари от култовия сериал, като бюст на Шекспир, снабден с копче, което позволява да се отвори “батпещерата”, и червен телефон, с който е снабден батмобилът.</p>
    </article>
  </body>
</html>