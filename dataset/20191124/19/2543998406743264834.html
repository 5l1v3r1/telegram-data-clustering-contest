<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/171001/odresili-kesu-siptari-daju-silne-pare-dodju-trampa"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T19:05:00+00:00"/>
    <meta property="og:title" content="ODREŠILI KESU: Šiptari daju silne pare da dođu do Trampa"/>
    <meta property="og:description" content="Odlazeći šef kosovske diplomatije Bedžet Pacoli uplatio je avans od 90.000 dolara američkoj kompaniji &quot;Global Strategic Advisory&quot; kako bi u SAD lobirala za interese Prištine."/>
  </head>
  <body>
    <article>
      <h1>ODREŠILI KESU: Šiptari daju silne pare da dođu do Trampa</h1>
      <h2>Odlazeći šef kosovske diplomatije Bedžet Pacoli uplatio je avans od 90.000 dolara američkoj kompaniji "Global Strategic Advisory" kako bi u SAD lobirala za interese Prištine.</h2>
      <address><time datetime="2019-11-24T19:05:00+00:00">24 Nov 2019, 19:05</time> by <a rel="author">E. S. T.</a></address>
      <p>Ovo je objavljeno na sajtu američkog ministarstva pravde, gde se navodi da je Pacoli izabrao baš ovu kompaniju zbog vlasnika koji je posredno veoma blizak Donaldu Trampu, što je očigledan dokaz da kosovski ministar spoljnih poslova ne žali pare da po svaku cenu dođe do američkog predsednika.</p>
      <p>Naime, kompanija "Global Strategic Advisory" u vlasništvu je Džejmsa Mengesa, bliskog prijatelja Rudija Đulijanija, koji je godinama bio gradonačelnik Njujorka, a sada je jedan od ključnih Trampovih ljudi i njegov lični advokat.</p>
      <figure>
        <img src="https://www.republika.rs/data/images/2019-11-20/124343_pacxoli_f.jpg?1574618618"/>
        <figcaption>Bedžet Pacoli<cite>youtube.com/Gazeta INFOKUS</cite></figcaption>
      </figure>
      <p>Inače, dokumenti sporazuma Pacolija i ove agencije objavljeni su na sajtu ministarstva pravde SAD, gde je objavljivanje takvih sporazuma američkih kompanija sa strankama u drugim državama obavezno i javno. U stavu 9 ovog ugovora opisane su aktivnosti registrovane firme, a precizira se da će predstavnici kompanije "Global Strategic Advisory" posredovati u kontaktima između zvaničnika vlade SAD i preduzeća iz te države sa vladom u Prištini.</p>
      <h3>90 hiljada dolara je avans koji je Pacoli dao američkim lobistima</h3>
      <related>
        <h4>Pročitajte još:</h4>
        <a href="http://republika.rs/vesti/srbija/170855/STA-Zagrebu-hvale-Vucica-Posvadjao-Tiranu-Pristinu-lider-Balkanu"/>
        <a href="http://republika.rs/vesti/srbija/170460/UDRUZILI-PROVOKATORI-Ugljanin-Kurtijem-posebnom-statusu-Sandzaka"/>
        <a href="http://republika.rs/vesti/srbija/170201/NOVINAR-MILOVAN-JOVANOVIC-AFERI-SPIJUNIRANJE-Rusima-odgovara-sporazum-Beograda-Pristine"/>
        <a href="http://republika.rs/vesti/srbija/170075/BESRAMNA-PROVOKACIJA-Albanci-Preseva-prave-protestni-skup-traze-pripajanje-Kosovu"/>
      </related>
      <p>U stavu 10 se dodatno pojašnjava da će američka kompanija savetovati prištinsko ministarstvo o tome kojim bi se zvaničnicima SAD trebalo obratiti u različitim prilikama, kao i da će tumačiti njihove povratne informacije i odgovore. Akontacija u iznosu od 90.000 dolara kompaniji transferisana je 17. oktobra.</p>
      <figure>
        <img src="https://www.republika.rs/data/images/2018-06-03/49820_djulijani01-ap-andrew-harnik_f.jpg?1574618631"/>
        <figcaption>Rudi Đulijani<cite>Tanjug/AP</cite></figcaption>
      </figure>
      <p>Treba li uopšte podsećati koliko je jak šiptarski lobi u SAD, gde osim ovakvih Pacolijevih transakcija zakulisnim šurovanjem sa Amerikancima vedri i oblači najmoćniji prekookeanski Albanac Mark Đonaj, o kojem je Srpski telegraf ranije pisao, a koji se otvoreno zalaže za ujedinjenje Albanije i Kosova. Đonaj je, podsetimo, stajao iza performansa Atifete Jahjage u američkom kongresu, koja je u aprilu organizovala slušanje o navodnom silovanju 20.000 mladih Albanki.</p>
      <p>On je tada preko svog odličnog prijatelja i albanskog lobiste Eliota Engela progurao u kongresu ovu lažnu priču, na osnovu koje SAD pokušavaju da zacementiraju stav o Srbima kao najvećim ratnim zločincima u Evropi.</p>
    </article>
  </body>
</html>