<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/krwawa-bojka-w-tramwaju-motorniczy-i-pasazer-trafili-do-szpitala/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T19:30:45+00:00"/>
    <meta property="og:title" content="Krwawa bójka w tramwaju – motorniczy i pasażer trafili do szpitala"/>
    <meta property="og:description" content="W wyniku bójki, do jakiej doszło w tramwaju w Krakowie, do szpitala z obrażeniami trafił zarówno motorniczy, jak i pasażer. Policja pouczyła obu mężczyzn i po obejrzeniu monitoringu ustali dokładne okoliczności zajścia."/>
  </head>
  <body>
    <article>
      <h1>Krwawa bójka w tramwaju – motorniczy i pasażer trafili do szpitala</h1>
      <address><time datetime="2019-11-24T19:30:45+00:00">24 Nov 2019, 19:30</time> by <a rel="author" href="https://nczas.com/author/tms/" target="_blank">TMS</a></address>
      <p>
        <b>W wyniku bójki, do jakiej doszło w tramwaju w Krakowie, do szpitala z obrażeniami trafił zarówno motorniczy, jak i pasażer. Policja pouczyła obu mężczyzn i po obejrzeniu monitoringu ustali dokładne okoliczności zajścia.</b>
      </p>
      <p>Informacje te potwierdził w niedzielę Mateusz Drwal z zespołu prasowego małopolskiej policji.</p>
      <p>Do bójki doszło w tramwaju na pętli na Wzgórzach Krzesławickich. Jak wyjaśnił pracownik policji, jest podejrzenie, że pasażer był pod wpływem alkoholu i przysnąwszy podczas trasy nie wyszedł z tramwaju na ostatnim przystanku.</p>
      <p>W takiej sytuacji motorniczy mógł próbować dobudzić pasażera, ten z kolei przestraszył się i zareagował agresją – wywiązała się bójka. Obaj mężczyźni trafili do szpitala.</p>
      <p>Motorniczy i pasażer przedstawili już policji swoje wersje zdarzenia. Jeżeli nie zgłoszą sprawy oficjalnie w komisariacie, to śledczy nie będą wszczynać postępowania.</p>
      <p>Źródło: PAP</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/odnaleziono-kolejne-ofiary-stanislawa-piotrowicza-pis-chce-zrobic-z-niego-sedziego-tk-osobiscie-przesluchiwal-ich-w-siedzibie-sb/"/>
        <a href="https://nczas.com/2019/11/24/kod-wybral-nowego-przewodniczacego-wczesniej-odpowiadal-za-kulinarne-show-w-tvn-i-uczyl-niemieckiego/"/>
        <a href="https://alaluna.pl/newsy/godlewska-ostro-krytykuje-polakow-celebrytka-stworzyla-nowa-modlitwe-na-potrzeby-rodakow-xxi-wieku-18-bez-cenzury/"/>
        <a href="https://nczas.com/2019/11/24/piotr-zyla-komentuje-swoj-upadek-klasyczny-telemark-na-nosie-mialem-szczesliwe-skarpetki-foto/"/>
        <a href="https://nczas.com/2019/11/24/pis-straci-wiekszosc-w-sejmiku-podlaskim-efekt-uboczny-wygranej-do-sejmu/"/>
        <a href="https://nczas.com/2019/11/24/pis-i-psl-traca-poparcie-zyskuje-konfederacja-i-lewica-sondaz/"/>
        <a href="https://nczas.com/2019/11/24/nowe-swietne-informacje-o-stanie-zdrowia-piotra-zyly-biedny-poobdzierany-ale-bedzie-zyl-video/"/>
        <a href="https://nczas.com/2019/11/24/najbardziej-sfeminizowane-zawody-w-polsce-gdzie-rzadza-kobiety/"/>
        <a href="https://nczas.com/2019/11/24/aborterka-magdalena-biejat-glosowala-razem-z-pis-tlumaczy-dlaczego-i-pograza-partie-rzadzaca/"/>
      </related>
    </article>
  </body>
</html>