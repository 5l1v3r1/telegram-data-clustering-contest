<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159354_1030.html"/>
    <meta property="og:site_name" content="Novsport"/>
    <meta property="article:published_time" content="2019-11-24T19:23:00+00:00"/>
    <meta property="og:title" content="Селта се върна към победите след успех над Виляреал"/>
    <meta property="og:description" content="Яго Аспас донесе успеха с два гола в последните минути"/>
  </head>
  <body>
    <article>
      <h1>Селта се върна към победите след успех над Виляреал</h1>
      <address>
        <time datetime="2019-11-24T19:23:00+00:00">24 Nov 2019, 19:23</time>
      </address>
      <p> Отборът на Селта успя да запише едва трета победа от началото на сезона след успех с 3:1 при гостуването си на Виляреал в мач от 14-ия кръг на Ла Лига. Пионе Систо даде аванс на галиския тим в 54-ата минута, а Саму Чуквуезе изравни пет по-късно. В 80-ата и 90-ата минути вездесъщият герой на Селта Яго Аспас донесе успеха. Въпреки победа “небесносините” остават в зоната на изпадащите.<br/><br/>Първото полувреме на “Естадио де ла Серамика” приключи само с един точен удар. В 14-ата минута Серхио Алварес се намеси при изпълнение на Пионе Систо. Първата част беше доста изравнена, като и двата тима създадоха опасности, но атаките завършваха с неточни изстрели.<br/><br/>В 54-ата минута гостите от “Балаидос” развиха скоростно нападение. Денис Суарес подаде към Пионе Систо, който реализира с фронтален удар. Пет минути по-късно “жълтите” изравниха. Шави Кинтийя направи хубав пробив отляво и достави топката за Самуел Чуквуезе, който отбеляза от осем метра за 1:1. В 80-ата тимът от Виго стигна до втори гол. <br/><br/>Лукас Оласа центрира от пряк свободен удар и Яго Аспас засече с крак на втора греда, за да реализира за 1:2. В 88-ата Хави Онтиверос тресна напречната греда след великолепен шут от 20 метра.</p>
    </article>
  </body>
</html>