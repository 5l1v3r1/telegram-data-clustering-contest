<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/norrbotten/rokutveckling-i-en-villa-i-harads"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T19:31:12+00:00"/>
    <meta property="og:title" content="Rökutveckling i en villa i Harads"/>
    <meta property="og:description" content="På söndagskvällen larmades räddningstjänsten till en villa i Harads där kökets rökfyllts."/>
  </head>
  <body>
    <article>
      <h1>Rökutveckling i en villa i Harads</h1>
      <address><time datetime="2019-11-24T19:31:12+00:00">24 Nov 2019, 19:31</time> by <a rel="author">Hanna Degerström</a></address>
      <p>
        <b>På söndagskvällen larmades räddningstjänsten till en villa i Harads där kökets rökfyllts.</b>
      </p>
      <p>– Det är ingen brand, men det är rökutveckling i köket, säger Bo-Lennart Björklund, inre befäl vid räddningstjänsten.</p>
      <p>Larmet till SOS Alarm kom strax innan klockan halvåtta på kvällen. Det finns inga personer kvar i huset och inga kända personskador.</p>
      <p>– Vi går med värmekamera nu och vi har inte hittat någon värmeutveckling ännu, säger Björklund.</p>
      <p>Vid en timme senare kunde Björklund meddela att det hade brunnit i ett element i en liten jordkällare i köket.</p>
      <p>– Vi vädrade ut röken och nu har vi avslutat där, säger Bo-Lennart Björklund.</p>
    </article>
  </body>
</html>