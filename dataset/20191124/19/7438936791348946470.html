<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Skopecek-ODS-Prace-v-socialni-peci-To-vyzaduje-neuveritelnou-vnitrni-silu-604544"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T19:03:00+00:00"/>
    <meta property="og:title" content="Skopeček (ODS): Práce v sociální péči? To vyžaduje neuvěřitelnou vnitřní sílu"/>
    <meta property="og:description" content="Komentář na facebookovém profilu k návštěvě hospicu a domovu důchodců"/>
  </head>
  <body>
    <article>
      <h1>Skopeček (ODS): Práce v sociální péči? To vyžaduje neuvěřitelnou vnitřní sílu</h1>
      <address>
        <time datetime="2019-11-24T19:03:00+00:00">24 Nov 2019, 19:03</time>
      </address>
      <p>
        <b>Komentář na facebookovém profilu k návštěvě hospicu a domovu důchodců</b>
      </p>
      <p>Začátkem týdne jsem v rámci svých poslaneckých návštěv zavítal do Čerčan a Pyšel na Benešovsku. Vedle diskuze s vedením obou obcí jsem v doprovodu s Pavel Pavlík navštívil hospic v Čerčanech a alzheimer centrum v Pyšelích. Klobouk dolů před prací lidí v podobných institucích. Každodenní kontakt se smrtí v případě hospicu, nebo s lidmi s degenerativním onemocněním mozku v alzheimer centrech vyžaduje neuvěřitelnou vnitřní sílu. Obdivuji to. Vím, že v médiích žije otřesná kauza chování personálu v domově důchodců v Ostravě. Nezapomínejme ale na ty, kteří berou péči o ostatní jako své poslání, jako je tomu i v těchto dvou institucích. Přeji jim hodně energie. Stárnutí obyvatel a náš demografický vývoj nebude mít vliv jen na penzijní a zdravotní systém, ale vyžádá si i mnohem větší potřebu podobných institucí. Komplexní, systémový přístup k této problematice mi ale od vlády ČR bohužel chybí. Utrácíme za hlouposti, přitom potřeba podobných institucí a výdajů na jejich provoz v čase poroste.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Skopecek-ODS-Takto-silne-podpory-kolegu-si-vazim-604468"/>
        <a href="https://www.parlamentnilisty.cz/arena/monitor/Lidrem-stredoceske-ODS-pro-krajske-volby-2020-bude-Kupka-604455"/>
        <a href="https://www.parlamentnilisty.cz/arena/monitor/Jen-u-nas-Projev-Klause-ml-k-17-listopadu-A-pak-to-dorazil-Sevcik-kadrovaky-islamizaci-a-603728"/>
        <a href="https://www.parlamentnilisty.cz/politika/politici-volicum/Skopecek-ODS-Slovensko-snizuje-dane-to-my-my-ne-603031"/>
      </related>
    </article>
  </body>
</html>