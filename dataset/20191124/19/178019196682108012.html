<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.purepc.pl/rozrywka/cyberpunk_2077_studio_potwierdzilo_obecnosc_mikrotransakcji"/>
    <meta property="og:site_name" content="PurePC"/>
    <meta property="article:published_time" content="2019-11-24T19:00:53+00:00"/>
    <meta property="og:title" content="Cyberpunk 2077 - studio potwierdziło obecność mikrotransakcji"/>
    <meta property="og:description" content="CD Projekt RED potwierdził, iż w module multiplayer do gry Cyberpunk 2077 pojawią się mikrotransakcje, choć na szczegóły przyjdzie nam jeszcze poczekać. Więcej na PurePC."/>
  </head>
  <body>
    <article>
      <h1>Cyberpunk 2077 - studio potwierdziło obecność mikrotransakcji</h1>
      <address><time datetime="2019-11-24T19:00:53+00:00">24 Nov 2019, 19:00</time> by <a rel="author">Damian Marusiak</a></address>
      <figure>
        <img src="https://www.purepc.pl/files/Image/m165/27565.jpg"/>
      </figure>
      <p>Już za kilka miesięcy odbędzie się premiera wyczekiwanej gry Cyberpunk 2077, nad którym pracuje obecnie studio CD Projekt RED. Znając wcześniejsze doświadczenia z grami serii Wiedźmin, wielu graczy z pewnością nie byłoby zaskoczonych, gdyby Cyberpunk 2077 został opóźniony o przynajmniej kilka miesięcy. Mimo wszystko według najnowszych informacji pochodzących bezpośrednio ze studia, tym razem żadne opóźnienia nie będą nam grozić. Tytuł wszedł bowiem w ostatni proces produkcji, w którym CD Projekt RED skupi się już na eliminowaniu napotkanych błędów oraz optymalizacji gry. Oprócz tego dowiedzieliśmy się kilku ciekawostek na temat ilości godzin, jakie przepracowano w studiu nagrań dla dialogów oraz co nieco na temat nadchodzącego trybu multiplayer.</p>
      <h3>💬 CD Projekt RED poinformował, iż wyczekiwany Cyberpunk 2077 wszedł w ostatnią fazę produkcji. Ponadto poinformowano, że tryb multiplayer będzie zawierał mikrotransakcje.</h3>
      <figure>
        <img src="https://www.purepc.pl/image/news/2019/11/24_cyberpunk_2077_studio_potwierdzilo_obecnosc_mikrotransakcji_0_b.jpg"/>
      </figure>
      <h3>🔗 <a href="https://www.purepc.pl/rozrywka/cyberpunk_2077_czy_multiplayer_wplynie_na_jakosc_kampanii">Cyberpunk 2077 z trybem multiplayer, ale singiel jest priorytetem</a></h3>
      <p>Jak wiadomo, 17 kwietnia zadebiutuje Cyberpunk 2077 wraz z głównym modułem singleplayer. W późniejszym, choć bliżej nieokreślonym czasie, pojawi się również tryb multiplayer. Według najnowszych informacji pochodzących od studia CD Projekt RED, moduł ten będzie posiadał zaimplementowane mikrotransakcje. Nie wiemy co dokładnie będzie można zakupić za prawdziwe pieniądze, jednak Adam Kicisński z CD Projekt RED zapewnia, iż mikrotransakcje będą nieinwazyjne, a ceny będą odpowiednio dostosowane do zawartości.</p>
      <figure>
        <img src="https://www.purepc.pl/image/news/2019/11/24_cyberpunk_2077_studio_potwierdzilo_obecnosc_mikrotransakcji_1_b.jpg"/>
      </figure>
      <h3>🔗 <a href="https://www.purepc.pl/rozrywka/cyberpunk_2077_zapraszamy_na_15minutowy_gameplay_z_gry">Cyberpunk 2077 - zapraszamy na 15-minutowy gameplay z gry</a></h3>
      <p>Główny moduł dla pojedynczego gracza z kolei wszedł z ostatnią fazę produkcji, a przynajmniej tak przekonują pracownicy studia CD Projekt RED. Głównym zadaniem teraz jest wyeliminowanie błędów oraz odpowiednia optymalizacja kodu gry. Ponadto rozpoczęto przygotowywanie pozostałych wersji językowych, które pojawią się ostatecznie w Cyberpunku 2077. Prezes studia, Adam Kiciński, jest także zadowolony z ilości zamówień przedpremierowych, które są zgodne z początkowymi szacunkami. Ostatecznie ilość pre-orderów może jeszcze wzrosnąć przed premierą, o czym przypomina Kiciński. Całkiem ciekawie brzmią również informacji o ilości godzin, jakie w studio spędzają główni aktorzy. Kamil Kula, który wciela się w męską wersję V, potwierdził, iż na nagraniach spędził już łącznie 120 godzin, a jego praca wciąż nie została zakończona. Wygląda na to, że w Cyberpunk 2077 będzie mnóstwo okazji do rozmów z NPC-ami.</p>
      <figure>
        <iframe src="https://www.youtube.com/embed/FknHjl7eQ6o" width="670" height="377" data-service="Youtube" scrolling="no"/>
      </figure>
      <footer>Źródło: VG247</footer>
      <related>
        <h4>Powiązane publikacje</h4>
        <a href="https://www.purepc.pl/rozrywka/tony_hawk_s_pro_skater_remake_plotki_o_powrocie_kultowej_serii"/>
        <a href="https://www.purepc.pl/rozrywka/kojima_sugeruje_ze_po_death_stranding_chce_zrobic_straszny_horror"/>
        <a href="https://www.purepc.pl/rozrywka/nowe_gry_na_xbox_game_pass_na_pc_min_darksiders_3_subnautica"/>
        <a href="https://www.purepc.pl/rozrywka/wiedzmin_znamy_tytuly_wszystkich_odcinkow_pierwszego_sezonu"/>
        <a href="https://www.purepc.pl/rozrywka/assassins_creed_ragnarok_kolejne_informacje_o_fabule_i_lokacjach"/>
      </related>
    </article>
  </body>
</html>