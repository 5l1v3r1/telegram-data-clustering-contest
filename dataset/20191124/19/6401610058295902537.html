<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/keihard-asielbeleid-in-bosnie-ik-denk-dat-ze-wachten-tot-er-mensen-dood-gaan/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T19:00:52+00:00"/>
    <meta property="og:title" content="Keihard asielbeleid in Bosnië: ‘Ik denk dat ze wachten tot er mensen dood gaan”"/>
    <meta property="og:description" content="Een verschrikkelijk scenario speelt zich al maandenlang af in het Bosnische Vucjak. Asielzoekers blijven proberen om het land binnen te komen maar pogingen worden keihard de kop ingedrukt. De uitsluitend Afghaanse en Pakistaanse asielzoekers houden echter stug vol. De Bosnische politie brengt al maandenlang mannen naar vluchtelingenkamp Vucjak, waar er momenteel tussen de 500 en 1.000 verkeren. Gezinnen verblijven elders. Verder wordt er niet naar het kamp omgekeken, behalve door het Rode Kruis, die natuurlijk veel te weinig middelen heeft. Deze situatie is ontstaan toen begin 2018 meer dan 40.000 asielzoekers de Bosnische grens bereikten. Zo’n 7.000 man zit nog steeds vast in het land. Vucjak lijkt qua omschrijving zo in een filmscène over de Eerste Wereldoorlog te kunnen passen. Er wordt dan ook geeneens geld in gestoken, want eigenlijk is er geen redden meer aan. Hartstikke vervelend voor wie daar leeft natuurlijk. Niet echt een situatie waar je lang wilt blijven, zeg maar. En tóch verroert men zich niet!…"/>
  </head>
  <body>
    <article>
      <h1>Keihard asielbeleid in Bosnië: ‘Ik denk dat ze wachten tot er mensen dood gaan”</h1>
      <address><time datetime="2019-11-24T19:00:52+00:00">24 Nov 2019, 19:00</time> by <a rel="author">Wout Willemsen</a></address>
      <p>
        <b>Een verschrikkelijk scenario speelt zich al maandenlang af in het Bosnische Vucjak. Asielzoekers blijven proberen om het land binnen te komen maar pogingen worden keihard de kop ingedrukt. De uitsluitend Afghaanse en Pakistaanse asielzoekers houden echter <a href="https://nos.nl/artikel/2311862-crisis-in-migrantenkamp-bosnie-ze-wachten-tot-er-mensen-dood-gaan.html">stug vol</a>.</b>
      </p>
      <p>De Bosnische politie brengt al maandenlang mannen naar vluchtelingenkamp Vucjak, waar er momenteel tussen de 500 en 1.000 verkeren. Gezinnen verblijven elders. Verder wordt er niet naar het kamp omgekeken, behalve door het Rode Kruis, die natuurlijk veel te weinig middelen heeft.</p>
      <p>Deze situatie is ontstaan toen begin 2018 meer dan 40.000 asielzoekers de Bosnische grens bereikten. Zo’n 7.000 man zit nog steeds vast in het land. Vucjak lijkt qua omschrijving zo in een filmscène over de Eerste Wereldoorlog te kunnen passen. Er wordt dan ook geeneens geld in gestoken, want eigenlijk is er geen redden meer aan.</p>
      <p>Hartstikke vervelend voor wie daar leeft natuurlijk. Niet echt een situatie waar je lang wilt blijven, zeg maar. En tóch verroert men zich niet! Afghaanse en Pakistaanse asielzoekers blijven koste wat het kost volhouden:</p>
      <blockquote>
        <i>“Ze weten dat de kans op asiel in de EU voor hen klein is. Toch hebben ze maanden, soms jaren gereisd om hier te komen. Mensen laten zich door het Europese asielbeleid niet afschrikken.”</i>
      </blockquote>
      <p>Maar hoe meer je van dit zielige verhaal leest, hoe harder de vraag begint te luiden: ‘waarom wordt hier niets aan gedaan?’ En niet in de zin van ‘laat ze maar door want het is zo zielig’, nee. Wie of wat kan ervoor zorgen dat deze mensen terugkeren naar hun eigen land? Bij Syrische vluchtelingen begrijp ik dat je ze snel moet helpen. Oorlogssituatie, zo klaar als een klontje. Bij bootvluchtelingen gaat het meestal om lui uit veilige landen en proberen ze EU-landen te chanteren door hun eigen leven in gevaar te brengen. Daar is de oplossing ook vrij simpel: ngo’s uit dat gebied halen, asielzoekers terug het strand op krijgen en de boot in beslag nemen. Het enige verschil met bootvluchtelingen en die asielzoekers in Bosnië, is dat dit zich op het land voltrekt. Maar in beide gevallen brengen ze zichzelf in gevaar (als chantagemiddel) en niemand lijkt er echt wat aan te doen. Absurd hoe vleugellam de EU lijkt te zijn. Straks gaan er een paar dood en dan moet Bosnië ineens de poorten openzetten, let maar op.</p>
    </article>
  </body>
</html>