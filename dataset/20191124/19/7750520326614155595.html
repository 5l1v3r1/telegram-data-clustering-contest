<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/svit/vcheni-stvoryly-futbolku-yaka-vyroblyaye-elektroenergiyu.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T19:34:13+00:00"/>
    <meta property="og:title" content="Вчені створили футболку, яка виробляє електроенергію"/>
    <meta property="og:description" content="Вчені створили футболку, яка виробляє електроенергію"/>
  </head>
  <body>
    <article>
      <h1>Вчені створили футболку, яка виробляє електроенергію</h1>
      <address>
        <time datetime="2019-11-24T19:34:13+00:00">24 Nov 2019, 19:34</time>
      </address>
      <figure>
        <img src="https://1news.com.ua/wp-content/uploads/2019/11/photo-1523381294911-8d3cead13475.jpg"/>
      </figure>
      <p>Команда іспанських та італійських учених створила недорогу футболку, яка виробляє електроенергію від різниці температур між людським тілом та навколишнім середовищем. Про це повідомляє пресслужба Університету Малага (Іспанія), пише 1NEWS, посилаючись на <a href="https://www.ukrinform.ua/rubric-technology/2824299-uceni-stvorili-ekofutbolku-zdatnu-zaradzati-mobilnij-telefon.html">Укрінформ</a>.</p>
      <p>“Цей винахід являє собою прототип «електронного текстилю», створеного на основі недорогих матеріалів, таких як шкірки помідорів. Наразі при виробництві електронних пристроїв зазвичай використовуються метали. Цей проєкт зробив крок вперед, і ми змогли генерувати електроенергію, використовуючи легкі, більш доступні та менш токсичні матеріали”, — пояснюють учені.</p>
      <p>Формула нового винаходу дуже проста: вода та етанол — тип екологічного спирту, отриманий зі шкірок томатів з додаванням вуглецевих наночастинок. При нагріванні така речовина проникає в тканину та прилипає до бавовни, надаючи їй таким чином електричні властивості, такі ж як ті, що утворюються телуром, германієм або свинцем.</p>
      <figure>
        <iframe src="https://www.youtube.com/embed/lP7OeIYnkZA" width="630" height="384" data-service="Youtube" scrolling="no"/>
      </figure>
      <p>“Коли хтось ходить або біжить, він нагрівається. Якщо людина носить футболку з такими характеристиками, різниця між її тілом і нижчою температурою навколишнього середовища може генерувати електрику”, — зазначають дослідники.</p>
      <p>Наразі учені продовжують свою роботу над розробкою пристроїв, які можуть бути вбудовані в «електронний текстиль», щоб можна було, наприклад, генерувати світло, зробивши власника такої футболки більш помітним у темну пору доби, або навіть заряджати мобільний телефон без зарядного пристрою.</p>
    </article>
  </body>
</html>