<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sport/2019/11/24/3996594_v_mach_s_40_narusheniia_levski_pobedi_carsko_selo/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-24T19:37:00+00:00"/>
    <meta property="og:title" content="В мач с 40 нарушения &quot;Левски&quot; победи &quot;Царско село&quot;"/>
    <meta property="og:description" content="Сините изпревариха &quot;Локомотив&quot; (Пловдив) и излязоха на второ място в класирането."/>
  </head>
  <body>
    <article>
      <h1>В мач с 40 нарушения "Левски" победи "Царско село"</h1>
      <address><time datetime="2019-11-24T19:37:00+00:00">24 Nov 2019, 19:37</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>"Левски" се изкачи на второ място в таблицата на Първа лига след победа над "Царско село" с 2:0 в мач от 17-ия кръг. Сините стигнаха до успеха, като вкараха и двата си гола още преди почивката.</p>
      <p>Найджъл Роберта и Станислав Иванов се разписаха в рамките на 12 минути - между 27-ата и 39-ата.</p>
      <p>С успеха "Левски" задържа изоставането зад шампиона "Лудогорец" от седем точки. Сините изпревариха "Локомотив" (Пловдив), който ден по-рано загуби именно от "Лудогорец".</p>
      <p>Срещата на стадион "Георги Аспарухов" беше белязана от нетолкова високо качество на играта, много грешки и от двата отбора, но и накъсани действия. Реферът Георги Давидов отсъди общо 40 нарушения за 90 минути.</p>
      <p>"Левски" поведе в 27-ата минута, когатоо Станислав Иванов опита да шутира, но изпълнението му се получи като пас. На самата голлиния Роберта беше на точното място и вкара в мрежата.</p>
      <figure>
        <img src="https://www.dnevnik.bg/shimg/zx780_3996593.jpg"/>
        <figcaption>© LAP.BG</figcaption>
      </figure>
      <p>В 39-ата минута Иванов реализира след извеждащо подаване от Дени Алар.</p>
      <p>През втората част "Левски" държеше топката, но не успя да вкара трети гол. "Царско село" действаше на контраатака, но не застраши толкова сериозно вратата на сините. Действията на гостите се свеждаха доо накъсване на играта.</p>
    </article>
  </body>
</html>