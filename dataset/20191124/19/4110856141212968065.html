<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/kosmos/arthro/eksallos_me_ton_theio_tou_o_prigkipas_ouiliam_symmeteixe_sti_lipsi_apofasis_gia_tin_apolysi_tou-589307/"/>
    <meta property="og:site_name" content="Real.gr"/>
    <meta property="article:published_time" content="2019-11-24T19:22:00+00:00"/>
    <meta property="og:title" content="Ο Μάικλ Μπλούμπεργκ μπήκε και επίσημα στην κούρσα για τον... Λευκό Οίκο - Τι έγραψε για τον Τραμπ"/>
    <meta property="og:description" content="Δεν είναι και μεγάλος θαυμαστής του θείου του, πρίγκιπα Άντριου, ο Δούκας του Κέμπριτζ, όπως ακούγεται, ενώ βοούν οι φήμες ότι έπιασε κορόιδο τη βασίλισσα καθώς δεν την προειδοποίησε ότι επρόκειτο να σχολιάσει αναλυτικά το σκάνδαλο Επστάιν στο οποίο εμπλέκεται στην καταστροφική συνέντευξη στο BBC."/>
  </head>
  <body>
    <article>
      <h1>
        <a href="https://www.real.gr/kosmos/arthro/o_maikl_mploumpergk_mpike_kai_episima_stin_koursa_gia_ton_leuko_oiko_ti_egrapse_gia_ton_tramp-589305/">Ο Μάικλ Μπλούμπεργκ μπήκε και επίσημα στην κούρσα για τον... Λευκό Οίκο - Τι έγραψε για τον Τραμπ</a>
      </h1>
      <address><time datetime="2019-11-24T19:22:00+00:00">24 Nov 2019, 19:22</time> by <a rel="author">Daily Mail</a></address>
      <p>
        <b>Δεν είναι και μεγάλος θαυμαστής του θείου του, πρίγκιπα Άντριου, ο Δούκας του Κέμπριτζ, όπως ακούγεται, ενώ βοούν οι φήμες ότι έπιασε κορόιδο τη βασίλισσα καθώς δεν την προειδοποίησε ότι επρόκειτο να σχολιάσει αναλυτικά το σκάνδαλο Επστάιν στο οποίο εμπλέκεται στην καταστροφική συνέντευξη στο BBC.</b>
      </p>
      <p>O Άντριου και η βασίλισσα είχαν μία συζήτηση γιου-μητέρας, όπου την ενημέρωσε ότι σκόπευε να μιλήσει για τη σχέση του με τον νεκρό καταδικασθέντα παιδεραστή Τζέφρι Επστάιν, αλλά δεν της ανέφερε όλες τις λεπτομέρειες για τα όσα επρόκειτο να αποκαλύψει, σύμφωνα με βασιλική πηγή.</p>
      <p>Ο πρίγκιπας Ουίλιαμ εξοργίστηκε με τη συμπεριφορά του θείου του και αποφάσισε ότι η απόλυσή του από τα βασιλικά καθήκοντα ήταν το πιο σωστό, όπως ανέφερε πηγή στους Sunday Times.</p>
      <p>Άλλη πληγή είπε ότι ο Δούκας του Κέμπριτζ μίλησε με τη βασίλισσα και τον πατέρα του πρίγκιπα Κάρολο σχετικά με το μέλλον του Άντριου, προσθέτοντας "ο Ουίλιαμ εμπλέκεται όλο και περισσότερο στις αποφάσεις που αφορούν τον θεσμό της μοναρχίας και δεν είναι και μεγάλος θαυμαστής του θείου του Άντριου.</p>
      <p>Σήμερα αποκαλύφθηκε ότι εκείνες που έπεισαν τον Άντριου να μιλήσει στο BBC ήταν η Δούκισσα του Γιορκ, πρώην σύζυγός του Σάρα Φέργκιουσον και η κόρη του πριγκίπισσα Βεατρίκη. Σύμφωνα με τις φήμες η Φέργκιουσον ήθελε να σταματήσουν οι εικασίες σχετικά με την εμπλοκή του πρώην συζύγου της στο σκάνδαλο με τον παιδεραστή και προαγωγό γυναικών Επστάιν ενόψει του γάμου της κόρης τους Βεατρίκης. Επίσης, η Φέργκι πίστευε ότι αν ο Άντριου μιλούσε ο ίδιος για το σκάνδαλο, θα έπειθε το κοινό για την αλήθεια του.</p>
    </article>
  </body>
</html>