<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204841-pompeo-razom-z-dzhuliani-dopomagav-diskredituvati-posla-ssha-mari-jovanovich"/>
    <meta property="og:site_name" content="Mind UA"/>
    <meta property="article:published_time" content="2019-11-24T19:40:00+00:00"/>
    <meta property="og:title" content="Помпео разом з Джуліані допомагав дискредитувати посла США Марі Йованович"/>
    <meta property="og:description" content="Держдеп розсекретив документи стосовно відносин США і України"/>
  </head>
  <body>
    <article>
      <h1>Помпео разом з Джуліані допомагав дискредитувати посла США Марі Йованович</h1>
      <h2>Держдеп розсекретив документи стосовно відносин США і України</h2>
      <address>
        <time datetime="2019-11-24T19:40:00+00:00">24 Nov 2019, 19:40</time>
      </address>
      <p>Державний департамент США на вимогу комітету Конгресу оприлюднив нові документи стосовно політичних відносин США й України. Серед них виявилися докази причетності адміністрації <b>Дональда Трампа</b> до кампанії проти посла США в Україні <b>Марі Йованович</b>.</p>
      <p>В електронному листуванні виявилися повідомлення від держсекретаря США <b>Майка Помпео</b>, адресовані адвокату Трампа<b> Рудольфу Джуліані</b>. Відповідно до опублікованої інформації, адвокат звертався до держсекретаря за допомогою в проведенні дискредитуючої кампанії проти посла США Марі Йованович, яка докладала значних зусиль для боротьби з корупцією, пише <a href="https://www.nytimes.com/2019/11/23/us/politics/pompeo-trump-ukraine-impeachment.html">The New York Nimes</a>.</p>
      <p>У документах Держдепартаменту США зазначено, що держсекретар Помпео зустрічався з Джуліані перед відкликанням Марі Йованович з поста посла США в Україні.</p>
      <p>Документи також свідчать, що Держдепартамент надав членам Конгресу неправдиву відповідь стосовно від'їзду Марі Йованович після того, як конгресмени подали запит стосовно тиску на неї.</p>
      <p>В рамках зусиль з дискредитації посла Джуліані і його партнери закликали прихильні Трампу новинні агентства публікувати необґрунтовані заяви про нібито нелояльність Йованович до Трампа.</p>
      <p>Документи підтверджують, що Помпео двічі говорив з Джуліані по телефону 27 і 29 березня.</p>
      <p>Також в одному з електронних листів, датованому 28 березня 2019 року, наведено список телефонних дзвінків, які мав зробити Помпео – серед них також були номери адвоката Джуліані і члена палати представників <b>Девін Нуньєс</b>.</p>
      <p>Крім того, опубліковано лист від 5 квітня в Держдепартамент від шести колишніх послів США в Україні, включаючи тимчасового повіреного <b>Вільяма Тейлора</b>, в якому вони висловлюють стурбованість у зв'язку з «нападками» на Марі Йованович.</p>
      <p>Раніше <a href="https://mind.ua/news/20204710-time-diznavsya-pro-plani-majka-pompeo-piti-z-posadi-derzhsekretarya">повідомлялося</a>, що Майк Помпео планує  піти з посади держсекретаря.</p>
      <related>
        <h4>Також читайте</h4>
        <a href="https://mind.ua/news/20204840-kobolev-gotovij-dati-pokazannya-v-sudi-ssha-u-spravi-dzhuliani-time"/>
        <a href="https://mind.ua/news/20204834-derzhdep-vidnosini-vashingtona-i-moskvi-zalezhat-vid-dotrimannya-minskih-ugod"/>
        <a href="https://mind.ua/news/20204792-ssha-pogrozhuyut-sankciyami-egiptu-cherez-pridbannya-rosijskih-vinishchuvachiv-su-35"/>
      </related>
    </article>
  </body>
</html>