<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/veste-proasta-titular-genk-oportunitate-ianis-hagi-mijlocasul-putea-prinde-11-1_5ddad9bd5163ec42715fb4d6/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T19:38:29+00:00"/>
    <meta property="og:title" content="Veste proastă pentru un titular Genk, oportunitate pentru Ianis Hagi: mijlocaşul ar putea „prinde” primul 11"/>
    <meta property="og:description" content="Unul dintre titularii lui Genk, Bryan Heynen, a suferit o accidentare gravă, în partida cu Mouscron (2-2), de sâmbătă, din campionatul Belgiei."/>
  </head>
  <body>
    <article>
      <h1>Veste proastă pentru un titular Genk, oportunitate pentru Ianis Hagi: mijlocaşul ar putea „prinde” primul 11</h1>
      <address><time datetime="2019-11-24T19:38:29+00:00">24 Nov 2019, 19:38</time> by <a rel="author">Diana Seceleanu</a></address>
      <h4>Unul dintre titularii lui Genk, Bryan Heynen, a suferit o accidentare gravă, în partida cu Mouscron (2-2), de sâmbătă, din campionatul Belgiei.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/ianis-hagi-lipit-banca-pus-zid-Inca-meci-zero-minute-articol-acid-presa-belgiana-1_5dd9a6ff5163ec42715661ce/index.html"/>
        <a href="https://adevarul.ro/news/sport/video-hagi-si-a-lansat-cartea-mi-am-pus-mintea-contributie-hagi--harnic-ambitios-generos-iute-1_5dd983075163ec4271557b7d/index.html"/>
      </related>
      <p>Mijlocaşul central şi-a rupt ligamentele încrucişate şi are toate şansele să rateze restul sezonului. Cum pauza lui va dura, probabil, între şase şi opt luni, cei de la „Het Laatste Nieuws”, citaţi de DigiSport, susţin că Ianis Hagi ar avea şanse mari să evolueze mai des în campionatul Belgiei. Desigur, acest lucru ar fi posibil dacă Genk nu ar achiziţiona un alt jucător pentru postul rămas descoperit, în perioada de pauză competiţională, din iarnă.</p>
      <p>La cei doar 22 de ani ai săi, Bryan Heynen a evoluat în toate cele patru meciuri de Champions League ale belgienilor şi a adunat nu mai puţin de 19 partide, în toate competiţiile acestui sezon. În materie de goluri, acesta a înscris de două ori şi a oferit şi pase de gol. <br/>Genk se află în a doua jumătate a clasamentului din primul eşalon al Belgiei, având un bilanţ de şase victorii, tot atâtea înfrângeri şi trei remize.</p>
      <p>
        <b>Cifrele lui Ianis Hagi</b>
      </p>
      <ul>
        <li><b>21</b> de ani;</li>
        <li><b>11</b> apariţii în tricoul lui Genk;</li>
        <li><b>5 </b>meciuri ca titular;</li>
        <li><b>3</b> goluri.</li>
      </ul>
      <hr/>
    </article>
  </body>
</html>