<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/i-migliori-regali-di-natale-tecnologici-ed-economici-per-lei-626357"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T19:00:42+00:00"/>
    <meta property="og:title" content="I migliori regali di Natale tecnologici ed economici per LEI"/>
    <meta property="og:description" content="Eccoci con il secondo appuntamento domenicale dedicato ai migliori regali di Natale tecnologici! Nel corso della prima puntata di questa rubrica firmata TecnoAndroid, inaugurata la scorsa Domenica, abbiamo dato un’occhiata ad alcuni gadget tech low-budget, e che di fatto non superavano i 15 euro. In questo nuovo episodio, invece, vi consiglieremo dei prodotti non troppo costosi adatti ad un pubblico femminile. Se sei alla ricerca di idee sul futuro regalo di Natale per la tua ragazza, la tua migliore amica, tua sorella o tua madre, resta con noi… perché sei nel posto giusto!"/>
  </head>
  <body>
    <article>
      <h1>I migliori regali di Natale tecnologici ed economici per LEI</h1>
      <address><time datetime="2019-11-24T19:00:42+00:00">24 Nov 2019, 19:00</time> by <a rel="author">Raffaella Papa</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Untitled-design-2019-11-18T165138.942.png"/>
      </figure>
      <p>Eccoci con il secondo appuntamento domenicale dedicato ai migliori regali di Natale tecnologici! Nel corso della prima puntata di questa rubrica firmata TecnoAndroid, inaugurata la scorsa Domenica, abbiamo dato un’occhiata ad alcuni gadget tech low-budget, e che di fatto non superavano i 15 euro. In questo nuovo episodio, invece, vi consiglieremo dei prodotti non troppo costosi adatti ad un pubblico femminile. Se sei alla ricerca di idee sul futuro regalo di Natale per la tua ragazza, la tua migliore amica, tua sorella o tua madre, resta con noi… perché sei nel posto giusto!</p>
      <h3>I migliori regali di Natale per Lei</h3>
      <p>Cominciamo con un piccolo ma utile gadget, che renderà felici soprattutto le amanti dei selfie: un anello luminoso da agganciare allo smartphone, così da avere una migliore illuminazione di giorno e di notte, e ridurre così la presenza di rumore nelle foto. Il <a href="https://amzn.to/2OnT92B"><b>selfie ring</b></a> è universale e può essere agganciato ad un qualsiasi smartphone o tablet, per cui non avrai problemi a scegliere quello più adatto al dispositivo della persona alla quale desideri regalarlo.</p>
      <p>Hai a disposizione un po’ di budget? Che ne dici di un Echo Dot? Sì, l’altoparlante intelligente di casa Amazon, un dispositivo dalle dimensioni davvero compatte e che può, pertanto, essere collocato molto facilmente in un qualsiasi angolo della stanza. <a href="https://www.amazon.it/amazon-echo-dot-3-generazione-altoparlante-intelligente-con-integrazione-alexa-tessuto-antracite/dp/B07WLTKTXY/ref=b2b_gw_d_cartx_15?_encoding=UTF8&amp;pd_rd_i=B07PHPXHQS&amp;pd_rd_r=d7094b84-9227-492b-9326-3f7ee92c4231&amp;pd_rd_w=Q1q38&amp;pd_rd_wg=s7fz5&amp;pf_rd_p=202158a3-391e-4b22-8db5-389d89ecc457&amp;pf_rd_r=6HXM1V3ZT65E7QP9AHTF&amp;refRID=03G0R9SCBSPFA5PDVHDD&amp;th=1"><b>Echo Dot</b></a> può essere controllato attraverso comandi vocali per ricevere informazioni sul meteo, sulle notizie o gli appuntamenti del giorno, o ancora per ascoltare la musica e fare tanto altro, come controllare eventuali oggetti della Smart Home.</p>
      <p>Un regalo che potrebbe far felice chiunque sono le <a href="https://amzn.to/2XrQusF"><b>Xiaomi Mi Airdots</b></a>, gli auricolari wireless realizzati dal colosso cinese e compatibili con un qualsiasi dispositivo Android. Gli auricolari funzionano tramite tecnologia Bluetooth, per cui sarà possibile ascoltare musica in piena comodità, pur avendo lo smartphone in borsa o comunque a qualche metro di distanza dal proprio corpo. Sono ideali anche per chi fa sport.</p>
      <p><a href="https://amzn.to/2QxmcU6"><b>Xiaomi Mi Band 4</b></a> e <a href="https://amzn.to/37gQEIc"><b>Honor Band 5</b></a> sono, invece, due fitness band economiche e funzionali, perfette per chi vuole un monitoraggio costante delle proprie prestazioni mentre si allena. Entrambi i dispositivi mostrano un funzionamento ed un prezzo pressoché simile, per cui la scelta è dettata semplicemente dai gusti estetici!</p>
      <p>Infine, regalo classico ma che non delude mai, una cover personalizzata. In Rete esistono diversi servizi che permettono di realizzare delle cover personalizzate, aggiungendo foto, scritte ed effetti per creare una custodia protettiva davvero originale. Noi suggeriamo <a href="https://coverpersonalizzate.it/"><b>Coverpersonalizzate.it</b></a>, che offre qualità al giusto prezzo.</p>
    </article>
  </body>
</html>