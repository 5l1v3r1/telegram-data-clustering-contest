<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/sport/futball/2019/11/24/ferencvaros-zte_nb_i._3-0/"/>
    <meta property="og:site_name" content="Index.hu"/>
    <meta property="article:published_time" content="2019-11-24T19:23:00+00:00"/>
    <meta property="og:title" content="Ötgólos meccsen ugrott újra az NB I. élére a Fradi"/>
    <meta property="og:description" content="A ZTE-t verte a címvédő 3-2-re."/>
  </head>
  <body>
    <article>
      <h1>Ötgólos meccsen ugrott újra az NB I. élére a Fradi</h1>
      <address><time datetime="2019-11-24T19:23:00+00:00">24 Nov 2019, 19:23</time> by <a rel="author" href="https://index.hu/szerzo/feher_janos" target="_blank">fj</a></address>
      <p>A Ferencváros 3-2-re legyőzte a ZTE-t az NB I. 13. fordulójában, és visszavette a vezetést is a Mezőkövesdtől úgy, hogy egy meccsel kevesebbet játszott a többi klubnál. </p>
      <p>A Fradi már az első helyzetéből betalált, az ötödik percben Boli indult meg középen, megtalálta a rést a védők között, majd a kilépő kapus mellett keresztbe lőtt.</p>
      <p>A 10. percben megint ő tört be a 16-osra, de Devecseri felvágta, így büntetőhöz jutott a Fradi. Isael állt oda a lövéshez, de kihagyta. </p>
      <p>Nem sokkal később Tokmac javított, egy remek átadással lépett ki a védők mögül, és gurította kapuba a labdát. A ZTE elég gyorsan válaszolt, a 18. percben Radó hintáztatta meg védőjét és lőtt kapuba.</p>
      <p>A Fradi még a félidő legvégén belőtte harmadik gólját. A jobb szélen Lovrencsics emelte Isael elé, aki befűzte magát a kapuig, majd a kapust becsapva a rövid sarokba passzolt.</p>
      <figure>
        <img src="https://kep.cdn.indexvas.hu/1/0/3049/30492/304921/30492189_a60e28fb816b592f2dccf8ffbaae0c09_wm.jpg"/>
        <figcaption>A három ferencvárosi gólszerző, Isael Barbosa, Tokmac Nguen és Franck Boli (b-j) a Ferencvárosi TC - ZTE FC mérkőzésen a Groupama Arénában 2019. november 24-én<cite>Fotó: Kovács Tamás / MTI</cite></figcaption>
      </figure>
      <p>A meccset még nyílttá tudta tenni a ZTE, a 60. percben Bobál talált közelről kapuba. Dibusz kapus Stieber távoli lövését még kiütötte, de a kipattanóra érkező Bobálnál már tehetetlen volt. A meccs utolsó harmadában a ZTE-nek volt több helyzete, de vagy Dibusz védett, vagy a kapufa mentette meg a Fradit, ami már 43 meccse nem kapott ki pályaválasztóként az NB I.-ben.</p>
      <p>
        <a href="https://sja.sportradar.com/w/Index/18571214/0131">stat</a>
      </p>
      <p>
        <a href="https://sja.sportradar.com/w/Index/18571214-50-67019/0831">tabella</a>
      </p>
      <related>
        <h4>Kapcsolódók (3)</h4>
        <a href="https://index.hu/sport/futball/2019/11/13/ivan_petrjak_ferencvaros_bajnoki_cim/"/>
        <a href="https://index.hu/sport/futball/2019/11/10/dvsc_ftc_12._fordulo/"/>
        <a href="https://index.hu/sport/futball/2019/11/07/ferencvaros_cszka_moszkva_europa_liga_csoportmeccs_budapest/"/>
      </related>
    </article>
  </body>
</html>