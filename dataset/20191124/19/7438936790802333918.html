<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Plzen-Radovanek-zasadil-druhou-sakuru-na-dalsich-100-let-republiky-604511"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T19:27:00+00:00"/>
    <meta property="og:title" content="Plzeň: Radovánek zasadil druhou sakuru na dalších 100 let republiky"/>
    <meta property="og:description" content="Ve středu 20. listopadu byla slavnostně zasazena před budovou Střediska volného času Radovánek v Pallově ulici růžovo-bílá japonská sakura."/>
  </head>
  <body>
    <article>
      <h1>Plzeň: Radovánek zasadil druhou sakuru na dalších 100 let republiky</h1>
      <address>
        <time datetime="2019-11-24T19:27:00+00:00">24 Nov 2019, 19:27</time>
      </address>
      <p>
        <b>Ve středu 20. listopadu byla slavnostně zasazena před budovou Střediska volného času Radovánek v Pallově ulici růžovo-bílá japonská sakura.</b>
      </p>
      <p>Radovánek ji vysadil k prvnímu výročí dalších sta let České republiky a zároveň připomíná výročí 30 let od sametové revoluce. Slavnostně sakuru zasadili ředitelka Radovánku Eva Tischlerová a zástupkyně Lions Clubu Plzeň s primátorem města Plzně Martinem Baxou a náměstkyní hejtmana Plzeňského kraje Marcelou Krejsovou.</p>
      <p>V loňském roce na daném místě byla zasazena první japonská sakura připomínající sto let od vzniku samostatného státu Československa. Součástí prostoru před vstupem do Radovánku je také od loňska lavička pro odpočinek.</p>
      <p>Primátor Martin Baxa při symbolickém přihrnutí zeminy popřál, aby se japonské sakuře před budovou Radovánku dařilo a až Česká republika bude za sto let slavit dvě stě let existence, aby ze sakury byl krásný vzrostlý strom.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Plzen-Na-Skvrnanech-by-mohly-pribyt-zelen-hriste-ci-nova-kavarna-604421"/>
        <a href="https://www.parlamentnilisty.cz/politika/obce-volicum/Plzenane-se-pristi-rok-dockaji-modernich-tramvaji-od-Skody-Transportation-604353"/>
        <a href="https://www.parlamentnilisty.cz/politika/obce-volicum/Plzen-Slovanska-ulice-bude-kompletne-otevrena-1-prosince-604187"/>
        <a href="https://www.parlamentnilisty.cz/politika/obce-volicum/Plzen-Ve-foyer-krajskeho-uradu-byla-odhalena-busta-Milady-Horakove-603924"/>
      </related>
    </article>
  </body>
</html>