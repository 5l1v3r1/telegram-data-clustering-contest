<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/bojka-w-tramwaju-motorniczy-i-pasazer-trafili-do-szpitala/"/>
    <meta property="og:site_name" content="Polsat News"/>
    <meta property="article:published_time" content="2019-11-24T19:12:00+00:00"/>
    <meta property="og:title" content="Bójka w tramwaju - motorniczy i pasażer trafili do szpitala"/>
    <meta property="og:description" content="W wyniku bójki, do jakiej doszło w tramwaju w Krakowie, do szpitala z obrażeniami trafił zarówno motorniczy, jak i pasażer. Policja pouczyła obu mężczyzn i po obejrzeniu monitoringu ustali dokładne okoliczności zajścia."/>
  </head>
  <body>
    <article>
      <h1>Bójka w tramwaju - motorniczy i pasażer trafili do szpitala</h1>
      <address>
        <time datetime="2019-11-24T19:12:00+00:00">24 Nov 2019, 19:12</time>
      </address>
      <p>
        <b>W wyniku bójki, do jakiej doszło w tramwaju w Krakowie, do szpitala z obrażeniami trafił zarówno motorniczy, jak i pasażer. Policja pouczyła obu mężczyzn i po obejrzeniu monitoringu ustali dokładne okoliczności zajścia.</b>
      </p>
      <related>
        <a href="https://www.polsatnews.pl/wiadomosc/2019-11-04/dwoch-motorniczych-tramwajow-uratowalo-bezdomnego-od-spalenia-sie/"/>
      </related>
      <p>Informacje te potwierdził w niedzielę Mateusz Drwal z zespołu prasowego małopolskiej policji.</p>
      <p>
        <a href="https://www.polsatnews.pl/wiadomosc/2019-11-15/ogladal-porno-gdy-prowadzil-tramwaj-pasazerka-zrobila-mu-zdjecia-wideo/">
          <b>ZOBACZ: Oglądał porno, gdy prowadził tramwaj. Pasażerka zrobiła mu zdjęcia [WIDEO]</b>
        </a>
      </p>
      <p>Do bójki doszło w tramwaju na pętli na Wzgórzach Krzesławickich. Jak wyjaśnił pracownik policji, jest podejrzenie, że pasażer był pod wpływem alkoholu i przysnąwszy podczas trasy nie wyszedł z tramwaju na ostatnim przystanku. W takiej sytuacji motorniczy mógł próbować dobudzić pasażera, ten z kolei przestraszył się i zareagował agresją - wywiązała się bójka. Obaj mężczyźni trafili do szpitala.</p>
      <p>Motorniczy i pasażer przedstawili już policji swoje wersje zdarzenia. Jeżeli nie zgłoszą sprawy oficjalnie w komisariacie, to śledczy nie będą wszczynać postępowania.</p>
      <p>
        <a href="https://www.polsatnews.pl/wideo/hanbi-pani-mandat-poselski-i-majestat-polskiego-sejmu-bosak-do-scheuring-wielgus_6759488/">WIDEO - "Hańbi pani mandat poselski i majestat polskiego Sejmu". Bosak do Scheuring-Wielgus</a>
      </p>
      <figure>
        <img src="https://r.dcs.redcdn.pl/http/o2/redefine/cp/v4/v47519aurg6k8c637989vjysomojb3ph.jpg"/>
      </figure>
    </article>
  </body>
</html>