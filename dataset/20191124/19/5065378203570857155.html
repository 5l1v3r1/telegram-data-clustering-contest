<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1031875/teli-kykloforias-2020-mexri-pote-mporeite-na-katathesete-pinakides"/>
    <meta property="og:site_name" content="Newsbomb"/>
    <meta property="article:published_time" content="2019-11-24T19:17:06+00:00"/>
    <meta property="og:title" content="Τέλη κυκλοφορίας 2020 - Μέχρι πότε μπορείτε να καταθέσετε πινακίδες"/>
    <meta property="og:description" content="Τα τέλη κυκλοφορίας 2020 είναι διαθέσιμα στο TAXISnet και οι ιδιοκτήτες έχουν περιθώριο έως το τέλος Δεκεμβρίου να τα πληρώσουν."/>
  </head>
  <body>
    <article>
      <h1>Τέλη κυκλοφορίας 2020 - Μέχρι πότε μπορείτε να καταθέσετε πινακίδες</h1>
      <h2>Τα τέλη κυκλοφορίας 2020 είναι διαθέσιμα στο TAXISnet και οι ιδιοκτήτες έχουν περιθώριο έως το τέλος Δεκεμβρίου να τα πληρώσουν.</h2>
      <address><time datetime="2019-11-24T19:17:06+00:00">24 Nov 2019, 19:17</time> by <a rel="author">Newsroom</a></address>
      <p>
        <b>
          <i>Τα τέλη κυκλοφορίας 2020 αναρτήθηκαν από το απόγευμα της Πέμπτης, 7 Νοεμβρίου στο <a href="https://www.newsbomb.gr/tags/tag/16545/taxisnet">TAXISnet</a>. Είναι τα ίδια όπως και πέρυσι και η εκτύπωση γίνεται μέσω της εφαρμογής του TAXISnet. Στην εφαρμογή θα δείτε πόσο θα πληρώσετε και θα εκτυπώσετε το σχετικό έντυπο.</i>
        </b>
      </p>
      <p>
        <b>
          <i>Η πρώτη κίνηση που θα πρέπει να κάνουν οι ιδιοκτήτες οχημάτων είναι να εκτυπώσουν το ειδοποιητήριο στο οποίο αναγράφεται ο κωδικός για την πληρωμή των τελών θα πρέπει να εισέλθουν στην ειδική ηλεκτρονική εφαρμογή της <a href="https://www.newsbomb.gr/tags/tag/125396/aade">ΑΑΔΕ</a> για τα οχήματα στην ιστοσελίδα <a href="https://www.aade.gr/">www.aade.gr</a>.</i>
        </b>
      </p>
      <h3>Πόσο θα πληρώσετε</h3>
      <p>
        <b>Ανάλογα με τα κυβικά και το έτος πρώτης <a href="https://www.newsbomb.gr/tags/tag/35385/telh-kykloforias">κυκλοφορίας</a> τα τέλη κυμαίνονται:</b>
      </p>
      <ul>
        <li>Από 22 – 1.230 ευρώ για οχήματα που κυκλοφόρησαν έως το 2000.</li>
        <li>Από 22- 1.260 ευρώ για οχήματα που κυκλοφόρησαν από 2001 έως 2005.</li>
        <li>Από 22 έως 1.380 ευρώ για οχήματα που κυκλοφόρησαν από 2006 έως 2010.</li>
      </ul>
      <p>Για τα αυτοκίνητα που κυκλοφόρησαν <b>από την 1η Νοεμβρίου 2010 και μετά τα τέλη κυκλοφορίας υπολογίζονται με βάση τις εκπομπές ρύπων.</b></p>
      <p>Οι ιδιοκτήτες αυτοκινήτων που<b> επιθυμούν να καταθέσουν τις <a href="https://www.newsbomb.gr/tags/tag/25582/pinakides">πινακίδες</a> κυκλοφορίας τους δεν θα χρειαστεί να πληρώσουν τα τέλη κυκλοφορίας 2020.</b></p>
      <p>Έως τις 31 Δεκεμβρίου θα πρέπει να έχουν γίνει οι απαραίτητες διαδικασίες για όλους όσοι αποφασίσουν<b> να θέσουν το όχημά τους σε καθεστώς «ακινησίας».</b></p>
      <p>Σ<b>την περίπτωση που δεν πληρωθούν μέχρι το τέλος του χρόνου τα τέλη κυκλοφορίας</b>, είτε κινείται είτε όχι το όχημα ο ιδιοκτήτης επιβαρύνεται εκτός από τα ετήσια τέλη κυκλοφορίας με πρόστιμο ισόποσο των τελών αν το όχημα είναι δίκυκλο ή επιβατικό ΙΧ ή με 30 ευρώ αν<b> τα τέλη κυκλοφορίας είναι λιγότερα από 30 ευρώ.</b></p>
      <p><b>Η κατάθεση γίνεται στην Eφορία</b> προκειμένου οι οδηγοί να αποφύγουν τη πληρωμή των τελών για το 2020,<b> τον φόρο πολυτελούς διαβίωσης που πληρώνουν οι κάτοχοι ΙΧ κυβισμού 1.929 κυβικών εκατοστών και άνω, αλλά και τα τεκμήρια διαβίωσης.</b></p>
      <p>Κατάθεση των πινακίδων σημαίνει ότι το ΙΧ αδρανοποιείται και οι πινακίδες και η άδεια κυκλοφορίας παραμένουν στη ΔΟΥ για διάστημα ενός χρόνου.</p>
      <p><b>Αναλυτικά, όσοι αποφασίσουν να δηλώσουν «ακινησίας» και καταθέσουν τις πινακίδες</b> των οχημάτων τους στις ΔΟΥ μέχρι τις 31-12-2019 θα αποφύγουν:Τα δικαιολογητικά<b> που απαιτούνται για την κατάθεση πινακίδων.</b></p>
      <p>
        <b>Οι φορολογούμενοι που θέλουν να αποσύρουν από την κυκλοφορία το αυτοκίνητό τους θα πρέπει να έχουν μαζί τους τα κάτωθι δικαιολογητικά:</b>
      </p>
      <ul>
        <li>Άδεια κυκλοφορίας αυτοκινήτου</li>
        <li>Πινακίδες</li>
        <li>Φωτοτυπία της δήλωσης εισοδήματος, όπου να αποδεικνύεται ποιος είναι ο κάτοχος του ΙΧ</li>
        <li>Απόδειξη πληρωμής των τελών κυκλοφορίας του τρέχοντος έτους</li>
        <li>Υπεύθυνη δήλωση ότι το αυτοκίνητο θα σταθμεύσει σε κλειστό ιδιόκτητο χώρο</li>
        <li>Αστυνομική ταυτότητα ή σχετική εξουσιοδότηση αν δεν είναι ο ίδιος ο ιδιοκτήτης</li>
        <li>Υπεύθυνη δήλωση, με την οποία θα βεβαιώνεται ότι το όχημα δεν θα σταθμεύσει σε δημόσιο δρόμο.</li>
      </ul>
      <p>
        <b>
          <i>Δείτε όλες τις τελευταίες </i>
        </b>
        <a href="https://www.newsbomb.gr/oles-oi-eidhseis">
          <b>
            <i>Ειδήσεις</i>
          </b>
        </a>
        <b>
          <i> από την Ελλάδα και τον Κόσμο, τη στιγμή που συμβαίνουν, στο Newsbomb.gr</i>
        </b>
      </p>
      <related>
        <a href="https://www.newsbomb.gr/ellada/ergasia/story/1031749/eiste-anergoi-ayta-ta-programmata-toy-oaed-sas-dinoyn-ergasia"/>
        <a href="https://www.newsbomb.gr/ellada/ergasia/story/1031742/proslipseis-220-atomon-stin-ypiresia-asyloy-deite-eidikotites"/>
        <a href="https://www.newsbomb.gr/ellada/ergasia/story/1031740/epoxiko-epidoma-oaed-poioi-prepei-na-kanoyn-aitisi-mexri-2-dekemvrioy"/>
      </related>
    </article>
  </body>
</html>