<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/murat-yetkin-yazdi-kilicdaroglu-nun-sucu,849490"/>
    <meta property="og:site_name" content="T24"/>
    <meta property="article:published_time" content="2019-11-24T19:02:00+00:00"/>
    <meta property="og:title" content="Murat Yetkin yazdı: Kılıçdaroğlu'nun suçu"/>
    <meta property="og:description" content="&quot;tam da Kılıçdaroğlu CHP tabanında yıllardan sonra ilk kez tadılan galibiyet hisleriyle Kurultay sürecindeyken sadece dışarıdan değil, içeriden de hedefe konulmuş görünüyor&quot;"/>
  </head>
  <body>
    <article>
      <h1>Murat Yetkin yazdı: Kılıçdaroğlu'nun suçu</h1>
      <h2>"tam da Kılıçdaroğlu CHP tabanında yıllardan sonra ilk kez tadılan galibiyet hisleriyle Kurultay sürecindeyken sadece dışarıdan değil, içeriden de hedefe konulmuş görünüyor"</h2>
      <address>
        <time datetime="2019-11-24T19:02:00+00:00">24 Nov 2019, 19:02</time>
      </address>
      <p>Gazeteci yazar <b>Murat Yetkin </b>son günler tartışma konusu olan bir CHP'linin Beştepe'de Cumhurbaşkanı Recep Tayyip Erdoğan ile görüştüğü iddialarına ilişkin "Kılıçdaroğlu'nun suçu" başlıklı bir yazı kaleme aldı.<br/>Kendi sitesinde yayınladığı makalesinde süreci özetleyen Yetkin, CHP Genel Başkanı Kemal Kılıçdaroğlu'nun Fox TV'deki konuşmasında kullandığı “Ben şaşırmadım efendim, okuduğumda ‘Doğrudur’ dedim" ifadelerini hatırlatarak şunları yazdı:<br/>"Bu sözler anında Kılıçdaroğlu’nun Rahmi Turan’ı doğruladığı ve giden ismi vermek istemediği şeklinde yorumlandı, Erdoğan’ın devletin kilit noktasındaki hangi isimleri devreye soktuğunu söylemek istemediği şeklinde yorumlanmadı. Kılıçdaroğlu, 17 Kasım’da “CHP’yi yönetmek, devleti yönetmekten kolay” demişti ve aslında “Doğrudur” demesi, kendi partisi içinde bunu yapabilecek kişilerin bulunabileceğine duyduğu güvensizliği yansıtıyordu.<br/>"Burada bir durak verelim: demokrasilerde muhalif bir siyasetçinin cumhurbaşkanını ziyaret etmesinde bir sorun yoktur; sorun Erdoğan’ın aynı zamanda iktidar partisinin genel başkanı olması nedeniyledir."<br/><b>TIKLAYIN</b> - <a href="https://t24.com.tr/haber/chp-li-muharrem-ince-bestepe-de-erdogan-la-gorustugu-iddialarini-cevapliyor,849478">CHP'li Muharrem İnce: CHP'de olanlar değil, CHP'de bulunanlar bana kumpas kurdu<br/></a><b>TIKLAYIN</b> - <a href="https://t24.com.tr/haber/talat-atilla-dan-yeni-aciklama-o-haberi-ben-yapmaliydim,849475">Talat Atilla'dan yeni açıklama: O haberi ben yapmalıydım<br/></a><b>TIKLAYIN</b> - <a href="https://t24.com.tr/haber/sozcu-yazari-rahmi-turan-belge-istememek-gibi-bir-hatada-bulundugum-icin-kendimi-affetmiyorum,849409">Sözcü yazarı Rahmi Turan: Belge istememek gibi bir hatada bulunduğum için kendimi affetmiyorum<br/></a>Kamuoyundaki tartışma sürerken iddianın ilk sahibi Rahmi Turan'ın söz konusu CHP'linin Muharrem İnce olduğunu açıkladığını, kaynak olarak da Talat Atilla'yı gösterdiğini hatırlatan Yetkin, yazısında şu soruları sordu:<br/>"Bir gazeteciye böyle bir duyum geldiğinde, adı geçen ve sorulan her soruya cevap veren Muharrem İnce’ye sormuş mu?<br/>"Kendisine gazeteci diyen bir kişi böyle bir haberi neden doğrulatıp kendisi yayınlamak yerine Sözcü gazetesindeki abilerine servis edip onlara yazdırmaya çalışır?"<br/>Tüm sürece ilişkin "Basın üzerinden siyasi yönlendirme operasyonuna benziyor diyenler el kaldırsın" yorumu yapan Yetkin, son dönemde Kılıçdaroğlu'nun siyasetinin  "Erdoğan ve AK Parti’nin, MHP desteği ile de olsa, tamamen demokratik yollarla alt edilebileceği umudunu yeşerttiği" noktasına getirildiğini belirterek "Şimdi tam da Kılıçdaroğlu CHP tabanında yıllardan sonra ilk kez tadılan galibiyet hisleriyle Kurultay sürecindeyken sadece dışarıdan değil, içeriden de hedefe konulmuş görünüyor" tespitini yaptı.<br/><a href="https://yetkinreport.com/2019/11/24/kilicdaroglunun-sucu/">Murat Yetkin'in "Kılıçdaroğlu'nun Suçu" başlıklı yazısını okumak için tıklayın.</a></p>
    </article>
  </body>
</html>