<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-30/sport/eiacu-lazio-caicedo-all-rsquo-ultimo-respiro-regala-banda-inzaghi-219941.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T19:24:31+00:00"/>
    <meta property="og:title" content="Eiacu-lazio! caicedo all’ultimo respiro:5"/>
    <meta property="og:description" content="EIACU-LAZIO! CAICEDO ALL’ULTIMO RESPIRO REGALA ALLA BANDA INZAGHI LA QUINTA VITTORIA CONSECUTIVA E IL TERZO POSTO IN CLASSIFICA – LA ROMA TORNA A VINCERE CON SUPER SMALLING - MOURINHO VUOLE ZANIOLO AL TOTTENHAM – PALLOTTA PER VENDERE CHIEDE 750 MILIONI E FARA’ LA PRIMA TRANCHE (DA CIRCA 40 MILIONI) DI RICAPITALIZZAZIONE – L’IDEA DI COGESTIONE CON FRIEDKIN"/>
  </head>
  <body>
    <article>
      <h1>Eiacu-lazio! caicedo all’ultimo respiro:5</h1>
      <address>
        <time datetime="2019-11-24T19:24:31+00:00">24 Nov 2019, 19:24</time>
      </address>
      <p>
        <b>EIACU-LAZIO! CAICEDO ALL’ULTIMO RESPIRO REGALA ALLA BANDA INZAGHI LA QUINTA VITTORIA CONSECUTIVA E IL TERZO POSTO IN CLASSIFICA – LA ROMA TORNA A VINCERE CON SUPER SMALLING - MOURINHO VUOLE ZANIOLO AL TOTTENHAM – PALLOTTA PER VENDERE CHIEDE 750 MILIONI E FARA’ LA PRIMA TRANCHE (DA CIRCA 40 MILIONI) DI RICAPITALIZZAZIONE – L’IDEA DI COGESTIONE CON FRIEDKIN</b>
      </p>
      <hr/>
      <p>
        <b>Massimo Cecchini per <a href="http://www.gazzetta.it/">gazzetta.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256366/1242910.htm">
          <img src="https://cdn-static.dagospia.com/img/foto/11-2019/smalling-mancini-1242910.jpg"/>
        </a>
        <figcaption>smalling mancini</figcaption>
      </figure>
      <p>Ok, il prezzo è giusto. O su per giù. Nel cavalleresco braccio di ferro sulla valutazione della Roma che James Pallotta e Dan Friedkin stanno portando avanti, le parti si stanno avvicinando. Si dice che 750 milioni - progetto stadio compreso - possa essere la cifra su cui il proprietario del club giallorosso possa accettare di vendere, tenendo conto del fardello di debiti da 272 milioni di cui farsi carico.</p>
      <p>Ma il magnate texano (di origini californiane) che è decollato grazie alla importazioni delle Toyota negli Usa vuole spendere ancora meno e quindi si tratta, anche se coloro che sono addentro alla trattativa assicurano che la definizione è vicina. In un senso o nell’altro, entro un mese si saprà tutto. Per la gioia di chi lavora a Trigoria. Una cosa è certa, Pallotta non vuole uscire dalla Roma, e non solo per via dello stadio, e così prende quota anche l’ipotesi di una gestione congiunta, che parte da un dato: la prima tranche di ricapitalizzazione, da circa 40 milioni, da effettuare entro fine anno, sarà l’attuale proprietario a farla.</p>
      <figure>
        <a href="https://www.dagospia.com/mediagallery/Dago_fotogallery-256366/1242911.htm">
          <img src="https://cdn-static.dagospia.com/img/foto/11-2019/pallotta-friedkin-1242911.jpg"/>
        </a>
        <figcaption>pallotta friedkin</figcaption>
      </figure>
      <p>Al momento, poi, le manifestazioni d’interesse che giungono dai paesi arabi sembrano abbastanza tiepide, e forse – pensano i dietrologi esperi di finanza – fatte uscire proprio per mettere fretta a Friedkin. Che comunque, come ha fatto Pallotta, ha benedetto il piano manageriale già varato. Non è un caso, perciò, che l’a.d. giallorosso, Guido Fienga, abbia spiegato come, anche se avvenisse un cambio di proprietà, non saremmo di fronte a una rivoluzione culturale. "Il progetto di ristrutturazione – ha detto nel corso della premiazione dei “Cavalieri della Roma” — ha condotto a un profondo ripensamento di quella che era la struttura interna, per ciò che riguarda gli uomini e i ruoli.</p>
      <figure>
        <a href="https://www.dagospia.com/mediagallery/Dago_fotogallery-256366/1153677.htm">
          <img src="https://cdn-static.dagospia.com/img/foto/05-2019/james-pallotta-1153677.jpg"/>
        </a>
        <figcaption>JAMES PALLOTTA</figcaption>
      </figure>
      <p>Ciò ha portato a una richiesta di sostegno della società all’azionista, che ha risposto positivamente. In casi di ricapitalizzazione così cospicua è normale il coinvolgimento anche di altri soggetti. Ciò che conta è che il progetto sia confermato e il sostegno garantito, e tutto va verso questa direzione, anche se ciò che sento in questi giorni è un po’ troppo “anticipato”. Io sulla Roma sono estremamente tranquillo. Ho portato un programma e fatto richieste agli azionisti; questi ultimi si sono dati da fare per cercare di garantire questo sostegno. Il progetto va avanti, si consolida, diventa più forte e speriamo si riesca ad accelerare". Impressioni? A Trigoria pensano che la strada imboccata sia quella giusta. Anche senza Friedkin.</p>
      <p>
        <b>INZAGHI</b>
      </p>
      <p>
        <b>Da </b>
        <a href="http://www.corrieredellosport.it/">www.corrieredellosport.it</a>
      </p>
      <figure>
        <a href="https://www.dagospia.com/mediagallery/Dago_fotogallery-256366/1242908.htm">
          <img src="https://cdn-static.dagospia.com/img/foto/11-2019/simone-inzaghi-1242908.jpg"/>
        </a>
        <figcaption>simone inzaghi</figcaption>
      </figure>
      <p>Cinque vittorie di fila e terzo posto consolidato. La <a href="https://www.corrieredellosport.it/news/calcio/serie-a/2019/11/24-63748265/lazio_quinta_vittoria_di_fila_caicedo_mette_ko_il_sassuolo/"><b>Lazio</b></a> continua a correre forte in <a href="https://www.corrieredellosport.it/news/calcio/serie-a/2019/11/24-63749293/fiorentina_ko_a_verona_decide_l_ex_di_carmine/"><b>Serie A</b></a>. Simone Inzaghi, dopo il 2-1 al Sassuolo, ha commentato: <i>“È stata una partita importante e sofferta, nel primo tempo dovevamo chiudere con un paio di gol di vantaggio, invece lo abbiamo subìto. La vittoria è meritata contro una grande squadra che mette in difficoltà tutti. Noi vinciamo perché ho giocatori importanti. Caicedo ha fatto 15 giorni di sosta allenandosi al meglio, avrebbe meritato di giocare al 100%. Invece è venuto in panchina con molta umiltà. Ho fatto due cambi per i gialli, avevo paura di rimanere in dieci. Felipe è stato decisivo, onore a lui e a questi giocatori".</i></p>
      <h3>Lazio, la felicità di Inzaghi</h3>
      <figure>
        <a href="https://www.dagospia.com/mediagallery/Dago_fotogallery-256366/1217093.htm">
          <img src="https://cdn-static.dagospia.com/img/foto/09-2019/simone-inzaghi-foto-mezzelani-gmt-1217093.jpg"/>
        </a>
        <figcaption>simone inzaghi foto mezzelani gmt</figcaption>
      </figure>
      <p>Il tecnico biancoceleste ha commentato ancora in relazione al primo tempo: “<i>Il risultato dovevamo portarlo a casa prima. Ero arrabbiato dopo i primi 45’, a Lecce abbiamo fatto lo stesso: certe disattenzioni, per una squadra che guarda a grandi obiettivi, non deve averle. </i><b><i>Alcune critiche ci sono state</i></b><i>, va bene. Con il Cluj ci giochiamo la partita e guardiamo avanti. Bisogna alzare la famosa asticella”</i>. <b>Su Immobile</b>: <i>“A lui il premio per il miglior gol della passata stagione? L’ho votato, ha superato Koulibaly in quell'azione contro il Napoli in maniera incredibile. Koulibaly per me è tra i migliori difensori in Serie A insieme a Bonucci e Chiellini”.</i> <b>Sul fratello Pippo</b>: <i>“Sta facendo grandi cose, non mi ricordo una Serie B con la prima in testa di sei punti. Vedo un grande gruppo, lui è bravo. Con le squadre attrezzate è bravissimo e presto tornerà in Serie A".</i></p>
      <figure>
        <a href="https://www.dagospia.com/mediagallery/Dago_fotogallery-256366/1242909.htm">
          <img src="https://cdn-static.dagospia.com/img/foto/11-2019/immobile-2-1242909.jpg"/>
        </a>
        <figcaption>immobile 2</figcaption>
      </figure>
      <h3>Inzaghi in conferenza stampa</h3>
      <p>Il tecnico bianoceleste in <b>conferenza stampa</b> ha dichiarato ancora: <i>“Peccato per il gol preso uguale a quello incassato domenica scorsa con il Lecce. In questo modo le partite si fanno difficili. Le scelte in difesa? Radu da ieri ha iniziato ad avere problemi intestinali e febbre. È rientrato a Roma verso le 12. Perché oggi ho messo la tuta? Sapevo di dovermi battere insieme ai miei ragazzi sotto la pioggia. Poi mi sono fatto una bella doccia calda e rimesso il completo”</i>. <b>Sulla classifica</b>: <i>“Dopo 13 partite è ancora presto dare giudizi. Qualche squadra ha un po’ rallentato, ma tornerà a correre”.</i></p>
      <figure>
        <a href="https://www.dagospia.com/mediagallery/Dago_fotogallery-256366/1158692.htm">
          <img src="https://cdn-static.dagospia.com/img/foto/05-2019/simone-inzaghi-foto-mezzelani-gmt51-1158692.jpg"/>
        </a>
        <figcaption>simone inzaghi foto mezzelani gmt51</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256366/1158691.htm">
          <img src="https://cdn-static.dagospia.com/img/foto/05-2019/simone-inzaghi-foto-mezzelani-gmt50-1158691.jpg"/>
        </a>
        <figcaption>simone inzaghi foto mezzelani gmt50</figcaption>
      </figure>
    </article>
  </body>
</html>