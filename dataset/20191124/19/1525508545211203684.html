<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779856/%D8%B1%D9%87%D9%86%D9%85%D9%88%D8%AF%D9%87%D8%A7%DB%8C-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D9%87%D9%85%D8%A7%D9%86%D9%86%D8%AF-%DA%86%D8%B1%D8%A7%D8%BA%DB%8C-%D8%B1%D9%88%D8%B4%D9%86-%D8%AF%D8%B1-%D9%85%D8%B3%DB%8C%D8%B1-%D9%85%D9%84%D8%AA-%D8%A7%DB%8C%D8%B1%D8%A7%D9%86-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T19:34:19+00:00"/>
    <meta property="og:title" content="امام جمعه موقت کاشان: رهنمودهای رهبر انقلاب همانند چراغی روشن در مسیر ملت ایران است"/>
    <meta property="og:description" content="کاشان - امام جمعه موقت کاشان گفت: رهنمودهای رهبر انقلاب همیشه در مواقع حساس همانند چراغی روشن در مسیر ملت ایران بوده است."/>
  </head>
  <body>
    <article>
      <h1>امام جمعه موقت کاشان: رهنمودهای رهبر انقلاب همانند چراغی روشن در مسیر ملت ایران است</h1>
      <address>
        <time datetime="2019-11-24T19:34:19+00:00">24 Nov 2019, 19:34</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمدرضا اسلامی تبار عصر یکشنبه در آیین رونمایی از طرح یاوران عفاف و حجاب که با حضور فرمانده ناحیه مقاومت بسیج کاشان برگزار شد، اظهار داشت: ورود به عرصه حجاب و عفاف نصرت الهی در دنیا و آخرت را به دنبال دارد.</p>
      <p>وی با اشاره به اینکه باید اعمال و رفتارهای ما برای خدا باشد، ابراز داشت: اگر در انجام کارها بر مبنای این باشد که برای خدا انجام می دهیم این باعث می شود که خدا هم در انجام امور کمک و یاری کند.</p>
      <p>امام جمعه موقت کاشان با بیان اینکه امر به معروف و نهی از منکر جز ضروریات دین است، تصریح کرد: آمران به معروف و ناهیان از منکر یاوران خدا هستند.</p>
      <p>وی با اشاره به اینکه کسانی که خدا را یاور می کنند افرادی هستند که تمام تلاش خود را برای گسترش معنویت در جامعه به کار می برند، بیان داشت: کسانی که در جامعه بی تفاوت نیستند و نسبت به حجاب و عفاف در جامعه خود را متعهد می دانند جز افرادی هستند که می توان آن ها را یاور خدا دانست.</p>
      <p>حجت الاسلام اسلامی تبار با بیان اینکه رهبر معظم انقلاب در بحث سهمیه بندی و افزایش قیمت بنزین بسیار هوشمندانه عمل کردند، افزود: سخنان رهبری تکلیف را برای همه مشخص کرد.</p>
      <p>وی افزود: رهنمودهای رهبر انقلاب همیشه در مواقع حساس همانند چراغی روشن در مسیر مردم ایران بوده است که باعث سربلندی ملت و نظام جمهوری اسلامی از همه مشکلات و فتنه ها شده است.</p>
    </article>
  </body>
</html>