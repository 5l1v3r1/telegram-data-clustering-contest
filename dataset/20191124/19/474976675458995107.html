<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/swiat/121452/niemieccy-zolnierze-zabili-18-morswinow-zwierzeta-te-sa-pod-ochrona.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T19:35:00+00:00"/>
    <meta property="og:title" content="Niemieccy żołnierze zabili 18 morświnów? Zwierzęta te są pod ochroną"/>
    <meta property="og:description" content="Niemieckie organizacje ekologiczne twierdzą, że we wrześniu w czasie ćwiczeń niemieckich wojskowych na Bałtyku zginęło 18 morświnów. Zwierzęta te są pod ochroną."/>
  </head>
  <body>
    <article>
      <h1>Niemieccy żołnierze zabili 18 morświnów? Zwierzęta te są pod ochroną</h1>
      <address>
        <time datetime="2019-11-24T19:35:00+00:00">24 Nov 2019, 19:35</time>
      </address>
      <h4>Niemieckie organizacje ekologiczne twierdzą, że we wrześniu w czasie ćwiczeń niemieckich wojskowych na Bałtyku zginęło 18 morświnów. Zwierzęta te są pod ochroną.</h4>
      <p>Niemieccy ekolodzy oskarżają Bundesmarine o doprowadzenie do śmierci 18 morświnów. Na całym Bałtyku żyje ich obecnie kilkaset osobników, co czyni je zagrożonymi wyginięciem. Eksperci twierdzą, że zwierzęta zginęły w wyniku rozminowania akwenu, w którym odbywały się manewry NATO.</p>
      <p>W ćwiczeniach „Northern Coasts”, które odbywały się na Bałtyku na północ od niemieckiego wybrzeża we wrześniu 2019 r., brało udział ponad 40 okrętów oraz 3 tys. żołnierzy z 18 krajów NATO. Przed ćwiczeniami należało wydobyć i rozbroić kilkadziesiąt min i bomb znajdujących się na dnie morza od czasów II wojny światowej. Wiele z tych min znajdowało się w rejonie, gdzie często widuje się morświny, a zwłaszcza samice z młodymi. 29 sierpnia miny zostały zdetonowane. W ciągu kilku tygodni potem znaleziono 18 martwych zwierząt. Naukowcy i ekolodzy oskarżają Bundermarine o złamanie prawa - według niego władze mają obowiązek informować ekologów o działaniach, które mogą szkodzić środowisku oraz odjąć kroki w celu ograniczenia strat. W tym przypadku, jak podkreślają naukowcy, należało założyć barierę, która zniechęcałaby ssaki do zbliżania się do obszaru detonacji min. Bundesmarine odpowiada, że to mogłoby skutkować niespodziewaną eksplozją.</p>
      <p>Jak podaje „Der Spiegel”, w niemieckich wodach Bałtyku i Morza Północnego zalega 1,6 mln ton broni konwencjonalnych i 300 tys. ton broni chemicznej.</p>
      <footer>/ Źródło: tvp.info, wwf.org <br/>/ bal</footer>
    </article>
  </body>
</html>