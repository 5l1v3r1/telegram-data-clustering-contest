<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/fudbal/3363787/spektakl-u-sefildu-mancester-junajted-napravio-veliki-preokret-pa-ostao-bez-pobede-u-90-minutu"/>
    <meta property="og:site_name" content="kurir.rs"/>
    <meta property="article:published_time" content="2019-11-24T19:51:00+00:00"/>
    <meta property="og:title" content="SPEKTAKL U ŠEFILDU: Mančester junajted napravio veliki preokret, pa ostao bez pobede u 90. minutu"/>
    <meta property="og:description" content="Fudbaleri Šefilda i Mančester junajteda igrali su večeras nerešeno 3:3 u poslednjoj utakmici 13. kola engleske Premijer lige."/>
  </head>
  <body>
    <article>
      <h6 class="kicker">PREMIJER LIGA</h6>
      <h1>SPEKTAKL U ŠEFILDU: Mančester junajted napravio veliki preokret, pa ostao bez pobede u 90. minutu</h1>
      <address>
        <time datetime="2019-11-24T19:51:00+00:00">24 Nov 2019, 19:51</time>
      </address>
      <p>
        <b>Fudbaleri Šefilda i Mančester junajteda igrali su večeras nerešeno 3:3 u poslednjoj utakmici 13. kola engleske Premijer lige.</b>
      </p>
      <p>Duel na stadionu Bramal Lejn doneo je dva različita poluvremena i potpunu dominaciju Šefilda u prvih sat vremena igre, ali potom i preokret Junajteda u završnici susreta.</p>
      <p>Domaćin je poveo pogotkom Džona Fleka u 19. minutu, da bi na 2:0 povisio Lis Muse u 52.</p>
      <p>Junajted je od tog trenutka zaigrao znatno ofanzivinije, što je timu Ole Gunara Solskjera donelo preokret. Prvo je mladi levi bek Brendon Vilijams u 72. minutu smanjio zaostatak, a ujedno mu je to bio prvi pogodak za Mančester, da bi pet minuta kasnije Mejson Grinvud pogodio za 2:2.</p>
      <p>Već u 79. minutu preokret Mančesteru doneo je Markus Rašford, ali je Šefild preko Olivera Mekbrnija u 90. došao do bitnog boda.</p>
      <p>Šefild je posle današnje utakmice šesti sa 18 bodova, dok je Junajted deveti sa 17.</p>
      <p>(Beta)</p>
      <related>
        <h4>NE PROPUSTITE</h4>
        <a href="https://www.kurir.rs/sport/fudbal/3363733/zvezdan-terzic-sokirao-hrvate-evo-sta-je-zvezdin-direktor-rekao-o-tenku-ispred-marakane-regionalnoj-ligi-i-delijama"/>
        <a href="https://www.kurir.rs/sport/fudbal/3363719/spektakularan-pogodak-u-meksiku-golman-dao-gol-preko-celog-terena-video"/>
        <a href="https://www.kurir.rs/sport/fudbal/3363683/slavlje-sergeja-i-kolarova-dzeko-overio-pobedu-rome-lacio-do-trijumfa-u-sasuolu-u-91-minutu"/>
        <a href="https://www.kurir.rs/sport/fudbal/3363669/minut-tapsanja-u-borbi-protiv-rasizma-pogledajte-sjajan-gest-fudbalera-tadicevog-ajaksa-video"/>
      </related>
    </article>
  </body>
</html>