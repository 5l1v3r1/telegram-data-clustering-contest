<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/hollywoodska-nevera-opily-justin-timberlake-v-baru-osahaval-kolegyni-doma-ma-manzelku"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T19:54:00+00:00"/>
    <meta property="og:title" content="Hollywoodská nevěra? Opilý Justin Timberlake v baru osahával kolegyni, doma má manželku"/>
    <meta property="og:description" content="Herec Justin Timberlake (38) má na krku pořádný průšvih. Bývalý frontman skupiny 'N Sync, který má doma manželku Jessicu Biel (37) a syna Silase Randalla (4), byl přistižen, jak v baru namol opilý osahává hereckou kolegyni Alishu Wainwright (30). Ta mu jeho dotyky opětovala a společně zadělali na hollywoodský skandál."/>
  </head>
  <body>
    <article>
      <h6 class="kicker">úlet</h6>
      <h1>Hollywoodská nevěra? Opilý Justin Timberlake v baru osahával kolegyni, doma má manželku</h1>
      <address><time datetime="2019-11-24T19:54:00+00:00">24 Nov 2019, 19:54</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/2b/0c/2b0c95e-247703-d114fca-200312-profimedia-038717-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Justin Timberlake je v manželství s Jessicou Biel, s níž má čtyřletého syna. Tohle se jí asi líbit nebude…<cite>extra.cz</cite></figcaption>
        </figure>
        <figure>
          <img src="https://www.extra.cz/images/thumbs/85/ed/85ed27b-5263-profimedia-0144349207-2560x0-shrink.jpg"/>
          <figcaption>Jessica Biel a Justin Timberlake jsou považováni za jeden z nestabilnějších párů Hollywoodu.<cite>Profimedia.cz</cite></figcaption>
        </figure>
        <figure>
          <img src="https://www.extra.cz/images/thumbs/29/34/2934fae-90429-timberlakes-2560x0-shrink.jpg"/>
          <figcaption>Mají spolu syna Silase Randalla.<cite>facebook.com/Justin Timberlake</cite></figcaption>
        </figure>
        <figure>
          <img src="https://www.extra.cz/images/thumbs/61/57/6157af2-90430-justin2-2560x0-shrink.jpg"/>
          <figcaption>Taťka Justin se urval ze řetězu.<cite>facebook.com/Justin Timberlake</cite></figcaption>
        </figure>
        <figcaption>
          <a href="https://www.extra.cz/hollywoodska-nevera-opily-justin-timberlake-v-baru-osahaval-kolegyni-doma-ma-manzelku/galerie/4">+ Dalších 11 fotografií</a>
        </figcaption>
      </slideshow>
      <p>
        <b>Herec Justin Timberlake (38) má na krku pořádný průšvih. Bývalý frontman skupiny 'N Sync, který má doma manželku Jessicu Biel (37) a syna Silase Randalla (4), byl přistižen, jak v baru namol opilý osahává hereckou kolegyni Alishu Wainwright (30). Ta mu jeho dotyky opětovala a společně zadělali na hollywoodský skandál.</b>
      </p>
      <p><a href="https://www.extra.cz/tema/justin-timberlake">Justin Timberlake</a> a <a href="https://www.extra.cz/tema/jessica-biel">Jessica Biel</a> jsou považováni za jeden z nejstabilnějších párů Hollywoodu. Jsou spolu už 12 let, z toho 7 let jsou manželé a mají čtyřletého syna Silase Randalla. Jejich vztah teď však pravděpodobně projde pěkným zemětřesením, namol opilý Timberlake byl totiž přistižen při tom, když v baru osahával hereckou kolegyni <a href="https://www.extra.cz/tema/alisha-wainwright">Alishu Wainwright</a>. Ta se nezdráhala a dotyky mu opětovala.</p>
      <p>Alisha a Justin spolu momentálně tráví spoustu času, natáčejí totiž snímek, ve kterém shodou okolností hrají milence. V baru v New Orleans si podle informací britského deníku The Sun, <a href="https://www.thesun.co.uk/tvandshowbiz/10409561/justin-timberlake-holds-hands-alisha-wainwright-strokes-knee-boozy/">který rovněž zveřejnil inkriminované fotografie</a>, vychutnávali natáčecí pauzu. Bývalý frontman <a href="https://www.extra.cz/tema/n-sync">'N Sync</a> do sebe podle svědků klopil alkohol jako o závod, až nakonec nemohl pomalu ani chodit.</p>
      <related>
        <a href="https://www.extra.cz/zboznovaly-je-miliony-fanynek-pak-se-po-nich-slehla-zeme-kde-je-dnes-konec-kluku-z-kapely-n-sync"/>
      </related>
      <p>Výpovědi šokovaných svědků, kteří opilého herce a jeho kolegyni pozorovali, hovoří samy za sebe. <b>„V jednu chvíli vzal Alishy ruku a položil si ji na koleno. Ona ho tou rukou začala pomalu hladit po stehně,“</b> uvedli přihlížející. <b>„Justin ji potom oběma rukama za její ruku chytil a hrál si s jejími prsty. Pak se drželi,“</b> dodali. Timberlake navíc neměl na ruce snubní prsten.</p>
      <p>Jessica Biel, Wainwright i Timberlake zarytě mlčí a k barovému incidentu se nevyjadřují. Vypadá to ale, že manželství někdejšího popového zpěváka se kvůli jedné opilecké noci ocitá v ohrožení. Zda se choval nezodpovědně jen kvůli alkoholu, nebo má se svou kolegyní dlouhodobější poměr, se veřejnost zřejmě dozví až časem.</p>
    </article>
  </body>
</html>