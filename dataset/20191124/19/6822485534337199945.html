<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903157.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T19:11:00+00:00"/>
    <meta property="og:title" content="ترامپ: تنها ۲۵% مردم موافق استیضاح من هستند!"/>
    <meta property="og:description" content=" به گزارش مهر، دونالد ترامپ رئیس جمهوری آمریکا امروز یکشنبه در پیامی توئیتری اخبار منتشره پیرامون موافقت اکثریت مردم کشورش با استیضاح خود در پرونده رسوائی خود موسوم به «اوکراین گِیت» را رد کرد."/>
  </head>
  <body>
    <article>
      <h1>ترامپ: تنها ۲۵% مردم موافق استیضاح من هستند!</h1>
      <address>
        <time datetime="2019-11-24T19:11:00+00:00">24 Nov 2019, 19:11</time>
      </address>
      <p>رئیس جمهوری آمریکا اخبار منتشره پیرامون موافقت اکثریت مردم کشورش با استیضاح خود در رسوائی «اوکراین گِیت» را رد کرد!</p>
      <p> به گزارش مهر، دونالد ترامپ رئیس جمهوری آمریکا امروز یکشنبه در پیامی توئیتری اخبار منتشره پیرامون موافقت اکثریت مردم کشورش با استیضاح خود در پرونده رسوائی خود موسوم به «اوکراین گِیت» را رد کرد.</p>
      <p>رئیس جمهوری آمریکا در این خصوص ادعا کرد: نظرسنجی ها هم اکنون قویاً مخالف استیضاح است. نظرسنجی ها ۷۵ به ۲۵ درصد است! متشکرم.</p>
      <p>این در حالیست که براساس نتایج نظرسنجی‌ «ای بی سی نیوز» و ایپسوس که بعد از برگزاری جلسات استماع کنگره در خصوص استیضاح ترامپ انجام شده ۵۱ درصد از مردم آمریکا با استیضاح وی موافق هستند.</p>
      <p> در حالی که ۵۱ درصد از مصاحبه شوندگان معتقدند ترامپ در کنگره آمریکا باید استیضاح، محاکمه و مجرم شناخته شود، ۶ درصد دیگر موافق استیضاح بدون برکناری وی هستند.</p>
      <p>بر این اساس، شمار افرادی که خواستار استیضاح رئیس جمهور آمریکا هستند در مقایسه با نظرسنجی‌های پیش از برگزاری نشست‌های استماع در کمیته اطلاعاتی مجلس نمایندگان در چهارشنبه گذشته، افزایش یافته است.</p>
    </article>
  </body>
</html>