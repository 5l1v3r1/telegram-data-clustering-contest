<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/le-interviste/pedulla-napoli-troppo-triste-per-essere-vero-ancelotti-e-la-squadra-parlano-due-lingue-diverse-415643"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T19:45:00+00:00"/>
    <meta property="og:title" content="Pedullà: &quot;Napoli troppo triste per essere vero. Ancelotti e la squadra parlano due lingue diverse...&quot;"/>
    <meta property="og:description" content="Il giornalista Alfredo Pedullà, ha analizzato sul portale alfredopedullà.com, il momento delicato in casa Napoli"/>
  </head>
  <body>
    <article>
      <h1>Pedullà: "Napoli troppo triste per essere vero. Ancelotti e la squadra parlano due lingue diverse..."</h1>
      <h2>Il giornalista Alfredo Pedullà, ha analizzato sul portale alfredopedullà.com, il momento delicato in casa Napoli</h2>
      <address><time datetime="2019-11-24T19:45:00+00:00">24 Nov 2019, 19:45</time> by <a rel="author">Redazione Tutto Napoli.net</a></address>
      <p>Il giornalista <b>Alfredo Pedullà</b>, ha analizzato sul portale<i> alfredopedullà.com</i>, il momento delicato in casa Napoli: "<i>Scivolato a 15 punti dalla Juve, è un Napoli triste, troppo triste, per essere vero. Capiamo tutti i problemi, ma si capisce come la scintilla non sia scoccata. La sensazione è che Ancelotti e la squadra parlino due lingue diverse, un’aggravante per l’allenatore che non è riuscito a trasmettere i minimi concetti che avrebbero fatto del Napoli una squadra. Questa non è una squadra, ma un progetto che sembra andato a gambe per aria. La carriera di Ancelotti merita rispetto infinito, è ricca di gloria e di fatti inconfutabili, ma questa incompiuta va segnalata. E non nascosta sotto il tappeto soltanto perché si chiama Carlo Ancelotti".</i></p>
    </article>
  </body>
</html>