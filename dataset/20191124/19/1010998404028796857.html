<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/svetut/boris-dzhonsan-brekzit-shte-se-sluchi-do-koleda-ako-spechelim-mnozinstvo.html"/>
    <meta property="og:site_name" content="bTV Новините"/>
    <meta property="article:published_time" content="2019-11-24T19:15:00+00:00"/>
    <meta property="og:title" content="Борис Джонсън: Брекзит ще се случи до Коледа, ако спечелим мнозинство"/>
    <meta property="og:description" content="Консервативната партия представи програмата си преди изборите на 12 декември"/>
  </head>
  <body>
    <article>
      <h1>Борис Джонсън: Брекзит ще се случи до Коледа, ако спечелим мнозинство</h1>
      <h2>Консервативната партия представи програмата си преди изборите на 12 декември</h2>
      <address><time datetime="2019-11-24T19:15:00+00:00">24 Nov 2019, 19:15</time> by <a rel="author" href="https://btvnovinite.bg/author/?author=2001685" target="_blank">btvnovinite.bg</a></address>
      <p>Британският премиер Борис Джонсън обеща брекзит да стане факт до Коледа, ако Консервативната партия спечели мнозинство на предстоящите парламентарни избори.</p>
      <p>Вотът е насрочен за 12 декември.</p>
      <p>В манифест, дълъг 59 страници, Консерваторите планират радикална промяна във Великобритания с излизането ѝ от Европейския съюз. <br/><br/>Сред основните приоритети са по-строг контрол над миграцията, ограничаване на нискоквалифицираните работници и бърза процедура за получаване на виза за здравни специалисти от чужбина.</p>
      <p>Джонсън заяви, че в новата програма е заложено да се обучат 50 хил. нови медицински сестри, както и допълнителни 50 млн. посещения при личен лекар.</p>
      <p>Консерваторите планират да достигнат международно съгласуваните нива за въглеродни емисии, както и да поставят още 20 хил. полицаи по улиците на страната.</p>
      <p>Торитата са категорични, че няма да има и увеличаване на данъците.</p>
    </article>
  </body>
</html>