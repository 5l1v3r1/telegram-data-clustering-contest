<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159351_1106.html"/>
    <meta property="og:site_name" content="Novsport"/>
    <meta property="article:published_time" content="2019-11-24T19:07:00+00:00"/>
    <meta property="og:title" content="ЦСКА Москва с пестелива победа преди мача с Лудогорец"/>
    <meta property="og:description" content="&quot;Армейците&quot; се наложиха с 1:0 над Криля Советов"/>
  </head>
  <body>
    <article>
      <h1>ЦСКА Москва с пестелива победа преди мача с Лудогорец</h1>
      <address>
        <time datetime="2019-11-24T19:07:00+00:00">24 Nov 2019, 19:07</time>
      </address>
      <p>ЦСКА Москва, който е следващият съперник на Лудогорец Разград в турнира Лига Европа, постигна минимална победа с 1:0 над Криля Советов от Самара в 17-ия кръг на руското първенство. <br/><br/>С днешната победа московските "армейци" събраха 33 точки и се нареждат на 3-о място в класирането, изпреварвайки по допълнителни критерии ФК Краснодар. Начело е Зенит с 39, пред Локомотив (Москва) с 34.<br/><br/>Единственото попадение вкара Никола Влашич в 74-ата минута, който засече подаване на Кристиян Бистрович. Гостите от Самара са на 12-о място с 18 точки.<br/><br/>Руснаците излизат срещу българския шампион в четвъртък в 19:55 часа, а първата среща в Разград беше спечелена от Лудогорец с 5:1.<br/><br/>Срещата не беше никак лесна за ЦСКА, а преди гола ситуациите пред вратаря на крилцата Рижиков не бяха много. В 74-ата минута Влашич получи топката централната зона в наказателното поле и мощно изстреля топката в далечния горен ъгъл, без да остави шансове на вратаря.<br/><br/>В 58-ата минута пред ЦСКА се отвори друга възможност, но тогава вратарят се справи. Марио Фернандес остро изпрати топката от дясното крило в центъра на наказателното поле на гостите, а с едно докосване Сигурдсон стреля, но блестящо се справи Рижиков. 10 минути по-рано отново вратарят отказа нападателите на ЦСКА.</p>
    </article>
  </body>
</html>