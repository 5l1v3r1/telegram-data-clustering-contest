<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/usa/2019/11/24/miliarderyt-maikyl-blumbyrg-shte-se-bori-za-prezident.430654"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T19:40:00+00:00"/>
    <meta property="og:title" content="Милиардерът Майкъл Блумбърг ще се бори за президент"/>
    <meta property="og:description" content="Целта му е една - да победи Доналд Тръмп | Dnes.bg"/>
  </head>
  <body>
    <article>
      <h1>Милиардерът Майкъл Блумбърг ще се бори за президент</h1>
      <h2>Целта му е една - да победи Доналд Тръмп</h2>
      <address><time datetime="2019-11-24T19:40:00+00:00">24 Nov 2019, 19:40</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Милиардерът и бивш кмет на Ню Йорк Майкъл Блумбърг днес официално влезе в надпреварата за определяне на кандидат-президент на Демократическа партия за изборите догодина, предаде БТА като цитира Ройтерс.<br/><br/>Така с Блумбърг се увеличава и без това вече голямата група от кандидати за номинацията на демократите за претенденти за президентския пост. Решението на 77-годишния Блумбърг е в пълно противоречие с думите му от март, че не възнамерява да участва в предизборната надпревара, отбелязва Ройтерс.<br/><br/>Блумбърг каза, че е взел това решение, за да победи Доналд Тръмп. <br/><br/>"Не можем да си позволим още четири години безразсъдни и неетични действия на президента Тръмп", категоричен бе бившият кмет на Ню Йорк. <br/> </p>
    </article>
  </body>
</html>