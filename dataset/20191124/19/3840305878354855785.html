<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/victor-ponta-partide-dreapta-victorie-locale-stanga-unita-alternativa-307183.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T19:24:13+00:00"/>
    <meta property="og:title" content="Ponta: Probabil că și la alegerile locale Dreapta va câștiga. Singura soluție este o Stângă unită"/>
    <meta property="og:description" content="Victor Ponta este de părere că partidele de Dreapta au șanse mari să câștige și alegerile locale de anul viitor și că singura soluție pentru politicienii de Stânga este să se reformeze și să facă un front..."/>
  </head>
  <body>
    <article>
      <h1>Ponta: Probabil că și la alegerile locale Dreapta va câștiga. Singura soluție este o Stângă unită</h1>
      <address><time datetime="2019-11-24T19:24:13+00:00">24 Nov 2019, 19:24</time> by <a rel="author">Redacția B1.ro</a></address>
      <p>Victor Ponta este de părere că partidele de Dreapta au șanse mari să câștige și alegerile locale de anul viitor și că singura soluție pentru politicienii de Stânga este să se reformeze și să facă un front comun.</p>
      <p><i>„Probabil că și la alegerile locale dreapta va câștiga. Singura soluție este o stângă unită, dar o stângă unită reformată, pentru că dacă ne unim pentru a lua bătaie, degeaba ne unim. Este nevoie de un pol de stânga unit și reformat, de figuri noi”,</i> a declarat Victor Ponta, la RTV.</p>
      <p>El nu s-a arătat deloc încântat de victoria obținută de Klaus Iohannis la prezidențiale. În schimb, crede că Viorica Dăncilă trăiește într-o minciună. </p>
      <p>„Nu pot să spun că sunt bucuros, nu l-am votat, nu l-am susținut pe domnul Iohannis. De partea cealaltă, Viorica Dăncilă trăiește într-o minciună! Niciun candidat <i>al PSD nu a luat un scor atât de prost, niciun alt candidat nu a pierdut atât de multe voturi. Eu am pierdut în turul II cu 5,3 milioane de voturi, iar Viorica Dăncilă a luat puțin peste 3 milioane de voturi”,</i> a mai explicat liderul Pro România.<br/> </p>
    </article>
  </body>
</html>