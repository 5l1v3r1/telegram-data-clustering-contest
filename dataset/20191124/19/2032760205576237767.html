<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90444"/>
    <meta property="og:site_name" content="Denník politika"/>
    <meta property="article:published_time" content="2019-11-24T19:35:03+00:00"/>
    <meta property="og:title" content="Miliardár Bloomberg vstupuje do boja o prezidentské kreslo, chce poraziť Trumpa a obnoviť Ameriku"/>
    <meta property="og:description" content="24.11.2019 (Webnoviny.sk) – Americký miliardár Michael Bloomberg vstupuje do boja o kreslo v Bielom dome. Uchádzať sa bude o nomináciu Demokratickej strany. Bývalý starosta New Yorku v nedeľu ukončil týždne špekulácií a svoje rozhodnutie oznámil v písomnom stanovisku na Twitteri. “Kandidujem za prezidenta, aby som porazil Donalda Trumpa a obnovil Ameriku,” napísal 77-ročný Bloomberg."/>
  </head>
  <body>
    <article>
      <h1>Miliardár Bloomberg vstupuje do boja o prezidentské kreslo, chce poraziť Trumpa a obnoviť Ameriku</h1>
      <address><time datetime="2019-11-24T19:35:03+00:00">24 Nov 2019, 19:35</time> by <a rel="author">Webnoviny</a></address>
      <p>24.11.2019 (Webnoviny.sk) – Americký miliardár Michael Bloomberg vstupuje do boja o kreslo v Bielom dome. Uchádzať sa bude o nomináciu Demokratickej strany. Bývalý starosta New Yorku v nedeľu ukončil týždne špekulácií a svoje rozhodnutie oznámil v písomnom stanovisku na Twitteri. “<i>Kandidujem za prezidenta, aby som porazil Donalda Trumpa a obnovil Ameriku,</i>” napísal 77-ročný Bloomberg.</p>
      <p>Pripája sa tak k doterajším 17 ďalším kandidátom uchádzajúcim sa o nomináciu Demokratickej strany. Medzi favoritov doteraz patrili bývalý viceprezident Joe Biden, senátorka Massachusetts Elizabeth Warrenová a vermontský senátor Bernie Sanders. Príchod Bloomberga môže karty u demokratov ešte premiešať.</p>
      <p>Bloomberg je bývalý bankár z Wall Street, podnikateľ a filantrop. Magazín Forbes ho zaradil na ôsme miesto zoznamu najbohatších Američanov.</p>
      <p>Viac k témam: <a href="https://www.webnoviny.sk/tag/prezidentske-volby-v-usa/"><u>prezidentské voľby v USA</u></a><br/>Zdroj: Webnoviny.sk – <a href="https://www.webnoviny.sk/miliardar-bloomberg-vstupuje-do-boja-o-prezidentske-kreslo-chce-porazit-trumpa-a-obnovit-ameriku/"><u>Miliardár Bloomberg vstupuje do boja o prezidentské kreslo, chce poraziť Trumpa a obnoviť Ameriku</u></a> © SITA Všetky práva vyhradené.</p>
    </article>
  </body>
</html>