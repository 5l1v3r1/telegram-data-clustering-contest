<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hbl.fi/artikel/kulturradet-veijo-baltzar-misstanks-for-grov-manniskohandel/"/>
    <meta property="og:site_name" content="HBL"/>
    <meta property="article:published_time" content="2019-11-24T19:12:00+00:00"/>
    <meta property="og:title" content="Kulturrådet Veijo Baltzar misstänks för grov människohandel"/>
    <meta property="og:description" content="Enligt Helsingin Sanomat ska Baltzar ha lockat till sig unga flickor genom att knyta dem till sin teaterverksamhet. Den prisbelönta kulturprofilen ska ha kontrollerat, manipulerat och närmat sig flickorna."/>
  </head>
  <body>
    <article>
      <h1>Kulturrådet Veijo Baltzar misstänks för grov människohandel</h1>
      <h2>Enligt Helsingin Sanomat ska Baltzar ha lockat till sig unga flickor genom att knyta dem till sin teaterverksamhet. Den prisbelönta kulturprofilen ska ha kontrollerat, manipulerat och närmat sig flickorna.</h2>
      <address><time datetime="2019-11-24T19:12:00+00:00">24 Nov 2019, 19:12</time> by <a rel="author">HBL</a></address>
      <p>Helsingfors tingsrätt häktade Baltzar på sannolika skäl misstänkt för grov människohandel i torsdags.</p>
      <p>Veijo Baltzar har gjort sig känd som en produktiv och mångsidig kulturprofil, som gett ut många böcker, producerat teater och åtnjutit stöd bland högt uppsatta politiker. Han har fått stöd av bland annat Svenska kulturfonden för sin verksamhet.</p>
      <p>Helsingin Sanomat fördjupar nu bilden av kulturpersonligheten. I tidningen berättar 18 unga kvinnor om en slags kult som skapats kring Baltzar, där unga flickor och kvinnor bjöds in att bo med Baltzar i hans stora hus i Raseborg. Genom att måla upp en lysande karriär inom teatern ska Baltzar ha kontrollerat kvinnorna.</p>
      <p>Baltzars advokat har meddelat att han bestrider misstankarna.</p>
    </article>
  </body>
</html>