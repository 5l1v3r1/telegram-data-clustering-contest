<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/sports/football/cyprus/a-league/598903/tin-pire-apo-to-xeri-o-ragios"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T19:54:00+00:00"/>
    <meta property="og:title" content="Την πήρε από το χέρι ο Ράγιος!"/>
    <meta property="og:description" content="Την νίκη με 2-1 πανηγύρισε η Ανόρθωση κόντρα στον Εθνικό Άχνας στο &quot;Αντώνης Παπαδόπουλος για την 10η αγωνιστική. Για την Ανόρθωση σκόραρε και τα 2 γκολ ο..."/>
  </head>
  <body>
    <article>
      <h1>Την πήρε από το χέρι ο Ράγιος!</h1>
      <address><time datetime="2019-11-24T19:54:00+00:00">24 Nov 2019, 19:54</time> by <a rel="author">Θεόδωρος Κόμπος</a></address>
      <p>Την νίκη με 2-1 πανηγύρισε η Ανόρθωση κόντρα στον Εθνικό Άχνας στο "Αντώνης Παπαδόπουλος για την 10η αγωνιστική. Για την Ανόρθωση σκόραρε και τα 2 γκολ ο Ράγιος, ενώ για τον Εθνικό σκόραρε ο Χριστοφή.<br/>Με ποιον άλλο; Δύο γκολ του Ρούμπεν Ράγιος ήταν αρκετά για να κάμψουν την αντίσταση του Εθνικού και να δώσουν τους τρεις βαθμούς στην Ανόρθωση, που ανέβηκε ξανά στην κορυφή στο πλάι της Ομόνοιας με 21 βαθμούς. Από την άλλη, ο Εθνικός ηττήθηκε και παρέμεινε στους 11 βαθμούς.<br/> <br/><a href="https://sportime.sigmalive.com/podosfairo/kypros/a-katigoria/52563_live-anorthosi-ethnikos-2-0">Δείτε πως εξελίχθηκε ο αγώνας στο SPORTIME.<br/></a> <br/>Όπως ήταν λογικό, η Ανόρθωση μπήκε από την αρχή του αγώνα με σκοπό να πιέσει και να σκοράρει νωρίς. Τελικά, το γκολ για την "Κυρία" ήρθε στο 22' λεπτό με τον Ράγιος. Ο Καλτσάς έβγαλε με εξαιρετική κάθετη πάσα (με εξωτερικό φάλτσο) σε τετ α τετ τον Ράγιος, με τον τελευταίο να ντριμπλάρει τον Μπογκαντίνοφ και σε άδεια εστία να γράφει το 1-0. Τρία λεπτά αργότερα, οι γηπεδούχοι κέρδισαν πέναλτι σε ανατροπή του Οκριασβίλι από τον πορτιέρο του Εθνικού.Την εκτέλεση ανέλαβε ο Ράγιος που δεν λάθεψε και σημείωσε το δεύτερο γκολ της ομάδας του. Το 2-0 παρέμεινε μέχρι το τέλος του ημιχρόνου, με την Ανόρθωση να κυριαρχεί.<br/> <br/><a href="https://sportime.sigmalive.com/podosfairo/kypros/a-katigoria/52624_protos">Tα δέκα γκολ έφτασε ο Ράγιος.<br/></a> <br/>Στο δεύτερο μέρος, οι γηπεδούχοι έψαξαν να βρουν και τρίτο γκολ, αλλά δύο φορές το δοκάρι στάθηκε εμπόδιο. Συγκεκριμένα, στο 57' ο Οκριασβίλι με σουτ έστειλε την μπάλα στο δοκάρι και στο 68' ο ίδιος παίκτης ξανά με σουτ βρήκε για δεύτερη φορά το ίδιο δοκάρι (αριστερό). Η "Κυρία" δεν βρήκε το τρίτο γκολ και το πλήρωσε, καθώς οι φιλοξενούμενοι έστω και αργά (88') μείωσαν στο σκορ με τον Χριστοφή. Ο Κύπριος μεσοεπιθετικός, με ένα πολύ όμορφο σουτ νίκησε τον Λόρια και έκανε το 2-1.<br/> <br/><a href="https://sportime.sigmalive.com/podosfairo/kypros/a-katigoria/52626_den-ton-xehasan">Δεν ξέχασαν τον Ντάνιελ στον Εθνικό</a></p>
    </article>
  </body>
</html>