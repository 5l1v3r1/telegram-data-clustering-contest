<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/power-comes-and-goes-but-supriyasule-on-ajitpawar-decision-1-1-10610516.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T16:32:00+00:00"/>
    <meta property="og:title" content="అధికారం వస్తుంది..పోతుంది..కానీ: వాట్సాప్‌లో సుప్రియా సూలే"/>
    <meta property="og:description" content="ముంబై: ఎన్సీపీ నేత అజిద్‌ పవార్‌ అనూహ్యంగా బీజేపీకి మద్దతు ఇచ్చి మహారాష్ట్ర డిప్యూటీ సీఎంగా ప్రమాణస్వీకారం చేసిన విషయం తెలిసిందే. ఈ నేపథ్యంలో ఎన్సీపీ అధినేత శ"/>
  </head>
  <body>
    <article>
      <h1>అధికారం వస్తుంది..పోతుంది..కానీ: వాట్సాప్‌లో సుప్రియా సూలే</h1>
      <address>
        <time datetime="2019-11-24T16:32:00+00:00">24 Nov 2019, 16:32</time>
      </address>
      <p>ముంబై: ఎన్సీపీ నేత అజిద్‌ పవార్‌ అనూహ్యంగా బీజేపీకి మద్దతు ఇచ్చి మహారాష్ట్ర డిప్యూటీ సీఎంగా ప్రమాణస్వీకారం చేసిన విషయం తెలిసిందే. ఈ నేపథ్యంలో ఎన్సీపీ అధినేత శరద్‌ పవార్‌ కుమార్తె, ఎంపీ సుప్రియా సూలే సామాజిక మాధ్యమంలో తన ఆవేదనను వ్యక్తం చేశారు. అజిత్‌ పవార్‌ నిర్ణయాన్ని తప్పుపడుతూ సుప్రియా సూలే ఇవాళ ఉదయం తన వాట్సాప్‌ స్టేటస్‌లో రెండు అంశాలు లేవనెత్తారు. <br/><br/>‘అధికారం వస్తుంటుంది..పోతుంటుందని నేను నమ్ముతా. కానీ వాటికన్నా బంధాలు చాలా ముఖ్యమైనవి’ అని ఒక స్టేటస్‌ అప్‌డేట్‌ పెట్టారు. మరో స్టేటస్‌లో..గుడ్‌ మార్నింగ్‌.ఎప్పటికైనా విలువలే గెలుస్తాయి. నిజాయితీ, కష్టం వృధాగా పోవు. నిజాయితీతో పనిచేయడం కొంచెం కష్టమైనా..దాని ఫలితాలు ఎక్కువ కాలం ఉంటాయని’ అప్‌డేట్‌ పెట్టారు.</p>
    </article>
  </body>
</html>