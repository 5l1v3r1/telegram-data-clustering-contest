<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Majkl-Blumberg-u-trci-za-americkog-predsjednika/570274?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T16:25:52+00:00"/>
    <meta property="og:title" content="Majkl Blumberg u trci za američkog predsjednika"/>
    <meta property="og:description" content="NJUJORK - Milijarder i nekadašnji gradonačelnik Njujorka Majkl Blumberg ušao je u trku za predsjedničkog kandidata Demokratske stranke."/>
  </head>
  <body>
    <article>
      <h1>Majkl Blumberg u trci za američkog predsjednika</h1>
      <address><time datetime="2019-11-24T16:25:52+00:00">24 Nov 2019, 16:25</time> by <a rel="author">Tanjug</a></address>
      <p>NJUJORK - Milijarder i nekadašnji gradonačelnik Njujorka Majkl Blumberg ušao je u trku za predsjedničkog kandidata Demokratske stranke.</p>
      <p>Sedamdesetsedmogodišnji Blumberg, koji je ranije najavio da postoji mogućnost da se kandiduje za predsjedničke izbore, zvanično je danas objavio kandidaturu.</p>
      <p>"Kandidujem se da bih porazio Donalda Trampa i obnovio Ameriku. Ne možemo da priuštimo još četiri godine nesmotrenih i neetičkih poteza predsjednika Trampa. Mnogo toga je na kocki, moramo dobiti ove izbore", rekao je Blumberg.</p>
      <p>Blumberg je jedan od 17 pretendenata koji se nadaju da će biti kandidati demokrata za predsjednika SAD, navodi Bi-Bi-Si.</p>
      <p>Prema listi magazina "Forbs", Blumberg je osmi najbogatiji Amerikanac, čije se bogatstvo procenjuje na 53,4 milijarde dolara.</p>
      <p>Blumberg je zaradio bogatstvo kreirajući tehnologiju koju bankari i trgovci koriste da pristupe tržišnim podacima.</p>
    </article>
  </body>
</html>