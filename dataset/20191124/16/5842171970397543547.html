<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359819-pie-italijas-apgazies-migrantu-kugis-vismaz-7-begli-gajusi-boja"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T16:13:00+00:00"/>
    <meta property="og:title" content="Pie Itālijas apgāzies migrantu kuģis, vismaz 7 bēgļi gājuši bojā"/>
    <meta property="og:description" content="Vismaz septiņi cilvēki gājuši bojā pēc tam, kad pārpildīts migrantu kuģis apgāzas apmēram divus kilometrus no Itālijas Lampedūzas salas krastiem, svētdien vēstīja ziņu aģentūra &quot;Ansa&quot;."/>
  </head>
  <body>
    <article>
      <h1>Pie Itālijas apgāzies migrantu kuģis, vismaz 7 bēgļi gājuši bojā</h1>
      <address><time datetime="2019-11-24T16:13:00+00:00">24 Nov 2019, 16:13</time> by <a rel="author">Jauns.lv / LETA</a></address>
      <p>
        <b>Vismaz septiņi cilvēki gājuši bojā pēc tam, kad pārpildīts migrantu kuģis apgāzas apmēram divus kilometrus no Itālijas Lampedūzas salas krastiem, svētdien vēstīja ziņu aģentūra "Ansa".</b>
      </p>
      <p>Varasiestādes desmit metrus garo kuģi pamanija sestdien, kad saņēma anonīmu informāciju par to, informēja Itālijas krasta apsardze. </p>
      <p>Tās darbiniekiem izdevās izglābt 149 cilvēkus, tostarp trīs bērnus, bet neilgi pēc tam kuģis apgāzās. Apgāšanās tiek saistīta ar sliktajiem laikapstākļiem. </p>
      <p>Svētdien turpinājās meklēšanas operācija. Glābēji ir ziņojuši par apmēram 20 bezvēsts pazudušajiem, vēstīja "Ansa". </p>
      <p>Sākta izmeklēšāna par nelegālo imigrāciju un nogalināšanu aiz nolaidības. </p>
      <p>Sestdien Vidusjūrā labdarības organizacijas "SOS Mediterranee" kuģis "Ocean Viking" saņēma atļauju ieiet Medinas ostā Sicīlas ziemeļaustrumos. </p>
      <p>Uz kuģa atrodas 215 migranti, kas jūrā izglābti operācijās pagājušajā nedēļā. Ar helikopteru no kuģa krastā ātrāk tika nogaidīta grūtniece, kas gaida dvīņus, un kāds vīrietis. </p>
      <p>Pagājušajā nedēļā arī Spānijas nevalstiskā organizācija "Open Arms" ar tāda paša nosaukuma kuģi Vidusjūrā izglāba 73 cilvēkus. Pagaidām nav zināms, kad un kur šis kuģis varēs izlaist izglābtos migrantus. </p>
      <p>Abas nevalstiskās organizācijas bieži lūdz atļauju nogādāt migrantus Itālijas vai Maltas krastos. Ierasti šīs valstis savas ostas labdarības kuģiem atver tikai tad, ja ir vienošanās ar citām Eiropas Savienības valstīm par migrantu tālāku uzņemšanu. </p>
      <p>Līdz galīgo vienošanos panākšanai migrantiem ir jāgaida uz kuģiem jūrā. Sarunas par migrantu sadali ierasti koordinē Eiropas Komisija. </p>
    </article>
  </body>
</html>