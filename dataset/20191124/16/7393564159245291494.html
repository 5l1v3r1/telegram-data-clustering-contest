<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2583018/gromadski-aktivisti-ne-pidtrimali-pidvisenna-tarifiv-na-proizd-u-lvovi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-24T16:20:00+00:00"/>
    <meta property="og:title" content="Громадські активісти не підтримали підвищення тарифів на проїзд у Львові"/>
    <meta property="og:description" content="Громадська рада при Львівській ОДА підтримала звернення проти підвищення тарифів на проїзд у громадському транспорті міста Львова"/>
  </head>
  <body>
    <article>
      <h1>Громадські активісти не підтримали підвищення тарифів на проїзд у Львові</h1>
      <address><time datetime="2019-11-24T16:20:00+00:00">24 Nov 2019, 16:20</time> by <a rel="author">Євгенія Пласконь</a></address>
      <p>
        <i>Нещодавно львівський активіст, голова ГО "Інститут соціології міст" Михайло Яворський та Громадська рада при Львівській ОДА підтримали звернення щодо недопущення підвищення тарифів на проїзд у громадському транспорті міста Львова поки не буде виконано ряд вимог.</i>
      </p>
      <p>Як повідомив Михайло Яворський у соцмережах, йдеться про: впровадження електронного квитка, повне оновлення громадського транспорту, прийняття нової схеми руху громадського транспорту та чіткий облік пасажиропотоку у Львові.</p>
      <p>"Лише після цього можна буде вести діалог про підвищення вартості проїзду! Ще одним аргументом влади і перевізників, коли підняли вартість проїзду у маршрутках до 7 грн було те, що літр дизпалива на той час коштував 32 грн. Зараз він коштує близько 28 - 30 грн. Також тоді кричали, що всі деталі купляють у доларах, тоді долар до гривні був 1 до 27, зараз 1 до 24. Отже, станом на сьогодні вони не мають ні економічного, ні морального права піднімати вартість проїзду у громадському транспорті", - заявив активіст.</p>
      <p><a href="https://www.facebook.com/misha.yavorskyi?__tn__=C-R&amp;eid=ARC-q4FbSu72ppTF_IWviO5xtNrhvBypBGZ-3v5JlOa8kuiatZAP0IY5ReZldS6-xtt7UznEpfCmQ97e&amp;hc_ref=ARSfKO0Ezpw5zqfNsoSbFagjf1FoZkZLtmT-ZNLG9fKxjFocYfekB49TPoHdgHgLNpM&amp;fref=nf&amp;__xts__%5B0%5D=68.ARAbIsLlc7xQJ1ynB_sYzLeSEloOnQSZXTDr2l8DUIBdg7NvqDmDZPdco0mrEFyGod9KBitd7NNlNq_e3hHwrGWWV0BoklLXdJCAeRHr60e3vBqot335jGCiFMxZFaeXtp8m4mMqXj32sWFTQ1yQ3rtIXrkBWeO4F5okqtaNyj7YR19oXgoLN-jIooaXmu-AfgPe114R9qKTI33b">Михайло Яворський</a> додав, що у понеділок, 25 лситопада у приміщенні Личаківської районної адміністрації Львова відбудуться громадські слухання щодо підвищення тарифів на проїзд.</p>
      <p>Нагадаємо, раніше у Львові заявили про можливе підняття вартості проїзду в автобусах міста до 8 гривень та у електротранспорті Львова - до 6-7 гривень. Кореспондент сайту 032.ua поспілкувався з новим очільником управління транспорту Львівської міської ради <a href="https://www.032.ua/news/2557598/orest-oleskiv-rozpoviv-ak-u-lvovi-pokrasuvatimut-transportnu-sistemu">Орестом Олеськівим</a> та дізнався, які зміни планують впроваджувати у місті найближчим часом у сфері транспорту.</p>
    </article>
  </body>
</html>