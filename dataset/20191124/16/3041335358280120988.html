<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/apollon-smyrnis-pas-giannina-0-0/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T16:02:20+00:00"/>
    <meta property="og:title" content="Απόλλων Σμύρνης-ΠΑΣ Γιάννινα 0-0"/>
    <meta property="og:description" content="Απόλλων Σμύρνης και ΠΑΣ Γιάννινα έμειναν ισόπαλοι χωρίς γκολ στην Ριζούπολη, με την «Ελαφρά Ταξιαρχία» να παραμένει στο +2 από τους φιλοξενούμενους. Νίκες για Απόλλωνα Πόντου και Λάρισας."/>
  </head>
  <body>
    <article>
      <h1>Απόλλων Σμύρνης-ΠΑΣ Γιάννινα 0-0</h1>
      <h2>Απόλλων Σμύρνης και ΠΑΣ Γιάννινα έμειναν ισόπαλοι χωρίς γκολ στην Ριζούπολη, με την «Ελαφρά Ταξιαρχία» να παραμένει στο +2 από τους φιλοξενούμενους. Νίκες για Απόλλωνα Πόντου και Λάρισας.</h2>
      <address><time datetime="2019-11-24T16:02:20+00:00">24 Nov 2019, 16:02</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Απόλλων Σμύρνης και ΠΑΣ Γιάννινα έμειναν ισόπαλοι χωρίς γκολ στην Ριζούπολη, με την «Ελαφρά Ταξιαρχία» να παραμένει στο +2 από τους φιλοξενούμενους. Νίκες για Απόλλωνα Πόντου και Λάρισας.</p>
      <p>Στο μεγάλο ντέρμπι της 6ης αγωνιστικής της Super League 2, o πρωτοπόρος Απόλλων Σμύρνης υποδέχτηκε τον ΠΑΣ Γιάννινα, με την ομάδα του Νίκου Παπαδόπουλου να θέλει να διευρύνει την απόσταση από την δεύτερη θέση. Οι φιλοξενούμενοι όμως έφυγαν από την Ριζούπολη με την «λευκή» ισοπαλία, παίρνοντας έναν σημαντικό βαθμό.</p>
      <p>
        <a href="https://www.in.gr/2019/11/24/plus/perierga/lamia-fanatikos-kapnistis-ta-vazei-ton-antikapnistiko-nomo/">Δείτε επίσης: Λαμία : Φανατικός καπνιστής «τα βάζει» με τον αντικαπνιστικό νόμο</a>
      </p>
      <p>Οι δύο ομάδες σε ένα ματς που είχε λιγοστές ευκαιρίες και αυτές στο τέλος του παιχνιδιού, παρέμειναν αήττητες, συνεχίζοντας την μάχη της άμεσης επανόδου στα σαλόνια της μεγάλης κατηγορίας.</p>
      <p>Σε ένα ματς που διεξήχθη μπροστά σε 1.200 φιλάθλους (200 των φιλοξενούμενων), εκείνοι που απείλησαν πρώτοι ήταν οι γηπεδούχοι, με τον Καραγκούνη να στέλνει τη μπάλα άουτ, ύστερα από εξαιρετικό ανάποδο ψαλίδι στο 44ο λεπτό. Ήταν η μοναδική αξιόλογη ευκαιρία του πρώτου ημιχρόνου.</p>
      <p>Στο δεύτερο μέρος, οι φιλοξενούμενοι απείλησαν με τους Παμλίδη και Λεό, αλλά η μπάλα έφυγε δίπλα από τα δοκάρια του Χουάντερσον.</p>
      <p>Εκεί που το ματς είχε ατονίσει σε ενδιαφέρον, έγιναν οι δύο φάσεις που ξεσήκωσαν το κοινό. Ο Βουό στο 90′ έστειλε τη μπάλα στο δοκάρι του Χουτεσιώτη για τον Απόλλωνα, ενώ στο τελευταίο λεπτό των καθυστερήσεων οι Γιαννιώτες είδαν το κοντινό σουτ Ξύδα να αποκρούεται από τον Χουάντερσον.</p>
      <p>Απόλλων: Χουάντερσον, Λαρέα, Βιτλής, Ζησόπουλος, Κύργιας, Λαγός, Μπλάζιτς, Καραγκούνης, Ιριτιέρ, Μπεντινέλι, Μαρκόφσκι.</p>
      <p>ΠΑΣ Γιάννινα: Χουτεσιώτης, Μπουκουβάλας, Αποστολόπουλος, Σκόνδρας, Παντελάκης, Σιόντης, Κάστρο, Καρτάλης, Λεό, Παμλίδης, Κριζμάν.</p>
      <p>Απόλλων Πόντου-Κασσιόπη 1-0</p>
      <p>Το ντέρμπι των «ουραγών» της βαθμολογίας (και οι δύο ομάδες είχαν αρνητικό συντελεστή στην κατάταξη) είχε μεγάλο νικητή τον Απόλλωνα Πόντου που έφτασε στους -3 τους Κερκυραίους.</p>
      <p>Η αναμέτρηση είχε λιγοστές φάσεις, σε έναν κακό αγωνιστικό χώρο και το μοναδικό της γκολ σημείωσε ο Ολαϊτάν στο 74′, δίνοντας «ανάσα» στους «Πόντιους».</p>
      <p>ΑΠΟΛΛΩΝ ΠΟΝΤΟΥ: Πολίτης, Γεωργιάδης, Μπρίτο, Χασομέρης, Ολαϊτάν, Κοντοές, Δόρης, Αμαραντίδης, Καλαϊτζίδης, Λουφάκης, Σαμαράς</p>
      <p>ΚΕΡΚΥΡΑ: Παγκράτης, Αγιώτης, Πιαστόπουλος, Τσιμπούκας, Ζερβόπουλος, Κρητικός, Παυλής, Γεωργακόπουλος, Βασιλούδης, Μίσκου, Βλάχος</p>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
    </article>
  </body>
</html>