<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-poruljarhat-aki-tovabb-terjeszti-a-remhirt-a-pozsonyi-sorozatgyilkosrol.html"/>
    <meta property="og:site_name" content="Origo"/>
    <meta property="article:published_time" content="2019-11-24T16:16:00+00:00"/>
    <meta property="og:title" content="Rosszul járhat, aki tovább terjeszti a rémhírt a pozsonyi sorozatgyilkosról"/>
    <meta property="og:description" content="A szlovák rendőrség figyelmeztet az oldalán, hogy a rémhírterjesztés két évig terjedő szabadságvesztéssel büntethető."/>
  </head>
  <body>
    <article>
      <h1>Rosszul járhat, aki tovább terjeszti a rémhírt a pozsonyi sorozatgyilkosról</h1>
      <address><time datetime="2019-11-24T16:16:00+00:00">24 Nov 2019, 16:16</time> by <a rel="author">Kassai József</a></address>
      <p><b>Péntek óta tele van a Facebook azzal az információval, hogy nemcsak a 34 éves angoltanárnő, Viola Macáková az egyedüli, akit bestiális módon meggyilkoltak Poszonyban. A szlovák rendőrség ezt határozottan cáfolta, egyúttal közölték, hogy vizsgálatot indítottak, és gyűjtik a képernyőfotókat és a státuszüzeneteket, amelyek a pánikkeltést és a hamis információk terjesztését eredményezik - olvasható  <a href="https://parameter.sk/">a Paraméter.sk</a> hírportálon.<br/></b>A rémhír terjedéséhez hozzájárul az is, hogy</p>
      <aside>pár napja meghalt még egy másik nő Pozsonyban, akinél viszont nem állapítottak meg idegenkezűséget. Illetve, hogy eltűnt egy 20 éves fiatalember, aki futni indult a Duna-partra.</aside>
      <p>A szlovák hatóságok újra hangsúlyozták, hogy aki azt terjeszti, hogy Pozsonyban veszélyben vannak a nők, mivel több gyilkosság is történt, az hazudik.</p>
      <blockquote>Ezen információk közlői állítólagos titkos rendőrségi forrásaikra hivatkoznak, az emberek pedig fejetlenül terjesztik tovább. Semmilyen olyan információról nem tudunk, ami azzal függne össze, hogy Viola kisasszony halála sorozatgyilkos ténykedésével függne össze, sem Pozsony lakosai elleni támadások, vagy velük kapcsolatos incidensek megnövekedett számáról</blockquote>
      <p>- reagált a rendőrség a <a href="https://www.facebook.com/policiaslovakia">közösségi </a>oldalán.</p>
      <figure>
        <img src="https://cdn.nwmgroups.hu/s/img/i/1911/20191124meggyilkolt-szlovak-no.jpg?w=644&amp;h=446"/>
        <figcaption>Az egykori szlovák modellt, Viola Macakovát brutális módon gyilkolták meg Pozsonyban 2019. november 11-én.<cite>Forrás: Facebook</cite></figcaption>
      </figure>
      <p>A 34 éves angol tanárnő, Viola Macaková kegyetlen módon történt meggyilkolásáról <a href="https://www.origo.hu/nagyvilag/20191122-ismet-noi-holttestet-talaltak-pozsonyban.html">az Origón is beszámoltunk.</a></p>
      <aside>A szlovák rendőrség ismét felhívta a figyelmet, hogy Viola halála óta nem történt semmiféle gyilkosság a Poszonyban, a másik női holttest, amit találtak, nem gyilkosság áldozatáé.</aside>
      <figure>
        <img src="https://cdn.nwmgroups.hu/s/img/i/1911/20191124meggyilkolt-szlovak-no9.jpg?w=644&amp;h=362"/>
        <figcaption>A megerőszakolt és brutálisan megkínzott Violára 2019. november 11-én reggel 9 óra körül találtak rá járókelők az egyik pozsonyi kikötóben.<cite>Forrás: Polícia SR</cite></figcaption>
      </figure>
      <p>A szlovák rendőrség közölte azt is,  hogy</p>
      <p>
        <mark>gyűjtik a képernyőfotókat és a státuszüzeneteket, amelyek a pánikkeltést, és a hamis információk terjesztését eredményezik.</mark>
      </p>
      <p>Egyúttal arra kérik az embereket, hogy küldjenek nekik olyanokat, amelyeknél megállapítható a forrás. A rendőrség szerint ugyanis</p>
      <aside>az ilyen személyeket rémhírterjesztésért akár két évig terjedő szabadságvesztéssel is büntethetik Szlovákiában.</aside>
      <related>
        <h4>KAPCSOLÓDÓ CIKKEK</h4>
        <a href="https://www.origo.hu/nagyvilag/20191122-ismet-noi-holttestet-talaltak-pozsonyban.html"/>
        <a href="https://www.origo.hu/itthon/20191119-brutalisan-kivegeztek-egy-tanarnot-pozsonyban.html"/>
      </related>
    </article>
  </body>
</html>