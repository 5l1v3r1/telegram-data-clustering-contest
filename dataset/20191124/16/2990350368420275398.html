<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/extreme/pasazhyrskyy-litak-vpav-na-zhytlovi-budynky-v-konho/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T16:39:00+00:00"/>
    <meta property="og:title" content="Пасажирський літак впав на житлові будинки в Конго"/>
    <meta property="og:description" content="У Демократичній Республіці Конго сталася аварія пасажирського літака, на борту якого перебували 18 людей. Наразі невідомо про точну кількість загиблих"/>
  </head>
  <body>
    <article>
      <h1>Пасажирський літак впав на житлові будинки в Конго</h1>
      <address>
        <time datetime="2019-11-24T16:39:00+00:00">24 Nov 2019, 16:39</time>
      </address>
      <p>У Демократичній Республіці Конго сталася аварія пасажирського літака, на борту якого перебували 18 людей. Наразі невідомо про точну кількість загиблих, інформує <a href="https://www.bbc.com/news/world-africa-50536220">BBC</a>.<br/><br/>«Літак зі щонайменше 16 пасажирами та двома членами екіпажу врізався у будинки в місті Гома на сході Демократичної Республіки Конго», – йдеться у повідомленні.<br/><br/>Губернатор провінції Північного Ківу <b>Нзанзу Касівіта Карлі</b> заявив, що внаслідок інциденту є загиблі, але не повідомив їхньої кількості.<br/><br/>Літак врізався в будинки у районі Мапендо після зльоту з міського летовища, додав він.</p>
      <figure>
        <iframe data-src="https://twitter.com/eliezaireushin/status/1198527030284959751?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Літак моделі Дорньє-228 належав приватному перевізнику Busy Bee.<br/><br/>Він виконував рейс до міста Бені, за 350 км на північ від Гоми, однак через хвилину після зльоту сталася аварія, повідомило BBC джерело з летовища міста Гома.<br/><br/>Авіакатастрофи в Конго відбуваються досить часто. Це пов’язано з низькими стандартами безпеки і поганим обслуговуванням літаків. Всім комерційним авіаперевізникам ДР Конго, включаючи Busy Bee, заборонено працювати в Євросоюзі. Реклама</p>
    </article>
  </body>
</html>