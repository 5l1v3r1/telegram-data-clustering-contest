<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://cosmopolitan.hu/sztarhirek/2019/11/24/justin-timberlake-elhagyja-jessica-bielt-egy-masik-noert/"/>
    <meta property="og:site_name" content="Cosmopolitan.hu"/>
    <meta property="article:published_time" content="2019-11-24T16:11:00+00:00"/>
    <meta property="og:title" content="Justin Timberlake elhagyja Jessica Bielt egy másik nőért?"/>
    <meta property="og:description" content="Sajnos bizonyíték is van a sztárpár szakítására…"/>
  </head>
  <body>
    <article>
      <h1>Justin Timberlake elhagyja Jessica Bielt egy másik nőért?</h1>
      <h2>Sajnos bizonyíték is van a sztárpár szakítására…</h2>
      <address><time datetime="2019-11-24T16:11:00+00:00">24 Nov 2019, 16:11</time> by <a rel="author">Barna Bori</a></address>
      <p><b>Justin Timberlake és Jessica Biel</b> még 2007 tavaszán jöttek össze, és egy rövid szünet után 2011-ben eljegyezték egymást. Egy év múlva<b> ki is mondták az Igent, 2015-ben pedig megszületett az első gyermekük</b>, Silas Randall. És bár Justin és Jessica <a href="https://cosmopolitan.hu/sztarhirek/2019/01/31/justin-timberlake-extra-vicces-videot-posztolt-felesegerol/">Hollywood egyik kedvenc álompárja lett az elmúlt években</a>, sajnos nagyon úgy tűnik, hogy <b>a házasságuk mégsem olyan tökéletes, mint hittük.</b></p>
      <p>Ugyanis Justint nemrég lekapták egy idegen nővel kézen fogva, ráadásul a jegygyűrűje nélkül! <a href="https://www.thesun.co.uk/tvandshowbiz/10409561/justin-timberlake-holds-hands-alisha-wainwright-strokes-knee-boozy/">(A képeket itt tudod megnézni!)</a> Az énekes-színész egyébként jelenleg New Orleansban forgat, és <b>éppen az egyik munkatársával fotózták le</b>, aki nem más, mint <b>Alisha Wainwright!</b></p>
      <p><b>Alisha és Justin egy bárban beszélgetett késő este</b>, és közben nem engedték el egymás kezét. A szemtanúk azt mesélték, hogy sokat mosolyogtak és nevetgéltek. Sőt, a források szerint Justin annyit ivott, hogy később már alig állt a lábán. Ez mondjuk azt is bizonyíthatja, hogy éppen egy nehéz időszakon megy keresztül: azaz véget érhetett a házassága… Egyelőre még nem lehet többet tudni arról, hogy mennyire komoly Justin és Alisha kapcsolata, de <b>Jessica biztosan nem örült ezeknek a fotóknak.</b></p>
    </article>
  </body>
</html>