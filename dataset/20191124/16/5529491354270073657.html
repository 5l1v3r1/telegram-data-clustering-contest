<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/sport/inter-infortunio-barella-operarsi-3121010/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T16:50:26+00:00"/>
    <meta property="og:title" content="Inter, infortunio Barella: calciatore dovrà operarsi al ginocchio"/>
    <meta property="og:description" content="MILANO – Esami clinici e strumentali per Nicolò Barella all’Istituto Humanitas di Rozzano dopo la sostituzione di ieri contro il Torino a causa di una distorsione al ginocchio destro. Gli accertamenti hanno evidenziato un distacco di un frammento cartilagineo della rotula. Barella dovrà essere sottoposto a intervento di asportazione del frammento in artroscopia. Il calciatore della Nazionale Italiana di Calcio si è infortunato nel corso della partita vinta dall’Inter sul campo del Torino. Barella è uscito in lacrime dicendo: “Ho sentito tac al ginocchio destro”. Anche i compagni di squadra avevano capito subito la gravità della situazione.Fiorentina. Federico Chiesa ormai è un caso. Montella non lo fa giocare: “Faccia quello che vuole”Gasperini e i consigli di Antonio Conte sull’amore: “Sono i calciatori che dovrebbero dirlo a me” Dell’infortunio di Nicolò Barella, ha parlato Stefan De Vrij nel corso di una intervista rilasciata a Dazn: “Purtroppo l’infortunio di Barella sembra qualcosa di serio, speriamo che…"/>
  </head>
  <body>
    <article>
      <h1>Inter, infortunio Barella: calciatore dovrà operarsi al ginocchio</h1>
      <address>
        <time datetime="2019-11-24T16:50:26+00:00">24 Nov 2019, 16:50</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/infortunio-barella.jpg"/>
        <figcaption>Inter, Barella ha rimediato un brutto infortunio durante la vittoria di Torino. Ha lasciato il campo in lacrime (fermo immagine Dazn)</figcaption>
      </figure>
      <p>MILANO – Esami clinici e strumentali per <a href="https://www.blitzquotidiano.it/sport/inter-barella-infortunio-lacrime-3120833/"><b>Nicolò Barella</b></a> all’Istituto Humanitas di Rozzano dopo la sostituzione di ieri contro il Torino a causa di una distorsione al ginocchio destro. Gli accertamenti hanno evidenziato un distacco di un frammento cartilagineo della rotula. Barella dovrà essere sottoposto a intervento di asportazione del frammento in artroscopia.</p>
      <p>Il calciatore della Nazionale Italiana di Calcio si è infortunato nel corso della partita vinta dall’Inter sul campo del Torino. Barella è uscito in lacrime dicendo: “Ho sentito tac al ginocchio destro”. Anche i compagni di squadra avevano capito subito la gravità della situazione.</p>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/federico-chiesa-fiorentina-caso-3121160/">
          <img src="https://static.blitzquotidiano.it/wp/wp-content/uploads/2019/11/federico-chiesa_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/federico-chiesa-fiorentina-caso-3121160/">Fiorentina. Federico Chiesa ormai è un caso. Montella non lo fa giocare: “Faccia quello che vuole”</a>
      </h3>
      <figure>
        <a href="https://www.blitzquotidiano.it/sport/gasperini-consigli-antonio-conte-3121164/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/sport/gasperini-consigli-antonio-conte-3121164/">
          <img src="https://static.blitzquotidiano.it/wp/wp-content/uploads/2019/11/gasperini-conte-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/sport/gasperini-consigli-antonio-conte-3121164/">Gasperini e i consigli di Antonio Conte sull’amore: “Sono i calciatori che dovrebbero dirlo a me”</a>
      </h3>
      <p>Dell’infortunio di Nicolò Barella, ha parlato Stefan De Vrij nel corso di una intervista rilasciata a Dazn: “Purtroppo l’infortunio di Barella sembra qualcosa di serio, speriamo che non sia nulla di grave perché è un calciatore molto importante per noi. Gli auguro le migliori fortune ed una pronta guarigione”. </p>
      <p>Purtroppo Nicolò Barella dovrà operarsi al ginocchio, come comunicato dall’Inter, e per questo motivo non tornerà prima del 2020. Una grave perdita per Antonio Conte in vista delle partite dei nerazzurri di dicembre. Barella dovrebbe essere sostituto da Vecino. Il centrocampo dell’Inter dovrebbe essere composto da Sensi, Brozovic e Vecino. Altri infortuni permettendo…</p>
    </article>
  </body>
</html>