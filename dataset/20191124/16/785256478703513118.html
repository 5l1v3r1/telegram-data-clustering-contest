<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sampiy10.gazetevatan.com/sivasspor-yikilmiyor--1286825-futbol-sampiy10-haber/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T16:54:00+00:00"/>
    <meta property="og:title" content="Sivasspor yıkılmıyor!"/>
    <meta property="og:description" content="Süper Lig'de 12. hafta maçında Kayserispor ile Sivasspor karşı karşıya geldi. Geçen haftanın lideri Yiğidolar deplasmanda Kayseri'yi farklı geçerek liderliğini bu haftada devam ettirdi."/>
  </head>
  <body>
    <article>
      <h1>Sivasspor yıkılmıyor!</h1>
      <h2>Süper Lig'de 12. hafta maçında Kayserispor ile Sivasspor karşı karşıya geldi. Geçen haftanın lideri Yiğidolar deplasmanda Kayseri'yi farklı geçerek liderliğini bu haftada devam ettirdi.</h2>
      <address>
        <time datetime="2019-11-24T16:54:00+00:00">24 Nov 2019, 16:54</time>
      </address>
      <p>Kayserispor ile <a href="http://www.gazetevatan.com/arama/?Keyword=Sivasspor">Sivasspor</a> Süper Lig'in 12. hafta maçında Büyükşehir Belediyesi <a href="http://www.gazetevatan.com/arama/?Keyword=Kadir%20Has">Kadir Has</a> Stadı'nda karşı karşıya geldi. Mücadeleyi Yiğidolar 4-1 kazanarak liderliğini sürdürdü. <br/> <br/>Konuk ekip Sivaspor'un gollerini 24'te Fernando, 70'te Emre Kılınç, 74'te ve 90+4'te Erdoğan <a href="http://www.gazetevatan.com/arama/?Keyword=Ye%C5%9Filyurt">Yeşilyurt</a> kaydetti.<br/> <br/>Kayserispor'un tek golünü ise Pedro Henrique kaydetti. <br/> <br/>Üst üste 4. galibiyeti alan ve puanını 24 yapan Sivasspor geçen hafta devraldığı liderliği bu haftada sürdürdü.<br/> <br/>Sivasspor gelecek hafta kendi sahasında <a href="http://www.gazetevatan.com/arama/?Keyword=Kas%C4%B1mpa%C5%9Fa">Kasımpaşa</a> ile karşılaşacak. <a href="http://www.gazetevatan.com/arama/?Keyword=Kayseri">Kayseri</a> ise haftaya <a href="http://www.gazetevatan.com/arama/?Keyword=Be%C5%9Fikta%C5%9F">Beşiktaş</a> deplasmanına konuk olacak.<br/> <br/><b>MAÇTAN DAKİKALAR!<br/></b> <br/>6. dakikada ceza sahası dışında topla buluşan <a href="http://www.gazetevatan.com/arama/?Keyword=Umut%20Bulut">Umut Bulut</a>’un vuruşunda meşin yuvarlak kaleci Samassa'da kaldı.<br/> <br/>21. dakikada gelişen Sivasspor atağında topla buluşan Fernando Andre’nin vuruşunda meşin yuvarlak ağlarla buluştu ancak gol ofsayt gerekçesiyle verilmedi.<br/> <br/>24. dakikada Uğur Çiftçi'nin ara pasında topla buluşan Fernando Andre'nin bir süre topu sürdükten sonra sol taraftan ceza sahasına girerek yaptığı düzgün vuruşla topu ağlarla buluşturdu. 0-1<br/> <br/>28. dakikada Mert Hakan'ın pasıyla ceza sahası içerisinde topla buluşan Emre Kılınç'ın penaltı noktası üzerinden vuruşu üst direkten döndü.<br/> <br/>44. dakikada Poulain’in ortasında topu önüne indiren Pedro Henrique'nin yere düşerken gerçekleştirdiği vuruşta top ağlara gitti. 1-1<br/> <br/>56'ncı dakikada Djedje'nin ceza alanından vurduğu sert şutu kaleci Samassa güçlükle kurtardı.<br/> <br/>68'inci dakikada Erdoğan Yeşilyurt'un şutu yan kale direğine çarptı. <a href="http://www.gazetevatan.com/arama/?Keyword=Oyun">Oyun</a> alanına dönen topa vuran Mert Hakan'ın şutunu gol çizgisinde kaleci Lung kurtardı.<br/> <br/>69'uncu dakikada Sivasspor'un kullandığı köşe vuruşunda kafalardan seken topu ceza alanı dışında önünde bulan Emre Kılınç'ın sert şutu filelerle buluştu: 1-2.<br/> <br/>74'üncü dakikada gelişen Mustapha Yatabare'nin pasında topla buluşan Erdoğan Yeşilyurt'un şutu Lung'un üzerinden filelerle buluştu: 1-3.<br/> <br/>90+2''nci dakikada Sivasspor atağında Erdoğan Yeşilyurt'un şutu filelerle buluştu: 1-4.<br/> <br/>Karşılaşma Demir Grup Sivasspor'un 4-1'lik üstünlüğü ile sona erdi.</p>
    </article>
  </body>
</html>