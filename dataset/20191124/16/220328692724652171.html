<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-krimi/sluchaen-ptnik-spasil-namushkanoto-momiche-407522.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T16:24:00+00:00"/>
    <meta property="og:title" content="Случаен пътник спасил намушканото момиче"/>
    <meta property="og:description" content="Пловдивски бабаит извадил нож във вагона в 2.00 през нощта, близо до ж.п гара Стара Загора   "/>
  </head>
  <body>
    <article>
      <h1>Случаен пътник спасил намушканото момиче</h1>
      <address><time datetime="2019-11-24T16:24:00+00:00">24 Nov 2019, 16:24</time> by <a rel="author">сс</a></address>
      <p>Случаен пътник спасил момичето в нощния влак от Пловдив за Варна. Тя бере душа в болницата в Стара Загора, съобщи bТВ.</p>
      <p>20-годишно момиче от морската столица бе прободено с нож в главата, гръдния кош и бедрото от 21-годишния Виктор Гешев около 2:00 часа миналата нощ. Според източници на телевизията момчето притеснявало неколкократно момичето. Първият път тя успяла да го прогони, но след това нападателят връхлетял в купето с нож, повалил я и започнал да нанася прободни рани.</p>
      <p>Случайно минаващ пътник видял драмата и това спасило момичето от смъртта.  Започвал да гони нападателя. За щастие, влакът се намирал на метри от ЖП гара Стара Загора, намалил скоростта, а 21-годишният пловдивчанин скочил от него.</p>
      <p>След него скочил и пътникът, който успял да го задържи, преди намесата на полицията.</p>
      <p>Пробите за алкохол и упойващи вещества на нападателя са отрицателни. Не е криминално проявен. В момента той се намира в психиатричната болница в Раднево, пише лупа.бг.</p>
      <p>Няма информация дали момичето има престъпно минало. Предстои да й бъде операция, тъй като са срязани две сухожилия.</p>
    </article>
  </body>
</html>