<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zoomit.ir/2019/11/24/342697/cryptocurrency-transaction-machines-ite-video/"/>
    <meta property="og:site_name" content="زومیت"/>
    <meta property="article:published_time" content="2019-11-24T16:40:00+00:00"/>
    <meta property="og:title" content="اولین خودپرداز بیت‌کوین در نمایشگاه ITE 2019 چگونه کار می‌کند"/>
    <meta property="og:description" content="در جریان پنجمین دوره‌ی نمایشگاه تراکنش ایران (ITE 2019) محصولات جدیدی رونمایی شد که ازجمله‌ جالب‌ترین این ابزار‌ها باید به خودپرداز بیت‌کوین یا BTM و در ابعاد پیشرفته‌تر CTM اشاره کرد."/>
  </head>
  <body>
    <article>
      <h1>اولین خودپرداز بیت‌کوین در نمایشگاه ITE 2019 چگونه کار می‌کند</h1>
      <address><time datetime="2019-11-24T16:40:00+00:00">24 Nov 2019, 16:40</time> by <a rel="author" href="http://www.zoomit.ir/user/sadramakhmali/" target="_blank">صدرا مخملی</a></address>
      <p>در جریان پنجمین دوره‌ی نمایشگاه تراکنش ایران (ITE 2019) محصولات جدیدی رونمایی شد که ازجمله‌ جالب‌ترین این ابزار‌ها باید به خودپرداز بیت‌کوین یا BTM و در ابعاد پیشرفته‌تر CTM اشاره کرد.</p>
      <hr/>
      <p>در نمایشگاه تراکنش ایران (ITE 2019) علاوه‌بر میزبانی کارگاه‌ها و سخنرانی‌های مختلف، شاهد رونمایی از چندین محصول سخت‌افزاری و نرم‌افزاری جدید هستیم. ازجمله‌ محصولات جذاب و جالبی که در این نمایشگاه رونمایی شد، دستگاه‌ خودپرداز <a href="https://www.zoomit.ir/tag/bitcoin/">بیت‌ کوین</a> از سوی دو شرکت است. یکی از این دو شرکت، شرکت دانش‌بنیان سبحان بود. BTM این شرکت توانست پنج رمزارز مختلف را پشتیبانی کند. نکته‌ی جالب درباره‌ی دستگاه خودپرداز رمزارز سبحان تجهیز آن به دستگاه POS یا کارت‌خوان بود که درصورت تمایل برای خرید، کاربر می‌توانست مبلغ مدنظر را به‌صورت مستقیم ازطریق کارت پرداخت کند. پس از پرداخت مبلغ مدنظر، کاربر می‌توانست با قراردادن آدرس والت رمزارز خود را دریافت کند. البته خودپرداز بیت‌کوین برای افرادی که آدرس والت خود را به‌همراه نداشتند، تدبیری اندیشیده بود. این دستگاه درصورت نداشتن آدرس والت برای دریافت رمزارز، خود با ایجاد والت رمزارز خرید‌شده را به آن انتقال و کد آن را ازطریق رسید دراختیار کاربر قرار می‌داد. در ادامه همراه باشید تا با این دستگاه به‌صورت ویدیویی بیشتر آشنا شویم:</p>
      <figure>
        <iframe src="https://www.aparat.com/video/video/embed/videohash/Jj7vo/vt/frame" width="640" height="360" data-service="Aparat" scrolling="no"/>
      </figure>
      <p><a href="https://www.aparat.com/v/Jj7vo">تماشا در آپارات</a> | <a href="https://youtu.be/R80HRp7dH1I">تماشا در یوتیوب</a></p>
      <p>به‌نظر شما در سال‌های آتی سیستم خودپرداز برای رمز ارز‌ها رایج خواهد شد؟</p>
      <h3>بیشتر بخوانید:</h3>
      <p>
        <a href="http://www.zoomit.ir/2019/11/25/342732/bitcoin-price-decline-china-government/">سقوط ارزش بیت کوین دراثر خط‌و‌نشان دولت چین </a>
        <a href="http://www.zoomit.ir/2019/11/25/342703/ite-2019-startup/">حضور استارتاپ‌ها با ایده‌های جالب در نمایشگاه تراکنش ایران </a>
        <a href="http://www.zoomit.ir/2019/11/24/342705/madiran-in-tehran-home-appliance-2019/">گزارش زومیت از غرفه مادیران در نمایشگاه بین المللی لوازم خانگی تهران </a>
        <a href="http://www.zoomit.ir/2019/11/24/342704/shatel-mobile-gift-internet-outage/">مشترکان سیم کارت شاتل موبایل به‌دلیل قطع اینترنت هدیه دریافت می‌کنند </a>
        <a href="http://www.zoomit.ir/2019/11/24/342698/provide-phone-solution-nexfon-ite-video/">راهکار تلفن ثابت سازمانی هوشمند از نکسفون در نمایشگاه تراکنش ایران</a>
      </p>
      <hr/>
      <p>منبع <a href="https://www.zoomit.ir/">زومیت</a></p>
    </article>
  </body>
</html>