<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230864/heather-parisi-nella-bufera-la-spesa-folle-ecco-quanto-costa-la-sua-borsa-di-pelle-di-coccodrillo/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T16:20:11+00:00"/>
    <meta property="og:title" content="Heather Parisi nella bufera, la spesa folle: ecco quanto costa la sua borsa di pelle di coccodrillo"/>
    <meta property="og:description" content="Polemiche per Heather Parisi e la sua costosa borsa Lunedì scorso a Live Non è la D’Urso l’ospite d’onore è stata Heather Parisi. La nota soubrette che da anni vive ad Hong Kong si è recata da Barbara D’Urso con il marito e i loro gemelli di nove anni. Oltre a rivelare di essere stata […]"/>
  </head>
  <body>
    <article>
      <h1>Heather Parisi nella bufera, la spesa folle: ecco quanto costa la sua borsa di pelle di coccodrillo</h1>
      <address><time datetime="2019-11-24T16:20:11+00:00">24 Nov 2019, 16:20</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Polemiche per Heather Parisi e la sua costosa borsa</h3>
      <p>Lunedì scorso a <b>Live Non è la D’Urso</b> l’ospite d’onore è stata <b>Heather Parisi</b>. La nota soubrette che da anni vive ad Hong Kong si è recata da Barbara D’Urso con il marito e i loro gemelli di nove anni.</p>
      <p>Oltre a rivelare di essere stata <b>vittima di violenze</b> per lungo tempo, la rivale di Lorella Cuccarini è finita nel calderone delle polemiche per un accessorio sfoggiato nello studio di Cologno Monzese. In pratica la donna che è<b> rimasta incinta</b> a 50 anni grazie ad una tecnica non naturale, aveva con sé una <b>borsa molto pregiata</b> che ha un costo eccessivo.</p>
      <h3>Il prezzo della borsa di pelle di coccodrillo</h3>
      <p>A Live Non è la D’Urso, <b>Heather Parisi</b> si è presentata con un abito lungo color rosa ed interamente ricoperto di paillettes. Ma la cosa che non è passata per niente inosservata ai telespettatori di Barbara D’Urso è stata la <b>borsa sfoggiata</b> dall’ex ballerina.</p>
      <p>Il pubblico di Canale 5 se ne è accorto quando c’è stato il collegamento dal suo camerino. In pratica si tratta di una Birkin, accessorio iconico realizzato da <b>Hermès</b>, in pelle di coccodrillo. Ma quanto costa? Stando ad alcuni rumors, sembra proprio che la borsa ha un valore pari a <b>30 mila euro</b>.</p>
      <p>Sin da subito sul web si è accesa una polemica e a capo di essa c’era <b>Naike Rivelli</b>. La ribelle figlia di Ornella Muti, infatti, attraverso il suo seguitissimo account IG ha condiviso una clip in cui ha mostrato tutta la sua <b>disapprovazione</b> per lo sperpero di soldi da parte della Parisi, ma anche perché l’accessorio è stato fatto con la pelle di un <b>coccodrillo albino</b>.</p>
      <h3>Lo sfogo di Naike Rivelli contro Heather Parisi</h3>
      <p>Qualche ora dopo la lunga diretta di Live Non è la D’Urso,<b> Naike Rivelli</b> ha tuonato contro <b>Heather Parisi</b> attraverso i suoi canali social. La figlia di Ornella Muti ha utilizzato delle parole abbastanza <b>forti</b> nei confronti della soubrette in merito alla <b>borsa</b> in questione:</p>
      <aside>“Io penso che le persone che spendono quei soldi e vanno in giro con una borsa di coccodrillo albino con i diamanti, andrebbero rinchiuse. Oggi come oggi nel mondo in cui viviamo e con le problematiche che ci sono e con tutto quello che uno potrebbe fare… i soldi che ha buttato su una borsa che mostra come per dire: ‘Io c’ho sta borsa’, è una cosa pagana, del Medioevo, davvero ridicola. È follia!”.</aside>
    </article>
  </body>
</html>