<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/un-pod-rutier-s-a-prabusit-in-regiunea-liguria-din-italia_3059946.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T16:22:53+00:00"/>
    <meta property="og:title" content="Un pod rutier s-a prăbuşit în regiunea Liguria din Italia"/>
    <meta property="og:description" content="Un pod rutier de pe o autostradă s-a prăbuşit duminică în regiunea Liguria din nord-vestul Italiei, în apropiere de oraşul de coastă Savona, a anunţat un purtător de cuvânt al companiei care operează autostrada, SIAS, transmite Reuters.Preşedintele din Li"/>
  </head>
  <body>
    <article>
      <h1>Un pod rutier s-a prăbuşit în regiunea Liguria din Italia</h1>
      <address><time datetime="2019-11-24T16:22:53+00:00">24 Nov 2019, 16:22</time> by <a rel="author">PUBLIKA.MD</a></address>
      <p>Un pod rutier de pe o autostradă s-a prăbuşit duminică în regiunea Liguria din nord-vestul Italiei, în apropiere de oraşul de coastă Savona, a anunţat un purtător de cuvânt al companiei care operează autostrada, SIAS, transmite Reuters.<br/><br/><b>Preşedintele din Liguria, Giovanni Toti, a explicat că vremea rea a provocat o alunecare masivă de teren care a lovit viaductul şi că este posibil ca o maşină să fi fost implicată, dar acest lucru nu a fost confirmat, potrivit agenţiei de presă ANSA din Italia.</b><br/><br/>Liguria este aceeaşi regiune în care un pod rutier de pe o autostradă s-a prăbuşit anul trecut la Genova, incident în care au murit 43 de oameni. Cunoscut sub numele de podul Morandi, acesta era operat de Autostrade per l'Italia, o unitate a grupului de infrastructură Atlantia, scrie <a href="https://www.agerpres.ro/mondorama/2019/11/24/italia-pod-rutier-prabusit-in-regiunea-liguria-in-apropiere-de-orasul-savona--408567">agerpres.ro</a>.<br/><br/>Ploile abundente au provocat inundaţii mari în nordul Italiei luna aceasta.</p>
    </article>
  </body>
</html>