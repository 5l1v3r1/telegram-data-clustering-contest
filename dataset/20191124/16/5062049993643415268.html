<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10748--davis-cup-bitva-o-trofej-potvrdi-spanele-roli-favorita-nebo-prijde-prekvapeni"/>
    <meta property="og:site_name" content="Tenisový svět"/>
    <meta property="article:published_time" content="2019-11-24T16:32:00+00:00"/>
    <meta property="og:title" content="Davis Cup: Bitva o trofej! Potvrdí Španělé roli favorita nebo přijde překvapení?"/>
    <meta property="og:description" content="Davis Cup má před sebou poslední den celého týdne. Ve finále se utkají domácí Španělé, kteří budou spoléhat na světovou jedničku Rafaela Nadala. Jejich protivníkem je tým Kanady, ta v dosavadním průběhu využila dvojici Denis Shapovalov, Vasek Pospisil. Uvidí Madrid první titul Španělů po sedmi letech, nebo na historický triumf dosáhnou kanadští hráči?"/>
  </head>
  <body>
    <article>
      <h1>Davis Cup: Bitva o trofej! Potvrdí Španělé roli favorita nebo přijde překvapení?</h1>
      <address>
        <time datetime="2019-11-24T16:32:00+00:00">24 Nov 2019, 16:32</time>
      </address>
      <p>
        <b>Davis Cup má před sebou poslední den celého týdne. Ve finále se utkají domácí Španělé, kteří budou spoléhat na světovou jedničku Rafaela Nadala. Jejich protivníkem je tým Kanady, ta v dosavadním průběhu využila dvojici Denis Shapovalov, Vasek Pospisil. Uvidí Madrid první titul Španělů po sedmi letech, nebo na historický triumf dosáhnou kanadští hráči?</b>
      </p>
      <p>Španělé byli nalosováni do skupiny B. V té se utkali se silným Ruskem (bez Daniila Medveděva) a obhájcem titulu z Chorvatska. (bez Marina Čiliče) První zápas museli otáčet, o což se postaral Rafael Nadal a deblová dvojice M. Granollers, F. López. Proti Chorvatům měli rozhodnuto po dvou utkáních, Roberto Bautista ani Nadal neztratili set.</p>
      <p>Jak ve čtvrtfinále, tak v semifinále se domácí hráči zotavovali z prvního neúspěchu, když neuspěl Pablo Careno Busta proti Argentinci Guido Pellovi, resp. Feliciano López proti Britovi Kyle Edmundovi. Rafael Nadal ovšem v obou případech srovnal na 1:1. Zatímco ve čtvrtfinále čtyřhry šli Španělé do tří setů, v sobotním deblu zvládli dva tiebreaky proti britskému deblu J. Murray, Skupski.</p>
      <p>Jejich fináloví soupeři se představili ve skupině E s USA a Itálií, proti oběma výběrům vyhrála Kanada 2:1 na zápasy, když měla jistotu již po dvouhrách. Kontroverzní moment nastal po zápase s Američany, kdy nenastoupili do závěrečné čtyřhry a kontumačně ji prohráli dvakrát 0:6. Tím mohli zvýhodnit soupeře a jeho skóre k případnému druhému místu ve skupině. A potenciálnímu postupu z této příčky.</p>
      <p>Ve čtvrtfinále se kanadský tým dostal do vedení nad Austrálií, Shapovalov následně prohrál s Alexem de Minaurem. Čtyřhra ale již znovu patřila Kanaďanům, kteří prošli do semifinále po výhře dvakrát 6:4 nad párem Peers, Thompson. O finále se tak utkali s Ruskem, se kterým prohrávali 0:1. Shapovalov ovšem srovnal proti Karenu Chačanovovi, v závěrečném deblu poté kanadští hráči vyhráli 7:6 ve třetím setu.</p>
      <p><u>Kanada – Španělsko (16:40)<br/></u>Félix Auger-Aliassime (21.) – Roberto Bautista (9.)<br/>Denis Shapovalov (15.) – Rafael Nadal (1.)<br/>Pospisil, Shapovalov – F. López, M. Granollers</p>
      <footer>Radek Štohl, foto: Twitter: Davis Cup by Rakuten Madrid Finals</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10740--davis-cup-spanele-vydreli-finale-naposledy-ho-hrali-proti-cechum"/>
        <a href="https://www.tenisovysvet.cz/article/detail/10733--davis-cup-srbsko-s-djokovicem-konci-ve-ctvrtfinale"/>
      </related>
    </article>
  </body>
</html>