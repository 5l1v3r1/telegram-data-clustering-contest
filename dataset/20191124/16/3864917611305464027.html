<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-ato/2824425-okupanti-gatat-z-minometiv-ta-spg-vtrat-nemae.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T16:12:00+00:00"/>
    <meta property="og:title" content="Окупанти гатять з мінометів та СПГ, втрат немає"/>
    <meta property="og:description" content="У неділю окупанти у районі проведення операції Об'єднаних сил три рази порушили режим припинення вогню."/>
  </head>
  <body>
    <article>
      <h1>Окупанти гатять з мінометів та СПГ, втрат немає</h1>
      <h2>У неділю окупанти у районі проведення операції Об'єднаних сил три рази порушили режим припинення вогню.</h2>
      <address>
        <time datetime="2019-11-24T16:12:00+00:00">24 Nov 2019, 16:12</time>
      </address>
      <p>Про це повідомляє <a href="https://www.facebook.com/pressjfo.news/">пресцентр ООС</a>.</p>
      <p>"Упродовж поточної доби збройні формування Російської Федерації 3 рази порушили режим припинення вогню. Противник обстріляв позиції наших підрозділів із заборонених Мінськими домовленостями мінометів калібру 82 мм, станкових протитанкових гранатометів та великокаліберних кулеметів", - йдеться у повідомленні.</p>
      <p>Зазначається, що всі 3 обстріли по позиціях <a href="https://www.ukrinform.ua/tag-oos">Об'єднаних сил</a> зафіксовано в районі відповідальності оперативно-тактичного угруповання "СХІД": біля Водяного, що на Приазов'ї – з мінометів калібру 82 мм; поблизу Тарамчука – з великокаліберних кулеметів; неподалік Красногорівки – зі станкових протитанкових гранатометів та великокаліберних кулеметів.</p>
      <p>У штабі ООС додали, що впродовж поточної доби втрат внаслідок обстрілів серед особового складу Об'єднаних сил не зафіксовано.</p>
    </article>
  </body>
</html>