<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Crnogorac-sa-drogom-u-BiH-usao-preko-Deleuse/570270?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T16:00:42+00:00"/>
    <meta property="og:title" content="Crnogorac sa drogom u BiH ušao preko Deleuše"/>
    <meta property="og:description" content="Državljanin Crne Gore, koji je upravljao teretnim vozilom u kojem je danas u Trebinju pronađeno oko 100 kilograma kanabisa, ušao je na teritoriju BiH preko graničnog prelaza Deleuša, saopštila je Uprava za indirektno oporezivanje BiH (UIO)."/>
  </head>
  <body>
    <article>
      <h1>Crnogorac sa drogom u BiH ušao preko Deleuše</h1>
      <address><time datetime="2019-11-24T16:00:42+00:00">24 Nov 2019, 16:00</time> by <a rel="author">N.N.</a></address>
      <p>Državljanin Crne Gore, koji je upravljao teretnim vozilom u kojem je danas u Trebinju pronađeno oko 100 kilograma kanabisa, ušao je na teritoriju BiH preko graničnog prelaza Deleuša, saopštila je Uprava za indirektno oporezivanje BiH (UIO).</p>
      <p>Iz UIO su naveli da je vozilo sprovedeno u carinsku ispostavu Trebinje, gdje je pronađena droga, te da su tom prilikom koristili posebnu opremu, koju je donirala Vlada SAD.</p>
      <p>U današnjoj akciji kodnog naziva "A1" učestvovali su službenici UIO, Agencije za istrage i zaštitu BiH (SIPA), Granične policije BiH i Ministarstva unutrašnjih poslova Republike Srpske.</p>
      <p>SIPA je ranije danas saopštila da je na području Trebinja oduzeto oko 100 kilograma kanabisa i da je uhapšen državljanin Crne Gore koji je upravljao teretnim vozilom u kome je otkrivena droga.</p>
      <p>
        <b>Vezana vijest: </b>
      </p>
      <p>
        <b>
          <a href="https://www.nezavisne.com/novosti/hronika/U-Trebinju-pronadjeno-100-kilograma-droge-uhapsen-Crnogorac/570236">U Trebinju pronađeno 100 kilograma droge, uhapšen Crnogorac</a>
        </b>
      </p>
    </article>
  </body>
</html>