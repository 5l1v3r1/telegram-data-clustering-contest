<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549766.html/%D8%A2%D8%BA%D8%A7%D8%B2-%DA%A9%D8%A7%D9%87%D8%B4-%D9%86%D8%B1%D8%AE-%DA%AF%D9%88%D8%AC%D9%87-%D9%81%D8%B1%D9%86%DA%AF%DB%8C-%D8%AF%D8%B1-%D8%A8%D8%A7%D8%B2%D8%A7%D8%B1"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T16:23:00+00:00"/>
    <meta property="og:title" content="آغاز کاهش نرخ گوجه فرنگی در بازار"/>
    <meta property="og:description" content="رئیس اتحادیه بارفروشان با بیان اینکه قیمت گوجه فرنگی در میدان مرکزی میوه و تره بار، بین ۴ تا ۹ هزارتومان است، گفت: تا یک هفته دیگر، قیمت این محصول کاهش می‌یابد."/>
  </head>
  <body>
    <article>
      <h1>آغاز کاهش نرخ گوجه فرنگی در بازار</h1>
      <address>
        <time datetime="2019-11-24T16:23:00+00:00">24 Nov 2019, 16:23</time>
      </address>
      <p>رئیس اتحادیه بارفروشان با بیان اینکه قیمت گوجه فرنگی در میدان مرکزی میوه و تره بار، بین ۴ تا ۹ هزارتومان است، گفت: تا یک هفته دیگر، قیمت این محصول کاهش می‌یابد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ مصطفی دارایی نژاد با اشاره به اینکه روزانه چند نوع گوجه فرنگی در میدان مرکزی میوه و تره بار عرضه می شود، گفت: قیمت هر کیلوگرم گوجه انباری بین ۴ تا ۵ هزارتومان، گوجه بوته‌رس بهبهان بین ۷ تا ۷.۵ هزارتومان و گوجه درجه یک و تازه بوشهر بین ۷ تا ۹ هزارتومان است.  </p>
      <p>وی با بیان اینکه تا چندی قبل، گوجه را حتی به قیمت کیلویی ۵۰۰ تومان هم از کشاورزان نمی خریدند، افزود: برخی کشاورزان به دلیل عدم وجود خریدار، حیوانات و دام‌های خود را بر سر مزارع فرستادند تا گوجه‌ها را به عنوان خوراک، مصرف کنند؛ در حالیکه متاسفانه این اقدام، ناشی از عدم برنامه‌ریزی درست است.     این فعال بخش خصوصی با اشاره به اینکه سرما، برداشت گوجه فرنگی را حدود ۲۰ روز تا یکماه عقب انداخت، ادامه داد: همین مساله باعث کمبود عرضه و افزایش قیمت شد.     <b>افزایش عرضه گوجه فرنگی از شب گذشته</b>   دارایی نژاد اضافه کرد: در حال حاضر، گوجه گلخانه ای نیز در کشور تولید می‌شود که در مناطقی مانند اصفهان و یزد، کشت می‌شوند که این گوجه‌ها بیشتر صادراتی است و بین ۱۰ تا ۱۲ هزارتومان عرضه می‌شود.     وی با بیان اینکه عرضه گوجه فرنگی از شب گذشته افزایش یافته است، گفت: شب قبل حدود ۵۰۰ تن گوجه فرنگی وارد میدان مرکزی شده که ۲۰۰ تن آن هنوز در میدان باقی مانده و مابقی را نیز مغازه داران خریداری کرده اند.     دارایی نژاد گفت: تا یک هفته دیگر، آنقدر عرضه زیاد می شود که گوجه را حتی به قیمت کیلویی ۵۰۰۰ تومان هم نخواهند خرید.    منبع: مهر انتهای پیام/</p>
    </article>
  </body>
</html>