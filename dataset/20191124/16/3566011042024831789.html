<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549720.html/%d8%a7%d8%b2-%d9%85%d9%88%d9%81%d9%82%db%8c%d8%aa-%d9%87%d8%a7%db%8c-%d8%a8%d8%b3%db%8c%d8%ac-%d8%af%d8%b1-%d8%b9%d8%b1%d8%b5%d9%87-%d9%81%d8%b6%d8%a7%db%8c-%d9%85%d8%ac%d8%a7%d8%b2%db%8c-%d8%b1%d8%b6%d8%a7%db%8c%d8%aa-%d8%af%d8%a7%d8%b1%db%8c%d9%85--%d8%ad%d8%b6%d9%88%d8%b1-%d8%a8%d8%b3%db%8c%d8%ac%db%8c%d8%a7%d9%86-%d8%af%d8%b1-%d9%81%d8%b6%d8%a7%db%8c-%d9%85%d8%ac%d8%a7%d8%b2%db%8c-%d8%ae%d9%88%d8%af%d8%ac%d9%88%d8%b4-%d8%a7%d8%b3%d8%aa-%d9%81%db%8c%d9%84%d9%85"/>
    <meta property="og:site_name" content="www.dana.ir"/>
    <meta property="article:published_time" content="2019-11-24T16:04:00+00:00"/>
    <meta property="og:title" content="از موفقیت های بسیج در عرصه فضای مجازی رضایت داریم/ حضور بسیجیان در فضای مجازی خودجوش است+فیلم"/>
    <meta property="og:description" content="شبکه اطلاع رسانی راه دانا-از موفقیت های بسیج در عرصه فضای مجازی رضایت داریم/ حضور بسیجیان در فضای مجازی خودجوش است+فیلم : رئیس سازمان بسیج مستضعفین در خصوص موفقیت های بسیج در عرصه فضای مجازی همچنین گفت: موفقیت های بسیار خوبی از سوی بسیج در عرصه فضای مجازی به دست آمده است و این موفقیت ها قابل اندازه گیری بوده و از آنها رضایت داریم و امیدواریم که این موفقیت ها روز به روز بیشتر و بهتر شود."/>
  </head>
  <body>
    <article>
      <h1>از موفقیت های بسیج در عرصه فضای مجازی رضایت داریم/ حضور بسیجیان در فضای مجازی خودجوش است+فیلم</h1>
      <h2>سردار سلیمانی در گفتگو با دانا:</h2>
      <address>
        <time datetime="2019-11-24T16:04:00+00:00">24 Nov 2019, 16:04</time>
      </address>
      <figure>
        <video src="http://www.dana.ir/File/File/1809856"/>
      </figure>
      <p>رئیس سازمان بسیج مستضعفین در خصوص موفقیت های بسیج در عرصه فضای مجازی همچنین گفت: موفقیت های بسیار خوبی از سوی بسیج در عرصه فضای مجازی به دست آمده است و این موفقیت ها قابل اندازه گیری بوده و از آنها رضایت داریم و امیدواریم که این موفقیت ها روز به روز بیشتر و بهتر شود.</p>
      <p>سردار غلامرضا سلیمانی، رئیس سازمان بسیج مستضعفین در گفتگو با خبرنگار <a href="http://www.dana.ir/">شبکه اطلاع رسانی راه دانا</a>؛ در خصوص حضور بسیج در عرصه فضای مجازی و لزوم این حضور اظهار داشت: در ابتدا باید بسیج را خوب بشناسیم؛ بسیج یک شبکه مردمی و تشکیلات دولتی نیست و بنای آن را مردم نهاده اند و به معنایی که برخی تصور می کنند تشکل حکومتی نیست.</p>
      <p>وی با بیان اینکه بسیج به شکلی نیست که از جایی مشخص یک دستور مشخص بگیرد و یک کاری انجام بدهد یادآوری کرد: وقتی میلیون ها نفر جوانان انقلابی عضو بسیج هستند بسیاری از آنها جوانان تحصیل کرده و با انگیزه های انقلابی در جامعه هستند که به دنبال احساس تهدید در هر عرصه ای، وارد آن عرصه می شوند.</p>
      <p>رئیس سازمان بسیج مستضعفین در ادامه افزود: این جوانان در عرصه های خطر با قدرت وارد شده و از انقلاب اسلامی دفاع می کنند؛ وقتی این جوانان دیده اند که دشمن از طریق فضای مجازی مردم را هدف قرار داده و مشغول فعالیت است، وارد این فضا می شوند.</p>
      <p>سلیمانی همچنین گفت: فضای مجازی هم مستثنی از این مساله نیست و امروز بسیجیان مشاهده می کنند که در این فضا به عقاید آنها حمله شده و برای تضعیف بنیان های جامعه و خانواده در این عرصه فعالیت هایی صورت می گیرد، به همین جهت بسیجیان به صورت خودجوش وارد این عرصه شده اند تا بر اساس مطالبات مردم و جوانان به تولید محتوا بپردازند.</p>
      <p>وی با تأکید بر اینکه حضور بسیج در فضای مجازی مردمی است خاطرنشان کرد: وقتی مردم ما در عرصه مجازی فعال هستند طبیعی است بسیج هم که نیروهای مردمی بوده در این عرصه فعایت کنند.</p>
      <p>رئیس سازمان بسیج مستضعفین در خصوص موفقیت های بسیج در عرصه فضای مجازی همچنین گفت: موفقیت های بسیار خوبی از سوی بسیج در عرصه فضای مجازی به دست آمده است و این موفقیت ها قابل اندازه گیری بوده و از آنها رضایت داریم و .</p>
      <p>انتهای پیام/ط</p>
      <p> </p>
    </article>
  </body>
</html>