<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legia.net/news/legia-i-radovic-stracili-rekord/75854"/>
    <meta property="og:site_name" content="Legia.Net"/>
    <meta property="article:published_time" content="2019-11-24T16:07:00+00:00"/>
    <meta property="og:title" content="Legia i Radović stracili rekord"/>
    <meta property="og:description" content="W sobotnim meczu PKO Ekstraklasy pomiędzy Lechią Gdańsk a Łódzkim Klubem Sportowym, Flavio Paixao stał się najlepszym strzelcem - obcokrajowcem w historii Ekstraklasy. Portugalczyk pobił rekord należący do Legii i Miroslava Radovicia."/>
  </head>
  <body>
    <article>
      <h1>Legia i Radović stracili rekord</h1>
      <address><time datetime="2019-11-24T16:07:00+00:00">24 Nov 2019, 16:07</time> by <a rel="author">Jakub Szerszeń</a></address>
      <p>
        <b>W sobotnim meczu PKO Ekstraklasy pomiędzy Lechią Gdańsk a Łódzkim Klubem Sportowym, Flavio Paixao stał się najlepszym strzelcem - obcokrajowcem w historii Ekstraklasy. Portugalczyk pobił rekord należący do Legii i Miroslava Radovicia.</b>
      </p>
      <p>Przez długi czas <b><a href="https://legia.net/historia/zawodnicy/miroslav-radovic/499">Miroslav Radović</a>  </b>był najlepszym strzelcem obcokrajowcem w historii Ekstraklasy. Serb zdobył 66 bramek, wszystkie w barwach Legii Warszawa. Były już zawodnik stołecznego klubu strzelił tyle goli w 276 spotkaniach. Teraz "Rado" został przebity przez <b>Flavio Paixao,</b> który ma aktualnie na koncie 68 bramek w 204 meczach. Trzecie miejsce w klasyfikacji zajmuje aktualnie jego brat, Marco (61 goli w 123 meczach).</p>
      <figure>
        <img src="https://legia.net/uploads/base/1/5/1544697441_miroslav_radovic_1313738439.jpg"/>
      </figure>
      <p>W czołowej "dziesiątce" nie brakuje przedstawicieli związanych z Legią. Na czwartym miejscu jest <b><a href="https://legia.net/historia/zawodnicy/kasper-hamalainen/620">Kasper Hamalainen</a></b>, który strzelił 54 gole w 191 meczach (33 bramki dla Lecha, 21 dla warszawiaków). Na ósmej lokacie plasują się <b><a href="https://legia.net/historia/zawodnicy/stanko-svitlica/447">Stanko Svitlica</a></b> (40 goli w 62 meczach), <b><a href="https://legia.net/historia/zawodnicy/nemanja-nikolic/614">Nemanja Nikolić</a></b> (40 goli w 56 meczach) oraz <b><a href="https://legia.net/historia/zawodnicy/carlitos/652">Carlitos</a></b>, który 40 bramek zdobył w 74 spotkaniach (24 dla Wisły, 16 dla Legii). </p>
      <p>Jedenasty jest z kolei <b><a href="https://legia.net/historia/zawodnicy/takesure-chinyama/522">Takesure Chinyama</a>,</b> który zdobył 39 bramek w 83 meczach (3 dla Dyskobolii, 36 dla Legii). Wśród obecnych legionistów, <a href="https://legia.net/historia/zawodnicy/arvydas-novikovas/662"><b>Arvydas Novikova</b>s</a> zajmuje 28. miejsce (25 goli w 91 meczach - 21 dla Jagiellonii, 4 dla Legii), a <b><a href="https://legia.net/historia/zawodnicy/jose-kante/651">Jose Kante</a>  </b>jest na 34. lokacie (24 bramki w 105 spotkaniach - 19 dla Wisły Płock, 5 dla Legii).</p>
      <figure>
        <img src="https://legia.net/uploads/base/1/5/1544196797_chinyama_wydarzenie_1283606980.jpg"/>
      </figure>
      <p><b>Obcokrajowcy z największą liczbą goli w Ekstraklasie</b>:</p>
      <p>1. Flavio Paixao - 68 goli<br/>2. Miroslav Radović - 66<br/>3. Marco Paixao - 61<br/>4. Kasper Hamalainen - 54<br/>5. Igor Angulo - 52<br/>6. Edi Anradina - 45<br/>7. Christian Gytkjaer -  41<br/>8. Carlitos, Nemanja Nikolić, Stanko Svitlica - 40 </p>
      <figure>
        <img src="https://legia.net/uploads/base/1/5/1544196911_svitlica_stanko_1439017596.jpg"/>
      </figure>
    </article>
  </body>
</html>