<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709839"/>
    <meta property="og:site_name" content="ישראל היום"/>
    <meta property="article:published_time" content="2019-11-24T16:46:59+00:00"/>
    <meta property="og:title" content="הפגנת התמיכה: מי מופיע ומי מסרב?"/>
    <meta property="og:description" content="פעילת ליכוד שמנסה לגייס אמנים ימנים להפגנת התמיכה ברה&quot;מ, טוענת שהם מסרבים • ברשימה: ישי לוי, מאור אדרי ועודמקומי"/>
  </head>
  <body>
    <article>
      <h1>הפגנת התמיכה: מי מופיע ומי מסרב?</h1>
      <h2>לדברי פעילת ליכוד, שמנסה לגייס אמנים ימנים להפגנת התמיכה ברה"מ, הם מסרבים או מתעלמים ממנה • ברשימה: ישי לוי, מאור אדרי, יהורם גאון ועוד</h2>
      <address><time datetime="2019-11-24T16:46:59+00:00">24 Nov 2019, 16:46</time> by <a rel="author" href="https://www.israelhayom.co.il/writer_articles?tid=1086" target="_blank">ערן סויסה</a></address>
      <p>אורלי לב, פעילת ליכוד ואחראית האמנים וההסעות לקראת הפגנת התמיכה בראש הממשלה בנימין נתניהו, שתתקיים בשלישי הקרוב ברחבת המוזיאון בתל אביב, מתקשה לגייס אמנים שיופיעו באירוע.</p>
      <p>• <a href="https://www.israelhayom.co.il/article/708865">"יוצר "הנערים": "מדובר באפרטהייד"</a></p>
      <p>• <a href="https://www.israelhayom.co.il/article/708523">תכירו: הכלבים של המפורסמים</a></p>
      <p>• <a href="https://www.israelhayom.co.il/article/708177">נועה קירל ולירן דנינו "מאושרים"</a></p>
      <p>לדבריה, לא מעט אמנים שמזוהים עם הימין מסרבים לשתף פעולה, וחלקם אף מתעלמים ממנה לגמרי. ברשימת האמנים שסירבו או לא החזירו תשובה בכלל, נמצאים יהורם גאון, זהבה בן, שמעון בוסקילה, אבנר גדסי, ישי לוי ומאור אדרי.</p>
      <p>״אני רוצה לגייס אמנים כדי למשוך עוד אנשים״, היא מסרה בתגובה לישראל היום. ״אני ממש מאוכזבת ברמות שאי אפשר לתאר, כי יש הרבה אמנים שידועים כימניים אבל פתאום לא מוכנים להגיע״. </p>
      <p>
        <b>את מי ניסית לגייס?  </b>
      </p>
      <p>״זהבה בן, שאני רודפת אחריה כבר שבועיים ולא יכול להיות שאין לה רבע שעה לתת לי, שמעון בוסקילה שנתן אישור ושלח אותי למנהל שלו שסירב, יהורם גאון שקורא את ההודעות שלי ואפילו לא טורח לענות. ניסיתי גם לדבר עם ירון אילן שיעזור לי לגייס, והוא לא ענה״. </p>
      <p>
        <b>מה לגבי מאור אדרי שהיה חלק מקמפיין הליכוד?</b>
      </p>
      <p>״מאור היה במיאמי והפנה אותי למנהל שלו, וגם הוא לא רוצה״.</p>
      <p>לב טוענת כי גם <a href="https://www.israelhayom.co.il/article/704879">קובי פרץ</a>, שלאחרונה קיבל ברכת יום הולדת אישית מראש הממשלה, לא נענה לבקשתה, אולם בסביבתו של הזמר טוענים שלא התקבלה פנייה וכי הזמר ישמח להופיע בערב תמיכה עבור ראש הממשלה.</p>
      <p>לב מספרת כי אנשיו של עופר לוי ביקשו 38,000 שקלים עבור ההופעה, ולכן נאלצה לבטל.</p>
      <p>״אם היו משלמים הייתי הולך. מותר לי להתפרנס כמו כל אדם בעולם", מסר הזמר. ״התמחור הזה הוא זה כמו של שיר חופה, וזה מה שביקשנו הפעם״.</p>
      <p>• <a href="https://www.israelhayom.co.il/article/708479">קים אור אזולאי נגד מעיין אדם</a></p>
      <p>• <a href="https://www.israelhayom.co.il/article/705771">התוכנית המביכה של ליהיא ונעמה</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
      <p>בסביבתו של יהורם גאון מסרו כי הוזמנה לו הופעה מלפני חצי שנה וממילא לא יכול היה להופיע, לטענה עצמה נמסר כי לא התקבלה בכלל הצעה להשתתף באירוע.</p>
    </article>
  </body>
</html>