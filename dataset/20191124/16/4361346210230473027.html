<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/bakonysarkanyi-tragedia-veletlenul-olte-meg-baratjat-a-vadasz/187243"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="Bakonysárkányi tragédia – Véletlenül ölte meg barátját a vadász"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Bakonysárkányi tragédia – Véletlenül ölte meg barátját a vadász</mark>
      </h1>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">Bors</a></address>
      <p>
        <b>Kilenc méterről, véletlenül lőtte agyon legjobb barátját az olasz vadász, Alberto B. a magyarországi Bakonysárkányon. A férfi korábban az olasz lapoknak elmondta: akármilyen ítéletet kap hazánkban, soha nem lesz már ugyanaz az ember. </b>
        <b>Kilenc méterről, véletlenül lőtte agyon legjobb barátját az olasz vadász, Alberto B. a magyarországi Bakonysárkányon. A férfi korábban az olasz lapoknak elmondta: akármilyen ítéletet kap hazánkban, soha nem lesz már ugyanaz az ember.</b>
      </p>
      <p>A két jóbarát egy közös vadászatra érkezett Bakonysárkányra. Éppen a település és Aka között hajtottak a ködös, őszi időben, a 60 éves Alberto azonban korábban mászott le a vadászlesről, azonban végzetes hibát vétett: fegyverét tűzkész állapotban hagyta, ami tilos. Amikor éppen célra tartott, véletlenül megbotlott valamiben, az ujja pedig a ravaszhoz ért, az elsülő fegyverből repülő golyó pedig egyenesen barátját, a 48 éves Marco C.-t találta el, aki szinte azonnal meghalt.</p>
      <p>-– Amit hallottam, egy velőt rázó sikoly volt, akkor még azt sem tudtam, kit találtam el – mondta akkor az olasz Corrierének. Sokkot kapott, amikor látta, hogy legjobb barátja terült el a földön.</p>
      <figure>
        <img src="http://media.borsonline.hu/cikk/20/192857/big-lead/650x360/2032827_pexels-photo-2954926.jpg"/>
        <figcaption>Képünk illusztráció © Pexels</figcaption>
      </figure>
      <p>– Szólongattam, könyörögtem neki, hogy ne haljon meg, de nem lélegzett – mondta megtörten. A férfi előzetes letartóztatásban volt, azonban pár hónappal később hazaengedték hazájába, az olaszországi Lavaronéba, még korábbi tárgyalásain sem kellett részt venni, a családja szerint képtelen lett volna végighallgatni a barátja haláláról szóló részleteket, inkább családja körében gyászol, mint mondta, akármi is legyen az ítélet, a történtek után soha többé nem lesz ugyan az az ember. Úgy tudni azonban, hogy a vadász a magyarokat is vádolja, szerinte ugyanis nem tájékoztatták őt megfelelően a hazai szabályokról. Információink szerint Alberto azóta sem nyúlt fegyverhez, örökre leszámolt a vadászattal. Ügyében szerdán hozhatnak ítéletet.</p>
    </article>
  </body>
</html>