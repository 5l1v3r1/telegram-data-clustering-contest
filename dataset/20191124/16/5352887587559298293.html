<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/sportas/su-maslobojevu-turejes-kautis-amerikietis-sukure-greiciausia-nokauta-glory-istorijoje-1752441/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T16:08:00+00:00"/>
    <meta property="og:title" content="Su Maslobojevu turėjęs kautis amerikietis sukūrė greičiausią nokautą „Glory“ istorijoje"/>
    <meta property="og:description" content="Reklama"/>
  </head>
  <body>
    <article>
      <h1>Su Maslobojevu turėjęs kautis amerikietis sukūrė greičiausią nokautą „Glory“ istorijoje</h1>
      <address><time datetime="2019-11-24T16:08:00+00:00">24 Nov 2019, 16:08</time> by <a rel="author">tv3.lt</a></address>
      <p>Reklama</p>
      <p>
        <b>Šeštadienį Čikagoje (JAV) vykusiame „Glory 72“ kikbokso turnyre užfiksuotas naujas visų laikų rekordas. Greičiausias nokautas „Glory“ istorijoje (nuotr. stop kadras)</b>
      </p>
      <p>Sunkiasvorių kovoje amerikietis Johnas Kingas vos per 10 sekundžių nokautavo tautietį Tomą Matloną. J. Kingas jau pirmu smūgiu į galvą rimtai sužeidė varžovą, vėliau į jį pataikė dar du kartus ir T. Matlonas krito veidu žemyn.</p>
      <p>Teisėjas iš karto nutraukė kovą, o J. Kingas tapo greičiausio „Glory“ nokauto autoriumi. J. Kingas „Glory“ organizacijoje kovojo trečią kartą ir tik dabar iškovojo pirmą pergalę, o T.Matlonui tai buvo debiutas „Glory“.</p>
      <p>Verta pažymėti tai, kad dvi pirmosios J.Kingo kovos vyko pussunkio svorio kategorijoje, o dabar jis perėjo į sunkiasvorių kovas.</p>
      <p>Anksčiau buvo planuota, kad J. Kingas kovos „Glory 68“ turnyre Majamyje (JAV).</p>
      <p>Ten jis turėjo kovoti pussunkio svorio kategorijoje, o jo varžovu jau buvo paskelbtas lietuvis Sergejus Maslobojevas.</p>
      <p>Reklama</p>
      <p>Visgi, dėl problemų su viza lietuvis negalėjo išvykti į Majamį, kova buvo atšaukta, o lietuvio debiutas „Glory“ nukeltas 2 savaitėmis vėliau. </p>
      <related>
        <h4>Daugiau susijusių straipsnių</h4>
        <a href="https://www.ve.lt/naujienos/laisvalaikis/ivairybes/maslobojevai-buvo-prarade-vilti-susilaukti-antrojo-vaiko-1751282/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/25-aji-karta-apdovanoti-metu-klaipedieciai-1751094/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/klaipeda1/metu-klaipedieciai/sergejus-maslobojevas-visada-svajojau-tapti-klaipedos-veidu-1749215/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/visuomene/zmones/sergejus-maslobojevas-kuvalda-uz-visus-laimejimus-svarbesne-yra-seima-1748825/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/s-maslobojevas-uz-visus-laimejimus-svarbesne-yra-seima-1748329/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/pasaulio-cempionas-sergejus-maslobojevas-smagu-jausti-klaipedos-palaikyma-1745191/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/klaipedietis-smaslobojevas-tapo-pasaulio-kikbokso-cempionu-1744660/?utm_source=susije&amp;utm_medium=referal&amp;utm_campaign=blokas"/>
        <a href="https://www.ve.lt/naujienos/sportas/pasiunte-varzova-i-nokdauna-1743904/?utm_source=susije&amp;utm_medium=referal&amp;utm_campaign=blokas"/>
      </related>
    </article>
  </body>
</html>