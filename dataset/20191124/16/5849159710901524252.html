<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/maharashtra-governor-should-tender-his-resignation-says-rajastan-cm-gehlot-1-1-10610515.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="మహారాష్ట్ర గవర్నర్‌ రాజీనామా చేయాలి.."/>
    <meta property="og:description" content="ముంబై: బీజేపీ దిశానిర్దేశం మేరకు పనిచేస్తున్న మహారాష్ట్రగవర్నర్‌ భగత్‌ సింగ్‌ కొష్యారీ రాజీనామా చేయాలని రాజస్థాన్‌ సీఎం అశోక్‌ గెహ్లాట్‌ డిమాండ్‌ చేశారు. గవర్"/>
  </head>
  <body>
    <article>
      <h1>మహారాష్ట్ర గవర్నర్‌ రాజీనామా చేయాలి..</h1>
      <address>
        <time datetime="2019-11-24T16:00:00+00:00">24 Nov 2019, 16:00</time>
      </address>
      <p>ముంబై: బీజేపీ దిశానిర్దేశం మేరకు పనిచేస్తున్న మహారాష్ట్రగవర్నర్‌ భగత్‌ సింగ్‌ కొష్యారీ రాజీనామా చేయాలని రాజస్థాన్‌ సీఎం అశోక్‌ గెహ్లాట్‌ డిమాండ్‌ చేశారు. గవర్నర్‌ భగత్‌ సింగ్‌ కొష్యారీ సమక్షంలో శనివారం మహారాష్ట్ర సీఎంగా దేవేంద్ర ఫడ్నవిస్‌, డిప్యూటీ సీఎంగా అజిత్‌ పవార్‌ ప్రమాణస్వీకారం చేసిన విషయం తెలిసిందే. ప్రభుత్వ ఏర్పాటు ప్రక్రియకు సంబంధించి గవర్నర్‌ కొష్యారీ బీజేపీ కనుసన్నల్లో పనిచేయడం దురదృష్టకరమన్నారు. ప్రస్తుత పరిణామాలకు నైతిక బాధ్యత వహిస్తూ గవర్నర్‌ తన పదవికి రాజీనామా చేయాలని గెహ్లాట్‌ డిమాండ్‌ చేశారు. ఉద్దవ్‌ ఠాక్రే నేతృత్వంలో శివసేన-ఎన్సీపీ-కాంగ్రెస్‌ సంకీర్ణ ప్రభుత్వం ఏర్పడుతుందని ఎన్సీపీ అధినేత శరద్‌ పవార్‌ ప్రకటించిన కొద్ది గంటల్లోనే బీజేపీ షాకిచ్చిన విషయం తెలిసిందే.</p>
    </article>
  </body>
</html>