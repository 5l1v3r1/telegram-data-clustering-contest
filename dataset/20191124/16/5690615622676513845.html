<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837533-pyatov-vstanoviv-rekord-vorotariv-v-istoriyi-zbirnoyi-ukrayini"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T16:21:00+00:00"/>
    <meta property="og:title" content="Пятов встановив рекорд воротарів в історії збірної України"/>
    <meta property="og:description" content="КИЇВ. 24 листопада. УНН. Після поєдинків, які збірна України провела в листопаді проти Естонії (1:0) та Сербії (2:2), в історичному реєстрі її гвардійців …"/>
  </head>
  <body>
    <article>
      <h1>Пятов встановив рекорд воротарів в історії збірної України</h1>
      <address><time datetime="2019-11-24T16:21:00+00:00">24 Nov 2019, 16:21</time> by <a rel="author">Сергій Куркович</a></address>
      <figure>
        <img src="https://www.unn.com.ua/uploads/media/photo/2019/11/24/99e2210e2b43640f74c96678865d7dfe036062f9.jpg"/>
      </figure>
      <p><b>КИЇВ. 24 листопада. УНН.</b> Після поєдинків, які збірна України провела в листопаді проти Естонії (1:0) та Сербії (2:2), в історичному реєстрі її гвардійців сталися дві суттєві зміни. Про це повідомляє УАФ, передає <b>УНН</b>.</p>
      <p>Для Андрія Пятова знаковим став поєдинок із Сербією. Тепер в активі капітана 93 матчі за національну команду, що вивело його на загальне п’яте місце в історичному реєстрі. Наш воротар уже обійшов на одну гру свого колишнього колегу, а нині — одного з тренерів збірної Олександра Шовковського. Більше серед воротарів збірної України ніхто не проводив.</p>
      <p>Крім того, зігравши і проти балтійців, і проти балканців, Андрій Ярмоленко довів лік своїх матчів у складі "синьо-жовтих" до 86-ти, що дозволило йому випередити Євгена Коноплянку, який обидві зустрічі провів у запасі.</p>
      <p>Нагадаємо, що вже 30 листопада стане відома група збірної України на Євро-2020.</p>
      <p>Як повідомляв <b>УНН</b>, відбулося жеребкування <a href="https://www.unn.com.ua/uk/news/1837271-zhereb-viznachiv-pari-stikovikh-poyedinkiv-yevro-2020">стикових поєдинків</a> чемпіонату Європи 2020 року, в якому візьмуть участь 16 збірних.</p>
    </article>
  </body>
</html>