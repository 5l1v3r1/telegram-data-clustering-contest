<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/top-7-vilagvegejoslat-amit-megis-tuleltunk/187155"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T16:30:00+00:00"/>
    <meta property="og:title" content="Top 7 világvégejóslat, amit mégis túléltünk"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Top 7 világvégejóslat, amit mégis túléltünk</mark>
      </h1>
      <address><time datetime="2019-11-24T16:30:00+00:00">24 Nov 2019, 16:30</time> by <a rel="author">Bors</a></address>
      <p>
        <b>Az emberiség természeténél fogva valamiért szeret rettegni attól, hogy valamikor eljön a világvége. Eddig szerencsére megúsztunk minden jóslatot, pedig ahogy alább is látszik, pánikkeltésből nem volt hiány a történelemben. </b>
        <b>Az emberiség természeténél fogva valamiért szeret rettegni attól, hogy valamikor eljön a világvége. Eddig szerencsére megúsztunk minden jóslatot, pedig ahogy alább is látszik, pánikkeltésből nem volt hiány a történelemben.</b>
      </p>
      <p><mark><b>1. A maják apokalipszise</b></mark><br/><br/>2012 decembere a maja naptár szerint totális káoszt ígért, egészen pontosan a világvégét. <b>A dél-amerikai őslakosok 5125 évre előre megírták a naptárukat, egészen pontosan 2012. december 21-ig.</b></p>
      <figure>
        <img src="http://media.borsonline.hu/cikk/20/192769/gallery-picture/645w/2031798_1-maja-napt1ar-shutterstock-12620792291.jpg"/>
      </figure>
      <p>
        <b>© shutterstock</b>
      </p>
      <p>Hogy miért pont eddig, azt homály fedi. Min­den­esetre néhány milliárd ember aznap a szokásosnál is óvatosabb volt, de mint tudjuk, a tragédia elmaradt.</p>
      <p><mark><b>2. A bolygók együttállása</b></mark><br/><br/>2000. május 5-én a Merkúr, a Vénusz, a Mars, a Jupiter és a Szaturnusz hatezer év elmúltával újra egy vonalba került.</p>
      <figure>
        <img src="http://media.borsonline.hu/cikk/20/192769/gallery-picture/645w/2031784_4-richard-a-lovett-wikipedia1.jpg"/>
        <figcaption>Richard A. Lovett © wikipedia</figcaption>
      </figure>
      <p>Richard A. Lovett szerint ez nem sok jót ígért: ez az együttállás a szerző szerint számtalan természeti katasztrófát ígért.</p>
      <figure>
        <img src="http://media.borsonline.hu/cikk/20/192769/gallery-picture/645w/2031792_4-richard-a1.jpg"/>
        <figcaption>© shutterstock</figcaption>
      </figure>
      <p>
        <b>Szerencsére ezt is megúsztuk.</b>
      </p>
      <p><mark><b>3. A legnagyobb vészjósló</b></mark><br/><br/>Az amerikai Harold Campingnél valószínűleg senki nem jósolta meg többször a világvégét. <b>Először 1993-ban riogatott, majd 1994, de egyik sem jött be. 2011. május 21-ét viszont biztosra vette, és hatalmas körítést szervezett a megérzése köré.</b></p>
      <figure>
        <img src="http://media.borsonline.hu/cikk/20/192769/gallery-picture/645w/2031794_2-harold-camping-reu1.jpg"/>
        <figcaption>Harold Camping © Reuters</figcaption>
      </figure>
      <p>Úgy vélte: bekövetkezik az Elragadtatás, majd október 21-én jön az Igazi Ítélet Napja, a Föld pedig elpusztul. Persze, nem történt semmi.</p>
      <p><mark><b>4. A nagy hadronütköztető</b></mark><br/><br/>A CERN kutatói megépítettek egy részecskegyorsítót Genfben, amivel az atomokat elképzelhetetlen sebességgel lehet ütköztetni. <b>Többen azonban pánikba estek, mondván: a gyorsító könnyen egy fekete lyukat is létrehozhat, és elpusztíthatja a világot.</b></p>
      <figure>
        <img src="http://media.borsonline.hu/cikk/20/192769/gallery-picture/645w/2031786_3-cern-afp1.jpg"/>
      </figure>
      <p>
        <b>© AFP</b>
      </p>
      <p>2008-ban még pert is indítottak a CERN ellen. Annyi azonban igaz a pánikból, hogy a működése közben a részecskék néhány másodpercig olyan hatalmas hőt hoztak létre, amekkora csak a Nap közelében mérhető.</p>
      <p><mark><b>5. A menny kapuja</b></mark><br/><br/>1997-ben a Hale-Bopp üstökös a Földről látható módon is feltűnt az égen, a fényében pedig rengeteg ember csodálkozott az éjszakai órákban. <b>Egyesek szerint azonban nem egy aszteroidáról volt szó, hanem a földönkívüliek hozták el az apokalipszist a Földre.</b></p>
      <figure>
        <img src="http://media.borsonline.hu/cikk/20/192769/gallery-picture/645w/2031790_5-hale-bopp-shutterstock-803453171.jpg"/>
      </figure>
      <p>
        <b>© shutterstock</b>
      </p>
      <p>Sajnos sokan hittek az alaptalan teóriában: <b>egy szekta 39 tagja még abban az évben közös öngyilkosságot követett el Amerikában, </b>mert rettegtek az idegenek pusztításától.</p>
      <p><b>6. Csodatojást tojó tyúkok</b><br/><br/>Egy brit asszony a XVIII. században elhitette a leeds-i helyiekkel, hogy bizony neki csodatojást tojó tyúkjai vannak. Egy napon az egyik tojásán állítólag az volt olvasható: <b>„Krisztus visszatér, és elhozza a kárhozatot”.</b></p>
      <figure>
        <img src="http://media.borsonline.hu/cikk/20/192769/gallery-picture/645w/2031788_6-leeds-miracle-egg1.jpg"/>
      </figure>
      <p>A rettegő emberek tömegével özönlöttek, hogy megtekintsék a vészjósló tojást, de aztán hamar kiderült, hogy csalás áll a dolog mögött.</p>
      <p><mark><b>7. Elrejtve a Bibliában</b></mark><br/><br/>William Miller boldogan gazdálkodva élt az amerikai New Englandben, miközben szorgosan tanulmányozta a Bibliát.</p>
      <figure>
        <img src="http://media.borsonline.hu/cikk/20/192769/gallery-picture/645w/2031782_7-william-miller-wikipedia1.jpg"/>
        <figcaption>William Miller © wikipedia</figcaption>
      </figure>
      <p><b>Egyszer csak rájött: szerinte a szent könyvben pontosan le van írva, hogy 1843. április 23-án eljön a világvége. </b>Számos hívet szerzett maga mellé, akik vele együtt várták az Urat.</p>
    </article>
  </body>
</html>