<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837532-u-kongo-v-zhitlovi-budinki-vrizavsya-litak-zaginulo-ponad-20-lyudey"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T16:12:00+00:00"/>
    <meta property="og:title" content="У Конго в житлові будинки врізався літак, загинуло понад 20 людей"/>
    <meta property="og:description" content="КИЇВ. 24 листопада. УНН. На сході Демократичної Республіки Конго в місті Гома пасажирський літак врізався в житлові будинки. Щонайменше 24 людини загинуло …"/>
  </head>
  <body>
    <article>
      <h1>У Конго в житлові будинки врізався літак, загинуло понад 20 людей</h1>
      <address><time datetime="2019-11-24T16:12:00+00:00">24 Nov 2019, 16:12</time> by <a rel="author">Анна Мурашко</a></address>
      <p><b>КИЇВ. 24 листопада. УНН.</b> На сході Демократичної Республіки Конго в місті Гома пасажирський літак врізався в житлові будинки. Щонайменше 24 людини загинуло. Про це <b>УНН</b> повідомляє з посиланням на <a href="https://www.bbc.com/ukrainian">ВВС</a>.</p>
      <p>"Щонайменше 24 людини загинули після того, як пасажирський літак врізався в будинки в місті Гома на сході Демократичної Республіки Конго, кажуть місцеві чиновники", - йдеться в повідомленні.</p>
      <p>Повідомляється, що літак з двома турбогвинтовими двигунами Dornier-228, який належить приватному перевізнику Busy Bee, зазнав аварії приблизно через хвилину після зльоту.</p>
      <p>Літак повинен був вилетіти в Бені, в 350 км (220 миль) на північ від Гоми.</p>
      <p>"Чиновники кажуть, що на борту літака було 17 пасажирів та два члени екіпажу", - зазначається в повідомлені.</p>
      <p>Нагадаємо, у Конго <a href="https://www.unn.com.ua/uk/news/1831041-u-kongo-v-avtobusi-zgorili-30-pasazhiriv?fbclid=IwAR0Dsv4L3JsQsz6PCe2xknBVlbKzuM-i9WWNNDUtSO4hK_h_7CVqtxc-ULY">в автобусі згоріли</a> 30 пасажирів.</p>
    </article>
  </body>
</html>