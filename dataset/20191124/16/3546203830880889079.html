<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_611270174_Vreme_e_da_bade_drapnat_shtepselat_na_Emeri"/>
    <meta property="og:site_name" content="webcafé"/>
    <meta property="article:published_time" content="2019-11-24T16:24:00+00:00"/>
    <meta property="og:title" content="Време е да бъде дръпнат щепселът на Емери"/>
    <meta property="og:description" content="Санлехи и Еду трябва да бъдат безмилостни"/>
  </head>
  <body>
    <article>
      <h1>Време е да бъде дръпнат щепселът на Емери</h1>
      <address><time datetime="2019-11-24T16:24:00+00:00">24 Nov 2019, 16:24</time> by <a rel="author" href="https://www.webcafe.bg/author/id_4_Sportcafe" target="_blank">Sportcafe</a></address>
      <figure>
        <img src="https://images.webcafe.bg/2019/11/24/unai-emery92/1170x780.jpg"/>
        <figcaption>Санлехи и Еду трябва да бъдат безмилостни<cite>Снимка: © Getty Images</cite></figcaption>
      </figure>
      <p>
        <b>Беше изминал около половин час след последния съдийски сигнал в събота, когато Раул Санлехи и Еду излязоха от съблекалнята на Арсенал и се насочиха към зоната за шефове на „Емирейтс“.</b>
      </p>
      <p>Не е необичайно присъствието им там след мачове, но този път всичко беше малко по-различно. Израженията на лицата им, темпото им на ход. Изглеждаше, че всичко имаше цел, и предполагаше, че току-що е бил воден важен разговор.</p>
      <p>Малко по-късно Унай Емери излезе, за да даде коментара си след равенството 2:2 със Саутхемптън: „Клубът ме подкрепя всеки ден. Знам, че мога да се справя по-добре, можем да изглеждаме по-добре с тези футболисти и ще се опитам да го постигна.“</p>
      <p>
        <b>Големият въпрос е не дали може, а ще му бъде ли позволено?</b>
      </p>
      <p>Решението, разбира се, ще бъде взето дистанционно от презокенаски САЩ от Стан и Джош Крьонке, но двамата ще вземат предвид съветите на Санлехи и Еду. За доброто на Арсенал, щепселът на Емери трябва да бъде дръпнат възможно най-скоро.</p>
      <p>Емери даде всичко от себе си да замести Арсен Венгер след пристигането си в Северен Лондон. Всички знаеха, че ще бъде трудно, а на моменти изглеждаше, че испанецът е напипал ваксата, но вече е очевидно, че нещата няма да се случат за него в Арсенал.</p>
      <p>48-годишният специалист загуби феновете, което е най-ясният атестат за работата му. Виждаха се и доста празни седалки на „Емирейтс“. А Емери изпусна и съблекалнята.</p>
      <p>Когато Александре Лаказет отбеляза изравнителното попадение в 96-ата минута, за да спаси точката срещу 19-ия Саутхемптън, не последваха почти никакви празненства. Реакцията на играчите и от трибуните беше, някак, заглушена. Сякаш част от феновете искаха загубата, която да доведе до така желаната промяна.</p>
      <p>„Това беше показно как се чувстват играчите. Знаеха, че точката не е достатъчна“, отговори Емери на въпрос за липсата на радост след гола на Лаказет.</p>
      <p>
        <b>По време на паузата за националните отбори Емери получи вот на доверие от шефовете в Арсенал, но всичко изглежда различно в момента.</b>
      </p>
      <p>След само 13 кръга „артилеристите“ са на осем точки от Топ 4 и спечелването на Лига Европа изглежда по-лесният път за завръщането им в Шампионската лига.</p>
      <p>С Емери начело в последната година и половина, Арсенал не само че не върви напред, но и дава заден в развитието си. Слабите резултати, отвратителният футбол, звездите бавят преговорите за новите си договори, шокиращо поведение в защита – причините за раздяла са многобройни. Но ако трябва да се сетим за такава Емери да бъде задържан, става трудно.</p>
      <p>Как допускаш 21 удара към вратата си срещу 19-ия в класирането? Как разполагаш с Пиер-Емерик Обамеянг, Александре Лаказет, Месут Йозил и Никола Пепе и атаката ти пак изглежда беззъба? Арсенал се смята за амбициозен клуб, но каква амбиция показваш, държейки човек, който ясно те води към бездната?</p>
      <p>На „Емирейтс“ не искаха да се превръщат в Манчестър Юнайтед, сменяйки треньори на година-две, което повлия сериозно на „червените дяволи“ в последните сезони. Но Санлехи и Еду трябва да бъдат безмилостни.</p>
      <p>
        <b>Очевидно е, че отборът и клубът ще бъдат по-добре без Емери, отколкото с него. Дърпането на щепсела на сегашния треньор е само първата стъпка от новия път, по който Арсенал трябва да поеме.</b>
      </p>
      <related>
        <a href="https://www.webcafe.bg/sportcafe/futbol-svyat/id_675956852_Obyasneno_Zashto_Mourinyo_shte_e_starshi-trenyor_a_ne_menidjar_na_Totnam"/>
        <a href="https://www.webcafe.bg/sportcafe/futbol-svyat/id_1707757286_Nemislimiyat_antirekord_na_Guardiola_i_oshte_4_aktsenta_ot_sabotnoto_shou_vav_Visshata_liga"/>
      </related>
    </article>
  </body>
</html>