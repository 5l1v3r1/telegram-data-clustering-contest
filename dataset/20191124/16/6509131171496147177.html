<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321906/Twee-gewonden-bij-groepsmishandeling-in-Almelo-politie-houdt-twee-verdachten-aan"/>
    <meta property="og:site_name" content="RTV Oost"/>
    <meta property="article:published_time" content="2019-11-24T16:20:06+00:00"/>
    <meta property="og:title" content="Twee gewonden bij groepsmishandeling in Almelo, politie houdt twee verdachten aan"/>
    <meta property="og:description" content="Twee personen zijn vannacht in Almelo mishandeld door vermoedelijk een groep jongeren. De twee slachtoffers zijn naar het ziekenhuis gebracht. De politie heeft twee jongens van 18 jaar na een korte achtervolging aangehouden."/>
  </head>
  <body>
    <article>
      <h1>Twee gewonden bij groepsmishandeling in Almelo, politie houdt twee verdachten aan</h1>
      <address>
        <time datetime="2019-11-24T16:20:06+00:00">24 Nov 2019, 16:20</time>
      </address>
      <slideshow>
        <figure>
          <img src="https://imgo.rgcdn.nl/e1a8058aea9e40e78bf981f36fc4bd41/opener/Twee-personen-mishandeld-door-groep-jongeren-in-Almelo-twee-verdachten-aangehouden-Foto-Facebook-politie-Almelo.jpg?v=D9D2xtssmoPeRwqrvaCnPw2"/>
        </figure>
        <figure>
          <img src="https://imgo.rgcdn.nl/e1a8058aea9e40e78bf981f36fc4bd41/opener/Twee-personen-mishandeld-door-groep-jongeren-in-Almelo-twee-verdachten-aangehouden-Foto-Facebook-politie-Almelo.jpg?v=D9D2xtssmoPeRwqrvaCnPw2"/>
        </figure>
        <figure>
          <img src="https://www.rtvoost.nl/graphic/321906/StaticMap/Opener.jpeg"/>
        </figure>
        <figure>
          <img src="https://www.rtvoost.nl/graphic/321906/StaticMap/Opener.jpeg"/>
        </figure>
        <figcaption>Twee personen mishandeld door groep jongeren in Almelo, twee verdachten aangehouden (Foto: Facebook politie Almelo)</figcaption>
      </slideshow>
      <p>Twee personen zijn vannacht in Almelo mishandeld door vermoedelijk een groep jongeren. De twee slachtoffers zijn naar het ziekenhuis gebracht. De politie heeft twee jongens van 18 jaar na een korte achtervolging aangehouden. </p>
      <p>Rond vier uur vannacht kreeg de politie een melding dat er twee personen gewond op de grond zouden liggen in de Schuttenstraat. Volgens de melder zouden de slachtoffers (23 en 38 jaar) zijn mishandeld door een groep jongeren. </p>
      <p>Beide personen zijn door de ambulance naar het ziekenhuis gebracht. Een van hen kon na een controle weer naar huis. Het andere slachtoffer is er slechter aan toe en ligt nog in het ziekenhuis. Hoe het met hem gaat, is niet bekend. </p>
      <p>
        <b>Aanhoudingen</b>
      </p>
      <p>Vannacht hield de politie na een korte achtervolging twee jongens aan die mogelijk betrokken zijn bij de mishandeling. De politie vermoedt dat er nog meer mensen betrokken zijn geweest bij het incident en is daarom op zoek naar getuigen. Ze vraagt mensen die iets hebben gezien of gehoord zich te melden bij de politie. </p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Twee+gewonden+bij+groepsmishandeling+in+Almelo%2c+politie+houdt+twee+verdachten+aan">06 - 57 03 33 33</a>.</aside>
    </article>
  </body>
</html>