<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://handbollskanalen.se/allsvenskan-damer/malrik-attonde-omgang-i-damallsvenskan/"/>
    <meta property="og:site_name" content="Handbollskanalen"/>
    <meta property="article:published_time" content="2019-11-24T16:53:23+00:00"/>
    <meta property="og:title" content="Målrik åttonde omgång i damallsvenskan"/>
    <meta property="og:description" content="Damallsvenskans åttonde omgång har dragit igång under veckan som gått, och med näst intill alla matcher färdigspelade har resultaten visat på jämna och målrika matcher mellan lagen.  Tyresö-Kärra 26-37 (14-18) Det bjöds på ett riktigt målkalas när Kärra besökte Tyresö under torsdagskvällen. Matchen levererade bland annat fyra stycken sjumålsskytar i form utav Tyresös Smilla Eld […]"/>
  </head>
  <body>
    <article>
      <h1>Målrik åttonde omgång i damallsvenskan</h1>
      <address><time datetime="2019-11-24T16:53:23+00:00">24 Nov 2019, 16:53</time> by <a rel="author" href="https://handbollskanalen.se/author/ella-alvin/" target="_blank">Ella Alvin</a></address>
      <p>
        <b>Damallsvenskans åttonde omgång har dragit igång under veckan som gått, och med näst intill alla matcher färdigspelade har resultaten visat på jämna och målrika matcher mellan lagen. </b>
      </p>
      <p><b>Tyresö-Kärra 26-37 (14-18)<br/></b>Det bjöds på ett riktigt målkalas när Kärra besökte Tyresö under torsdagskvällen. Matchen levererade bland annat fyra stycken sjumålsskytar i form utav Tyresös Smilla Eld Bjureflo samt Kärras Maja Lindström, Matilda Hjälmedala och Jennifer Johansson.</p>
      <p>Tyresö gav Kärra ett bra motstånd under framförallt den första halvleken, men redan efter femton spelade minuter började målen dra iväg för gästerna. Fyramålsledningen i halvtid utökades snabbt till mer, och trots Tyresös många mål var Kärra det klart starkare laget under kvällen. I och med vinsten placerar sig Kärra på en tredjeplats i tabellen, där Kristianstads resultat mot Hallby på tisdag ger svar på om de får behålla tredjeplatsen eller inte.</p>
      <p><b>Helsingborg-Hellton 26-28 (13-15)<br/></b>Karlstadlaget Hellton plockade med sig två viktiga poäng in i tabellen efter lördagens bortamatch mot Helsingborg. Efter en jämn match lyckades gästerna skaffa sig en fyramålsledning med tio minuter kvar, en ledning som i slutminuterna minskades till två mål, men som trots det var tillräckligt för att vinna matchen.</p>
      <p>Visade upp sig lite extra gjorde Helltons storskytt Kristin Wiklund med åtta mål under matchen.</p>
      <p><b>Nacka-Eslöv 23-29 (12-15)<br/></b>Nykomlingarna Nacka har haft en tuff inledning på säsongen, och lördagens hemmamatch mot Eslöv resulterade inte heller den i några poäng för stockholmslaget.</p>
      <p>Eslöv tog greppet om matchen redan efter tio spelade minuter, och höll sedan ledningen matchen ut. De två poängen placerar Eslöv på samma poäng som Hallby i tabellen, tilläggas ska dock att Hallby har en mindre match spelad.</p>
      <p><b>Skånela-Drott 29-20 (11-7)<br/></b>Söndagens match mellan Skånela och Drott gick redan från början hemmalagets väg. Redan under den första halvleken lyckades Skånela skaffa sig en stabil sexmålsledning, och i den andra utökades den ytterligare.</p>
      <p>Veronica Wislander levererade med sju nätbollar för sitt Skånela under matchen.</p>
      <p>
        <b>Aranäs-Eskilstuna </b>
        <i>(spelas på tisdag 19:00)</i>
      </p>
      <p>
        <b>Kristianstad-Hallby </b>
        <i>(spelas på tisdag 19:00)</i>
      </p>
      <p>
        <a href="http://ta.svenskhandboll.se/SerieAndMatchResult/Review?seasonId=2019&amp;divisionId=1900202&amp;showTeamDivisionTable=true">
          <b>Tabell &gt;&gt;</b>
        </a>
      </p>
    </article>
  </body>
</html>