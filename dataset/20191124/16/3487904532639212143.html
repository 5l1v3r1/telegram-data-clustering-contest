<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/iparchi-zoi-ston-apollon-litrosi-me-olaitan"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T16:55:00+00:00"/>
    <meta property="og:title" content="Υπάρχει ζωή στον Απόλλωνα, λύτρωση με Ολαϊτάν!"/>
    <meta property="og:description" content="Την πρώτη του νίκη στο Πρωτάθλημα πέτυχε ο Απόλλων Πόντου, καθώς επικράτησε 1-0 της Κέρκυρας στο γήπεδο της Καλαμαριάς"/>
  </head>
  <body>
    <article>
      <h1>Υπάρχει ζωή στον Απόλλωνα, λύτρωση με Ολαϊτάν!</h1>
      <h2>Την πρώτη του νίκη στο Πρωτάθλημα πέτυχε ο Απόλλων Πόντου, καθώς επικράτησε 1-0 της Κέρκυρας στο γήπεδο της Καλαμαριάς</h2>
      <address><time datetime="2019-11-24T16:55:00+00:00">24 Nov 2019, 16:55</time> by <a rel="author">Πέτρος Χαριζακλής</a></address>
      <p>Επιτέλους νίκη για τον Απόλλωνα Πόντου. Οι «κοκκινόμαυροι» μετά από πέντε συνεχόμενες ήττες στο Πρωτάθλημα κατάφεραν να γευτούν τη χαρά της νίκης, καθώς επικράτησαν 1-0 της Κέρκυρας στο γήπεδο της Καλαμαριάς.</p>
      <p>Οι Φαίακες ολοκλήρωσαν το παιχνίδι με δέκα παίκτες λόγω της αποβολής του Τσιμπούκα στο 70΄, ενώ στις καθυστερήσεις λίγο έλειψε να κλέψουν τον βαθμό, όμως το φάουλ του Βουκελάτου βρήκε στο οριζόντιο δοκάρι.</p>
      <p>Το γκολ που έκρινε την αναμέτρηση πέτυχε ο Ολαϊτάν στο 74΄.</p>
      <figure>
        <iframe src="https://www.youtube.com/embed/ahyDtA-GCbQ" width="560" height="315" data-service="Youtube" scrolling="no"/>
      </figure>
      <p>Ο αγώνας:</p>
      <p>Η πρώτη φάση στο παιχνίδι ανήκε στον Απόλλωνα Πόντου, με τον Καλαϊτζίδη να επιχειρεί το σουτ και τον γκολκίπερ της Κέρκυρας να αποκρούει σε κόρνερ. Τρία λεπτά μετά, οι γηπεδούχοι απείλησαν ξανά. Ο Γεωργιάδης έκανε τη συρτή σέντρα, ο Ολαϊτάν έπιασε το σουτ, αλλά ο Παγκράτης μπλόκαρε την μπάλα.</p>
      <p>Στο 19΄ η ομάδα του Δημήτρη Καλαϊτζίδη απείλησε για τρίτη φορά, με τον Χασομέρη να βγάζει τη σέντρα από τα αριστερά και ο Λουφάκης δεν μπόρεσε από πλεονεκτική θέση να στείλει την μπάλα στα δίχτυα.</p>
      <p>Με το ξεκίνημα του δευτέρου ημιχρόνου η Κέρκυρα λίγο έλειψε να ανοίξει το σκορ, όμως η προβολή του Γεωργακόπουλου πέρασε δίπλα από το δοκάρι του Πολίτη. Στο αμέσως επόμενο λεπτό ήταν σειρά του Απόλλωνα να απαντήσει με την κεφαλιά του Μπρίτο να μπλοκάρει ο Παγκράτης.</p>
      <p>Στο 57΄ οι Φαίακες έφτασαν μια ανάσα από το γκολ, αλλά το σουτ του Κρητικού απέκρουσε εντυπωσιακά ο γκολκίπερ των γηπεδούχων.</p>
      <p>Στο 70ο λεπτό της αναμέτρησης άλλαξαν οι ισορροπίες του αγώνα, καθώς η Κέρκυρα έμεινε με δέκα παίκτες λόγω της αποβολής του Τσιμπούκα. Και τέσσερα λεπτά μετά, ο Απόλλων κατάφερε να λύσει το γόρδιο δεσμό με σουτ του Ολαϊτάν.</p>
      <p>Στο 92΄ λίγο έλειψε η Κέρκυρα να κλέψει τον βαθμό. Ο Βουκελάτος εκτέλεσε απευθείας το φάουλ, όμως η μπάλα δεν του έκανε το χατίρι, καθώς βρήκε στο οριζόντιο δοκάρι.</p>
      <p>Οι συνθέσεις:</p>
      <p>Απόλλων Πόντου (Καλαϊτζίδης): Πολίτης, Γεωργιάδης, Μπρίτο, Χασομέρης (90+4΄ Καλογέρης), Ολαϊτάν, Κοντοές, Δόρης, Αμαραντίδης, Καλαϊτζίδης, Λουφάκης (84΄ Δαλανιόπουλος), Σαμαράς</p>
      <p>Κέρκυρα (Βόκολος): Παγκράτης, Αγιώτης, Πιαστόπουλος, Τσιμπούκας, Ζερβόπουλος, Κρητικός, Παυλής, Γεωργακόπουλος (67΄ Βουκελάτος), Βασιλούδης, Μίσκου (72΄Γενιτσαρίδης), Βλάχος</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/etsi-patise-tin-kerkira-apollon-vinteo"/>
        <a href="http://www.metrosport.gr/article/nea-apochi-apo-tous-rossoneri"/>
        <a href="http://www.metrosport.gr/article/se-tragiki-katastasi-agonistikos-choros-stin-kalamaria"/>
        <a href="http://www.metrosport.gr/article/live-apollon-pontou-kerkira-ke-oli-drasi-se-sl2-fl-g-ethniki"/>
        <a href="http://www.metrosport.gr/article/apollon-oli-plin-enos-stin-apostoli-gia-to-must-win-me-kerkira"/>
        <a href="http://www.metrosport.gr/article/meta-tin-kerkira-perimenoun-pliromes-ston-apollona"/>
      </related>
    </article>
  </body>
</html>