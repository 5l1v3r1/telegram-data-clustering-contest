<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hausa.legit.ng/1278493-yanzu-yanzu-wani-tsohon-dan-majalisar-wakilai-kuma-jigo-a-pdp-ya-koma-apc.html"/>
    <meta property="og:site_name" content="Legit"/>
    <meta property="article:published_time" content="2019-11-24T16:38:29+00:00"/>
    <meta property="og:title" content="Yanzu-yanzu: Wani tsohon dan majalisar wakilai kuma jigo a PDP ya koma APC"/>
    <meta property="og:description" content="Tsohon dan majalisar wakilai, Sunday Karimi, ya yi watsi da jam'iyyar PDP zuwa jam'iyyar APC. Karimi, wanda ya bayyana barin jam'iyyar PDP din a takardar da ya fitar yau Lahadi, yace ya yanke wannan shawarar ne saboda wasu dalilai"/>
  </head>
  <body>
    <article>
      <h1>Yanzu-yanzu: Wani tsohon dan majalisar wakilai kuma jigo a PDP ya koma APC</h1>
      <address>
        <time datetime="2019-11-24T16:38:29+00:00">24 Nov 2019, 16:38</time>
      </address>
      <p>
        <b>Tsohon dan majalisar wakilai kuma jigon jam'iyyar PDP a jihar Kogi, Sunday Karimi, ya yi watsi da jam'iyyar PDP zuwa jam'iyyar APC. Karimi, wanda ya bayyana barin jam'iyyar PDP din a takardar da ya fitar yau Lahadi, yace ya yanke wannan shawarar ne saboda wasu dalilai da ya bar wa kansa sani.</b>
      </p>
      <p>Bayan watsi da jam'iyyar da yayi a yau, ya yi alkwarin mika musu katin shaidarsa na zama mamban jam'iyyar.</p>
      <p>Duk da har yanzu bai bayyana wacce jam'iyya zai koma ba, wasu daga cikin shakikansa a siyasa da suka zanta da wakilin jaridar Daily Trust, sun tabbatar da ya tunkari jam'iyyar APC ne don samun matsuguni.</p>
      <p><b>DUBA WANNAN:</b> <a href="https://hausa.legit.ng/1278423-pantami-ya-samu-lambar-yabo.html">Pantami ya samu lambar yabo</a></p>
      <p>Karimi, babban jigo ne kuma yana daga cikin wadanda suka samar da jam'iyyar PDP a shekarar 1998. Ya taba rike kujerar mataimakin jam'iyyar na jiharsa.</p>
      <p>Amma kuma daga baya, ya koma tsohuwar jam'iyyar ACN kuma ya yi nasarar lashe zaben kujerar majalisar wakilai a 2011.</p>
      <p>Tsohon dan majalisar daga baya ya koma jam'iyyar PDP inda ya kara lashe zabe a shekarar 2015.</p>
      <p>Karimi, ya fito takarar majalisar dattawa a zaben 2019 amma jam'iyyar PDP ta ciresa tun a zaben fidda gwani tare da sauran 'yan takara.</p>
      <p>Duk da ya maka jam'iyyar PDP din a kotu, daga baya Karimi ya yanke hukunci kyale jam'iyyar tare da janye kararsa, wanda kuwa daga baya yayi hakan.</p>
      <p>
        <b>
          <i>Muhimmiyar sanarwa: Shafin NAIJ.com Hausa ya koma LEGIT.ng Hausa. Mun gode da kasancewarku tare da mu.</i>
        </b>
      </p>
      <p>Domin sauke manhajar labaran Legit.ng a wayar ku ta hannu, latsa wannan rubutu na kasa:</p>
      <p>
        <a href="https://play.google.com/store/apps/details?id=com.naij.hausa">https://play.google.com/store/apps/details?id=com.naij.hausa</a>
      </p>
      <p>Ku biyo mu a shafukanmu na dandalin sada zumunta:</p>
      <p><b>Facebook:</b> <a href="https://facebook.com/legitnghausa">https://facebook.com/legitnghausa</a></p>
      <p><b>Twitter:</b> <a href="https://twitter.com/legitnghausa">https://twitter.com/legitnghausa</a></p>
      <p>Idan kuna da wata shawara ko bukatar bamu labari,</p>
      <p>Tuntube mu a: <b>labaranhausa@corp.legit.ng</b></p>
      <figure>
        <iframe src="https://www.youtube.com/embed/xUV2MPwe8JA" width="640" height="360" data-service="Youtube" scrolling="no"/>
      </figure>
    </article>
  </body>
</html>