<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Primera/a315525-Posle-31-meca-Osasuna-izgubila-kod-kuce-od-Bilbaoa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T16:11:00+00:00"/>
    <meta property="og:title" content="Posle 31 meča: Osasuna izgubila kod kuće od Bilbaoa"/>
    <meta property="og:description" content="Atletik Bilbao savladao je u gostima Osasunu sa 2:1 u 14. kolu španske Primere."/>
  </head>
  <body>
    <article>
      <h1>Posle 31 meča: Osasuna izgubila kod kuće od Bilbaoa</h1>
      <h2>Atletik Bilbao savladao je u gostima Osasunu sa 2:1 u 14. kolu španske Primere.</h2>
      <address><time datetime="2019-11-24T16:11:00+00:00">24 Nov 2019, 16:11</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/170372/jpeg/Atletik-Bilbao"/>
        <figcaption>
          <cite>Juan Manuel Serrano Arce, Getty Images Sport</cite>
        </figcaption>
      </figure>
      <p>Osasuna je imala više vremena loptu u nogama, ka golu rivala je uputila duplo više šuteva od Atletika, ali joj to nije donelo rezultat.</p>
      <p>Tim Gaiske Garitana okončao je Osasunin niz od 31 utakmice bez poraza na svom stadionu, a ujedno je upisao prvu pobedu u gostima ove sezone.</p>
      <figure>
        <iframe data-src="https://twitter.com/andywest01/status/1198623886662885377?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Već u devetom minutu Dani Garsija je doveo goste u vođstvu. Ipak, posle konsultacije VAR, sudija je poništio pogodak.</p>
      <p>Ipak, ubrzo su se ponovo radovali igrači tima iz Bilbaa. Injaki Vilijams je primio loptu u kaznenom prostoru i poslao je u gol rivala. Inače, Vilijams se 133. put uzastopno našao u sastavu crveno-crnih, čime je oborio klupski rekord.</p>
      <figure>
        <iframe data-src="https://twitter.com/LaLiga/status/1198597247543521283?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>U 38. je poništen još jedan gol, ovoga puta za osasunu - u ofsajdu je bio Huan Vilar.</p>
      <p>Napadali su domaći u drugom poluvremenu, ređale su se ozbiljne prilike, da bi gol došao u 76. minutu. Precizan je bio Avijla.</p>
      <p>Već u 79. su gosti ponovo došli do prednosti - rezervista Kenan Kodro je postigao prvi gol u sezoni.</p>
      <p>Atletik je zabeležio šesti pobedu u sezoni, pa je sa 23 boda na petom mestu na tabeli. Osasuna je na 11. mestu sa 19 bodova.</p>
      <figure>
        <iframe data-src="https://twitter.com/Alaves/status/1198643875646185473?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nešto kasnije Alaves je upisao drugu uzastopnu pobedu, nad Eibarom u gostima 2:0. Domaćin je uglavnom napadao, promašio nekoliko izglednih šansi, ali je i Alaves imao nekoliko dobrih prilika, da bi prvi gol postigao rezervista Hoselu u 85. minutu na asistenciju Vidala.<br/><br/>U 91. minutu srpski golman Marko Dmitrović ponovo je matiran, Hoselu je krunisao kontru, primio je loptu na desetak metara od gola i zakucao je u gornji levi ugao. <br/><br/>Baski su sada 13. na tabeli sa 18 bodova, a posle sedmog poraza Eibar ostaje na 15 bodova na 16. poziciji. <br/><br/>Pogledajte <b><a href="http://sportklub.rs/Fudbal/Primera/Rezultati">REZULTATE</a></b> i <b><a href="http://sportklub.rs/Fudbal/Primera/Tabela">TABELU</a></b>.</p>
    </article>
  </body>
</html>