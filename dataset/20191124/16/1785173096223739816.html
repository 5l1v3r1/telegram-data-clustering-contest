<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/alegeri-prezidentiale-2019-arges-o-femeie-a-murit-in-curtea-unei-sectii-de-votare-dupa-ce-i-s-a-facut-rau-la-plecare-1922404024232019111619179267"/>
    <meta property="og:site_name" content="News.ro"/>
    <meta property="article:published_time" content="2019-11-24T16:40:23+00:00"/>
    <meta property="og:title" content="Alegeri prezidenţiale 2019 - Argeş: O femeie a murit în curtea unei secţii de votare, după ce i s-a făcut rău la plecare"/>
    <meta property="og:description" content="O femeie a murit, duminică după-amiază, în curtea unei secţii de votare din judeţul Argeş, ea părăsind secţia după ce îşi exercitase dreptul la vot."/>
  </head>
  <body>
    <article>
      <h1>Alegeri prezidenţiale 2019 - Argeş: O femeie a murit în curtea unei secţii de votare, după ce i s-a făcut rău la plecare</h1>
      <address><time datetime="2019-11-24T16:40:23+00:00">24 Nov 2019, 16:40</time> by <a rel="author">News.ro</a></address>
      <p>
        <b>O femeie a murit, duminică după-amiază, în curtea unei secţii de votare din judeţul Argeş, ea părăsind secţia după ce îşi exercitase dreptul la vot.</b>
      </p>
      <p>Potrivit reprezentanţilor Inspectoratului de Poliţie al Judeţului Argeş, unei femei de 69 de ani i s-a făcut rău în curtea liceului unde este amenajată secţia de votare numărul 173 din localitaeta Ştefăneşti, iar la faţa locului s-a deplasat un echipaj medical.</p>
      <p>Cadrele medicale nu au reuşit să o salveze, femeia fiind declarată decedată. Femeii i se făcuse rău după ce plecase din secţia de votare astfel încât procesul electoral nu a fost întrerupt.</p>
      <p>Cazuri similare au avut loc şi în judeţul Dolj. Un bărbat a murit în secţie, înainte de a apuca să voteze, iar un altul în apropierea unei secţii de votare.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>