<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/24/cosa-ce-stasera-in-tv-101/"/>
    <meta property="og:site_name" content="Il Post"/>
    <meta property="article:published_time" content="2019-11-24T16:06:12+00:00"/>
    <meta property="og:title" content="Cosa c’è stasera in tv"/>
    <meta property="og:description" content="Una commedia romantica natalizia (si comincia, sì), &quot;Un giorno in pretura&quot; e &quot;Che tempo che fa&quot;: è domenica, insomma"/>
  </head>
  <body>
    <article>
      <h1>Cosa c’è stasera in tv</h1>
      <h2>Una commedia romantica natalizia (si comincia, sì), "Un giorno in pretura" e "Che tempo che fa": è domenica, insomma</h2>
      <address>
        <time datetime="2019-11-24T16:06:12+00:00">24 Nov 2019, 16:06</time>
      </address>
      <p>Dicembre non è ancora cominciato, ma la programmazione di film romantici sul Natale sì: ce n’è uno con Susan Sarandon e Penelope Cruz su Canale 5, per appassionati. Altrimenti c’è Fabio Fazio (tra gli ospiti di stasera ci sono Carola Rackete e Tiziano Ferro). Altrimenti c’è una nuova fiction con Sergio Castellitto e Giorgio Panariello (Rai 1), la solita puntata delle Iene (Italia 1), il quarto film della saga di Jason Bourne (Rete 4) e una vecchia puntata di <i>Un giorno in pretura</i> sulla morte di Stefano Cucchi (Rai 3) e un film poco promettente di Vincenzo Salemme (Rai Movie).</p>
      <hr/>
      <p>
        <b>Rai 1</b>
      </p>
      <p><b>21.25 – Pezzi unici</b><br/>Seconda puntata di una nuova fiction con Sergio Castellitto, Giorgio Panariello e Irene Ferri. Castellitto interpreta un artigiano e padre di un artigiano-insegnante che dopo l’inaspettata morte del figlio eredita alcuni suoi allievi di una scuola professionale, ognuno coi suoi problemi.</p>
      <figure>
        <iframe data-src="https://twitter.com/RaiUno/status/1198571969131745280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai 2</b>
      </p>
      <p><b>21.00 – Che tempo che fa</b><br/>È una nuova puntata del talk show presentato da Fabio Fazio con Luciana Littizzetto e Filippa Lagerback. Il programma da quest’anno è su Rai 2 invece che su Rai 1. Tra gli ospiti di questa sera ci sono Tiziano Ferro, Carola Rackete, Enrico Brignano, Roberto Saviano e Paolo Gentiloni.</p>
      <figure>
        <iframe data-src="https://twitter.com/chetempochefa/status/1198284975436632064?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai 3</b>
      </p>
      <p><b>20.30 – Un giorno in pretura</b><br/>Lo storico programma di cronaca giudiziaria racconta il processo per la morte di Stefano Cucchi, che pochi giorni fa ha prodotto <a href="https://www.ilpost.it/2019/11/14/condanne-carabinieri-cucchi/">le prime condanne</a>.</p>
      <figure>
        <iframe data-src="https://twitter.com/ginpretura/status/1198511570600501249?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <hr/>
      <p>
        <b>Rete 4</b>
      </p>
      <p><b>21.27 – <i>The Bourne Legacy</i></b><br/>Quarto film della saga d’azione tratta dai romanzi di Robert Ludlum ed Eric Van Lustbader, in questo caso senza Matt Damon, che recita nei primi tre, ma con Jeremy Renner.</p>
      <figure>
        <iframe src="https://www.youtube.com/embed/APrxF37cPSI" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Canale 5</b>
      </p>
      <p><b>21.10 – <i>Un amore sotto l’albero</i><br/></b>Dicembre non è ancora cominciato, ma la programmazione di commedie romantiche natalizie sì. Questa è del 2004 e contiene Susan Sarandon, Paul Walker e Penelope Cruz.</p>
      <figure>
        <iframe src="https://www.youtube.com/embed/0NEAoMGjSz4" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Italia 1</b>
      </p>
      <p><b>21.10 – Le Iene Show</b><br/>Nuova puntata del programma televisivo di intrattenimento ideato da Davide Parenti e condotto da Alessia Marcuzzi e Nicola Savino assieme alla Gialappa’s Band.</p>
      <figure>
        <iframe data-src="https://twitter.com/redazioneiene/status/1198323581513420801?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <hr/>
      <p>
        <b>La7</b>
      </p>
      <p><b>20.35 – Non è l’Arena</b><br/>Continua il programma di approfondimento e inchieste condotto da Massimo Giletti.</p>
      <figure>
        <iframe data-src="https://twitter.com/nonelarena/status/1198606525977300993?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <hr/>
      <p>
        <b>Rai Movie</b>
      </p>
      <p><b>21.25 – <i>Mai Stati Uniti</i></b><br/>Angela (Ambra Angiolini), Carmen (Anna Foglietta), Nino (Ricky Memphis), Dario (Vincenzo Salemme) e Michele (Giovanni Vernia) scoprono di essere figli dello stesso padre, che ha lasciato loro una cospicua eredità. Potranno incassarla solo dopo aver esaudito il suo ultimo desiderio: disperdere le sue ceneri in un lago dell’Arizona. Il trailer contiene Mount Rushmore, inevitabilmente.</p>
      <figure>
        <iframe src="https://www.youtube.com/embed/jddP46CkgsA" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Iris</b>
      </p>
      <p><b>21.00 – L’isola dell’ingiustizia</b><br/>Un uomo detenuto ad Alcatraz uccide una guardia carceraria dopo aver subito anni di abusi ed essere stato incarcerato per il furto di 5 dollari. Un giovane avvocato decide di aiutarlo.</p>
      <figure>
        <iframe src="https://www.youtube.com/embed/Q_7P99Rk_Fc" width="675" height="380" data-service="Youtube" scrolling="no"/>
      </figure>
      <hr/>
      <p>
        <b>Sky</b>
      </p>
      <p>
        <b>Sky Cinema Uno, 21.15: <i>Mollami</i></b>
      </p>
      <figure>
        <iframe src="https://www.youtube.com/embed/1vwGtxX7kRk" width="675" height="380" data-service="Youtube" scrolling="no"/>
      </figure>
      <p>
        <b>Sky Cinema Action, 21.00: <i>Skyscraper</i></b>
      </p>
      <figure>
        <iframe src="https://www.youtube.com/embed/42N9wEOFwCE" width="675" height="380" data-service="Youtube" scrolling="no"/>
      </figure>
      <p> </p>
      <hr/>
      <p>
        <b>Oppure</b>
      </p>
      <blockquote>
        <a href="https://www.ilpost.it/2019/11/09/25-gran-documentari-su-netflix/">25 documentari su Netflix</a>
      </blockquote>
      <p> </p>
      <related>
        <h4>Articoli Correlati</h4>
        <a href="https://www.ilpost.it/2019/11/22/regali-natale-costano-meno-di-60-euro/"/>
        <a href="https://www.ilpost.it/2019/11/24/filo-ebrei-manhattan-eruv/"/>
        <a href="https://www.ilpost.it/2019/11/24/riconoscimento-facciale-protesta/"/>
      </related>
    </article>
  </body>
</html>