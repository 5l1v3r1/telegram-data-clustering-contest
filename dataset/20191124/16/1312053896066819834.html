<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/nasa-annuncia-date-papabili-dellapocalisse-lasteroide-dio-del-caos-spazzera-via-la-terra-tra-il-2060-e-il-2103/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T16:38:05+00:00"/>
    <meta property="og:title" content="NASA annuncia possibili date dell’Apocalisse: “Apophis” spazzerà via la Terra tra il 2060 e il 2103"/>
    <meta property="og:description" content="Un gigantesco asteroide, già noto agli scienziati di tutto il mondo, potrebbe colpire la Terra tra il 2060 e il 2103, uccidendo milioni di persone"/>
  </head>
  <body>
    <article>
      <h1>NASA annuncia possibili date dell’Apocalisse: “Apophis” spazzerà via la Terra tra il 2060 e il 2103</h1>
      <address><time datetime="2019-11-24T16:38:05+00:00">24 Nov 2019, 16:38</time> by <a rel="author">Michela De Minico</a></address>
      <figure>
        <img src="https://www.newnotizie.it/wp-content/uploads/2019/11/0_Asteroid-hits-Earth.jpg"/>
      </figure>
      <p>
        <b>La NASA ha rivelato le possibili 10 date in cui <i>Apophis</i> (dal nome del dio egizio del caos e dell’oscurità) – l’asteroide cosiddetto “near-Earth” che già nel Dicembre del 2004 aveva causato un periodo di allarme -, potrebbe colpire il nostro pianeta.</b>
      </p>
      <h3>Nel tentativo di scongiurare un così apocalittico scenario la NASA tiene d’occhio il potente pianetino</h3>
      <p><a href="https://www.dailystar.co.uk/news/world-news/nasa-shares-possible-dates-god-20918511">L’agenzia spaziale statunitense avverte che il corpo celeste</a> – che da un po’ di anni viaggia indisturbato nel nostro sistema solare -, <b>qualora entrasse in collisione con la Terra, causerebbe la morte istantanea di milioni di persone.</b></p>
      <p>Apophis è la terza tra le più grandi rocce spaziali monitorate dai sistemi di allarme della NASA (1214 piedi di larghezza, pari a 320 metri secondo le nostre unità di misura, per un peso di 67.240.989 tonnellate), e prende il nome del <b>dio egizio Apopi (in greco antico <i>Apophis</i>, per l’appunto) incarnazione delle tenebre, del male e del caos, raffigurato come un serpente gigantesco.</b></p>
      <h3>Scoperto il 19 Giugno del 2004, inizialmente si pensava Apophis potesse passare accanto alla Terra nel 2019</h3>
      <p>Se, come prevedono gli scienziati americani, l’asteroide dovesse <b>colpire la Terra – si stima tra il 2060 e il 2103, secondo il seguente calendario: 12 Aprile 2060, 11 Aprile 2065, 12 Aprile 2068, 10 Ottobre 2068, 13 Aprile 2076, 13 Aprile 2077, 13 Aprile 2078, 10 Ottobre 2089, 13 Aprile 2091 e 14 Aprile 2103-, viaggiando a una velocità di 45.532 kmh (12,62 Km al secondo), </b><b>l’impatto sprigionerebbe una potenza di <a href="https://it.wikipedia.org/wiki/Impatto_astronomico">1.200 megatoni, ovvero 1.200.000 chilotoni di energia cinetica.</a></b></p>
      <p>L’atomica di Hiroshima, se possibile, potrebbe essere considerata alla stregua di un petardo paragonata al nefasto corpo celeste (Ndr).</p>
    </article>
  </body>
</html>