<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807195/%D8%AF%D8%B9%D9%88%D8%AA-%D8%AC%D8%A8%D9%87%D9%87-%D9%BE%D8%A7%DB%8C%D8%AF%D8%A7%D8%B1%DB%8C-%D8%A7%D8%B2-%D8%B9%D9%85%D9%88%D9%85-%D9%85%D8%B1%D8%AF%D9%85-%D8%A8%D8%B1%D8%A7%DB%8C-%D8%AD%D8%B6%D9%88%D8%B1-%D8%AF%D8%B1-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%DB%8C%D8%AF%D8%A7%D9%86-%D8%A7%D9%86%D9%82%D9%84%D8%A7%D8%A8-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T16:31:00+00:00"/>
    <meta property="og:title" content="دعوت جبهه پایداری از عموم مردم برای حضور در راهپیمایی میدان انقلاب تهران"/>
    <meta property="og:description" content="جبهه پایداری انقلاب اسلامی با صدور اطلاعیه‌ای عموم مردم را به حضور در راهپیمایی علیه آشوب و اغتشاش‌گران دعوت کرد."/>
  </head>
  <body>
    <article>
      <h1>دعوت جبهه پایداری از عموم مردم برای حضور در راهپیمایی میدان انقلاب تهران</h1>
      <h2>جبهه پایداری انقلاب اسلامی با صدور اطلاعیه‌ای عموم مردم را به حضور در راهپیمایی علیه آشوب و اغتشاش‌گران دعوت کرد.</h2>
      <address>
        <time datetime="2019-11-24T16:31:00+00:00">24 Nov 2019, 16:31</time>
      </address>
      <p>به گزارش گروه سیاسی <a href="https://snn.ir/">خبرگزاری دانشجو</a>، جبهه پایداری انقلاب اسلامی با صدور اطلاعیه‌ای عموم مردم را به حضور در راهپیمایی علیه آشوب و اغتشاش‌گران در تهران دعوت کرد. </p>
      <p>متن این اطلاعیه به شرح زیر است:</p>
      <p>باسمه تعالی</p>
      <p>با توجه به وضعیتی که در هفته گذشته بواسطه بی‌تدبیری و کج‌سلیقگی دولت جناب آقای روحانی بوجود آمد ‌و رفتارهای خشونت‌آمیز اقلیتی فرصت‌طلب، صحنه اعتراضاتِ به حقِ مردم را بدل به محفلی برای موج‌سواری دشمنان قسم‌خورده‌ انقلاب و نظام اسلامی کرد.</p>
      <p>جبهه پایداری انقلاب اسلامی ضمن تاکید بر مواضعِ بیانیه‌ای که هفته گذشته در خصوص «افزایش قیمت بنزین» منتشر کرد، نقش‌آفرینی مردم مومن و انقلابی اغلب شهرهای کشور در مرزبندی با اقلیت آشوبگر را حاکی از عمق بصیرت ملت دانسته و از استحکام پیوند امت با امام به خویش می‌بالد.</p>
      <p>لذا جبهه پایداری از ملت شریف تهران دعوت به عمل می‌آورد تا در تجمعی که فردا دوشنبه ساعت ۱۴:۳۰ به منظور حمایت از اقتدار و‌ امنیت «ایرانِ اسلامی» در میدان انقلاب اسلامی شهر تهران برگزار خواهد شد، حضور پیدا کرده تا با اتحاد و انسجام در کنار یکدیگر، خاطره‌ای بیاد ماندنی از بیعت مجددِ ملت ایران با آرمان‌های بلند انقلاب اسلامی را در دفتر خاطرات سال ۹۸ ، ثبت ‌و ضبط کنیم.</p>
    </article>
  </body>
</html>