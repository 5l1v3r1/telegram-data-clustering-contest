<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963403"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T16:51:55+00:00"/>
    <meta property="og:title" content="చలి కాలంలో ఆవుల కోసం కోట్లు రెడీ చేస్తున్న మున్సిపల్ కార్పొరేషన్"/>
    <meta property="og:description" content="ADVT"/>
  </head>
  <body>
    <article>
      <h1>చలి కాలంలో ఆవుల కోసం కోట్లు రెడీ చేస్తున్న మున్సిపల్ కార్పొరేషన్</h1>
      <address>
        <time datetime="2019-11-24T16:51:55+00:00">24 Nov 2019, 16:51</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>అయోధ్య: </b>చలి కాలం వచ్చేసిన నేపథ్యంలో అయోధ్య మున్సిపల్ కార్పొరేషన్ గోసంరక్షణ కోసం ఓ నిర్ణయం తీసుకుంది. చలి నుంచి ఆవులను కాపాడేందుకు జనపనారతో చేసి కోట్లను కొనుగోలుచేసేందుకు రంగం సిద్ధం చేసింది. దూడల కోసం మూడు పొరలు ఉండే ప్రత్యేక కోట్లను కూడా కొనుగోలు చేసేందుకు సన్నాహాలు జరుగుతున్నాయి.</p>
      <p>  అయోధ్య మున్సిపల్ కార్పొరేషన్ కమిషనర్ నీరజ్ శుక్లా ఈ వివరాలను మీడియాతో పంచుకున్నారు. ‘చలి నుంచి ఆవులను కాపాడేందుకు మేం జనపనారతో చేసిన కోట్లను కొనుగోలు చేసేందుకు నిర్ణయించాం. ఈ పథకం నగరవ్యాప్తంగా మూడు లేదా నాలుగు విడతల్లో అమలవుతుంది. తొలుత బైశింగ్‌పూర్‌లోని గోశాలలో తొలుత వీటిని అందుబాటులో ఉంచుతాం. ఒక్కో కోటుకు 250 నుంచీ రూ. 300 వరకూ ఖర్చవుతుంది.’ గోవుల సంరక్షణ కార్పొరేషన్ లక్ష్యమని ఆయన తెలిపారు. ఇప్పటికే నగరంలో ఎన్నో గొశాలలు ఏర్పాటు చేశామని, రాష్ట్రంలోనే అత్యుత్తమమైనవిగా ఇవి గుర్తింపు పొందాయని ఆయన తెలిపారు.</p>
    </article>
  </body>
</html>