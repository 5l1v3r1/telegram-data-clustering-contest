<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779967/%D8%AC%D8%B2%DB%8C%DB%8C%D8%A7%D8%AA-%D9%85%D8%B1%D8%A7%D8%AD%D9%84-%D8%AB%D8%A8%D8%AA-%D8%AA%D9%82%D8%A7%D8%B6%D8%A7%DB%8C-%DB%8C%D8%A7%D8%B1%D8%A7%D9%86%D9%87-%D9%85%D8%B9%DB%8C%D8%B4%D8%AA%DB%8C-%D8%AA%D8%B4%D8%B1%DB%8C%D8%AD-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T16:50:16+00:00"/>
    <meta property="og:title" content="مدیرکل تعاون مازندران مطرح کرد: جزییات مراحل ثبت تقاضای یارانه معیشتی تشریح شد"/>
    <meta property="og:description" content="ساری - مدیرکل تعاون مازندران جزییات مراحل ثبت تقاضای حمایت معیشتی ویژه جاماندگان را تشریح کرد."/>
  </head>
  <body>
    <article>
      <h1>مدیرکل تعاون مازندران مطرح کرد: جزییات مراحل ثبت تقاضای یارانه معیشتی تشریح شد</h1>
      <address>
        <time datetime="2019-11-24T16:50:16+00:00">24 Nov 2019, 16:50</time>
      </address>
      <p>به گزارش <a href="https://www.mehrnews.com/">خبرگزاری مهر</a>، کامران اصغری با اشاره به آغاز ثبت تقاضای حمایت معیشتی با شماره‌گیری کد #۶۳۶۹*جزئیات مراحل درخواست بسته حمایتی را تشریح و تصریح کرد: تمام سرپرست خانوارها که در آخرین پرداخت مشمول سبد حمایتی نشده‌اند لیکن خود را واجد شرایط می‌دانند می توانند از امروز سوم آذرماه درخواست شماره ملی سرپرست خانوار خود را  به کد دستوری #۶۳۶۹* (باید کدملی و شماره همراه اعلام شده بنام سرپرست خانوار باشد) ارسال کنند و در مدت ۲۴ ساعت برای آنها کد رهگیری ارسال می‌شود.</p>
      <p>وی دریافت پیامک، شمول یا عدم شمول و راهنمایی ثبت درخواست در سامانه، حمایت همراه با کد رهگیری یا شماره حساب ظرف ۲۴ ساعت و مراجعه به سامانه (hemayat.mcls.gov.ir) را از مراحل درخواست بسته حمایتی اعلام کرد و افزود: ثبت درخواست با وارد کردن کد ملی و کدرهگیری یا شماره حساب یارانه از روز سه شنبه پنج آذرماه آغاز می‌شود.</p>
      <p>مدیرکل تعاون، کار و رفاه اجتماعی مازندران با اشاره به اینکه اطلاعات خانوار و اعلام نتیجه نهایی ظرف ۲۰ روز بررسی و از طریق پیامک اطلاع داده می‌شود، خاطرنشان کرد: پرداخت بسته حمایتی هر دوماه در نوبت‌های بعدی در صورت مشمول شدن از اول دی ماه جامانده‌های ثبت نام یارانه و محذوفین سال‌های گذشته به صورت سامانه‌ای ثبت‌نام می‌شوند.</p>
      <p>این مسئول ادامه داد: محذوفین یارانه در سال جاری بعد از رفع شدن مشکل اینترنت می‌توانند اعتراض خود را از طریق سامانه yaraneh۱۰  پیگیری کنند.</p>
      <p>اصغری درباره انجام فرایند رسیدگی به صورت غیرحضوری، اظهار کرد: با توجه به اینکه تدابیر لازم برای بررسی غیرحضوری درخواست متقاضیان درنظر گرفته شده است، نیاز به هیچگونه مراجعه حضوری به ادارات کل تعاون، کار و رفاه اجتماعی در استان‌ها و زیرمجموعه‌های آن نظیر سازمان تامین اجتماعی، صندوق بازنشستگی کشوری، سازمان بهزیستی، صندوق بیمه اجتماعی روستائیان و عشایر و سایر نهادها مانند استانداری، فرمانداری، بخشداری و کمیته امداد امام خمینی(ره) نیست.</p>
    </article>
  </body>
</html>