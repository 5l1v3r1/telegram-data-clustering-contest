<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cronachemaceratesi.it/2019/11/24/paoloni-macerata-rimontata-a-collemarino-vince-la-bontempi/1328939/"/>
    <meta property="og:site_name" content="Cronache Maceratesi"/>
    <meta property="article:published_time" content="2019-11-24T16:11:32+00:00"/>
    <meta property="og:title" content="Paoloni Macerata rimontata, a Collemarino vince la Bontempi"/>
    <meta property="og:description" content="VOLLEY B - La squadra di coach Bernetti si spegne sul più bello: avanti di due set subisce il ritorno dei padroni di casa che si impongono al tie break"/>
  </head>
  <body>
    <article>
      <h1>Paoloni Macerata rimontata, a Collemarino vince la Bontempi</h1>
      <h2>VOLLEY B - La squadra di coach Bernetti si spegne sul più bello: avanti di due set subisce il ritorno dei padroni di casa che si impongono al tie break</h2>
      <address><time datetime="2019-11-24T16:11:32+00:00">24 Nov 2019, 16:11</time> by <a rel="author">Marco Cencioni</a></address>
      <p><a href="https://www.facebook.com/share.php?u=https%3A%2F%2Fwww.cronachemaceratesi.it%2F2019%2F11%2F24%2Fpaoloni-macerata-rimontata-a-collemarino-vince-la-bontempi%2F1328939%2F">Condividi</a><a href="https://twitter.com/intent/tweet?text=Paoloni+Macerata+rimontata%2C++a+Collemarino+vince+la+Bontempi&amp;url=https%3A%2F%2Fwww.cronachemaceratesi.it%2F2019%2F11%2F24%2Fpaoloni-macerata-rimontata-a-collemarino-vince-la-bontempi%2F1328939%2F">Tweet</a>Email0 Condivisioni</p>
      <p> </p>
      <p> </p>
      <p>
        <b>U</b>
        <b>na Paoloni incerottata (Tobaldi e Leoni in campo non al meglio e Calistri disponibile solo per la seconda linea) arriva ad un passo dall’impresa in quel di Collemarino ma, avanti 0-2 e 22-23 nel terzo, deve cedere alla rimonta della Bontempi Casa Netoip che, grazie ai colpi di Ferrini e Silvestrelli, ribalta il risultato vincendo il match al tie break. Alla Paoloni Macerata resta l’amaro in bocca per aver disputato un’ottima prima parte di match senza però riuscire a chiudere l’incontro quando se ne è presentata l’occasione. I biancorossi conquistano però un punto che muove comunque la propria classifica. La banda di Francesco Bernetti e Giuliano Massei sabato prossimo osserverà un turno di riposo che arriva come una manna dal cielo e sarà utile per cercare di recuperare l’infermeria ormai satura.</b>
      </p>
      <p>
        <b>Il tabellino:</b>
      </p>
      <p>
        <b>Bontempi Casa Netoip AN – Paoloni Macerata 3-2 (15-25 20-25 25-23 25-16 15-10)</b>
      </p>
      <p><b>Bontempi Casa Netoip AN</b>: Rosa 3, Galdenzi 4, Bizzarri 10, A. Giombini (L), Silvestrelli 17, Albanesi 3, Angeli 7, Clementi, Ferrini (K) 27, Magini 1. Non entrati: Sabbatini, Bugari. All. L. Giombini – Bleve</p>
      <p><b>Paoloni Macerata</b>: R. Massei 11, Tobaldi (K) 12, Ciccarelli 11, Larizza 2, Gasparrini 3, Calistri, Lanciani 11, Leoni (L1), Orazi 15, Aguzzi 4, Montecchiari (L2), Persichini. Non entrati: Plesca, Uguccioni. All. Bernetti – G. Massei</p>
      <p><b>Arbitri:</b> Tramba Roberta – Renzi Emanuele</p>
    </article>
  </body>
</html>