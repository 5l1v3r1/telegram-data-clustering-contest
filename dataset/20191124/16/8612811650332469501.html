<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/jammu-kashmir/news/jammu-kashmir-11-mobiles-recovered-from-detained-leaders-263275"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T16:35:40+00:00"/>
    <meta property="og:title" content="जम्मू कश्मीरः हिरासत में रखे गए नेताओं के पास से बरामद किए 11 मोबाइल"/>
    <meta property="og:description" content="श्रीनगरः श्रीनगर में एमएलए हॉस्टल में हिरासत में रखे गए मुख्यधारा के कई नेताओं के पास से 11 मोबाइल बरामद किए गए हैं। पुलिस ने रविवार को इस बात जानकारी दी हैं। एक पुलिस अधिकारी ने बताया कि जेल नियमावली के मुताबिक शनिवार शाम तलाशी अभियान चलाया गया। दरअसल, इस बारे में खुफिया सूचना थी कि एमएलए हॉस्टल में रखे गए लोग मोबाइल का इस्तेमाल कर रहे हैं। इस हॉस्टल को उप-कारागार में तब्दील कर दिया गया है। अधिकारी ने बताया कि तलाश अभियान के दौरान एमएलए हॉस्टल से 11 मोबाइल बरामद किए गए हैं। उन्होंने बताया कि इस बारे में जांच जारी है कि ये मोबाइल फोन वहां कैसे पहुंच गए।जम्मू कश्मीर को विशेष दर्जा देने वाले अनुच्छेद 370 के ज्यादातर प्रावधानों को रद्द करने और राज्य को दो केंद्र शासित प्रदेशों में विभाजित करने के पांच अगस्त के केंद्र के फैसले के बाद से करीब तीन दर्जन नेताओं को हिरासत में लिया गया है। इन नेताओं को यहां एम ए रोड के पास एमएलए हॉस्टल में रखा गया है। इन नेताओं को पिछले हफ्ते सेंटूर होटल से यहां लाया गया है, क्योंकि कश्मीर घाटी में सर्दियां बढ़ने के चलते वहां सुविधाओं की कमी हो गई थी।"/>
  </head>
  <body>
    <article>
      <h1>जम्मू कश्मीरः हिरासत में रखे गए नेताओं के पास से बरामद किए 11 मोबाइल</h1>
      <address><time datetime="2019-11-24T16:35:40+00:00">24 Nov 2019, 16:35</time> by <a rel="author">Priyanka</a></address>
      <p>श्रीनगरः श्रीनगर में एमएलए हॉस्टल में हिरासत में रखे गए मुख्यधारा के कई नेताओं के पास से 11 मोबाइल बरामद किए गए हैं। पुलिस ने रविवार को इस बात जानकारी दी हैं। एक पुलिस अधिकारी ने बताया कि जेल नियमावली के मुताबिक शनिवार शाम तलाशी अभियान चलाया गया। दरअसल, इस बारे में खुफिया सूचना थी कि एमएलए हॉस्टल में रखे गए लोग मोबाइल का इस्तेमाल कर रहे हैं। इस हॉस्टल को उप-कारागार में तब्दील कर दिया गया है। अधिकारी ने बताया कि तलाश अभियान के दौरान एमएलए हॉस्टल से 11 मोबाइल बरामद किए गए हैं। उन्होंने बताया कि इस बारे में जांच जारी है कि ये मोबाइल फोन वहां कैसे पहुंच गए।जम्मू कश्मीर को विशेष दर्जा देने वाले अनुच्छेद 370 के ज्यादातर प्रावधानों को रद्द करने और राज्य को दो केंद्र शासित प्रदेशों में विभाजित करने के पांच अगस्त के केंद्र के फैसले के बाद से करीब तीन दर्जन नेताओं को हिरासत में लिया गया है। इन नेताओं को यहां एम ए रोड के पास एमएलए हॉस्टल में रखा गया है। इन नेताओं को पिछले हफ्ते सेंटूर होटल से यहां लाया गया है, क्योंकि कश्मीर घाटी में सर्दियां बढ़ने के चलते वहां सुविधाओं की कमी हो गई थी।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Jammu Kashmir: 11 Mobiles Recovered From Detained Leaders</p>
    </article>
  </body>
</html>