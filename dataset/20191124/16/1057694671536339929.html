<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/kosmos/article/2050786/itan-nekros-tria-chronia-sto-diamerisma-tou-ke-den-ton-iche-vri-kanis.html"/>
    <meta property="og:site_name" content="News.gr"/>
    <meta property="article:published_time" content="2019-11-24T16:00:51+00:00"/>
    <meta property="og:title" content="Ήταν νεκρός τρία χρόνια στο διαμέρισμα του και δεν τον είχε βρει κανείς"/>
    <meta property="og:description" content="Έσπασαν την μπροστινή πόρτα του διαμερίσματος που έμενε και τον βρήκαν νεκρό στο πάτωμα"/>
  </head>
  <body>
    <article>
      <h1>Ήταν νεκρός τρία χρόνια στο διαμέρισμα του και δεν τον είχε βρει κανείς</h1>
      <address>
        <time datetime="2019-11-24T16:00:51+00:00">24 Nov 2019, 16:00</time>
      </address>
      <h3>Έσπασαν την μπροστινή πόρτα του διαμερίσματος που έμενε και τον βρήκαν νεκρό στο πάτωμα</h3>
      <p>To πτώμα ενός απόστρατου του αμερικανικού Ναυτικού βρέθηκε μέσα στο διαμέρισμα του στο <b><a href="https://www.news.gr/tag/ntalas">Ντάλας,</a></b> οπού βρισκόταν επί τρία χρόνια.</p>
      <p>Η οικογένεια του Ρόναλντ Γουάιτ είχε δηλώσει πολλές φορές την εξαφάνιση του στις αρχές.</p>
      <p>Όπως<a href="https://www.bbc.com/news/world-us-canada-50531411"> αναφέρει το BBC</a>, το πτώμα του εντοπίστηκε κατά τη διάρκεια ελέγχου ρουτίνας στο συγκρότημα κατοικιών όπου έμενε.</p>
      <p>Έσπασαν την μπροστινή πόρτα του διαμερίσματος που έμενε και τον βρήκαν <b><a href="https://www.news.gr/tag/nekros">νεκρό</a></b> στο πάτωμα.</p>
      <p>Ο άτυχος άνδρας που αν ζούσε σήμερα θα ήταν 54 χρόνων, δούλευε ως εργολάβος μετά την αποστράτευση του από το αμερικανικό Ναυτικό.</p>
      <p>Είχε πάρει διαζύγιο και ζούσε μόνος, ενώ λόγω δουλειάς ταξίδευε συχνά εκτός ΗΠΑ.</p>
      <p>Η μητέρα του ζει στο Λονγκ Άιλαντ λέει πως ο γιος της επικοινωνούσε συχνά μαζί της, όμως πριν τρία χρόνια σταμάτησε να τηλεφωνεί.</p>
      <p>Όπως λέει δήλωσε την εξαφάνισή του σε διάφορα αστυνομικά τμήματα, όμως της έλεγαν πως λόγο των ν πολλών επαγγελματικών ταξιδιών του δεν μπορούσαν να κάνουν έρευνα.</p>
      <p>«Η μεγάλη μου απορία είναι, πώς στο καλό γινόταν να είναι νεκρός ο γιος μου σ’αυτό το διαμέρισμα και κανείς να μην το γνωρίζει;» δήλωσε. «Όλες αυτές τις μέρες υπέφερα. Γιατί κανείς δεν ήθελε να με βοηθήσει να τον βρούμε» πρόσθεσε.</p>
      <p>
        <b>Γιατί καθυστέρησαν να τον βρουν</b>
      </p>
      <p>Ένας λόγος που καθυστέρησε ο εντοπισμός του ήταν ότι ο ίδιος έλειπε συχνά. Το διαμέρισμα του , ήταν απομονωμένο, ηχομονωμένο και είχε κλειστά και κλειδωμένα τα παράθυρά του, ενώ το ενοίκιο πληρωνόταν κανονικά με αυτόματη ανάληψη.</p>
      <p>Το μόνο που ίσως έδειχνε ότι κάτι δεν πάει καλά ήταν μία μικρή διαρροή υγρού από το ταβάνι που εντόπισε η ένοικος του διαμερίσματος κάτω από τον Γουάιτ. Ωστόσο, το συμβάν δεν διερευνήθηκε.</p>
      <p>«Μπορώ να διαβεβαιώσω πως οι άνθρωποι που τον βρήκαν, κατάλαβαν πως βρισκόταν εκεί για πολύ καιρό. Ο τρόπος που βρέθηκε, η κατάσταση στο διαμέρισμα κ.ο.κ καταδεικνύουν πως δεν υπήρξε εγκληματική ενέργεια», αναφέρει ο Πιτ Σούλτε, ντετέκτιβ.</p>
      <p>Οι αρχές δεν βλέπουν ενδείξεις για εγκληματική ενέργεια, η ιατροδικαστική εξέταση ωστόσο θα καθορίσει τις αιτίες θανάτου του.</p>
      <p>(φωτογραφία αρχείου)</p>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/ellada/article/2032444/nekros-anasirthike-ilikiomenos-apo-ti-limni-tis-kastorias.html"/>
        <a href="https://www.news.gr/ellada/article/2027696/nekros-andras-se-trocheo-stin-ethniki-chanion-kissamou.html"/>
        <a href="https://www.news.gr/ellada/article/2027495/nekros-vrethike-agnostos-andras-stin-ethniki-odo-patron-pirgou.html"/>
      </related>
    </article>
  </body>
</html>