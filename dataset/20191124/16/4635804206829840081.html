<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/marvel-studyolarinin-degisen-lokiyi-oldurme-planlari/"/>
    <meta property="og:site_name" content="LOG"/>
    <meta property="article:published_time" content="2019-11-24T16:30:03+00:00"/>
    <meta property="og:title" content="Marvel stüdyolarının değişen Loki’yi öldürme planları"/>
    <meta property="og:description" content="Loki, Avengers Infinity War'un başına ölümüyle izleyicileri fazlasıyla şaşırttı. Fakat Marvel stüdyolarının onu öldürme planları aslında çok farklıydı."/>
  </head>
  <body>
    <article>
      <h1>Marvel stüdyolarının değişen Loki’yi öldürme planları</h1>
      <address><time datetime="2019-11-24T16:30:03+00:00">24 Nov 2019, 16:30</time> by <a rel="author">Billur YASA</a></address>
      <p>Loki, Avengers Infinity War’un başına ölümüyle izleyicileri fazlasıyla şaşırttı. Fakat <b>Marvel</b> stüdyolarının onu öldürmeye dair planları aslında çok farklıydı. Ortaya çıkan detaylar bu ölümün Thor Ragnarok’a dayandığını gösteriyor.</p>
      <p>Kısaca hatırlamak gerekirse Loki’nin hikayesi Avengers Infinity War’un başlangıcında son buldu. Thor ve hayatta kalan Asgardlılarla dünyaya doğru yola çıkan kahramanımızın ölümü Thanos’un elinden olmuştu. Thanos ve ordusu uzay taşını ele geçirmeye çalışıyordu. Loki ise son bir numarayla Thanos’u alt edebileceğini düşündü ancak planı başarılı olmadı.</p>
      <figure>
        <img src="https://www.log.com.tr/wp-content/uploads/2019/11/img-0271-1197290.jpg"/>
      </figure>
      <h3>Marvel stüdyolarının Loki planları</h3>
      <p>Marvel stüdyolarının Loki’nin ölümü Thor Ragnarok’un finalinde gerçekleştirmek istediği ise yeni ortaya çıktı. Film için hazırlanan alternatif konsept çalışması Avengers: Endgame – The Art of the Movie kitabıyla birlikte<a href="https://comicbook.com/marvel/2019/11/24/avengers-infinity-war-thor-loki-ragnarok-nearly-set-up-very-different-death/"> ortaya çıktı</a>. Bu konsept tasarıma baktığımızda Loki’nin Thor ve Asgardlılar ile birlikte dünyaya gelmek yerine Jotunheim’a gittiğini görüyoruz. Uzay taşıyla ortadan kaybolan kahramanımızın karşısına uzay taşını almak isteyen Thanos çıkıyor. Finalde Loki yine Thanos tarafından öldürülüyor.</p>
      <p>Açıkçası Marvel stüdyolarının yaptığı bu değişiklik Loki hayranlarını memnun edecek türden. Tom Hiddleston’ın hayat verdiği karakter çok seviliyor ve özünde iyi biri olduğuna inanılıyor. Loki’nin Thor ile dünyaya gelmeye karar vermesi ve onu kurtarmak için Thanos’a karşı mücadele verirken ölmesi çok daha kahramanca bir son. Karakterin yıllar içinde geçirdiği değişimi de gözler önüne seriyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/marvelin-izleyicilerden-farkli-avengers-infinity-war-yorumu/"/>
      </related>
    </article>
  </body>
</html>