<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/24/olbia-e-crisi-nera-perde-3-0-dalla-pergolettese-ed-e-penultima-4-956583.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T16:28:05+00:00"/>
    <meta property="og:title" content="Olbia, è crisi nera: perde 3-0 dalla Pergolettese ed è penultima"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">serie C</h6>
      <h1>Olbia, è crisi nera: perde 3-0 dalla Pergolettese ed è penultima</h1>
      <h2>Sconfitta rotonda sul campo degli ultimi della classe, crisi senza fine per i galluresi</h2>
      <address><time datetime="2019-11-24T16:28:05+00:00">24 Nov 2019, 16:28</time> by <a rel="author" href="https://www.unionesarda.it/autore/ilenia_giagnoni/329" target="_blank">Ilenia Giagnoni</a></address>
      <p>La crisi dell'Olbia non ha fine, lo scontro salvezza di Crema lo vince la Pergolettese ultima in classifica: 3-0 e i bianchi al triplice fischio del match della 16esima giornata di serie C si riscoprono penultimi, con 11 punti e uno solo di vantaggio sulla Giana Erminio neo Cenerentola.</p>
      <p>La vittoria di questo pomeriggio ha permesso infatti alla formazione lombarda di agganciare i galluresi, che peggiori in tutto, a iniziare dal primo scontro diretto della stagione, scalando di ben due posizioni. I tentativi di Luca Raineri, che in attesa dell'allenatore che sostituirà l'esonerato Michele Filippi ha guidato l'Olbia nella trasferta cremasca, non hanno sortito l'effetto sperato: all'intervallo sullo 0-0, i bianchi hanno subito i 3 gol nella ripresa, trafitti nell'ordine da Brero, Malcore e Franchi. Ciliegina sulla torta l'espulsione del neoentrato Manca sul 2-0.</p>
      <p>Il nuovo allenatore dovrebbe essere ufficializzato in settimana. Intanto, domenica a Olbia arriverà la corazzata Monza di Silvio Berlusconi e Adriano Galliani, capolista e dominatrice incontrastata del torneo.</p>
    </article>
  </body>
</html>