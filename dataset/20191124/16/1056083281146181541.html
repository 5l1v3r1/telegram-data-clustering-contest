<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301868/%D8%A8%D8%A7%D9%82%DB%8C-%D9%85%D8%A7%D9%86%D8%AF%D9%86-%DB%B4%DB%B0-%D9%87%D8%B2%D8%A7%D8%B1-%DA%A9%D8%A7%D8%B1%D8%AA-%D8%B3%D9%88%D8%AE%D8%AA-%D8%AF%D8%B1-%D8%A8%D8%A7%D8%AC%D9%87-%D9%87%D8%A7%DB%8C-%D9%BE%D8%B3%D8%AA%DB%8C-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-24T16:36:31+00:00"/>
    <meta property="og:title" content="باقی ماندن ۴۰ هزار کارت سوخت در باجه‌های پستی استان کرمان"/>
    <meta property="og:description" content="ایسنا/کرمان مدیرکل پست استان کرمان با تاکید بر اینکه مالکین خودروها می توانند برای دریافت کارت سوخت به باجه های پستی بلوار شهید صدوقی و بلوار عدالت کرمان مراجعه کنند تصریح کرد: ادارات پست در سراسر استان تا زمان کاهش مراجعات مردمی برای دریافت کارت سوخت از ساعت ۷:۳۰ تا ۱۸ به صورت یکسره مشغول به ارائه خدمات خواهند بود."/>
  </head>
  <body>
    <article>
      <h1>باقی ماندن ۴۰ هزار کارت سوخت در باجه‌های پستی استان کرمان</h1>
      <address><time datetime="2019-11-24T16:36:31+00:00">24 Nov 2019, 16:36</time> by <a rel="author">ایمان کدیور</a></address>
      <p>ایسنا/کرمان مدیرکل پست استان کرمان با تاکید بر اینکه مالکین خودروها می توانند برای دریافت کارت سوخت به باجه های پستی بلوار شهید صدوقی و بلوار عدالت کرمان مراجعه کنند تصریح کرد: ادارات پست در سراسر استان تا زمان کاهش مراجعات مردمی برای دریافت کارت سوخت از ساعت ۷:۳۰ تا ۱۸ به صورت یکسره مشغول به ارائه خدمات خواهند بود.</p>
      <p>"اکبری" درباره وضعیت تحویل کارت سوخت در استان کرمان ۱۰ روز پس از اجرای طرح سهمیه بندی بنزین در کشور اظهار کرد: از ۷۰ هزار کارت سوخت که در باجه های معطله استان بوده ۴۰ هزار کارت سوخت مانده داریم که عمده آنها یعنی معادل ۲۳ هزار کارت سوخت در شهر کرمان است.</p>
      <p>وی با بیان اینکه بسیاری از کارت های سوخته معطله در باجه های پستی استان مربوط به سال های ۹۳ تا ۹۷ است افزود: این افراد می توانند برای گرفتن کد رهگیری به دفاتر پلیس +۱۰ و یا کافی نت ها مراجعه کرده و با دریافت بارکد ۲۰ رقمی کارت سوخت و با داشتن اصل شناسنامه و کارت خودرو و کارت شناسایی مالک به باجه های پستی تعیین شده مراجعه و کارت سوخت خود را دریافت کنند.</p>
      <p>مدیرکل پست استان کرمان با تاکید بر اینکه مالکین خودروها می توانند با مراجعه به سایت اداره پست به نشانی www.post.ir برای وضعیت دریافت کارت سوخت خود اقدام کنند تصریح کرد: ادارات پست در سراسر استان تا زمان کاهش مراجعات مردمی برای دریافت کارت سوخت از ساعت ۷:۳۰ تا ۱۸ به صورت یکسره مشغول به ارائه خدمات خواهند بود.</p>
      <p>انتهای پیام</p>
    </article>
  </body>
</html>