<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/diethni/o-mploympergk-tha-diekdikisei-tin-proedria-ton-ipa-apo-ton-tramp-binteo"/>
    <meta property="og:site_name" content="The Pressroom"/>
    <meta property="article:published_time" content="2019-11-24T16:46:06+00:00"/>
    <meta property="og:title" content="Ο Μπλούμπεργκ θα διεκδικήσει την Προεδρία των ΗΠΑ από τον Τραμπ (ΒΙΝΤΕΟ)"/>
    <meta property="og:description" content="Ο πρώην δήμαρχος της Νέας Υόρκης, Μάικ Μπλούμπεργκ ανακοίνωσε μέσω τηλεοπτικών διαφημίσεων την πρόθεση του να διεκδικήσει το χρίσμα του Δημοκρατικού κόμματος για τις προεδρικές εκλογές του 2020. Όπως αναφέρει το CNBC, η εξέλιξη ήρθε μετά από εβδομάδες εικασιών αναφορικά με το αν τελικώς θα συμμετείχε και αυτός στην ήδη πολυπληθή κούρσα για το χρίσμα των Δημοκρατικών. Στο διαφημιστικό σποτ γίνεται αναφορά στα ρεκόρ που πέτυχε ως δήμαρχος της αμερικανικής μεγαλούπολης, ενώ ο ίδιος υπόσχεται ότι θα ανοικοδομήσει τη χώρα και θα αποκαταστήσει την πίστη στο όνειρο που καθορίζει όλους του Αμερικανούς: Ότι οι πλούσιοι θα πληρώνουν περισσότερους φόρους, η μεσαία τάξη θα συνεισφέρει με δικαιοσύνη το μερίδιο της και κανείς δεν θα μείνει χωρίς ιατροφαρμακευτική περίθαλψη."/>
  </head>
  <body>
    <article>
      <h1>Ο Μπλούμπεργκ θα διεκδικήσει την Προεδρία των ΗΠΑ από τον Τραμπ (ΒΙΝΤΕΟ)</h1>
      <address>
        <time datetime="2019-11-24T16:46:06+00:00">24 Nov 2019, 16:46</time>
      </address>
      <p>
        <b>Ο πρώην δήμαρχος της Νέας Υόρκης, Μάικ Μπλούμπεργκ ανακοίνωσε μέσω τηλεοπτικών διαφημίσεων την πρόθεση του να διεκδικήσει το χρίσμα του Δημοκρατικού κόμματος για τις προεδρικές εκλογές του 2020. Όπως αναφέρει το CNBC, η εξέλιξη ήρθε μετά από εβδομάδες εικασιών αναφορικά με το αν τελικώς θα συμμετείχε και αυτός στην ήδη πολυπληθή κούρσα για το χρίσμα των Δημοκρατικών.</b>
      </p>
      <p>Στο διαφημιστικό σποτ γίνεται αναφορά στα ρεκόρ που πέτυχε ως δήμαρχος της αμερικανικής μεγαλούπολης, ενώ ο ίδιος υπόσχεται ότι θα ανοικοδομήσει τη χώρα και θα αποκαταστήσει την πίστη στο όνειρο που καθορίζει όλους του Αμερικανούς:<b> Ότι οι πλούσιοι θα πληρώνουν περισσότερους φόρους, η μεσαία τάξη θα συνεισφέρει με δικαιοσύνη το μερίδιο της και κανείς δεν θα μείνει χωρίς ιατροφαρμακευτική περίθαλψη.</b></p>
      <p>Η διαφήμιση είναι μέρος της τηλεοπτικής καμπάνιας αξίας 31 εκατομμυρίων δολαρίων, η οποία θα βρίσκεται στον "αέρα” τουλάχιστον μέχρι τις 3 Δεκεμβρίου.</p>
      <figure>
        <iframe data-src="https://twitter.com/MikeBloomberg/status/1198620233994526722?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Η απόφαση του πάντως έρχεται σε αντίθεση με δηλώσεις του νωρίτερα εντός του έτους, όπου είχε δηλώσει ότι δεν έχει πρόθεση να κατέβει υποψήφιος.</p>
      <p>Από το στρατόπεδο του αναφέρουν ότι ο ίδιος ποτέ δεν δέχθηκε οικονομικές συνεισφορές στις προεκλογικές του εκστρατείες και δεν θα το πράξει ποτέ, καθώς θέλει να είναι ανεξάρτητος από τα οποιαδήποτε συμφέροντα.<b> "Εστιάζει στο να πράξει το σωστό χωρίς να έχει φόβους ή δεσμεύσεις”,</b> αναφέρει ο <b>Τζέησον Σέκτερ</b>, διευθυντής επικοινωνίας της εκστρατείας του <b>Μπλούμπεργκ</b>.</p>
      <p>Κατά την περίοδο της φημολογίας αναφορικά με τη διεκδίκηση του χρίσματος από πλευράς του <b>Μπλούμπεργκ</b>, ο <b>πρόεδρος Τραμπ</b> είχε <b>"σηκώσει το γάντι”,</b> αναφέροντας σε μήνυμα του στο Twitter ότι <b>"δεν υπάρχει τίποτα που θα ήθελα περισσότερο από το να κατέβω υποψήφιος απέναντι στον μικρό Μάικλ”.</b></p>
      <p>Πρόσθεσε ότι <b>Μπλούμπεργκ</b> δεν διαθέτει τη<b> "μαγεία”</b> για να υλοποιήσει μια πετυχημένη προεκλογική εκστρατεία.</p>
    </article>
  </body>
</html>