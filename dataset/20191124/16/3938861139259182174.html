<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/politics/_problemi-z-zemleyu-i-kolomojskim-misiya-mvf-poyihala-z-ukrayini/939648"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T16:07:00+00:00"/>
    <meta property="og:title" content="Проблеми з землею і Коломойським. Місія МВФ поїхала з України"/>
    <meta property="og:description" content="Делегація Міжнародного валютного фонду поїхала з України без результатів. Місія пробула у столиці з 14 листопада до п'ятниці 22 листопада. Йшлося про те, що будь-який компроміс з колишніми власниками &quot;Приватбанку&quot; неприйнятний, пише НВ. &quot;Так, будь-який компроміс неприйнятний, ..."/>
  </head>
  <body>
    <article>
      <h1>Проблеми з землею і Коломойським. Місія МВФ поїхала з України</h1>
      <address><time datetime="2019-11-24T16:07:00+00:00">24 Nov 2019, 16:07</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939648_w_300.jpg?v=0"/>
        <figcaption>Наголошувалося, що будь-який компроміс з колишніми власниками "Приватбанку" неприйнятний Фото: 24 канал</figcaption>
      </figure>
      <p>Делегація Міжнародного валютного фонду поїхала з України без результатів. Місія пробула у столиці з 14 листопада до п'ятниці 22 листопада.</p>
      <p>Йшлося про те, що будь-який компроміс з колишніми власниками "Приватбанку" неприйнятний, пише <a href="https://nv.ua/ukr/biz/economics/misiya-mvf-pokinula-kijiv-novini-ukrajini-50055291.html">НВ.</a></p>
      <p>"Так, будь-який компроміс неприйнятний, оскільки він підтвердить вплив Коломойського. А якщо він великий, то високий ризик дефолту і відкату реформ. А якщо так, то навіщо такій країні давати гроші, якщо вони з високою ймовірністю не повернуть? Логічно?", - сказало джерело.<br/>Місія скаржилася, що земельна реформа не приймається в тому форматі, як було обіцяно. Іноземців до ринку не допустили.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/economics/_zradi-nemaye-ministr-finansiv-markarova-zaperechila-proval-misiyi-mvf-v-ukrayini/939583"/>
      </related>
      <p>"МВФ розуміє, що це ще гірше, ніж мораторій, оскільки є ризик що за безцінь землі можуть бути скуплені всім відомими особами. Це не зовсім ринок", - сказав співрозмовник.<br/>Джерело додало, що місію найбільше "зачепив обман" щодо ринку землі.</p>
      <blockquote>Місія Міжнародного валютного фонду завершила візит до України. Робота тривала з 14 листопада. Представники МВФ заявили про "конструктивні та плідні переговори", утім чітких домовленостей не досягли. Офіційний Київ розраховує на трирічну програму розширеного фінансування на загальну суму близько $6 мрд. Український уряд сподівається, що рішення отримають в грудні, а перший транш надійде ще до кінця цього року. Одне з проблемних питань під час переговорів - це повернення націоналізованого "Приватбанку" колишнім власникам.</blockquote>
    </article>
  </body>
</html>