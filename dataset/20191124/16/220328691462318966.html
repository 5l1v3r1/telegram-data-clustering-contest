<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/91-godishna-senzatsiya-v-sotsialnite-mrezhi-407520.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T16:16:00+00:00"/>
    <meta property="og:title" content="91-годишна сензация в социалните мрежи"/>
    <meta property="og:description" content="Хелън Уинкъл вдъхновява хората"/>
  </head>
  <body>
    <article>
      <h1>91-годишна сензация в социалните мрежи</h1>
      <address><time datetime="2019-11-24T16:16:00+00:00">24 Nov 2019, 16:16</time> by <a rel="author">Редактор</a></address>
      <p>91-годишната  Хелън Рут ван Уинкъл от щата Кентъки благодарение на обикновен телефон с камера и достъп до интернет, тя е една от най-големите Инстаграм звезди, следвана от почти 4 млн. души.</p>
      <p>Освен това работи с 2 козметични марки, които използват услугите ѝ на инфлуенсър, представящ продуктите им, и е лице на марката дрехи "Dimepiece LA". Нещо повече, за Хелън знаят дори и холивудските имена, които споделят, че искрено ѝ се възхищават и се забавляват с работата ѝ.</p>
      <p>Всяка една от снимките, които споделя в акаунта си, се превръща в тотален хит сред последователите ѝ.</p>
      <p>Тя дава чисто нов смисъл на израза "втора младост" и нагледно доказва, че възрастта е просто цифра, особено когато имаш млад дух и чувство за самоирония.</p>
      <p>На изображенията тя често носи дрехи, които обичайно биха присъствали единствено в гардероба на тийнейджърките, също така слага тежък и ярък грим, а и неведнъж демонстрира закачливо и бунтарско поведение.</p>
      <p>Славата я връхлита съвсем случайно. Един ден нейната 17-годишна праправнучка я вижда облечена в къси дънкови панталони над коляното и шарена тениска.</p>
      <blockquote>"<i>Бабо, искам да те снимам, изглеждаш ужасно сладка днес</i>", казва момичето, след което качва кадъра в социалната мрежа.</blockquote>
      <p>"<i>Усмихвайте се повече на хората, дори и на тези по улицата. Повечето дори ще ви върнат усмивката. Ходете на църква и бъдете добри към всички, които срещате</i>", съветва днес Хелън Уинкъл.</p>
    </article>
  </body>
</html>