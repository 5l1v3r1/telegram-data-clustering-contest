<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013153/%D9%BE%D9%84%DB%8C%D8%B3-%DA%A9%D8%B1%D8%A8%D9%84%D8%A7-%D8%A8%D9%87-%D8%AD%D8%A7%D9%84%D8%AA-%D8%A2%D9%85%D8%A7%D8%AF%D9%87-%D8%A8%D8%A7%D8%B4-%D8%AF%D8%B1%D8%A2%D9%85%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T16:57:58+00:00"/>
    <meta property="og:title" content="پلیس کربلا به حالت آماده‌باش درآمد"/>
    <meta property="og:description" content="فرماندهی پلیس کربلای معلی با بیان اینکه گروه‌هایی به دنبال سوء استفاده از اعتراضات و ناآرامی‌های کنونی در عراق هستند، به حالت آماده‌باش درآمده است."/>
  </head>
  <body>
    <article>
      <h1>پلیس کربلا به حالت آماده‌باش درآمد</h1>
      <address>
        <time datetime="2019-11-24T16:57:58+00:00">24 Nov 2019, 16:57</time>
      </address>
      <p>
        <i>فرماندهی پلیس کربلای معلی با بیان اینکه گروه‌هایی به دنبال سوء استفاده از اعتراضات و ناآرامی‌های کنونی در عراق هستند، به حالت آماده‌باش درآمده است.</i>
      </p>
      <p>به گزارش مشرق، فرماندهی پلیس کربلای معلی شامگاه پنجشنبه در بیانیه‌ای در این شهر مقدس اعلام حالت آماده‌ باش کامل کرده است.</p>
      <blockquote>بیشتر بخوانید:<br/><a href="https://www.mashreghnews.ir/news/1012245/%D8%A7%D8%B2-%D8%B1%D9%88%D8%B2-%D8%A7%D9%88%D9%84-%D8%AA%D8%B8%D8%A7%D9%87%D8%B1%D8%A7%D8%AA-%D8%B9%D8%B1%D8%A7%D9%82-%D9%81%D8%AA%D9%86%D9%87-%D9%85%D8%B4%D8%AE%D8%B5-%D8%A8%D9%88%D8%AF">از روز اول تظاهرات‌ ‌عراق فتنه ‌مشخص بود</a></blockquote>
      <p>به نوشته پایگاه شبکه خبری «ان‌ارتی»، در این بیانیه از شهروندان و ساکنان استان کربلا خواسته شده که نقش ملی و میهنی خود در این زمینه را ایفا و برای حفظ امنیت استان یاد شده با دستگاه‌های امنیتی همکاری کنند.</p>
      <p>فرماندهی پلیس کربلا اعلام کرد که این بیانیه «پس از به دست آمدن اطلاعاتی در خصوص طرح خباثت‌آمیز گروه‌های تروریستی و سوء استفاده آنها از شرایط کنونی و اعتراضات در کشور» صادر شده است.</p>
      <p>در این بیانیه آمده است: «فرماندهی پلیس، نهادها و دستگاه‌های امنیتی عراق به همه ساکنان شهر کربلا و زائران این اطمینان را می‌دهند که تمام تلاش خود برای برای حفاظت از امنیت این شهر به کار بگیرند».</p>
      <p>دور دوم اعتراضات عراق از سوم آبان ماه ازسرگرفته شده و هم‌اکنون چند استان آن مانند بغداد و بصره، شاهد اعتراضات مردمی برای ایجاد اصلاحات سیاسی و بهبود خدمات دولتی است.</p>
      <p>منبع: فارس</p>
    </article>
  </body>
</html>