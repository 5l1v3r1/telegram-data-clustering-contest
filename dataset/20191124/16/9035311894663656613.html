<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/misir-da-bir-muzeyi-dolduracak-kadar-antik-heykel-ve-mumya-kesfedildi"/>
    <meta property="og:site_name" content="euronews"/>
    <meta property="article:published_time" content="2019-11-24T16:02:09+00:00"/>
    <meta property="og:title" content="Mısır'da bir müzeyi dolduracak kadar antik heykel ve mumya keşfedildi"/>
    <meta property="og:description" content="Mısır'ın piramitleriyle ünlü kenti Gize kenti yakınlarında yapılan kazılarda 75 hayvan heykeli ile hayvan mumyaları keşfedildi. Üzeri hiyerogliflerle dolu ahşap ve bronze heykellerin Antik Mısır döneminin 26'ncı Hanedanı'na ait olduğu sanılıyor."/>
  </head>
  <body>
    <article>
      <h1>Mısır'da bir müzeyi dolduracak kadar antik heykel ve mumya keşfedildi</h1>
      <address><time datetime="2019-11-24T16:02:09+00:00">24 Nov 2019, 16:02</time> by <a rel="author">Tuba Altunkaya</a></address>
      <p>Mısır'ın piramitleriyle ünlü Gize kenti yakınlarında yapılan kazılarda 75 hayvan heykeli ile hayvan mumyaları keşfedildi.</p>
      <p>Üzeri hiyerogliflerle dolu ahşap ve bronz heykellerin Antik Mısır döneminin 26'ncı Hanedanı'na ait olduğu sanılıyor. VII. yüzyıldan kalma eserler, kural koyucu olarak bilinen Mısır tanrısı Osiris, savaş ve yıkımın tanrıçası Sekhmet ve yaratılışın tanrısı Ptah'ı tasvir ediyor.</p>
      <p>Antik mezarların bulunduğu Sakkara bölgesinde keşfedilen diğer tarihi eserler arasında aslan yavrusu kedi, kobra, antik Mısırlıların kutsal aydığı bok böceği ve timsah mumyaları da bulunuyor.</p>
      <ul>
        <li>
          <a href="https://tr.euronews.com/2019/10/03/mumyalarda-gunumuze-ait-hastaliklar-tespit-edildi">Mumyalarda günümüze ait hastalıklar tespit edildi</a>
        </li>
        <li>
          <a href="https://tr.euronews.com/2019/07/09/misir-ingilterede-satilan-firavun-tutankamonun-bustunu-almak-icin-interpol-e-basvurdu">Mısır, İngiltere'de satılan Firavun Tutankamon'un büstünü almak için Interpol'e başvurdu</a>
        </li>
        <li>
          <a href="https://tr.euronews.com/2019/10/06/misir-kanalizasyon-kazarken-2-bin-200-yillik-tapinak-kesfedildi-firavun-donemi-piramitler">Mısır'da kanalizasyon kazarken 2 bin 200 yıllık tapınak keşfedildi</a>
        </li>
      </ul>
      <figure>
        <img src="https://static.euronews.com/articles/stories/04/31/81/00/606x439_cmsv2_c0d9a2d6-e563-5ea4-b951-fd50ded179c5-4318100.jpg"/>
        <figcaption>REUTERS/Hayam Adel</figcaption>
      </figure>
      <p>Mısır Eski Eserler Bakanı Khaled El-Enany'e göre keşifte ortaya çıkanlar "başlı başına bir müze" oluşturacak kadar değerli. Bakan, ilk incelemelere göre mumyalardan beşinin aslan yavrusuna ait olduğunu aktardı.</p>
      <p>Arkeolojik bulgular, Antik Mısırlıların Kedi tanrıça Bast'a ibadet için kullandığı Bast Tapınağı'nda yapıldı.</p>
      <p>Siyasi istikrarsızlık ve güvenlik sorunları nedeniyle turizm sektörü ağır yara alan Mısır, kampanyalarında antik eserleri öne çıkararak ağırladığı misafir sayısını artırmayı hedefliyor.</p>
      <p>Ek kaynaklar<b> • AFP</b></p>
    </article>
  </body>
</html>