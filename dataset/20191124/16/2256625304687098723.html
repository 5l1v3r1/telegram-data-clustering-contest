<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159310_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T16:30:00+00:00"/>
    <meta property="og:title" content="НА ГЕРЕНА: Левски излезе втори след лесна победа над Царско село (ВИДЕО+СНИМКИ)"/>
    <meta property="og:description" content="Попаденията бяха дело на Робърта и Станислав Иванов"/>
  </head>
  <body>
    <article>
      <h1>НА ГЕРЕНА: Левски излезе втори след лесна победа над Царско село (ВИДЕО+СНИМКИ)</h1>
      <address><time datetime="2019-11-24T16:30:00+00:00">24 Nov 2019, 16:30</time> by <a rel="author">Николай Георгиев</a></address>
      <p>Левски победи с 2:0 Царско село в мач от 17-ия кръг на efbet Лига. Точни за успеха бяха Найджъл Робърта в 27-ата и Станислав Иванов в 40-ата минути.</p>
      <p> </p>
      <p>След него "сините" събраха 38 точки и се изкачиха на второто място, изпреварвайки Локомотив (Пловдив). "Смърфовете" имат 36, след като в събота отстъпиха с 1:2 на шампиона Лудогорец, който е убедителен лидер с 45 точки. Воденият от треньора Никола Спасов Царско село е чак на 12-ото място с 15 точки.</p>
      <figure>
        <img src="http://www.novsport.com/content/levski-32.jpg"/>
      </figure>
      <p>Първият точен изстел в този двубой стана факт в 22-ата минута, когато Робърта овладя добре дълъг пас, нахлу отдясно в наказателното поле и шутира от трудна позиция, но Пласид улови без проблем.</p>
      <p> </p>
      <p>Постепенно Левски взе инициативата и успя да поведе при първата си опасна атака. Рейш намери Паулиньо пред наказателното поле на гостите, а бразилецът подаде към Станислав Иванов. Талантът на сините преодоля отлично Веселин Минев и стреля по земя, но Пласид изби. Кавдански опита да изчисти с шпагат, но изрита топката в краката на Робърта и тя се озова в мрежата на Царско село - 1:0 за Левски.</p>
      <p> </p>
      <figure>
        <img src="http://www.novsport.com/content/Levski-33.jpg"/>
      </figure>
      <p>Само 180 секунди по-късно Алар се озова фронтално сам срещу вратаря, но не успя да вкара. Дори да го бе сторил, попадението нямаше да бъде зачетено, тъй като страничният рефер вдигна флага за засада. Такава обаче нямаше, тъй като Алар бе на една линия с бранител на гостите.</p>
      <p> </p>
      <p>Все пак домакините стигнаха бързо и до втори гол. Тиам изведе Алар отляво в 39-ата минута, таранът центрира към Станислав Иванов, който покачи на 2:0 след техничен удар по земя в долния ляв ъгъл.</p>
      <figure>
        <img src="http://www.novsport.com/content/levski-34.jpg"/>
      </figure>
      <p>След почивката Левски намали темпото и позволи на Царско село да се изнесе в по-предни позиции. В 61-ата минута гостите отправиха и първия точен шут по посока синята врата, а негов автор бе Уесли Ната, който стреля с глава, а Миятович изби в корнер. Домакините отговориха с изстрел на Иванов, който Пласид улови.</p>
      <p> </p>
      <p>В 74-ата минута резервата Янис Каргас, който замени две минути след началото на втората част получилия контузия Нуно Рейш, за малко не си вкара ефектен автогол с външен фалц при опит да изчисти центриране на Веселин Минев отляво, но топката профуча на сантиметри покрай дясната греда.</p>
      <p> </p>
      <p>Десет минути по-късно само късметът и добрата намеса на Пласид спасиха гостите от трето попадение. Робърта опита да изведе Алар сам срещу вратаря, топката удари тарана в петата, а рикошетът се получи като отличен пас към непокрития Паулиньо. Бразилецът стреля от 12-13 метра, но вратарят на Царско село някак изби. последва добавка на Тиам, която излезе над напречната греда.</p>
      <p> <br/><u><i><br/></i></u><u><i>СТАРТОВИТЕ СЪСТАВИ:<br/></i></u> <br/> <br/><b>ЛЕВСКИ: </b>1. Миятович, 20. Миланов, 22. Рейш, 5. Ейолфсон, 4. Горанов, 70. Райнов, 23. Тиам, 99. Иванов, 7. Паулиньо, 9. Алар, 17. Робърта<br/> <br/><b>ЦАРСКО СЕЛО</b>: 30. Пласид, 25. Й. Минев, 14. В. Минев, 2. Карбониери, 3. Кавдански, 17. Даскалов, 6. Георгиев, 20. Юсеин, 8. Ната, 93. Кордейро, 11. Анту<br/> <br/><b><a href="http://livetv.sx/bg/eventinfo/873782_levski_tsarsko_selo_sofia/"><br/></a></b><b><a href="http://livetv.sx/bg/eventinfo/873782_levski_tsarsko_selo_sofia/">ГЛЕДАЙТЕ НА ЖИВО ТУК<br/></a></b> <br/> <br/><b>Nov</b><b>sport</b><b>.com</b> ще проследи на живо срещата чрез чат-коментар<br/> <br/> <br/><b>ЧАТ-КОМЕНТАР<br/></b> </p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>1 мин. Начало на мача!<br/> <br/>4 мин. Втори фаул и на Даскалов в мача.nГоранов остава да лежи на земята. Футболистът на Царско село е предупреден неофициално от съдията.<br/> <br/>7 мин. Андерсон достига до възможност за изстрел. Шутира в тялото на бранител.<br/> <br/>11 мин. Тиам спира Антуи далеч преди той да се е приближил до пределите на полето на Миятович.<br/> <br/>20 мин. Центриране на Миланов в полето на Царско село. Ейолфсон засича подаването с глава. Кълбото минава над напречната греда.<br/> </p>
      <figure>
        <img src="http://admin.novsport.com/FCKeditor/editor/images/smiley/msn/ball_smile.gif"/>
      </figure>
      <p>27 мин. ГООООЛ!!! Попадение на Робърта! Разбъркване пред Пласид, той успя да играе с топката след изстрел на Иванов, но при добавката си Робърта беше безупречен. "Сините" излизат напред в резултата!<br/> <br/>33 мин. Груб фаул на Минев срещу Паулиньо.<br/> <br/>38 мин. Горанов центрира технично към Райнов, но той не успя да отиграе качествено топката.<br/> </p>
      <figure>
        <img src="http://admin.novsport.com/FCKeditor/editor/images/smiley/msn/ball_smile.gif"/>
      </figure>
      <p>39 мин. ГООООЛ!!! Попадение на Станислав Иванов. Той се разписва с технично изпълнение от близка дистанция.<br/> </p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>45 мин. Край на първата част!<br/> </p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>46 мин. Начало на втората част!<br/> <br/>47 мин. Христов сменя Кавдански.<br/> <br/>47 мин. Каргас сменя Рейш.<br/> <br/>51 мин. Груб фаул на Райнов. Закъснял негов шпагат.<br/> <br/>59 мин. Живко Миланов ще получи медицинска помощ. Това се налага след сблъсък между него и Антуи.<br/> </p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>64 мин. Ната стреля опасно! Миятович отразява шута му.<br/> <br/>66 мин. Карачанаков сменя Андерсон.<br/> <br/>76 мин. Бахамбула сменя Юсеин.<br/> <br/>85 мин. Жълт картон за Карбониери. Първо официално предупреждение в мача.<br/> <br/>90 мин. Жълт картон за Даскалов.<br/> </p>
      <figure>
        <img src="http://admin.novsport.com/FCKeditor/editor/images/smiley/msn/lightbulb.gif"/>
      </figure>
      <p>90+3 мин. Край на мача!<br/> </p>
    </article>
  </body>
</html>