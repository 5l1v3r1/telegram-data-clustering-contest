<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/k19-panaitolikos-panathinaikos-0-3/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-24T16:36:31+00:00"/>
    <meta property="og:title" content="Κ19 Παναιτωλικός – Παναθηναϊκός 0-3"/>
    <meta property="og:description" content="Κ19 Παναιτωλικός - Παναθηναϊκός 0-3. Με δύο γκολ του Σούλτσε και ένα του Σερπέζη ο οποίος είχε και δύο ασίστ οι Νέοι του Παναθηναϊκού"/>
  </head>
  <body>
    <article>
      <h1>Κ19 Παναιτωλικός – Παναθηναϊκός 0-3</h1>
      <address><time datetime="2019-11-24T16:36:31+00:00">24 Nov 2019, 16:36</time> by <a rel="author">ΣΥΝΕΙΔΗΣΗ</a></address>
      <p>
        <b>Με δύο γκολ του Σούλτσε και ένα του Σερπέζη ο οποίος είχε και δύο ασίστ οι Νέοι του Παναθηναϊκού επικράτησαν με 3-0 του Παναιτωλικού και μείωσαν την απόσταση από την κορυφή και τον πρωτοπόρο ΠΑΟΚ.</b>
      </p>
      <p>Άνετα όπως δείχνει και το τελικό 3-0 πέρασαν από το Αγρίνιο οι Νέοι του Παναθηναϊκού οι οποίοι επέστρεψαν στις νίκες και μείωσαν στους τέσσερις βαθμούς τη διαφορά από τον πρωτοπόρο ΠΑΟΚ έχοντας όμως και ένα παιχνίδι λιγότερο.</p>
      <p>Πρωταγωνιστές και σκόρερ για το τριφύλλι ήταν ο Σούλτσε που πέτυχε δύο γκολ και ο Σερπέζης που σκόραρε μια φορά και είχε μια ασίστ γιορτάζοντας με τον καλύτερο τρόπο την ανανέωση του συμβολαίου του. Οι πράσινοι μάλιστα είχαν και τρία δοκάρια στη διάρκεια του 90λεπτου.</p>
      <p>Αρχικά τα σουτ των Ηλιάδη και Σερπέζη πριν τη συμπλήρωση δέκα λεπτών αγώνα σταμάτησαν στο δοκάρι για να έρθει στο 27′ το πρώτο γκολ από πλευράς Παναθηναϊκού. Ο Σερπέζης βρήκε τον Σούλτσε με ωραία κάθετη πάσα και ο στράικερ των πράσινων με διαγώνιο πλασέ έκανε το 1-0.</p>
      <p>Στο 35 το τριφύλλι έφτασε σε δεύτερο γκολ όταν ο Βαγιαννίδης έδωσε στον Σερπέζη που πλάσαρε εύστοχα έχοντας αφήσει πίσω του δύο παίκτες του Παναιτωλικού.</p>
      <p>Στο 60′ ο Παναθηναϊκός κέρδισε πέναλτι σε ανατροπή του Σούλτσε. Ο ίδιος ανέλαβε την εκτέλεση με τον γκολκίπερ του Παναιτωλικού να αποκρούει. Εννιά λεπτά αργότερα όμως ο φορ του Παναθηναϊκού μετά από νέα ασίστ του Σερπέζη, αυτή τη φορά με το κεφάλι, μπήκε μέσα στην περιοχή και σκόραρε για το τελικό 3-0.</p>
      <p>Λίγο πριν το φινάλε της αναμέτρησης ο Σερπέζης με εκτέλεση φάουλ έστειλε τη μπάλα και πάλι στο δοκάρι χάνοντας την ευκαιρία να ανεβάσει και άλλο το δείκτη του σκορ.</p>
      <p>Μετά από το τρίποντο στο Αγρίνιο ο Παναθηναϊκός έφτασε τους 25 βαθμούς και μείωσε τη διαφορά από τον πρωτοπόρο ΠΑΟΚ στους 4, με τους πράσινους ωστόσο να έχουν ένα παιχνίδι λιγότερο.</p>
      <p><b>Παναιτωλικός</b>: Κοντογιάννης, Μπακαδήμας, Σκιαδάς, Κωνσταντόπουλος, Παναγιωτίδης, Ντούκας, Θεοδώρου, Πανταζής, Ντούλιας, Μούκα, Τρομπούκης.</p>
      <p><b>Παναθηναϊκός</b>: Χριστογεώργος, Βαγιαννίδης, Σπίνος, Σαντικάι, Ζαγαρίτης, Ηλιάδης, Αθανασακόπουλος, Σερπέζης, Σαμαράς, Καλομοίρης, Σούλτσε (71′ Νιάρχος).</p>
      <p>sport24.gr</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/ta-highlights-panaitolikos-panathinaikos/"/>
        <a href="http://sinidisi.gr/chavos-ikanopoiimenos-tin-emfanisi-to-apotelesma/"/>
        <a href="http://sinidisi.gr/mpelevonis-ston-panaitoliko-theloyme-sevasmo/"/>
        <a href="http://sinidisi.gr/tzak-pot-tzoker/"/>
        <a href="http://sinidisi.gr/kolovos-kala-kleismenos-o-panaitolikos/"/>
        <a href="http://sinidisi.gr/h-vathmologia-tis-superleague-paramenei-proteleytaios-o-panaitolikos/"/>
      </related>
    </article>
  </body>
</html>