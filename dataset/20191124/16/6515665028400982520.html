<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3363673/vozaca-autobusa-u-pozarevcu-strefio-infarkt-otac-i-sin-ga-napali-da-je-izgubio-kofer-i-sutirali-ga-pa-pobegli"/>
    <meta property="og:site_name" content="kurir.rs"/>
    <meta property="article:published_time" content="2019-11-24T16:51:00+00:00"/>
    <meta property="og:title" content="VOZAČA AUTOBUSA U POŽAREVCU STREFIO INFARKT: Otac i sin ga napali da je izgubio kofer i šutirali ga, pa pobegli"/>
    <meta property="og:description" content="Na Autobuskoj stanici u Požarevcu oko 13 časova došlo je do incidenta posle koga je vozač autobusa na liniji Beograd-Požarevac-Petrovac na Mlavi, doživeo infarkt.Vozač (55) je reanimiran i trenutno se nalazi na Koronarnom odeljenju požarevačke Opšte bolnice. ..."/>
  </head>
  <body>
    <article>
      <h6 class="kicker">strašno</h6>
      <h1>VOZAČA AUTOBUSA U POŽAREVCU STREFIO INFARKT: Otac i sin ga napali da je izgubio kofer i šutirali ga, pa pobegli</h1>
      <address>
        <time datetime="2019-11-24T16:51:00+00:00">24 Nov 2019, 16:51</time>
      </address>
      <p>Na Autobuskoj stanici u Požarevcu oko 13 časova došlo je do incidenta posle koga je vozač autobusa na liniji Beograd-Požarevac-Petrovac na Mlavi, doživeo infarkt.</p>
      <p>Vozač (55) je reanimiran i trenutno se nalazi na Koronarnom odeljenju požarevačke Opšte bolnice. Njegovo stanje je stabilno, potvrdio je direktor Bolnice Danko Nikolić.</p>
      <p>Kako nezvanično saznajemo, u incidentu su učestvovala dva muškarca, otac i sin, od kojih je ovaj drugi bio putnik u autobusu. Oni su optužili vozača da im je nestao kofer, koji je pronađen u autobusu.</p>
      <p>U Policijskoj upravi u Požarevcu je potvrđeno da se za počiniocem incidenta, ocem putnika, sa područja Velikog Gradišta, koji je najverovatnije šutnuo vozača, još uvek traga, jer je napustio lice mesta.</p>
      <p>Protiv njega će biti podneta prijava za nasilničko ponašanje.</p>
      <p>Kako nezvanično saznajemo, vozač autobusa je srčani bolesnik.</p>
      <p>(Kurir.rs/RTS)</p>
    </article>
  </body>
</html>