<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/omades/ergotelis/1561138/super-league-2-itta-3-1-horis-adistasi-gia-ton-ergoteli-sti-larisa-apo-ton-apollona/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T16:23:33+00:00"/>
    <meta property="og:title" content="Super League 2: Ήττα (3-1)... από νωρίς για τον Εργοτέλη στη Λάρισα από τον Απόλλωνα"/>
    <meta property="og:description" content="Προηγήθηκαν με 3-0 οι γηπεδούχοι με την ομάδα του Ηρακλείου απλά να μειώνει το σκορ..."/>
  </head>
  <body>
    <article>
      <h1>Super League 2: Ήττα (3-1)... από νωρίς για τον Εργοτέλη στη Λάρισα από τον Απόλλωνα</h1>
      <address><time datetime="2019-11-24T16:23:33+00:00">24 Nov 2019, 16:23</time> by <a rel="author">Μιμίκος Γιώργος</a></address>
      <p>
        <b>Προηγήθηκαν με 3-0 οι γηπεδούχοι με την ομάδα του Ηρακλείου απλά να μειώνει το σκορ...</b>
      </p>
      <p>Ο Εργοτέλης σε άλλο ένα εκτός έδρας παιχνίδι εμφανίστηκε κατώτερος των περιστάσεων και γνώρισε την ήττα με 3-1 στη Λάρισα από τον τοπικό Απόλλωνα...</p>
      <p>Οι γηπεδούχοι μπήκαν δυνατά στο ματς και μόλις στο 15' βρήκαν γκολ με σουτ του Γκουστάβο μέσα από την περιοχή κάνοντας το 1-0, ενώ γρήγορα βρήκαν κι ένα δεύτερο τέρμα πηγαίνοντας στα αποδυτήρια μπροστά στο σκορ 2-0. Συγκεκριμένα στο 43' μετά από λανθασμένο γύρισμα του Σπύριακ, ο Γκουστάβο έκλεψε και πλάσαρε βρίσκοντας για δεύτερη φορά δίχτυα.</p>
      <p>Στην ανάπαυλα ο Εργοτέλης προχώρησε σε δύο αλλαγές ώστε να άλλαζε την εικόνα του και να έμπαινε γρήγορα και πάλι στο ματς, χωρίς αποτέλεσμα. Στο 50', οι γηπεδούχοι με τον Μπαστακό έκαναν τρία τα τέρματά τους και τυπική διαδικασία τα υπόλοιπα 40 λεπτά. Το μόνο που κατάφερε ο Εργοτέλης ήταν να μειώσει στο 75' όταν ο Ροβίθης βγήκε στην κόντρα και πέρασε στον Έφορντ ο οποίος έστειλε την μπάλα στα δίχτυα διαμορφώνοντας το 3-1.</p>
      <p>ΑΠΟΛΛΩΝ ΛΑΡΙΣΑΣ: Γκέκας, Σκουπρά, Χατζής, Καρατάσιος, Σάντος Κόστα, Μπαστάκος (87' Μπιμπάι), Λίταινας, Ναζίμ, Σουλιώτης, Κουρτεσιώτης, Σιφναίος (69' Καρρίκι). </p>
      <p>ΕΡΓΟΤΕΛΗΣ: Κατσιμήτρος, Προβυδάκης, Μπούσης, Μπάτζιος, Σπύριακ, Μπρους, Μπουτσάκης (46' Γροντής), Τσέλιος, Έφορντ (46' Ροβίθης), Μπαράτα, Κουατένγκ</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/1110554/-deyteri-moy-oikogeneia-o-ergotelis-/"/>
      </related>
    </article>
  </body>
</html>