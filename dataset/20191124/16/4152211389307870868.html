<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/politics/news/594449/%E0%A6%AA%E0%A7%8D%E0%A6%B0%E0%A6%A7%E0%A6%BE%E0%A6%A8%E0%A6%AE%E0%A6%A8%E0%A7%8D%E0%A6%A4%E0%A7%8D%E0%A6%B0%E0%A7%80%E0%A6%B0-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%AF%E0%A7%81%E0%A6%AC%E0%A6%B2%E0%A7%80%E0%A6%97%E0%A7%87%E0%A6%B0-%E0%A6%A8%E0%A6%AC%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%9A%E0%A6%BF%E0%A6%A4-%E0%A6%A8%E0%A7%87%E0%A6%A4%E0%A6%BE%E0%A6%A6%E0%A7%87%E0%A6%B0"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T16:40:00+00:00"/>
    <meta property="og:title" content="প্রধানমন্ত্রীর সঙ্গে যুবলীগের নবনির্বাচিত নেতাদের সাক্ষাৎ"/>
    <meta property="og:description" content="প্রধানমন্ত্রী ও আওয়ামী লীগ সভাপতি শেখ হাসিনার সঙ্গে সাক্ষাৎ করেছেন যুবলীগের নব নির্বাচিত চেয়ারম্যান শেখ ফজলে শামস পরশ ও সাধারণ সম্পাদক মাইনুল হোসেন খান নিখিল। রবিবার (২৪ নভেম্বর) রাত সোয়া ৮টার দিকে প্রধানমন্ত্রীর সরকারি বাসভবন গণভবনে গিয়ে তাকে ফুল দিয়ে শুভেচ্ছা জানান যুবলীগের নতুন এই..."/>
  </head>
  <body>
    <article>
      <h1>প্রধানমন্ত্রীর সঙ্গে যুবলীগের নবনির্বাচিত নেতাদের সাক্ষাৎ</h1>
      <address><time datetime="2019-11-24T16:40:00+00:00">24 Nov 2019, 16:40</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/900x0x1/uploads/media/2019/11/24/c68d6f55fd7d44081c6da20715dd9fed-5ddab2ce41783.jpg"/>
      </figure>
      <p>প্রধানমন্ত্রী ও আওয়ামী লীগ সভাপতি শেখ হাসিনার সঙ্গে সাক্ষাৎ করেছেন যুবলীগের নব নির্বাচিত চেয়ারম্যান শেখ ফজলে শামস পরশ ও সাধারণ সম্পাদক মাইনুল হোসেন খান নিখিল। রবিবার (২৪ নভেম্বর) রাত সোয়া ৮টার দিকে প্রধানমন্ত্রীর সরকারি বাসভবন গণভবনে গিয়ে তাকে ফুল দিয়ে শুভেচ্ছা জানান যুবলীগের নতুন এই নেতারা।<br/>প্রধানমন্ত্রীর সহকারী প্রেস সচিব (এপিএস) আশরাফ সিদ্দিকী বিটু বাংলা ট্রিবিউনকে এই তথ্য জানান।<br/>তিনি জানান, এ সময় যুবলীগের বিদায়ী সাধারণ সম্পাদক হারুনুর রশীদ উপস্থিত ছিলেন। এছাড়া উপস্থিত ছিলেন আওয়ামী লীগের সাধারণ সম্পাদক এবং সড়ক পরিবহন ও সেতুমন্ত্রী ওবায়দুল কাদের।<br/>গতকাল শনিবার যুবলীগের সপ্তম কংগ্রেসে পরশ চেয়ারম্যান এবং নিখিল সাধারণ সম্পাদকের দায়িত্ব পান। পরশ যুবলীগের প্রতিষ্ঠাতা শেখ ফজলুল হক মনির বড় ছেলে।</p>
      <footer>/এমএইচবি/এইচআই/</footer>
    </article>
  </body>
</html>