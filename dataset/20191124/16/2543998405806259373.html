<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170954/rekonstrukcija-saobracajnice-zatvorena-glavna-ulica-beski"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T16:31:00+00:00"/>
    <meta property="og:title" content="Rekonstrukcija saobraćajnice: Zatvorena glavna ulica u Beški"/>
    <meta property="og:description" content="Tokom vikenda u Beški su započeli radovi na rekonstrukciji Ulice Кralja Petra I, jedne od najdužih i najfrekventnijih u ovom naselju. Beščani će za oko dva meseca dobiti savremenu i bezbednu saobraćajnicu, a samim tim lepši izgled jedne od centralnih ulica."/>
  </head>
  <body>
    <article>
      <h1>Rekonstrukcija saobraćajnice: Zatvorena glavna ulica u Beški</h1>
      <h2>Tokom vikenda u Beški su započeli radovi na rekonstrukciji Ulice Кralja Petra I, jedne od najdužih i najfrekventnijih u ovom naselju. Beščani će za oko dva meseca dobiti savremenu i bezbednu saobraćajnicu, a samim tim lepši izgled jedne od centralnih ulica.</h2>
      <address><time datetime="2019-11-24T16:31:00+00:00">24 Nov 2019, 16:31</time> by <a rel="author">Republika</a></address>
      <p>Tim povodom, dok budu trajali radovi delovi ulice biće zatvoreni za saobraćaj. Trenutno je zatvorena deonica od raskrsnice sa Ulicom Branka Radičevića do raskrsnice sa Ulicom Svetozara Markovića, i istovremeno od Ulice Nikole Tesle do Doma zdravlja. Nakon završetka ovog dela, zatvoriće se drugi deo ulice.</p>
      <figure>
        <img src="https://www.republika.rs/data/images/2019-11-24/124877_beska_iff.jpg?1574609372"/>
        <figcaption>Beška dobija bezbednije saobraćajnice<cite>Opština Inđija</cite></figcaption>
      </figure>
      <p>Podsetimo, opština Inđija je na javnom konkursu za finansiranje i sufinansiranje projekata u oblasti saobraćajne infrastrukture Uprave za kapitalna ulaganja AP Vojvodine, dobila polovinu sredstava za realizaciju projekta rehabilitacije Ulice Kralja Petra I u Beški, odnosno 26,8 miliona dinara. Ugovor za realizaciju projekta uručio je predsednik pokrajinske vlade Igor Mirović koji je priredio prijem za predstavnike gradova i opština koje su dobile sredstva na konkursu.</p>
      <h3>STAVOVI IZNETI U PODRŽANOM MEDIJSKOM PROJEKTU NUŽNO NE IZRAŽAVAJU STAVOVE OPŠTINE INĐIJA</h3>
    </article>
  </body>
</html>