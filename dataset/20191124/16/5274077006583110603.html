<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419084"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T16:40:00+00:00"/>
    <meta property="og:title" content="אגדת הכדורגל ההולנדי במחווה להיטלר"/>
    <meta property="og:description" content="מרקו ואן באסטן, גדול שחקני הכדורגל ההולנדים נתפס במהלך שידור חי קורא &quot;זייג הייל&quot;. &quot;זו לא הייתה הכוונה שלי&quot;"/>
  </head>
  <body>
    <article>
      <h1>אגדת הכדורגל ההולנדי במחווה להיטלר</h1>
      <address><time datetime="2019-11-24T16:40:00+00:00">24 Nov 2019, 16:40</time> by <a rel="author">נרי וייס</a></address>
      <p>לא מעט אירועים גזעניים התקיימו לאחרונה בהולנד ובהתאחדות הכדורגל ההולנדית החליטו כי מחזור המשחקים הקרוב ייפתח בטקסים כנגד התופעה המבחילה שהתפשטה ברחבי המדינה כולה.</p>
      <p>לצערם של ראשי הכדורגל ההולנדים, אמש, תפס מאבקה בגזענות תפנית דרמטית כשגדול שחקני הכדורגל ההולנדים בכל הזמנים, מרקו ואן באסטן, נתפס בשידור חי כשהוא קורא "זייג הייל", קריאת מחווה לגדול הצוררים, היטלר.</p>
      <p>ואן באסטן, שחקנה לשעבר של מילאן האיטלקית ואייאקס המקומית משמש כפרשן המשחקים בטלוויזיה ההולנדית מטעם רשת "פוקס".</p>
      <p>אגדת הכדורגל ההולנדי חשב כי המיקרופון שלו כבוי ובמהלך ראיון טלוויזיוני עם מנג'ר קבוצת הראקלס לאחר משחק ההפסד לאייאקס אמש, קרא את הקריאה המבחילה.</p>
      <p>המחווה הנאצית של הפרשן שנחשב לאגדה בהולנד וכמי שמסמל את הכדורגל ההולנדי האיכותי ביותר, היממה את הולנד כולה ואת ראשי הכדורגל בפרט, כשגם ניסיון התנצלות שלו והבהרה כי מדובר היה בכינוי בלבד למאמן הגרמני שמנגד, לא עזר לשחקן העבר בן ה-55.</p>
      <p>וכך, בשבוע שבו בהולנד יציינו את מאבקם בגזענות על ידי דקה ראשונה בכל המשחקים שהשחקנים יישאר לעמוד ולא ישחקו מתוך מטרה למחות נגד ההערות הגזעניות מכל סוג, דווקא גדול שחקני הכדורגל ההולנדים נתפס במעשה מבחיל, גזעני ומצמרר במיוחד.</p>
      <p>
        <a href="https://bit.ly/2Vezvc6">רוצים עוד חדשות ספורט? בואו לפייסבוק שלנו</a>
      </p>
    </article>
  </body>
</html>