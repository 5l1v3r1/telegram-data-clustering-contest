<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/karpati_olimpik_oglyad_rahunok_video_goliv_matchu_24_11_2019_upl_n1237257"/>
    <meta property="og:site_name" content="24 Канал"/>
    <meta property="article:published_time" content="2019-11-24T16:17:00+00:00"/>
    <meta property="og:title" content="&quot;Олімпік&quot; обіграв на виїзді &quot;Карпати&quot; та піднявся в першу шістку: відео"/>
    <meta property="og:description" content="У неділю, 24 листопада, відбувся матч між львівськими &quot;Карпатами&quot; та донецьким &quot;Олімпіком&quot;. Перемога останнього дозволила клубу піднятися в топ-6 чемпіонату України."/>
  </head>
  <body>
    <article>
      <h1>"Олімпік" обіграв на виїзді "Карпати" та піднявся в першу шістку: відео</h1>
      <address><time datetime="2019-11-24T16:17:00+00:00">24 Nov 2019, 16:17</time> by <a rel="author" href="https://24tv.ua/igor_sadzhenitsya_tag5399/" target="_blank">Ігор Саджениця</a></address>
      <p>
        <b>У неділю, 24 листопада, відбувся матч між львівськими "Карпатами" та донецьким "Олімпіком". Перемога останнього дозволила клубу піднятися в топ-6 чемпіонату України.</b>
      </p>
      <h3>Карпати – Олімпік 1:2</h3>
      <p>Голи: Назарина, 9 – Цимбалюк, 26, Захедітабар, 45+2</p>
      <p>"Олімпік" краще розпочав матч. Але "Карпати" втримали натиск гостей та дещо неочікувано забили. Мало не перший удар по воротах Кринського – і голкіпер пропустив м'яч під собою. Однак згодом він же врятує команду після близького удару головою.</p>
      <blockquote>До слова: <a href="https://24tv.ua/sport/kolos_nespodivano_peremig_desnu_ta_perervav_zhahlivu_bezvigrashnu_seriyu_video_n1236643">"Колос" сенсаційно переміг "Десну" та перервав жахливу безвиграшну серію: відео</a></blockquote>
      <p>"Олімпік" ж забив всередині першого тайму. Команда вирішила розіграти домашню "заготовку" під час стандарту – гравці стали  один за одним, а під час подачі розбіглися. Відтак гравці "Карпат" не встигли накрити суперників, і Цимбалюк головою відправив м'яч у ворота.</p>
      <p>Знову вийти вперед "Карпатам" завадила перекладина. Ще одного разу Кринський ще раз впорався з дальнім ударом. Хоча і впіймав м'яч з другої спроби.</p>
      <p>Натомість "Олімпік" забив. Коли вже йшов компенсований до першого тайму час Захедітабар отримав пас на кут штрафного майданчика, і з кута пробив під перекладину. Молодий воротар "Карпат" Артим не очікував на це, і пропустив гол.</p>
      <p>У другому таймі "Карпати" намагалися зрівняти рахунок. Попереду старався Деда, але відзначитися йому не вдалося. "Олімпік" ж перейшов на гру від захисту. Вони компактно захищатися, і львів'янам не вдавалося пройти їх насичений захист. Дальні удари теж не принесли результату.</p>
      <p>"Олімпік" перемагає і підіймається у топ-6 чемпіонату України. "Карпати" ж залишилися на 10-у місці та продовжили свою серію без перемог у чемпіонаті.</p>
      <p>
        <b>Відеоогляд матчу Карпати – Олімпік</b>
      </p>
      <figure>
        <iframe src="https://www.youtube.com/embed/1lxyjXjoTLc" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>