<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/transferi/celsi-u-berlinu-meta-grujicev-saigrac-393623.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T16:11:00+00:00"/>
    <meta property="og:title" content="Čelsi u Berlinu, meta Grujićev saigrač!"/>
    <meta property="og:description" content="Holanđanin privukao pažnju javnosti."/>
  </head>
  <body>
    <article>
      <h1>Čelsi u Berlinu, meta Grujićev saigrač!</h1>
      <h2>Holanđanin privukao pažnju javnosti.</h2>
      <address><time datetime="2019-11-24T16:11:00+00:00">24 Nov 2019, 16:11</time> by <a rel="author">Stefan Matić</a></address>
      <p>Lampardovi momci su juče doživeli poraz u velikom derbiju sa Mančester Sitijem, ali su "plavci" pokazali da su na odličnom putu. Jedan od najmlađih timova Premijer lige trenutno zauzima četvrto mesto, sa dobro rezervom u odnosu na timove ispod njih.<br/><br/>Ako ovako nastave kvalifikovaće se za Ligu šampiona i naredne sezone, nešto u šta su mnogi sumnjali pred sam početak sezone.<br/><br/>Čelsi će možda biti u mogućnosti i da kupuju već u januaru, ukoliko im se skrati kazna zbog koje su prošlo leto transfer aktivnosti posmatrali sa strane.<br/><br/>Po pisanjima tamošnjih medija, jedna od meta jeste i Džavairo Dilrosun. Mladi ofanzivac Herte je ove sezone fenomenalan, postigao je tri gola u Bundesligi i nastavio tradiciju nekadašnjih omladinaca Mančester Sitija i uspeha u nemačkom prvenstvu.<br/><br/>Cena Holanđanina je oko trideset miliona evra, videćemo da li mu sledi povratak u Englesku gde je nosio dres "građana" od 2014. do 2018. godine.</p>
      <p>Izvor: Sportske.net</p>
      <related>
        <h4>Povezane vesti</h4>
        <a href="https://www.sportske.net/vest/transferi/sanco-ponizen-i-na-udaru-navijaca-velikani-prate-situaciju-393604.html"/>
        <a href="https://www.sportske.net/vest/medjunarodni-fudbal/bravo-za-lamparda-i-celsi-ovo-nikome-u-premijer-ligi-nije-poslo-za-rukom-393569.html"/>
        <a href="https://www.sportske.net/vest/medjunarodni-fudbal/pl-siti-se-ne-predaje-gradjani-nakon-preokreta-prekinuli-sjajan-niz-plavaca-393564.html"/>
        <a href="https://www.sportske.net/vest/medjunarodni-fudbal/preokret-na-etihadu-siti-vodi-u-derbiju-393553.html"/>
        <a href="https://www.sportske.net/vest/transferi/fener-uveren-plavac-se-seli-u-istanbul-393376.html"/>
      </related>
    </article>
  </body>
</html>