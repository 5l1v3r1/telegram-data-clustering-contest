<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/smartphone/vivo-v17-ufficiale/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T16:52:00+00:00"/>
    <meta property="og:title" content="Vivo V17 è ufficiale: 8 GB di RAM e 128 GB di memoria interna | MobileLabs"/>
    <meta property="og:description" content="Vivo V17, rebrand di S1 Pro, è ufficialmente arrivato nel mercato: 8 GB di RAM, 128 GB di memoria interna e Snapdragon 665."/>
  </head>
  <body>
    <article>
      <h1>Vivo V17 è ufficiale: 8 GB di RAM e 128 GB di memoria interna | MobileLabs</h1>
      <address>
        <time datetime="2019-11-24T16:52:00+00:00">24 Nov 2019, 16:52</time>
      </address>
      <p><b>Vivo V17</b> è ora ufficiale. La società ha appena annunciato che il nuovo smartphone sarà commercializzato inizialmente in Russia. Scrutando le specifiche tecniche attualmente disponibili, non possiamo che capire che questo device altro non è che la <b>versione globale</b> di <b>S1 Pro</b>, che si era fermato nelle Filippine.</p>
      <p>L’azienda cinese è solita effettuare queste scelte. Poco tempo fa, infatti, decise di proporre Vivo U20, ovvero il rebrand di Vivo U3 (pensato per il mercato thailandese). Con V17, quindi, <a href="https://www.tomshw.it/smartphone/vivo-y19-nuovo-smartphone-di-fascia-media-con-6-gb-di-ram/">Vivo </a>potrebbe portare anche in altri stati uno smartphone con delle <b>caratteristiche tecniche</b> davvero molto interessanti.</p>
      <figure>
        <img src="https://www.tomshw.it/images/images/2019/11/vivo-y17-64728.768x432.jpg"/>
      </figure>
      <p>Sotto la scocca troviamo il SoC <b>Snapdragon 665</b>, accompagnato da <b>8 GB</b> di RAM e <b>128 GB</b> di memoria interna (espandibile tramite microSD fino a 256 GB). Ad alimentare lo smartphone sarà presente una batteria da <b>4.500 mAh</b>, compatibile con la ricarica rapida fino a 18 W. Troviamo, inoltre, un <b>display</b> Super AMOLED da 6,38 pollici (con una risoluzione di 2340 x 1080 pixel).</p>
      <p>Per quanto riguarda il comparto fotografico, sarà presente una<b> quad camera</b> posteriore disposta a diamante. I sensori saranno da <b>48 MP</b>, 8 MP (ultrawide), 2 MP (macro) e 2 MP (sensore di profondità). La singola camera frontale è da soli <b>32 MP</b>.</p>
      <p>I <b>preordini</b> in Russia sono già iniziati e continueranno fino al 5 dicembre. Il costo è pari a 22.990 rubli russi (che corrispondono a circa <b>325 euro</b>). Non sappiamo ancora se il device arriverà anche in <b>Italia</b> o meno.</p>
      <blockquote>Xiaomi Mi Mix 3 5G, con 6 GB di RAM e 128 GB di memoria interna, è uno degli smartphone compatibili con il nuovo standard di rete (5G) e disponibile in Europa. Lo trovate a <a href="https://toms.it/A3KZN">questo link.</a></blockquote>
    </article>
  </body>
</html>