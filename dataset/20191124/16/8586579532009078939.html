<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/chp-istanbul-il-baskani-kaftancioglu-kurt-sorunu-var-257753h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T16:38:00+00:00"/>
    <meta property="og:title" content="CHP İstanbul İl Başkanı Kaftancıoğlu: Kürt sorunu var"/>
    <meta property="og:description" content="CHP İstanbul İl Başkanı Canan Kaftancıoğlu, tepki çekecek açıklamalarda bulundu. Kaftancıoğlu, &quot;Kürt sorunu ve demokrasi sorunu birbiriyle ilintilidir. Demokrasi sorunu çözülmeden Kürt sorunu çözülemez.&quot; dedi."/>
  </head>
  <body>
    <article>
      <h1>CHP İstanbul İl Başkanı Kaftancıoğlu: Kürt sorunu var</h1>
      <address><time datetime="2019-11-24T16:38:00+00:00">24 Nov 2019, 16:38</time> by <a rel="author">Yeni Çağ Gazetesi</a></address>
      <p>
        <b>CHP İstanbul İl Başkanı Canan Kaftancıoğlu, tepki çekecek açıklamalarda bulundu. Kaftancıoğlu, "Kürt sorunu ve demokrasi sorunu birbiriyle ilintilidir. Demokrasi sorunu çözülmeden Kürt sorunu çözülemez." dedi.</b>
      </p>
      <p>CHP İstanbul İl Başkanı Canan Kaftancıoğlu, Emek ve Adalet Platformu'nun düzenlediği sempozyumda konuştu.</p>
      <p>Yaptığı konuşmanın ardından soruları yanıtlayan Kaftancıoğlu, Türkiye'de 'Kürt sorunu' olduğunu öne sürdü.</p>
      <p>Kaftancıoğlu, "Türkiye'nin çok uzun zamandır bir sorunu var. Daha önemli bir sorunu ise demokrasi sorunu vardır. Kürt sorunu ve demokrasi sorunu birbiriyle ilintilidir.” dedi.</p>
      <p>“Demokrasi sorunu çözülmeden Kürt sorunu çözülemez.” diyen Kaftancıoğlu, “Sorunları çözmek için birey ve toplum olarak geçmişle yüzleşilmesi gerekir. Kürt sorununun çözümü konusunda inisiyatif alan her kurum ve irade çözümü zora sokacak, dilden uzak durmalıdır. Bu temelde yaklaşılırsa sorun çözülmez değil. Kürt sorunu Türkiye'nin, hepimizin sorunudur" ifadelerini kullandı.</p>
      <related>
        <a href="https://www.yenicaggazetesi.com.tr/atanamayan-ogretmenlerin-konustugu-video-gundem-oldu-257684h.htm"/>
        <a href="https://www.yenicaggazetesi.com.tr/suleyman-soyludan-canan-kaftancioglu-aciklamasi-sorumlulugu-aliyorum-257508h.htm"/>
        <a href="https://www.yenicaggazetesi.com.tr/kemal-kilicdaroglundan-canan-kaftanciogluna-tepki-255825h.htm"/>
      </related>
    </article>
  </body>
</html>