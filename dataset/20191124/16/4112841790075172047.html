<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77678-James-McAvoy-bol-filmarmi-odmietnuty-kvoli-nizkemu-vzrastu-Kritiku-inkasoval-aj-za-svoj-vzhlad"/>
    <meta property="og:site_name" content="REFRESHER"/>
    <meta property="article:published_time" content="2019-11-24T16:33:00+00:00"/>
    <meta property="og:title" content="James McAvoy bol filmármi odmietnutý kvôli nízkemu vzrastu. Kritiku inkasoval aj za svoj vzhľad"/>
    <meta property="og:description" content="40-ročný herec sa vyjadril k niektorým nepríjemným situáciám z filmovej brandže."/>
  </head>
  <body>
    <article>
      <h1>James McAvoy bol filmármi odmietnutý kvôli nízkemu vzrastu. Kritiku inkasoval aj za svoj vzhľad</h1>
      <address><time datetime="2019-11-24T16:33:00+00:00">24 Nov 2019, 16:33</time> by <a rel="author">Jakub Paulík</a></address>
      <p>
        <b>40-ročný herec sa vyjadril k niektorým nepríjemným situáciám z filmovej brandže.</b>
      </p>
      <p>Talentovaný škótsky herec <b>James McAvoy</b> nominovaný na Zlatý glóbus za svoj výkon vo vynikajúcej dráme <b>Pokánie</b>, známy napríklad zo série <b>X-Men</b> či thrillerov <b>Split</b> a <b>Glass</b>, sa nedávno rozrozprával o tom, ako niektorí filmoví tvorcovia pristupovali k jeho výške. McAvoy meria iba približne <b>170 centimetrov</b>, a preto filmári niekedy radšej siahnu po vyšších hercoch.</p>
      <p>„<b><i>Ako mužovi nižšieho vzrastu mi občas býva povedané, že som na určitú rolu príliš nízky,</i></b>“ priznal pre <a href="https://www.telegraph.co.uk/theatre/what-to-see/james-mcavoy-interviewi-think-always-ready-fight/"><b>Telegraph</b></a> McAvoy. Takáto skutočnosť sa dá určite pochopiť a azda aj samotnému hercovi musí byť jasné, že si zrejme nezahrá postavu špičkového 2-metrového basketbalistu. Okrem toho ale v rozhovore spomenul aj <b>nepríjemnejší zážitok týkajúci sa jeho vzhľadu</b>.</p>
      <related>
        <a href="https://refresher.sk/62503-James-McAvoy-prezradil-ze-minuly-rok-takmer-zomrel-na-infekciu"/>
      </related>
      <p>Herec prehlásil, že osoba, ktorá mala hrať v snímke jeho partnerku, si nebola istá tým, či je s ohľadom na jeho výzor pre danú postavu vhodný. „<b><i>Pretože nikto neuverí, že by mohol byť s niekým, ako je ona,</i></b>“ citoval McAvoy vyjadrenie neznámej herečky, ktoré bolo pre neho, ako sám povedal, „<i>kopancom do  rozkroku</i>“.</p>
      <p>Dodal, že následných osem natáčacích týždňov musel predstierať, že danú ženu vo filmovom príbehu miluje. Čo muselo byť kvôli jej nemiestnemu vyjadreniu určite pomerne náročné. „<i>Niekedy ste prinútení k tomu, aby ste <b>mali pocit, že nie ste dostatočne fyzicky príťažlivý na získanie roly</b>,</i>“ tvrdí McAvoy.</p>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/77683-V-Anglicku-na-tela-dobodanych-oviec-nasprejovali-pentagram-kostol-oznacili-cislom-666"/>
        <a href="https://refresher.sk/77682-Nepredali-mu-energeticky-napoj-tak-sa-opil-a-isiel-podpalit-cely-klub-Na-incident-si-nespomina-tvrdil-jeho-advokat"/>
        <a href="https://refresher.sk/77687-Poistovna-jej-nechcela-preplatit-liecbu-rakoviny-vyzbierali-sa-na-nu-ludia-33rocna-Katka-v-nedelu-zomrela"/>
        <a href="https://refresher.sk/77675-Facebook-by-Hitlerovi-umoznil-pridavat-reklamy-proti-zidom-tvrdi-komik-Sasha-Baron-Cohen"/>
        <a href="https://refresher.sk/77660-Tvarila-sa-ze-objednava-pizzu-ale-volala-na-policiu-Zena-tak-ochranila-matku-pred-nasilnikom"/>
        <a href="https://refresher.sk/77653-Muz-zastrelil-17rocnu-snubenicu-ktora-drzala-ich-rocneho-syna-Otec-dietata-vraj-ziarlil-na-to-ze-sa-o-neho-prilis-starala"/>
        <a href="https://refresher.sk/77662-Policia-kvoli-nezvestnemu-Michalovi-prehladava-pobrezie-Dunaja-Zaznam-z-kamery-naznacuje-co-sa-mohlo-stat"/>
        <a href="https://refresher.sk/76495-Leopoldovskeho-dozorcu-pri-uteku-bodli-do-srdca-ten-sa-ale-dalej-branil-spomina-na-utek-vaznov-byvaly-vysetrovatel"/>
      </related>
    </article>
  </body>
</html>