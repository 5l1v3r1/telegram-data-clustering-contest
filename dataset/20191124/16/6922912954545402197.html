<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/sports/a8limata/article/volei-o-paok-anakinose-ton-olando-diagonio-fan-ntaik"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T16:31:04+00:00"/>
    <meta property="og:title" content="Βόλεϊ: Ο ΠΑΟΚ ανακοίνωσε τον Ολλανδό διαγώνιο Φαν Ντάικ"/>
    <meta property="og:description" content="Τον Ολλανδό διαγώνιο Κάι Φαν Ντάικ ενέταξε στο δυναμικό του ο ΠΑΟΚ, καθώς έπασχε στη συγκεκριμένη θέση μετά τη λύση της συνεργασίας του με τον Κουβανό Ντάριο Άλμπο. Πρόκειται για έναν αθλητή διεθνή με τους «οράνιε», έμπειρο (35 ετών), ύψους 2,14μ. και κοσμογυρισμένο, αφού εκτός από την Ευρώπη έχει επίσης αγωνιστεί σε Ηνωμένα Αραβικά Εμιράτα, Ιράν και Αργεντινή."/>
  </head>
  <body>
    <article>
      <h1>Βόλεϊ: Ο ΠΑΟΚ ανακοίνωσε τον Ολλανδό διαγώνιο Φαν Ντάικ</h1>
      <address>
        <time datetime="2019-11-24T16:31:04+00:00">24 Nov 2019, 16:31</time>
      </address>
      <p>Τον Ολλανδό διαγώνιο Κάι Φαν Ντάικ ενέταξε στο δυναμικό του ο ΠΑΟΚ, καθώς έπασχε στη συγκεκριμένη θέση μετά τη λύση της συνεργασίας του με τον Κουβανό Ντάριο Άλμπο. Πρόκειται για έναν αθλητή διεθνή με τους «οράνιε», έμπειρο (35 ετών), ύψους 2,14μ. και κοσμογυρισμένο, αφού εκτός από την Ευρώπη έχει επίσης αγωνιστεί σε Ηνωμένα Αραβικά Εμιράτα, Ιράν και Αργεντινή.</p>
      <p>
        <b>Η ανακοίνωση:</b>
      </p>
      <p>«Το Τ.Α.Π. ΠΑΟΚ ανακοινώνει τη συνεργασία με τον Ολλανδό αθλητή Kay van Djik. Ο διεθνής Ολλανδός, ύψους 2.14μ. γεννήθηκε στο Ρένκουμ στις 25 Ιουνίου 1984 και αγωνίζεται ως διαγώνιος.</p>
      <p>Ξεκίνησε την καριέρα του από την Ολλανδική Landstede (2003-04) και από την πρώτη σεζόν που αγωνίστηκε επαγγελματικά, κλήθηκε στην Εθνική ομάδα της Ολλανδίας. Η πρώτη μεγάλη πρόκληση στην καριέρα του ήρθε τη σεζόν 2005 όπου αγωνίστηκε με τη φανέλα της Noliko Maaseik (2005-08), κατακτώντας 1 πρωτάθλημα και 2 Κύπελλα Βελγίου και τη δεύτερη θέση στο CEV Cup. Τη σεζόν 2010-11 στέφθηκε πρωταθλητής και κυπελλούχος Σλοβενίας με την ACH Volley Ljibljana.</p>
      <p>Επίσης, έχει αγωνιστεί στην Ιταλία για την Argos Sora (2011-12) και την Pallavolo Molfetta (2012-13) και μετέπειτα στο ρωσικό πρωτάθλημα για την Jaroslawich Yaroslavl (2012-2014). Επιστρέφει στην Ιταλία για την Τρεντίνο (2014), προτού αναχωρήσει για την Πολωνία και τη ZAKSA Krdherzyn-Kozle (2014-15). Τη σεζόν 2015-16 μετακόμισε στα Ηνωμένα Αραβικά Εμιράτα για λογαριασμό της Al Ain κατακτώντας ένα πρωτάθλημα. ακολουθεί η ιρανική Paykan VC (2017-18), η ιταλική Emma Villas Siena (2017-18), ενώ πέρυσι αγωνίστηκε στην Αργεντινή με την Libertad Burgi Volleyball (2018-19).</p>
      <p>Έχει διακριθεί με την Εθνική ομάδα της χώρας του κατακτώντας το ασημένιο μετάλλιο στο ευρωπαϊκό πρωτάθλημα του 2008».</p>
    </article>
  </body>
</html>