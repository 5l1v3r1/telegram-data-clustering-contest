<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549769.html/%D8%AC%D8%B2%D8%A6%DB%8C%D8%A7%D8%AA-%D8%AC%D8%AF%DB%8C%D8%AF-%D8%A7%D8%B2-%D8%A8%D8%A7%D8%B2%D8%AF%D8%A7%D8%B4%D8%AA-%D9%BE%D8%B3%D8%B1-%D9%88%D8%B2%DB%8C%D8%B1-%D8%B3%D8%A7%D8%A8%D9%82--%D9%85%D8%B4%D8%A7%D9%88%D8%B1-%D9%88%D8%B2%DB%8C%D8%B1-%D9%87%D9%85-%D8%A8%D8%A7%D8%B2%D8%AF%D8%A7%D8%B4%D8%AA-%D8%B4%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T16:30:00+00:00"/>
    <meta property="og:title" content="جزئیات جدید از بازداشت پسر وزیر سابق/ مشاور وزیر هم بازداشت شد"/>
    <meta property="og:description" content="در حالی مقامات قوه قضائیه بازداشت پسر وزیر سابق را تایید کرده‌اند که پیگیری‌ها نشان می‌دهد وی متهم به کارچاق‌کنی و دریافت مبالغی در وزارتخانه مربوطه بوده و به همراه یکی از مشاوران وزیر سابق بازداشت شده است."/>
  </head>
  <body>
    <article>
      <h1>جزئیات جدید از بازداشت پسر وزیر سابق/ مشاور وزیر هم بازداشت شد</h1>
      <address>
        <time datetime="2019-11-24T16:30:00+00:00">24 Nov 2019, 16:30</time>
      </address>
      <p>در حالی مقامات قوه قضائیه بازداشت پسر وزیر سابق را تایید کرده‌اند که پیگیری‌ها نشان می‌دهد وی متهم به کارچاق‌کنی و دریافت مبالغی در وزارتخانه مربوطه بوده و به همراه یکی از مشاوران وزیر سابق بازداشت شده است.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به تازگی خبر بازداشت پسر یکی از وزرای سابق دولت‌های یازدهم و دوازدهم منتشر شده است.</p>
      <p>  پیگیری‌های خبرنگار فارس اطلاعات جدیدی درباره این پرونده را روشن کرد. بر اساس پیگیری خبرنگار فارس، مهدی آخوندی به همراه شهرام اجتهادی به اتهام کارچاق‌کنی و تخلفات مالی بازداشت شده‌اند.   بر این اساس، شهرام اجتهادی که با مهدی آخوندی و یکی دیگر از مسئولان ارشد دولتی نیز نسبت فامیلی دارد مدت‌ها به عنوان مشاور وزیر سابق و دست راست وی فعالیت می‌کرده است.   این فرد و پسر وزیر متهم هستند که با دریافت مبالغی از بعضی پیمانکاران برای آنها در وزارتخانه دستور گرفته یا کارسازی کرده‌اند.   این گزارش حاکی‌ست فشارهای شدیدی به پیگیری‌کنندگان این پرونده و قوه قضائیه برای آزاد کردن این دو نفر و پیگیری نشدن این پرونده وارد می‌شود. منبع: فارس   انتهای پیام/</p>
    </article>
  </body>
</html>