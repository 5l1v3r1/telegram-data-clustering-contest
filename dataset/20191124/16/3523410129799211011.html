<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641842/%D8%A8%D8%B1%DA%AF%D8%B2%D8%A7%D8%B1%DB%8C-%D8%AF%D9%88%D8%B1-%D8%AF%D9%88%D9%85-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%B1%D9%88%D9%85%D8%A7%D9%86%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="برگزاری دور دوم انتخابات ریاست جمهوری رومانی"/>
    <meta property="og:description" content="رای‌دهندگان رومانیایی امروز(یکشنبه) به منظور انتخاب رئیس جمهور این کشور در دور دوم انتخابات ریاست جمهوری شرکت کرده‌اند."/>
  </head>
  <body>
    <article>
      <h1>
        <a href="https://www.bultannews.com/fa/news/641842/%D8%A8%D8%B1%DA%AF%D8%B2%D8%A7%D8%B1%DB%8C-%D8%AF%D9%88%D8%B1-%D8%AF%D9%88%D9%85-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%B1%DB%8C%D8%A7%D8%B3%D8%AA-%D8%AC%D9%85%D9%87%D9%88%D8%B1%DB%8C-%D8%B1%D9%88%D9%85%D8%A7%D9%86%DB%8C">برگزاری دور دوم انتخابات ریاست جمهوری رومانی</a>
      </h1>
      <h2>رای‌دهندگان رومانیایی امروز(یکشنبه) به منظور انتخاب رئیس جمهور این کشور در دور دوم انتخابات ریاست جمهوری شرکت کرده‌اند.</h2>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، دور دوم انتخابات ریاست جمهوری رومانی رقابتی بین کلاوس یوهانیس، رئیس جمهور <b>محافظه‌کار</b> این کشور با ویوریکا دانسیلا، رهبر حزب سوسیال دموکرات و نخست وزیر سابق است. حوزه‌های رای‌گیری این انتخابات در ساعت 1900 به وقت گرینویچ بسته می‌شوند.   به گزارش خبرگزاری آسوشیتدپرس، در دور اول انتخابات ریاست جمهوری رومانی که دو هفته پیش برگزار شد یوهانیس توانست 37.8 درصد رای و دانسیلا نیز 22.2 درصد رای به دست بیاورند.   دولت دانسیلا در تاریخ 10 اکتبر گذشته بعد از شکست در کسب رای اعتماد در پارلمان سرنگون شد.   این دولت پیش از آن به فساد متهم و از جانب اتحادیه اروپا نیز به سبب دست زدن به یک سری اصطلاحات قضایی که از دید این اتحادیه تضعیف‌کننده حاکمیت قانون بودند، مورد انتقاد قرار گرفت.   اوایل ماه جاری میلادی قانونگذاران رومانیایی از روی کار آمدن دولت اقلیتی تحت رهبری لودوویک اوربان، از حزب لیبرال ملی که قبلا یوهانیس رهبر آن بود، حمایت کردند.   رئیس جمهور رومانی اختیارات تصمیم‌گیری چشمگیری از جمله در حوزه امنیت ملی و مسائل مربوط به سیاست خارجی دارد.</p>
    </article>
  </body>
</html>