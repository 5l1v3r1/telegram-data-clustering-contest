<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/world/2019/11/24/lesbiiski-geiove-biseksualni-pystro-shestvie-v-delhi.430642"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T16:24:00+00:00"/>
    <meta property="og:title" content="Лесбийски, гейове, бисексуални... пъстро шествие в Делхи"/>
    <meta property="og:description" content="Искат самоопределение за всеки пол, което да бъде признавано | Dnes.bg"/>
  </head>
  <body>
    <article>
      <h1>Лесбийски, гейове, бисексуални... пъстро шествие в Делхи</h1>
      <h2>Искат самоопределение за всеки пол, което да бъде признавано</h2>
      <address><time datetime="2019-11-24T16:24:00+00:00">24 Nov 2019, 16:24</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Над хиляда членове на общността ЛГБТ и техни поддръжници манифестираха днес по улиците на Делхи, за да отбележат сексуалното разнообразие в Индия, предаде Асошиейтед прес.<br/><br/>Издигнали флагове в цветовете на дъгата, балони и транспаранти и танцуващи по ритъма на барабани, демонстрантите поискаха самоопределение за всеки пол, което да бъде признавано от властите. <br/><br/>Подготвян сега законопроект предвижда транссексуалните да се регистрират и след това да представят доказателства за извършена операция за смяна на пола. <br/><br/>Според протестиращите законопроектът противоречи на ключово решение на Върховния съд на Индия от миналата година, отменящо нормата от колониално време, според която еднополовият секс се наказва с до 10 години затвор.<br/><br/>ЛГБТ е общност на лесбийски, гейове, бисексуални и транссексуални. /БТА/<br/><br/> </p>
    </article>
  </body>
</html>