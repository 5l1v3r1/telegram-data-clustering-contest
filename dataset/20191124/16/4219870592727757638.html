<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/naslovna/ekonomija/aktuelno.239.html:832104-Pivac-zahvalio-radnicima-Krasa-Nisu-pogresili"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T16:33:00+00:00"/>
    <meta property="og:title" content="Pivac zahvalio radnicima Kraša: &quot;Nisu pogrešili&quot;"/>
    <meta property="og:description" content="Predsednik Uprave Mesne industrije Braća Pivac Ivica Pivac izjavio je da radnici Kraša, odnosno skupština Kraš ESOP-a, nisu pogrešili kada su izabrali ponudu te firme i prodali joj svoje deonice"/>
  </head>
  <body>
    <article>
      <h1>Pivac zahvalio radnicima Kraša: "Nisu pogrešili"</h1>
      <address><time datetime="2019-11-24T16:33:00+00:00">24 Nov 2019, 16:33</time> by <a rel="author">Tanjug</a></address>
      <p>
        <b>Predsednik Uprave Mesne industrije Braća Pivac Ivica Pivac izjavio je da radnici Kraša, odnosno skupština Kraš ESOP-a, nisu pogrešili kada su izabrali ponudu te firme i prodali joj svoje deonice</b>
      </p>
      <p>Predsednik Uprave Mesne industrije Braća Pivac Ivica Pivac izjavio je da radnici Kraša, odnosno skupština Kraš ESOP-a, nisu pogrešili kada su izabrali ponudu te firme i prodali joj svoje deonice.</p>
      <p>"Zahvalio bih radnicima koji su u Pivcima prepoznali strateškog partnera i mislim da nisu pogrešili“, rekao je Ivica Pivac i dodao kako će poštovati sva prava iz potpisanog ugovora i napraviti sve da Kraš postane još bolji, prenosi danas zagrebački Večernji list.</p>
      <p>"To možemo garantovati iz onoga što smo do sada radili - svaka firma koju smo preuzeli postala je bolja nego pre našeg preuzimanja", dodao je Pivac i ponovio je da misli da je to najbolja odluka koju je ESOP mogao doneti.</p>
      <related>
        <a href="http://www.novosti.rs/vesti/naslovna/ekonomija/aktuelno.239.html:831915-Braca-Pivac-preuzela-Kras"/>
      </related>
      <p>Skupština Kraš ESOP-a juče je prodala sve svoje deonice Kraša Mesnoj industriji braće Pivac, prenose hrvatski mediji, čime je, kako se navodi, sprečeno da kompaniju preuzme srpski biznismen Nebojša Šaranović.</p>
      <p>Budući da Kraš ESOP ima 18 odsto deonica, Mesna industrija braće Pivac će sada imati 49,18 odsto udela i tako postati većinski vlasnik s većinom deonica s pravom glasa.</p>
      <p>Radnicima će Pivac platiti najmanje 860 kuna po deonici, a obavezali su se i da ih neće prodavati trećoj osobi bez garancije radničkih prava, prenosi Indeks.</p>
      <related>
        <a href="http://www.novosti.rs/vesti/naslovna/ekonomija/aktuelno.239.html:831408-To-su-zlonamerna-tumacenja-i-potpuno-neistinita-Saranovic-o-planovima-za-Kras"/>
      </related>
      <p>Takođe moraju zadržati sva prava radnika iz kolektivnih ugovora i drugih dokumenata koji se tiču radničkih prava.</p>
      <p>Tako je sprečeno preuzimanje Kraša koje je pokušao biznismen Nebojša Šaranović, koji je, kako se navodi, krenuo u "agresivno" preuzimanje deonica i sa više od 45 miliona evra došao do 25,7 odsto udela.</p>
      <p>Portal je ranije objavio da se na radnike Kraša vrši pritisak da ne prodaju deonice srpskom biznismenu, mada je on dao daleko najbolju ponudu i podigao cenu Krašovih deonica sa 400 kuna (oko 54 evra) na više od 1.000 kuna (oko 134 evra).</p>
      <related>
        <h4>Srodne vesti</h4>
        <a href="http://www.novosti.rs/vesti/naslovna/ekonomija/aktuelno.239.html:831947-Radnici-Krasa-podlegli-ucenama-brace-Pivac-Saranoviceva-kompanija-o-akciji-sprecavanja-da-preuzme-hrvatsku-firmu"/>
        <a href="http://www.novosti.rs/vesti/naslovna/ekonomija/aktuelno.239.html:831915-Srbin-ipak-izgubio-bitku-Braca-Pivac-preuzela-Kras"/>
        <a href="http://www.novosti.rs/vesti/naslovna/ekonomija/aktuelno.239.html:831408-To-su-zlonamerna-tumacenja-i-potpuno-neistinita-Saranovic-o-planovima-za-Kras"/>
        <a href="http://www.novosti.rs/vesti/naslovna/ekonomija/aktuelno.239.html:830046-Mrtva-trka-za-Kras-Braca-Pivac-i-Saranovic-ne-otkrivaju-koji-su-im-sledeci-koraci"/>
        <a href="http://www.novosti.rs/vesti/naslovna/ekonomija/aktuelno.239.html:829122-Cenom-lomi-Bracu-Pivac-Saranovic-vlasnik-vise-od-25-odsto-Krasa"/>
      </related>
    </article>
  </body>
</html>