<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641844/%D9%86%D9%85%D8%A7%DB%8C%D9%86%D8%AF%D9%87-%D9%85%D8%B1%D8%AF%D9%85-%D9%87%D9%85%D8%AF%D8%A7%D9%86-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%B1%D8%A7-%D8%A8%D9%87-%D8%AA%D9%85%D8%A7%D9%85%DB%8C-%D8%A8%D8%B3%DB%8C%D8%AC%DB%8C%D8%A7%D9%86-%D9%88-%D8%AD%D9%85%D8%A7%D8%B3%D9%87%E2%80%8C%D8%A2%D9%81%D8%B1%DB%8C%D9%86%D8%A7%D9%86-%D9%BE%D8%B1%D8%A7%D9%81%D8%AA%D8%AE%D8%A7%D8%B1-%D8%A7%DB%8C%D9%86-%D8%B9%D8%B1%D8%B5%D9%87-%D8%AA%D8%A8%D8%B1%DB%8C%DA%A9-%DA%AF%D9%81%D8%AA"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T16:46:00+00:00"/>
    <meta property="og:title" content="نماینده مردم همدان هفته بسیج را به تمامی بسیجیان و حماسه‌آفرینان پرافتخار این عرصه تبریک گفت"/>
    <meta property="og:description" content="نماینده مردم همدان و فامنین در مجلس شورای اسلامی، طی پیامی هفته بسیج را به تمامی بسیجیان و حماسه‌آفرینان پرافتخار این عرصه تبریک گفت."/>
  </head>
  <body>
    <article>
      <h1>
        <a href="https://www.bultannews.com/fa/news/641844/%D9%86%D9%85%D8%A7%DB%8C%D9%86%D8%AF%D9%87-%D9%85%D8%B1%D8%AF%D9%85-%D9%87%D9%85%D8%AF%D8%A7%D9%86-%D9%87%D9%81%D8%AA%D9%87-%D8%A8%D8%B3%DB%8C%D8%AC-%D8%B1%D8%A7-%D8%A8%D9%87-%D8%AA%D9%85%D8%A7%D9%85%DB%8C-%D8%A8%D8%B3%DB%8C%D8%AC%DB%8C%D8%A7%D9%86-%D9%88-%D8%AD%D9%85%D8%A7%D8%B3%D9%87%E2%80%8C%D8%A2%D9%81%D8%B1%DB%8C%D9%86%D8%A7%D9%86-%D9%BE%D8%B1%D8%A7%D9%81%D8%AA%D8%AE%D8%A7%D8%B1-%D8%A7%DB%8C%D9%86-%D8%B9%D8%B1%D8%B5%D9%87-%D8%AA%D8%A8%D8%B1%DB%8C%DA%A9-%DA%AF%D9%81%D8%AA">نماینده مردم همدان هفته بسیج را به تمامی بسیجیان و حماسه‌آفرینان پرافتخار این عرصه تبریک گفت</a>
      </h1>
      <h2>نماینده مردم همدان و فامنین در مجلس شورای اسلامی، طی پیامی هفته بسیج را به تمامی بسیجیان و حماسه‌آفرینان پرافتخار این عرصه تبریک گفت.</h2>
      <address><time datetime="2019-11-24T16:46:00+00:00">24 Nov 2019, 16:46</time> by <a rel="author">بولتن نیوز | bultannews.com</a></address>
      <p><b>گروه اجتماعی:</b> نماینده مردم همدان و فامنین در مجلس شورای اسلامی، طی پیامی <b>هفته بسیج</b> را به تمامی <b>بسیجیان و حماسه‌آفرینان</b> پرافتخار این عرصه تبریک گفت.</p>
      <p><b>به گزارش بولتن نیوز،</b> متن پیام امیر خجسته نایب رئیس کمیسیون<b> اصل نود مجلس</b> شورای اسلامی به شرح زیر است:</p>
      <p>بسم الله الرحمن الرحیم</p>
      <p>درود خدا بر روح بلند بنیانگذار فقید انقلاب اسلامی که هوشیاری و دوراندیشی الهی آن امام عزیز مبنی بر صدور فرمان تاریخی تشکیل بسیج مستضعفان در پنجم آذر ماه ۱۳۵۸ ظرفیت مردمی عظیم و ارزشمندی را برای صیانت از انقلاب اسلامی ایران و سربلندی این سرزمین در عرصه‌های مختلف پدید آورد که امروز حركت بسيج، الگويي تمام عيار براي ملت‌هايي است كه خواهان عزت، سربلندي، پيشرفت، استقلال و حاكميت ارزش ‌هاي انساني هستند. فراگیر شدن تفکر بسیجی که همان اخلاص، ایمان به هدف، بالندگی و رشد آفرینی است در ذهن همه افراد جامعه، حرکتی هم سو را به دنبال دارد.</p>
      <p>5 آذر ماه که در تقویم ایران اسلامی که به نام روز بسیج مزین گشته، فرصت مغتنمی است تا یاد و نام شهیدان و حماسه‌سازان مدرسه‌‌‌ عشق و ایثار و عاشقان مکتب و فرهنگ ناب بسیجی که در مسیر سرور عاشقان امام حسین(ع)، مستانه زیستند و خاک پاک ایران اسلامی را به عطر جبهه و چفیه‌ مزین کردند را گرامی بداریم. هفته بسیج فرصت ارزشمندی‌است برای یادآوری نعمت های‌ بزرگ‌ الهی‌ که امروز در گوشه- گوشه میهن پهناور ایران اسلامی منشأ خیر و برکت بوده است.</p>
      <p>5 آذر ماه 1358، سرآغاز بنیان نهادن شجره‌ طیبه‌ای بود که با نام بسیج پس از گذشت 40 سال به دوران بلوغ و بالندگی خود رسیده است و به مدد حضور مردمی پرشور و شعور و انقلابی، استوار و ایستاده همگام با انقلاب اسلامی در پیچ‌های حساس تاریخی تا رسیدن به قله‌های عزت و افتخار حرکت می‌کند.</p>
      <p>اینجانب به نمایندگی از مردم ولایتمدار همدان، فامنین، قهاوند، جورقان و مریانج، در چهلمین سالگرد تاسیس شجره طبیه بسيج به فرمان حضرت امام خميني (ره)، ضمن نثار درود خالصانه خویش به روح پر فتوح بنیان گذار بسیج مستضعفین و شهداي بسيجي، فرارسيدن هفته مبارك بسیج را به تمامی بسیجیان بصیر و دریادل انقلاب اسلامی و به ویژه بسیجیان دلاور استان همدان تبریک گفته و عزت، عظمت و سربلندي روزافزون اسلام و مسلمين و همه بسيجيان مخلص را در پرتو توجهات خاصه حضرت ولي عصر (عج) و تدابیر حكيمانه فرماندهي معظم كل قوا از درگاه خداوند متعال مسالت دارم.</p>
    </article>
  </body>
</html>