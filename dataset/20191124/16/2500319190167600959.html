<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575214/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-24T16:39:51+00:00"/>
    <meta property="og:title" content="סגן פרקליט המדינה: &quot;על זוטות הכניסו את המדינה למשבר חמור&quot;"/>
    <meta property="og:description" content="סגן פרקליט המדינה לשעבר מותח ביקורת על התנהלות הפרקליטות בתיקי נתניהו, &quot;קראתי. כתב אישום מקומם. ראשית הוא איננו מנוסח באופן שבדרך כלל מנסחים כתבי אישום ונראה שהניסוח מכוון לתקשורת ולא לבית המשפט&quot;"/>
  </head>
  <body>
    <article>
      <h1>סגן פרקליט המדינה: "על זוטות הכניסו את המדינה למשבר חמור"</h1>
      <address><time datetime="2019-11-24T16:39:51+00:00">24 Nov 2019, 16:39</time> by <a rel="author">איתי גדסי</a></address>
      <p>
        <b>סגן פרקליט המדינה לשעבר מותח ביקורת על התנהלות הפרקליטות בתיקי נתניהו, "קראתי. כתב אישום מקומם. ראשית הוא איננו מנוסח באופן שבדרך כלל מנסחים כתבי אישום ונראה שהניסוח מכוון לתקשורת ולא לבית המשפט"</b>
      </p>
      <figure>
        <img src="http://www.93fm.co.il/wp-content/uploads/2019/11/F180320MA47.jpg"/>
        <figcaption>פרקליט המדינה שי ניצן. "מדהים שהכניסו מדינה שלמה למשבר כה חמור על בסיס הדבר הזה"</figcaption>
      </figure>
      <p>סגן פרקליט המדינה לשעבר עו"ד ינון סרטל, התייחס ל-3 כתבי האישום שהוגשו כנגד ראש הממשלה בנימין נתניהו. סרטל מעביר ביקורת חמורה על התנהלות הפרקליטות בעניינו של ראש הממשלה, שצריכה להטריד כל אזרח במדינה. וכך כותב עו"ד סרטל: "קראתי. כתב אישום מקומם. ראשית הוא איננו מנוסח באופן שבדרך כלל מנסחים כתבי אישום ונראה שהניסוח מכוון לתקשורת ולא לבית המשפט" (מפרטים ראיות שכלל אין צורך לפרטם בכתב אישום, מכנים את הנאשם בשמו: הנאשם נתניהו ולא נאשם 1 או נתניהו כמקובל ועוד).</p>
      <p>עוד מסביר עו"ד סקטל, "מניסוח האישום הראשון (4000) ברור שיש להם בעיה עם יסוד ה"בעד" שבעבירת השוחד ולכן מפרטים מעשים שכל אחד מהצדדים עשה אך ללא יכולת לקשור ביניהם. לכן משתמשים במונח "יחסי תן וקח" שמשמעותו שאין להם ראיות המלמדות על יסוד הבעד. ברור שתיאור הדברים הוא קיצוני ולא עולה בהכרח מהראיות, אולם, גם תיאור זה איננו חורג באופן מהותי מהדרך בה מתנהלים פוליטיקאים בארץ ובעולם".</p>
      <p>סרטל ממשיך ותוקף את ההתנהלות התמוהה בתיק נוסף, "האישום השני (2000) חסר שחר. לא שמעתי על הפרת אמונים בכך שלא עצר את משחדו מלהציע לו שוחד. עם שופט סביר האישום הזה לא יחזיק מים".</p>
      <p>בסיום דבריו תוקף עו"ד סרטל מי שהיה סגן פרקליט המדינה וכותב, "באישום השלישי (1000), המעשים המיוחסים לנתניהו רובם אינם במסגרת תפקידו והאחרים הם זוטות. מדהים שהכניסו מדינה שלמה למשבר כה חמור על בסיס הדבר הזה"</p>
      <p>יש לציין, כי הרוח החייה מאחורי תיקי נתניהו. הם פרקליט המדינה שי ניצן וסגניתו ליאת בן-ארי שהתגלתה כדוברת שקר בתצהיר שהגישה לבית משפט.</p>
      <related>
        <a href="http://www.93fm.co.il/radio/575227/"/>
        <a href="http://www.93fm.co.il/radio/574984/"/>
        <a href="http://www.93fm.co.il/radio/574872/"/>
      </related>
    </article>
  </body>
</html>