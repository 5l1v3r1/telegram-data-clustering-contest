<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/sport/jucatorii-echipei-al-hilal-l-au-stropit-cu-apa-pe-razvan-lucescu-la-conferinta-de-presa-video-1922401924232019111619179247"/>
    <meta property="og:site_name" content="News.ro"/>
    <meta property="article:published_time" content="2019-11-24T16:19:23+00:00"/>
    <meta property="og:title" content="Jucătorii echipei Al Hilal l-au stropit cu apă pe Răzvan Lucescu, la conferinţa de presă - VIDEO"/>
    <meta property="og:description" content="Jucătorii echipei Al Hilal au intrat peste conferinţa de presă susţinută de antrenolul lor, Răzvan Lucescu, şi l-au stropit cu apă pe tehnician, după ce echipa saudită a cucerit Liga Campionilor Asiei."/>
  </head>
  <body>
    <article>
      <h1>Jucătorii echipei Al Hilal l-au stropit cu apă pe Răzvan Lucescu, la conferinţa de presă - VIDEO</h1>
      <address><time datetime="2019-11-24T16:19:23+00:00">24 Nov 2019, 16:19</time> by <a rel="author">Adrian Petculescu</a></address>
      <p>
        <b>Jucătorii echipei Al Hilal au intrat peste conferinţa de presă susţinută de antrenolul lor, Răzvan Lucescu, şi l-au stropit cu apă pe tehnician, după ce echipa saudită a cucerit Liga Campionilor Asiei.</b>
      </p>
      <p>Echipa Al Hilal, antrenată de Răzvan Lucescu, a câştigat, duminică, Liga Campionilor Asiei, primul trofeu al tehnicianului român la gruparea saudită.</p>
      <figure>
        <embed-post data-src="https://www.instagram.com/p/B5QA5aegKhz" data-service="Instagram"/>
      </figure>
      <p>Al Hilal a învins în finala competiţiei formaţia japoneză Urawa Red Diamonds.</p>
      <p>În tur, la 9 noiembrie, Al Hilal s-a impus cu scorul de 1-0, acasă, prin golul marcat de peruanul Andre Carillo în minutul 60.</p>
      <p>Meciul retur, disputat duminică, la Saitama, s-a încheiat tot cu victorie pentru echipa lui Lucescu, scor 2-0. Au marcat Al Dawsari ’74 şi Gomis ‘90+3.</p>
      <p>În urma acestui succes, Al Hilal va evolua la Cupa Mondială a cluburilor.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>