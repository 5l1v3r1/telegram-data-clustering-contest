<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/dumfries-opgelucht-zege-psv-boost-team/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T16:06:58+00:00"/>
    <meta property="og:title" content="Dumfries opgelucht na zege PSV: ‘Boost voor het team’"/>
    <meta property="og:description" content="De opluchting was groot bij Denzel Dumfries. De nieuwe aanvoerder van de Eindhovenaren zag dat zijn club na een sterke 1e helft het zichzelf na rust ontzettend moeilijk maakte tegen SC Heerenveen. ,,Maar we hadden 6 keer op rij niet gewonnen, dus dit is een boost voor het team.” Na 2 treffers van de weer…"/>
  </head>
  <body>
    <article>
      <h1>Dumfries opgelucht na zege PSV: ‘Boost voor het team’</h1>
      <address>
        <time datetime="2019-11-24T16:06:58+00:00">24 Nov 2019, 16:06</time>
      </address>
      <p>
        <b>De opluchting was groot bij Denzel Dumfries. De nieuwe aanvoerder van de Eindhovenaren zag dat zijn club na een sterke 1e helft het zichzelf na rust ontzettend moeilijk maakte tegen SC Heerenveen. ,,Maar we hadden 6 keer op rij niet gewonnen, dus dit is een boost voor het team."</b>
      </p>
      <p>Na 2 treffers van de weer fitte Steven Bergwijn gaf PSV de voorsprong nog bijna weg tegen SC Heerenveen (<a href="https://sportnieuws.nl/voetbal/binnenland/psv-weet-dankzij-teruggekeerde-bergwijn-weer-winnen-is/">2-1 winst</a>). Volgens de captain hielp het publiek de overwinning mee over de streep te trekken. ,,We voelden tijdens de wedstrijd de steun van het publiek, daar zijn we dankbaar voor. We zitten in een ontzettend moeilijke fase, maar hebben altijd de steun gevoeld", laat Dumfries weten bij <i>FOX Sports</i>.<br/><br/><b>Aanvoerder</b><br/>Voor het eerst droeg Dumfries <a href="https://sportnieuws.nl/voetbal/binnenland/bommel-kiest-dumfries-als-nieuwe-aanvoerder-psv/">de aanvoerdersband</a>, die de rechtsback overnam van middenvelder Pablo Rosario. Dumfries is na Ibrahim Afellay de eerste captain van de Eindhovenaren, maar Afellay zat ook tegen Heerenveen op de bank. ,,Ik heb vandaag een gesprek met de trainer gehad en daarin vertelde hij dat ik aanvoerder zou worden. Wat Rosario en hij hebben besproken, is iets tussen hen. Het is een eer om aanvoerder te mogen zijn, dus dat zal ik nooit uit de weg gaan. Maar ik zag het niet aankomen.”<br/><br/><b>Malen &amp; Bergwijn</b><br/>Volgens Dumfries was de terugkeer Donyell Malen en Bergwijn van groot belang voor de overwinning, de 1e in 7 duels. De aanvoerder is vol lof over het aanvalsduo. ,,Je ziet wat voor kwaliteit ze hebben, bijvoorbeeld bij die 2 goals die Steven maakte. Ook Donyell werkte had. Ik ben dankbaar dat ze weer terug zijn.”</p>
    </article>
  </body>
</html>