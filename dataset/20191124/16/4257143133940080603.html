<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/belfold/2019/11/24/kulonleges-rendorsegi-akcio-a-liszt-ferenc-repuloteren"/>
    <meta property="og:site_name" content="infostart"/>
    <meta property="article:published_time" content="2019-11-24T16:39:00+00:00"/>
    <meta property="og:title" content="Különleges rendőrségi akció a Liszt Ferenc repülőtéren"/>
    <meta property="og:description" content="A Készenléti Rendőrség Légirendészeti Szolgálat munkatársai betekintést adtak hivatásuk rejtelmeibe az érdeklődőknek."/>
  </head>
  <body>
    <article>
      <h1>Különleges rendőrségi akció a Liszt Ferenc repülőtéren</h1>
      <address><time datetime="2019-11-24T16:39:00+00:00">24 Nov 2019, 16:39</time> by <a rel="author">Infostart</a></address>
      <h3>A Készenléti Rendőrség Légirendészeti Szolgálat munkatársai betekintést adtak hivatásuk rejtelmeibe az érdeklődőknek.</h3>
      <p>A Készenléti Rendőrség Különleges Szolgálatok Igazgatósága Légirendészeti Szolgálat vasárnapi toborzónapján a központi bázisán látta vendégül az érdeklődőket.</p>
      <p>A résztvevők megismerhették a mérnökök, a helikoptervezetők és a szerelők napi tevékenységét, megtekinthették az MD500E, valamint az MD902 típusú szolgálati helikoptereket és a rendőrségi légi járművek elhelyezésére szolgáló hangárt is.</p>
      <p>
        <mark>A toborzást végző szakemberek a felvételi jelentkezésről is részletes tájékoztatót tartottak számukra.</mark>
      </p>
      <p>Hogy milyen <a href="http://www.police.hu/hu/hirek-es-informaciok/legfrissebb-hireink/szervezeti-hirek/toborzonap-a-legirendeszetnel">munkakör betöltésére vár jelentkezőket a Készenléti Rendőrség Különleges Szolgálatok Igazgatósága Légirendészeti Szolgálata, ide kattintva tekintheti meg</a>.</p>
      <figure>
        <iframe src="https://www.youtube.com/embed/Rsaey8m9nDc" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Zn27L_J6yWo" width="560" height="315" data-service="Youtube" scrolling="no"/>
      </figure>
      <p>
        <i>Nyitókép: Fotó: ORFK / police.hu</i>
      </p>
    </article>
  </body>
</html>