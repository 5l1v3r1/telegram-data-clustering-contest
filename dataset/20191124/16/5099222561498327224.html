<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23511158-video-incendiu-mallul-sun-plaza-din-capitala-sute-persoane-fost-evacuate.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T16:50:00+00:00"/>
    <meta property="og:title" content="VIDEO UPDATE Incendiul de la mall-ul Sun Plaza din Capitală a fost stins: Mai multe persoane au fost duse la spital / Trei mașini avariate"/>
    <meta property="og:description" content="Mall-ul Sun Plaza din Capitală a fost evacuat după ce o mașină aflată în parcarea subterană a luat foc, iar acesta s-a extins și la alte automobile. Incendiul a fost stins la scurt timp de"/>
  </head>
  <body>
    <article>
      <h1>VIDEO UPDATE Incendiul de la mall-ul Sun Plaza din Capitală a fost stins: Mai multe persoane au fost duse la spital / Trei mașini avariate</h1>
      <address><time datetime="2019-11-24T16:50:00+00:00">24 Nov 2019, 16:50</time> by <a rel="author">N.O.</a></address>
      <p>Mall-ul Sun Plaza din Capitală a fost evacuat după ce o mașină aflată în parcarea subterană a luat foc, iar acesta s-a extins și la alte automobile. Incendiul a fost stins la scurt timp de pompieri. Patru persoane care au fost expuse la fum în urma incendiului au primit asistență medicală și au fost duse la spitalul Bagdasar Arseni din Capitală. Trei mașini au fost distruse, informează ISU București – Ilfov.<br/><br/><b>18.53:</b> Pe lângă cele patru persoane transportate la spital, o persoană a suferit atac de panică și alta a acuzat durere toracică.<br/><br/><b>18.32:</b> Patru persoane au fost transportate la Spitalul Bagdasar Arseni din Capitală, în urma incendiului care a izbucnit, duminică seara, în parcarea subterană de la Mall-ul Sun Plaza, din Sectorul 4.<br/><b><br/></b><b>17.45:</b> Trei persoane expuse la fum au transportate la spital, potrivit ISU București – Ilfov, scrie Mediafax.<br/><br/><b>17.35</b>: Potrivit ISU București – Ilfov, în urma incendiului din mall au fost două persoane expuse la fum, una din ele urmând să fie transportată la spital.<br/>Trei mașini au ars în urma incendiului izbucnit în parcarea subterană a mall-ului Sun Plaza. (Mediafax)<br/><br/><b>17.17:</b> Incendiul din parcarea mall-ului Sun Plaza a fost stins de pompieri. Din cauza fumului dens, s-a declanșat alarma de urgență și toți cei care se aflau în incintă au fost evacuați, informează ISU București - Ilfov.<br/><br/>Potrivit reprezentanților ISU București – Ilfov, incendiul a izbucnit duminică, în jurul orei 16.00, la mall-ul Sun Plaza din Sectorul 4.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Felgard.andreeas%2Fvideos%2F2754669511263764%2F&amp;show_text=0&amp;width=476" width="476" height="476" data-service="Facebook" scrolling="no"/>
      </figure>
      <p>Mai multe echipaje de pompieri intervin pentru stingerea incendiului.<br/><br/>Reprezentanții ISU București – Ilfov spun că fumul vine din parcarea subterană, la minus 2.<br/><br/>Toate persoanele care erau în parcare au fost evacuate și nu sunt persoane rănite.<br/><br/>Pompierii acționează la ora transmiterii știrii, nu se mai observă flacără, potrivit ISU BIF.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FGabriELMarius89%2Fvideos%2F2826263934071871%2F&amp;show_text=0&amp;width=267" width="267" height="475" data-service="Facebook" scrolling="no"/>
      </figure>
      <p>
        <i>Știre în curs de actualizare</i>
      </p>
    </article>
  </body>
</html>