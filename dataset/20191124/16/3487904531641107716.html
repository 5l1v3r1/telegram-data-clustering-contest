<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/ouigkins-thimise-meres-lavriou"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T16:00:00+00:00"/>
    <meta property="og:title" content="Ο Ουίγκινς θύμισε μέρες Λαυρίου"/>
    <meta property="og:description" content="Ο Αμερικανός φόργουορντ του ΠΑΟΚ σημείωσε για δεύτερη συνεχόμενη αγωνιστική double-double"/>
  </head>
  <body>
    <article>
      <h1>Ο Ουίγκινς θύμισε μέρες Λαυρίου</h1>
      <h2>Ο Αμερικανός φόργουορντ του ΠΑΟΚ σημείωσε για δεύτερη συνεχόμενη αγωνιστική double-double</h2>
      <address><time datetime="2019-11-24T16:00:00+00:00">24 Nov 2019, 16:00</time> by <a rel="author">Metrosport.gr Team</a></address>
      <p>Ο Αντουέιν Ουίγκινς ήταν το πρόσωπο της νίκης του ΠΑΟΚ επί του Ρεθύμνου Cretan Kings αφού πραγματοποίησε με διαφορά την καλύτερη εμφάνιση του στο φετινό Πρωτάθλημα, βάσει του ranking.</p>
      <p>Είχε 25 βαθμούς ενώ η προηγούμενη καλύτερη επίδοση του ήταν εκείνη των 14 που είχε στο ματς με τον Παναθηναϊκό ΟΠΑΠ.</p>
      <p>Στην πραγματικότητα θύμισε μέρες Λαυρίου αφού τη χθεσινή επίδοση του στο σύστημα αξιολόγησης του Πρωταθλήματος, την ξεπέρασε μόνο με την ομάδα της λαυρεωτικής πριν δύο χρόνια.</p>
      <p>Είχε 34 στο δεύτερο ματς των προημιτελικών των πλέι οφ με τον Προμηθέα, 28 στο πρώτο ματς εκείνης της σειράς και 26 κόντρα στην ΑΕΚ.</p>
      <p>Ο Αμερικανός φόργουορντ σημείωσε για δεύτερη συνεχόμενη αγωνιστική “double-double” με 17 πόντους και 12 ριμπάουντ, αφού είχε 11+11 στο ματς της περασμένης Κυριακής με το Περιστέρι Winmasters. Έτσι έφτασε μέσα σε μία εβδομάδα σε όσα “double-double” είχε στις πρώτες 62 εμφανίσεις του στην ΕΚΟ Basket League.</p>
      <p>Με τα δύο “double-double” ο Ουίγκινς έφτασε στην κορυφή της λίστας τον Τέρελ Παρκς της Λάρισας αλλά και τον Οκτάβιους Έλις που έφτασε χθες για δεύτερη φορά σε αυτήν την επίδοση.</p>
      <p>Ακόμη, τα 12 ριμπάουντ αποτελούν ισοφάριση του ρεκόρ καριέρας του στο ελληνικό Πρωτάθλημα. Τόσα είχε στο ματς της 7ης αγωνιστικής της σεζόν 2017-18 με το Λαύριο Megabolt κόντρα στην ΑΕΚ.</p>
      <p>Επτά από τα 12 ριμπάουντ του Ουίγκινς ήταν αμυντικά και με αυτά ξεπέρασε τα 200 σε 64 παιχνίδια στην ΕΚΟ Basket League. Επιπρόσθετα με τη μία τάπα που είχε, έφτασε τις 50 στην κατηγορία.</p>
      <p>Κατά τα άλλα...</p>
      <p>*Ο Βαγγέλης Μαργαρίτης με τους 11 πόντους του, έγινε ο 4ος παίκτης στην ιστορία του επαγγελματικού Πρωταθλήματος που έφτασε τους 1.600 με τη φανέλα του ΠΑΟΚ.</p>
      <p>Παράλληλα ο διεθνής φόργουορντ με τα πέντε ριμπάουντ που είχε χθες, ξεπέρασε τα 900 στην καριέρα του στην ΕΚΟ Basket League.</p>
      <p>*Ο Τζεκουάν Λιούις έκανε τα μισά κλεψίματα του ΠΑΟΚ, τέσσερα από τα οχτώ, ισοφαρίζοντας τόσο την προσωπική, κορυφαία επίδοση του -τόσα είχε και την περασμένη Κυριακή κόντρα στον Περιστέρι Winmasters- όσο και συνολικά το φετινό ρεκόρ της ΕΚΟ Basket League αφού αυτή σημειώθηκε συνολικά 13 φορές.</p>
      <p>*Ο Άαρον Μπεστ είχε τέσσερις ασίστ ενώ πριν το χθεσινό παιχνίδι δεν είχε ξεπεράσει τις δύο (με Άρη, Παναθηναϊκό ΟΠΑΠ και Ήφαιστο).</p>
      <p>Σε ομαδικό επίπεδο..</p>
      <p>*Η εντυπωσιακή εκκίνηση του ΠΑΟΚ στο παιχνίδι έβγαλε και κάποια ρεκόρ. Καταρχήν τον οδήγησε στους 33 πόντους στην πρώτη περίοδο για να ισοφαρίσει την κορυφαία σχετική επίδοση αφού 33 είχε και ο Παναθηναϊκός ΟΠΑΠ κόντρα στο Λαύριο Megabolt, επίσης στην πρώτη περίοδο.</p>
      <p>*Το 22-0 του 5ου λεπτού συνιστά και νέο ρεκόρ μεγαλύτερου, αναπάντητου σκορ. Το προηγούμενο ήταν το 17-0 που έκανε ο ΠΑΟΚ στη διάρκεια του αγώνα με τον Παναθηναϊκό ΟΠΑΠ στην 4η αγωνιστική και το Περιστέρι Winmasters απέναντι στον ΠΑΟΚ την περασμένη Κυριακή.</p>
      <p>esake.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/ta-pedia-thisiazoun-tous-eaftous-tous-gia-to-kalo-tou-paok"/>
        <a href="http://www.metrosport.gr/article/apotheosi-gia-margariti-sto-palataki-vinteo"/>
        <a href="http://www.metrosport.gr/article/vriski-to-dromo-tou-paok-efkoli-niki-epi-tou-rethimnou"/>
        <a href="http://www.metrosport.gr/article/live-paok-rethimno-8i-agonistiki-basket-league"/>
        <a href="http://www.metrosport.gr/article/to-rethimno-sto-aspromavro-mikroskopio"/>
        <a href="http://www.metrosport.gr/article/paok-smith-xeperase-ton-eafto-tou"/>
      </related>
    </article>
  </body>
</html>