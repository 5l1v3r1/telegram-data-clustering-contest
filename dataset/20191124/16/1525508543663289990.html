<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779965/%D8%B1%D9%82%D8%A7%D8%A8%D8%AA-%DB%B3%DB%B5-%D9%82%D8%B5%D9%87-%DA%AF%D9%88-%D8%AF%D8%B1-%D9%85%D8%B1%D8%AD%D9%84%D9%87-%D9%85%D9%86%D8%B7%D9%82%D9%87-%D8%A7%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%A8%DB%8C%D9%86-%D8%A7%D9%84%D9%85%D9%84%D9%84%DB%8C-%D9%82%D8%B5%D9%87-%DA%AF%D9%88%DB%8C%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T16:44:38+00:00"/>
    <meta property="og:title" content="مدیرکل کانون پرورش فکری لرستان لرستان مطرح کرد؛ رقابت ۳۵ قصه‌گو در مرحله منطقه‌ای جشنواره بین‌المللی قصه‌گویی"/>
    <meta property="og:description" content="خرم‌آباد- مدیرکل کانون پرورش فکری کودکان و نوجوانان لرستان از رقابت ۳۵ قصه‌گو در مرحله منطقه‌ای جشنواره بین‌المللی قصه‌گویی در این استان خبر داد."/>
  </head>
  <body>
    <article>
      <h1>مدیرکل کانون پرورش فکری لرستان لرستان مطرح کرد؛ رقابت ۳۵ قصه‌گو در مرحله منطقه‌ای جشنواره بین‌المللی قصه‌گویی</h1>
      <address>
        <time datetime="2019-11-24T16:44:38+00:00">24 Nov 2019, 16:44</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمدجواد محمدی در حاشیه مرحله منطقه‌ای بیست و دومین جشنواره بین المللی قصه‌گویی منطقه‌ دو کشور، اظهار داشت: طی بیست و دو دوره از برگزاری جشنواره قصه گویی، کانون پرورش فکری کودکان و نوجوانان توانسته است گام‌های خوبی در راستای انتقال مفاهیم ارزشمند هنر زیبای قصه‌گویی بردارد.</p>
      <p>وی، ادامه داد: اداره کل کانون پرورش فکری کودکان و نوجوانان لرستان نیز همگام با سراسر کشور در جشنواره‌های مختلف قصه‌گویی حضوری چشمگیر داشته است و مربیان کانون دراین رشته بسیار توانمند هستند.</p>
      <p>مدیرکل کانون پرورش فکری کودکان و نوجوانان لرستان، عنوان کرد: ۵۹۸ قصه‌گو از ۷ استان در بخش زنان و مردان شرکت کردند که پس از برگزاری جشنواره‌های استان ۳۵ نفر به مرحله منطقه‌ای بیست و دومین جشنواره بین‌المللی قصه‌گویی راه یافتند و از این تعداد پنج نفر به مرحله بین المللی که همزمان با شب یلدای ۹۸ در تهران برگزار می‌شود راه می‌یابند.</p>
      <p>بنابر این گزارش، با حضور قصه‌گویان برتر هفت استان قم، مرکزی، همدان، کرمانشاه، ایلام و کردستان به میزبانی لرستان، رقابت های این دوره از جشنواره قصه گویی در خرم آباد آغاز شد.</p>
    </article>
  </body>
</html>