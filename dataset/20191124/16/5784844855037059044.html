<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/nov-mejnik-na-podrocju-razvoja-soncno-termalnih-elektrarn.html?RSSc8db770faba304c8a55d0c8ab6ebaceb"/>
    <meta property="og:site_name" content="Računalniške novice"/>
    <meta property="article:published_time" content="2019-11-24T16:28:00+00:00"/>
    <meta property="og:title" content="Nov mejnik na področju razvoja sončno-termalnih elektrarn!"/>
    <meta property="og:description" content="Dvig temperature zbrane toplote je podjetju Heliogen uspelo na način, da so za uporabljanje z namenskimi ogledali uporabili kar napredno obliko umetne inteligence."/>
  </head>
  <body>
    <article>
      <h1>Nov mejnik na področju razvoja sončno-termalnih elektrarn!</h1>
      <address>
        <time datetime="2019-11-24T16:28:00+00:00">24 Nov 2019, 16:28</time>
      </address>
      <p>Sončne elektrarne so vse bolj uveljavljen alternativni način za pridobivanje električne energije, saj je sončna energija neusahljiv vir. V zadnjem času se množično uporabljajo tudi drugi alternativni viri za pridobivanje električne energije. Čeprav je globalno gledano pridobivanje elektrike z uporabo fosilnih goriv še vedno cenejše kot z uporabo obnovljivih virov, bi se to lahko kmalu spremenilo.</p>
      <p>Zasluge za to gredo podjetju Heliogen, saj mu je uspel zelo pomemben preboj na področju razvoja naprednih sončno-termalnih elektrarn. Temperaturo zbiralne točke je njihovim inženirjem namreč uspelo občutno dvigniti iz običajnih 600 stopinj Celzija na kar 1.000 stopinj Celzija. To prinaša dve prednosti v primerjavi s klasičnimi sončno-termalnimi elektrarnami. Zaradi višje temperature je namreč proizvodnja električne energije učinkovitejša in s tem cenovno ugodnejša.</p>
      <p>Dvig temperature zbrane toplote je podjetju Heliogen uspelo na način, da so za uporabljanje z namenskimi ogledali uporabili kar napredno obliko umetne inteligence, imenovano računalniški vid (ang. computer vision). Če bo podjetju, v katerega je del sredstev namenil tudi ustanovitelj Microsofta Bill Gates, uspel preboj na tem področju (predvsem dvig zbirane temperature na 1.500 stopinj Celzija), bo novost v naslednjih nekaj letih lahko uporabljena v praksi. Tu bo šlo predvsem za industrijske obrate, saj je tu potreba po električni in toplotni energiji zdaleč največja.</p>
      <figure>
        <iframe src="https://www.youtube.com/embed/nj_oaUbDP6M" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.nytimes.com/">Nytimes</a></footer>
    </article>
  </body>
</html>