<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291645,eurowizja-junior-2019-w-gliwicach-viki-gabor-wykona-utwor-superhero"/>
    <meta property="og:site_name" content="na:Temat"/>
    <meta property="article:published_time" content="2019-11-24T16:55:42+00:00"/>
    <meta property="og:title" content="Viki Gabor pójdzie w ślady Roksany Węgiel? Polska wśród faworytów Eurowizji Junior"/>
    <meta property="og:description" content="Trwa finał Eurowizji Junior, który tym razem – dzięki ubiegłorocznemu zwycięstwu Roksany Węgiel – odbywa się w Polsce. Reprezentantką biało-czerwonych barw w Gliwicach jest 12-letnia Viki Gabor, która jest jedną z faworytek konkursu."/>
  </head>
  <body>
    <article>
      <h1>Viki Gabor pójdzie w ślady Roksany Węgiel? Polska wśród faworytów Eurowizji Junior</h1>
      <address><time datetime="2019-11-24T16:55:42+00:00">24 Nov 2019, 16:55</time> by <a rel="author">Aleksandra Gersz</a></address>
      <p>Trwa finał Eurowizji Junior, który tym razem – dzięki ubiegłorocznemu zwycięstwu Roksany Węgiel – odbywa się w Polsce. Reprezentantką biało-czerwonych barw w Gliwicach jest 12-letnia Viki Gabor, która jest jedną z faworytek konkursu.<br/><br/><br/>W finale <a href="https://natemat.pl/291443,wypadek-na-probie-eurowizji-junior-w-gliwicach-reprezentant-rosji-zaslabl">Eurowizji Junior</a> biorą udział młodzi wokaliści z 19 krajów. Gospodarzem show jest Telewizja Polska, a wydarzenie można oglądać na żywo w telewizyjnej Jedynce oraz na Polonii, a także w internecie na vod.tvp.pl. To pierwszy raz, kiedy Polska jest organizorem tego konkursu. W ubiegłym roku Eurowizję Junior wygrała bowiem polska reprezentantka <a href="https://natemat.pl/280893,roksana-wegiel-rozstala-sie-z-chlopakiem-czy-rodzice-zakazali-jej-randkowac">Roksana Węgiel</a>.</p>
      <figure>
        <embed-post data-src="https://www.instagram.com/p/B5QKvwRBayi" data-service="Instagram"/>
      </figure>
      <p>Czy Wiktoria "Viki" Gabor pójdzie w jej ślady? Pochodząca z romskiej rodziny 12-latka z Krakowa, podobna jak Węgiel, wzięła udział w programie "The Voice Kids" i doszła do finału. Zwyciężyła również w programie "Szansa na sukces. Eurowizja Junior 2019". Na Arenie Gliwice Gabor wystąpi jako jedenasta i zaprezentuje utwór "Superhero", który mówi o kryzysie klimatycznym.</p>
      <figure>
        <iframe src="https://www.youtube.com/embed/okG6yNKaS1g" width="780" height="439" data-service="Youtube" scrolling="no"/>
      </figure>
      <p>Polka jest jedną z faworytek tegorocznej dziecięcej Eurowizji. Na stronie Eurovisionworld, na której można obstawiać, kto zwycięży, na pierwszym miejscu są Melani García z Hiszpanii, która wykona piosenkę "Marte" oraz Tatuana Meżencewa i Denberel Oorżak z Rosji z utworem "A Time for Us". Trzecie miejsce zajmuje właśnie Wiki Gabor. <br/><br/>Jak oddać głos? Do godziny 15 trwało internetowe głosowanie na stronie vote.junioreurovision.tv, w którym mieszkańcy Polscy mogli głosować również na Gabor. Każdy miał jednak tylko jeden głos. Kto nie zdążył zagłosować do 15, nic straconego. Podczas transmisji prowadzący ogłoszą kwadrans, podczas którego będzie można głosować na swoich faworytów. Na ostetczny wynik będzie się składała i decyzja widzów, i jurorów.</p>
      <figure>
        <iframe data-src="https://twitter.com/natemat/status/1198586651183849473" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>