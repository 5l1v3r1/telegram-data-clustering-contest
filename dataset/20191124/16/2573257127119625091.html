<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/vodafone-down-migliaia-di-segnalazioni-impossibile-chiamare-e-navigare-629872"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T16:50:01+00:00"/>
    <meta property="og:title" content="Vodafone down: migliaia di segnalazioni, impossibile chiamare e navigare"/>
    <meta property="og:description" content="L'operatore rosso sembra essere in down in diverse aree d'Italia, con picchi nelle regioni del nord e in particolare in Liguria"/>
  </head>
  <body>
    <article>
      <h1>Vodafone down: migliaia di segnalazioni, impossibile chiamare e navigare</h1>
      <h2>L'operatore rosso sembra essere in down in diverse aree d'Italia, con picchi nelle regioni del nord e in particolare in Liguria</h2>
      <address><time datetime="2019-11-24T16:50:01+00:00">24 Nov 2019, 16:50</time> by <a rel="author">Monica Palmisano</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/03/vodafone-down-non-funziona-internet-fisso-1.jpg"/>
      </figure>
      <p>Da circa <b>un paio d’ore</b> numerosi utenti stanno segnalando un<b> down dell’operatore Vodafone</b>, che sembra aver colpito anche il suo gestore semi-virtuale, <b>ho.mobile</b>.</p>
      <p>La notizia, rimbalzata subito sui social e tra i clienti dell’operatore rosso, arriva in maniera più ufficiale grazie ai <b>dati forniti dal sito Downdetector.it</b>. Il sito infatti raccoglie quotidianamente le <b>segnalazioni</b> da parte del pubblico per poter <b>evidenziare eventuali disagi e disservizi</b>, come sta avvenendo questo pomeriggio con <b>Vodafone.</b></p>
      <p>Le aree principalmente colpite sembrerebbero <b>alcune zone del Nord Italia</b>, con un’estensione notevole in tutta la regione <b>Liguria</b> e picchi a <b>Milano,</b> ma secondo quanto riportato, al momento starebbe interessando anche le città di <b>Roma</b> e <b>Perugia.</b></p>
      <p>Alcuni utenti segnalano disagi anche a <b>Pisa,</b> come riportato tra i commenti nella pagina del sito in questione.</p>
      <h3>Vodafone down, impossibile chiamare e navigare in internet</h3>
      <p>Il numero di utenti colpiti è tanto più preoccupante se si va a valutare la portata del disagio. Moltissimi sono i clienti che lamentano di <b>non poter utilizzare affatto la connessione di rete</b>, né per <b>navigare in internet</b> – o accedere alle chat ormai di uso quotidiano come<a href="https://www.tecnoandroid.it/2019/11/24/whatsapp-non-e-sicuro-chat-bocciate-telegram-avverte-gli-utenti-629318"> WhatsApp, Telegram e Messenger</a> – né tantomeno per chiamare.</p>
      <p>L’operatore non ha ancora elaborato un comunicato ufficiale per rassicurare la clientela, motivo per cui è tuttora ignota la causa del disservizio. Le prime indiscrezioni sembrerebbero indicare il guasto ad<b> una grossa centralina </b>nel territorio di Savona. Alcuni utenti sembrerebbero suggerire che siano coinvolti i “cavi tranciati nel crollo del viadotto in Liguria”, motivo per cui la zona apparirebbe isolata.</p>
      <p>Non un bel modo per inaugurare l’arrivo di Dicembre e degli <b>aumenti</b><a href="https://www.tecnoandroid.it/2019/11/22/aumenti-e-rimodulazioni-in-tim-wind-tre-e-vodafone-tutte-le-news-628265">che interesseranno proprio i clienti Vodafone</a>.</p>
      <p>Vi alleghiamo l’infografica dei disagi elaborata e fornita dal sito Downdetector.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Annotazione-2019-11-24-164748-1.png"/>
      </figure>
    </article>
  </body>
</html>