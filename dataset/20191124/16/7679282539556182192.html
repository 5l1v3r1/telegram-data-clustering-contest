<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-up-class-10th-student-raped-in-dadri-national-highway-2866349.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T16:40:59+00:00"/>
    <meta property="og:title" content="शर्मनाक : दादरी के पास नेशनल हाईवे पर दसवीं की छात्रा से कार में दुष्कर्म"/>
    <meta property="og:description" content="दादरी कोतवाली क्षेत्र के अंतर्गत नेशनल हाईवे-91 पर रविवार को कक्षा दस की छात्रा से कार में दुष्कर्म करने का मामला प्रकाश में आया है। एक युवक किताब दिलाने के बहाने छात्रा को लालकुआं ले गया और कार में..."/>
  </head>
  <body>
    <article>
      <h1>शर्मनाक : दादरी के पास नेशनल हाईवे पर दसवीं की छात्रा से कार में दुष्कर्म</h1>
      <address><time datetime="2019-11-24T16:40:59+00:00">24 Nov 2019, 16:40</time> by <a rel="author">संवाददाता,दादरी</a></address>
      <p>दादरी कोतवाली क्षेत्र के अंतर्गत नेशनल हाईवे-91 पर रविवार को कक्षा दस की छात्रा से कार में दुष्कर्म करने का मामला प्रकाश में आया है। एक युवक किताब दिलाने के बहाने छात्रा को लालकुआं ले गया और कार में छात्रा के साथ दुष्कर्म किया। दुष्कर्म करने के बाद युवक छात्रा को उतारकर फरार हो गया। मामले में दादरी कोतवाली पुलिस ने एफआईआर दर्ज कर ली है।</p>
      <p>गाजियबाद के डासना गांव की रहनी वाली कक्षा दसवीं की छात्रा ने पुलिस को बताया कि उसकी जान पहचान जंहगीराबाद जनपद बुलंदशहर निवासी आसिफ निवासी से थी। आसिफ ने रविवार की शाम छात्रा को किताबें दिलाने के बहाने लाल कुआं बुला लिया। फिर छात्रा को वह कार से दादरी कस्बे की ओर ले आया।</p>
      <p>यहां नेशनल हाईवे के किनारे कार खड़ी करके युवक ने छात्रा को आतंकित किया और उससे दुष्कर्म किया। दुष्कर्म करने के बाद युवक छात्रा को झाड़ियों में फेंककर फरार हो गया। छात्रा किसी तरह थाने पहुंची और आप बीती पुलिस को बताई। पुलिस ने एफआईआर दर्ज करके उसे मेडिकल के लिए भेजा है। दादरी कोतवाली के इंस्पेक्टर ने बताया कि आरोपी की तलाश की जा रही है।</p>
    </article>
  </body>
</html>