<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/aston-martin-in-arrivo-una-dbs-dedicata-al-concorde-469046.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T16:00:56+00:00"/>
    <meta property="og:title" content="Aston Martin, in arrivo una DBS dedicata al Concorde"/>
    <meta property="og:description" content="Nei prossimi giorni dovrebbe essere svelata una nuova edizione della potente GT inglese, dedicata ad uno degli aerei più belli di sempre"/>
  </head>
  <body>
    <article>
      <h1>Aston Martin, in arrivo una DBS dedicata al Concorde</h1>
      <h2>Nei prossimi giorni dovrebbe essere svelata una nuova edizione della potente GT inglese, dedicata ad uno degli aerei più belli di sempre</h2>
      <address><time datetime="2019-11-24T16:00:56+00:00">24 Nov 2019, 16:00</time> by <a rel="author">Lorenzo Moro</a></address>
      <p>È indubbio, l’<b>Aérospatiale-BAC</b> <b>Concorde</b> è una delle macchine più meravigliose che abbiano mai volato, la sua linea, le ali a delta ogivali e il muso “mobile” per non parlare delle sue <b>incredibili prestazioni</b>, tutto in questo aeroplano riporta alla mente l’epoca di esagerazione e ostentazione che sono stati gli anni ’70, ’80 e ’90, ma lo fa con una classe ed un eleganza senza tempo. Classe ed eleganza che ben si sposano con la casa inglese <b>Aston Martin.</b></p>
      <blockquote>
        <a href="https://www.formulapassion.it/worldnews/cult/ultimo-volo-concorde-462610.html">16 anni fa l’ultimo volo del Concorde</a>
      </blockquote>
      <p>Partendo da un tweet della<b> British Airways</b>, hanno iniziato a circolare le voci circa la creazione di una serie speciale della DBS Superleggera, costruita in partnership con la famosa compagnia e dedicata al <b>mitico aereo supersonico Concorde</b> (che fu dotazione esclusiva, a parte alcuni prestiti temporanei, della BA e della Air France). Cliccando sul link del tweet, si viene rimandati ad una pagina web di Aston Martin nella quale si è invitati a registrarsi per assistere a <i>“qualcosa di molto eccitante”</i> che verrà annunciato al mondo il <b>prossimo 26 novembre.</b></p>
      <figure>
        <iframe data-src="https://twitter.com/British_Airways/status/1197786890704969728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <img src="https://www.formulapassion.it/wp-content/uploads/2019/11/dbs-concorde-666x441.jpg"/>
      </figure>
      <p>A seguito di queste prime informazioni sommarie, è arrivata da <i>Autocar</i> l’immagine di una <b>Aston Martin DBS Superleggera</b> nel mezzo di un servizio fotografico: l’auto presenta una livrea tutta bianca e alcuni dettagli riportanti la classica bandiera Union Jack. Sulla macchina non si nota alcun riferimento al Concorde ma, osservando con cura la foto, dietro all’auto, in penombra, si nota il <b>piccolo carrello d’atterraggio</b> sito nella parte posteriore della fusoliera anteriore dello storico jet. Quello ritratto, in particolare, fu l’ultimo a volare e tuttora è conservato presso<b> l’Aerospace Museum di Bristol</b>, stessa città nella quale ha sede la Dick Lovett, concessionaria ufficiale Aston Martin. Nessuna ulteriore informazione è al momento disponibile, non resta che aspettare martedì.</p>
      <p>
        <i>Foto: Autocar</i>
      </p>
      <footer>RIPRODUZIONE RISERVATA</footer>
    </article>
  </body>
</html>