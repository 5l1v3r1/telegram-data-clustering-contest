<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://maximum.fm/3-faktori-yaki-vplivayut-na-korist-prijomu-garyachoyi-vanni_n170021"/>
    <meta property="og:site_name" content="Радіо Максимум"/>
    <meta property="article:published_time" content="2019-11-24T16:13:00+00:00"/>
    <meta property="og:title" content="Занадто багато часу"/>
    <meta property="og:description" content="Прийняти ванну після довгого робочого дня – мабуть, це святе. Але в деяких випадках це приємне заняття може бути небезпечним для вашого здоров'я. Чому ж не слід зловживати цим процесом?"/>
  </head>
  <body>
    <article>
      <h1>Занадто багато часу</h1>
      <address><time datetime="2019-11-24T16:13:00+00:00">24 Nov 2019, 16:13</time> by <a rel="author">Лазур Назарій</a></address>
      <p>
        <b>Прийняти ванну після довгого робочого дня – мабуть, це святе. Але в деяких випадках це приємне заняття може бути небезпечним для вашого здоров'я. Чому ж не слід зловживати цим процесом?</b>
      </p>
      <p>Гаряча ванна може бути корисною, якщо у вас немає жодних протипоказань. Утім, якщо ви повністю здорові, цей процес може дещо нашкодити організму, якщо...</p>
      <related>
        <h4>І ще:</h4>
        <a href="https://maximum.fm/pyat-perevirenih-sposobiv-pokrashchiti-pamyat_n169982"/>
      </related>
      <p>Саме в часі криється одна з головних небезпек гарячої ванни. Якщо ви довго в ній перебуваєте, якщо ви миєтеся занадто часто, то це може порушити природну мікрофлору та баланс. Вода може змити зі шкіри всі корисні мікроби, які захищають організм від інфекцій. До того ж змивається природний шкірний жир, який забезпечує м'якість і захист. У результаті шкіра стає сухою, зморшкуватою, подразненою. Екземи – теж часте явище після гарячих ванн. Максимум, скільки можна проводити в воді часу, – <b>20 хвилин</b>.</p>
      <figure>
        <img src="https://maximum.fm/uploads/640w_DIR/media_news/2019/11/5dda652c708e4681413653.jpg"/>
        <figcaption>Головне – не зловживати з часом</figcaption>
      </figure>
      <h3>Небезпечні мийні засоби</h3>
      <p>Дуже часто миття в гарячій ванні супроводжується використанням всіляких мийних засобів – мило, антибактеріальні гелі, скраби, пінки. Виробники намагаються нібито зробити нас красивішими, але насправді лікарі запевняють, що кількість таких засобів треба обмежити. Саме ця небезпека часто залишається поза увагою. Річ у тім, що такі засоби порушують природний імунітет шкіри і стають причиною розвитку акне, екземи й інших шкірних патологій. До того ж в антибактеріальному милі є компоненти, здатні знищувати абсолютно всіх мікробів, в тому числі і корисних. Пересушування шкіри, ранки й інфекційні ураження – ось ще одна небезпека, яка може очікувати в гарячій ванні при використанні таких засобів.</p>
      <h3>Губка для ванни</h3>
      <p>Ну що в ній такого, всі ж користуються – здивуєтеся ви. Губка дійсно використовується для очищення шкіри – від бруду, мертвих частинок шкіри. Але всі вони, як би це прикро не звучало, залишаються в порах губки, та на її поверхні. А потім ви знову використовуєте її, разом з усіма бактеріями, які раніше зібрали зі шкіри. Якщо враховувати тепле вологе середовище, яке зазвичай у гарячій ванні і спостерігається, то отримаєте ідеальний "будинок" для розмноження бактерій. І це буде ваша губка. Якщо не можете обійтися без цього помічника, то краще частіше міняйте її – не рідше разу на два місяці.</p>
      <p>Бережіть себе та своє здоров'я, а також не забувайте, що гаряча ванна принесе вам користь, якщо цим процесом не зловживати. Так, до слова, ви ще й зекономите на рахунку за гарячу воду ;)</p>
      <related>
        <h4>Читайте також:</h4>
        <a href="https://maximum.fm/ekspert-rozpovila-yak-podolati-osinnyu-sonlivist_n149887"/>
      </related>
      <p>Джерело: <a href="https://www.medikforum.ru/zoj/85611-ostorozhno-goryacho-4-neozhidannye-opasnosti-vanny.html">Medikforum</a></p>
      <related>
        <h4>До теми</h4>
        <a href="https://maximum.fm/divchina-tizhnya-bezsoromna-model-priscila-uchoa-yaka-obozhnyuye-znimatisya-golyaka-18_n169590"/>
        <a href="https://maximum.fm/yurku-yurchenku--47-sluhajte-ulyubleni-hiti-zirki-90-h_n170014"/>
        <a href="https://maximum.fm/x-faktor-10-sezon-hto-z-uchasnikiv-projshov-u-pryami-efiri_n170008"/>
      </related>
    </article>
  </body>
</html>