<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novosti.rs/vesti/planeta.300.html:832112-Crkvenjak-sest-godina-silovao-pse-a-sada-radi-u-Evropskom-parlamentu-Ivanisevic-ne-dolazi-na-sudjenje-jer-ima-depresiju-i-PTSP"/>
    <meta property="og:site_name" content="Вечерње новости"/>
    <meta property="article:published_time" content="2019-11-24T16:37:00+00:00"/>
    <meta property="og:title" content="Crkvenjak šest godina silovao pse, a sada radi u Evropskom parlamentu: Ivanišević ne dolazi na suđenje jer &quot;ima depresiju i PTSP&quot;"/>
    <meta property="og:description" content="U jednom od mejlova opisao je kako je sa psima pokušao da ostvari sado-mazo odnos"/>
  </head>
  <body>
    <article>
      <h1>Crkvenjak šest godina silovao pse, a sada radi u Evropskom parlamentu: Ivanišević ne dolazi na suđenje jer "ima depresiju i PTSP"</h1>
      <address><time datetime="2019-11-24T16:37:00+00:00">24 Nov 2019, 16:37</time> by <a rel="author">Novosti online</a></address>
      <p>
        <b>U jednom od mejlova opisao je kako je sa psima pokušao da ostvari sado-mazo odnos</b>
      </p>
      <p>PROŠLO je više od dve i po godine, a Ivoru Ivaniševiću, crkvenjaku optuženom za silovanje svojih pasa, suđenje još nije ni počelo.</p>
      <p>
        <b>IZBEGAVA SUĐENjE PRAVDAJUĆI SE DEPRESIJOM I PTSP-om</b>
      </p>
      <p>Nekadašnji član Veća za ekumenizam Hrvatske biskupske konferencije ne dolazi na zakazana ročišta pravdajući se medicinskom dokumentacijom u kojoj se navodi da se leči od depresije i posttraumatskog stresnog poremećaja te da mu je jako stresno dolaziti na suđenje jer će ga tamo čekati novinari. Poslednje ročište na zagrebačkom Opšinskom sudu je trebalo da se održi u septembru, ali Ivanišević se nije pojavio.</p>
      <p>
        <b>RADI U ODELjENjU ZA DNEVNICE I PUTNE TROŠKOVE EVROPSKOG PARLAMENTA</b>
      </p>
      <p>Dok tužilaštvo traži da ga sud osudi na godinu dana zatvora zbog zlostavljanja životinja, pri čemu je od povreda jedna ženka i uginula u azilu za pse u Dumovcu, Ivanišević dane provodi u Briselu. Zaposlen je u Evropskom parlamentu.</p>
      <p>"Radi u Direktoratu za finansije, u Odeljenju za obračunavanje dnevnica i putnih troškova zaposlenih Evropskog parlamenta. Priča se da živi na nekoj farmi", rekao je za index.hr jedan zaposleni EP-a koji je zamolio da ostane anoniman.</p>
      <p>
        <b>PREPOZNALA GA HRVATSKA EVROPOSLANICA</b>
      </p>
      <p>IakoOdeljenje za koji Ivanišević radi nije zaduženo i za troškove zastupnika, doznajemo da ga je barem jedna hrvatska eurozastupnica prepoznala u Briselu. Novinari index.hrsu pokušali da kontaktiraju Ivaniševića u njegovoj briselskoj kancelariji, ali on nije odgovarao na pozive.</p>
      <related>
        <a href="http://www.novosti.rs/vesti/planeta.300.html:832058-Svaku-noc-je-isao-u-krevet-nasoj-unuci-Ugusio-je-decaka-dok-ga-je-silovao-Monstruozni-zlocini-pedofila-koji-su-sokirali-Hrvatsku"/>
      </related>
      <p>Pre mesec dana izvor blizak odbrani Ivora Ivaniševića Index-u je rekao da je naloženo vještačenje kako bi se utvrdilo da li je medicinska dokumentacija verodostojna i da li je uopšte sposoban za suđenje.</p>
      <p>
        <b>PROVERIĆE SE DA LI JE SPOSOBAN ZA SUĐENjE, A ON RADI U EVROPSKOM PARLAMENTU</b>
      </p>
      <p>"Naloženo je veštačenje, ali problem je što optuženi nije u Hrvatskoj. Sud je naložio da ga veštaci ispitaju i da provere da li je uopšte sposoban. Tek posle toga se može nastaviti suđenje”, rekao je naš izvor. Veštaci će svoje reći kada i ako uspeju da ispitaju Ivaniševića, ali teško je poverovati da nije sposoban za suđenje ako je sposoban da radi u srcu evropske birokratije.</p>
      <p>
        <b>UHVAĆEN DOK SU LOVILI PEDOFILE</b>
      </p>
      <p>Ivanišević je dosad uspešno izbegavao suđenje otkad je još pre dve i po godine slučajno uhvaćen u velikom lovu na pedofile. Tražio je i da se javnost isključi sa suđenja, što mu je u početku i odobreno, ali to rešenje je uskoro ukinuto pa javnost ima pravo da sazna sve gnusne detalje optužnice i čuje kako se Ivanišević brani, ako suđenje ikada počne.</p>
      <p>
        <b>SADO-MAZO ODNOS SA PSIMA</b>
      </p>
      <p>Ono što je dosad poznato je da je Ivanišević preko interneta slao slike pasa u seksualnim pozama s muškarcima i fotografije polnih organa. U jednom od brojnih mejlova opisao je kako je sa psima pokušao da ostvari sado-mazo odnos. Slike je slao čak i sa mejl adrese svoje kompanije registrovane za grafički dizajn pa istražiteljima nije bilo teško otkriti njegov identitet. U pretresu njegovog stana pronađeno je 111 DVD-ova i CD-ova zanimljivih istražiteljima, a oduzete su mu i memorijske kartice i mobili telefoni.</p>
      <p>
        <b>"KERUŠA JE UGINULA, BILA JE POTPUNO RAZVALjENA OD SILOVANjA"</b>
      </p>
      <p>Rodezijski goniči, koje je po optužnici seksualno zlostavljao, smešteni su u azil Dumovec, ali keruša je vrlo brzo uginula od povreda koje joj je naneo.</p>
      <related>
        <a href="http://www.novosti.rs/vesti/planeta.299.html:755268-%D0%9A%D0%B0%D1%82%D0%BE%D0%BB%D0%B8%D1%87%D0%BA%D0%B8-%D1%80%D0%B5%D0%B4-%D0%BF%D0%BB%D0%B0%D1%82%D0%B8%D0%BE-238-000-%D0%B5%D0%B2%D1%80%D0%B0-%D0%B7%D0%B1%D0%BE%D0%B3-%D1%81%D0%B8%D0%BB%D0%BE%D0%B2%D0%B0%D1%9A%D0%B0-%D0%B7%D0%B0%D1%82%D0%BE%D1%87%D0%B5%D0%BD%D0%B5-%D0%B4%D0%B5%D0%B2%D0%BE%D1%98%D1%87%D0%B8%D1%86%D0%B5"/>
      </related>
      <p>“Kuja je uginula ubrzo po dolasku u sklonište. Bila je potpuno razvaljena od silovanja. Mužjak je još živ. U Dumovcu je”, izjavili su aktivisti za zaštitu životinja koji su brinuli za pse oduzete Ivaniševiću.</p>
      <p>
        <b>TVRDIO DA JE AZIL U DUMOVCU KRIVO ZA LOŠE STANjE PASA</b>
      </p>
      <p>Ivanišević se tereti da je pse zlostavljao punih šest godina te da je kuji koju je silovao hranu i vodu davao tek pošto bi zadovoljio svoj seksualne nagone. Tako je ona zapravo bila dresirana za silovanje i prihvatala ga je bez branjenja. Zapravo je siroti pas mogao birati između silovanja ili trajne gladi, žeđi i batina.</p>
      <p>Ivanišević se na ispitivanju branio ćutanjem, dok je krivicu za loše stanje pasa pokušao svaliti na azil u Dumovcu tvrdeći da su oni krivi jer nisu kod kuje prepoznali lažnu trudnoću i kožne alergije pa je valjda zbog toga uginula.</p>
      <p>O Ivoru Ivaniševiću portal index.hrje poslao pitanje i Evropskom parlamentu, ali su iz te institucije odbili da odgovore pozivajući se na svoja pravila o zaštiti privatnosti zaposlenih Evropskog parlamenta.</p>
      <p>(index.hr)</p>
      <related>
        <h4>Srodne vesti</h4>
        <a href="http://www.novosti.rs/vesti/planeta.300.html:830566-Smucice-vam-se-zivot-Kamere-snimile-migranta-u-Bosni-kako-siluje-psa"/>
        <a href="http://www.novosti.rs/vesti/srbija.73.html:829967-Stravicno-Ubijeni-i-odrani-psi-u-Smederevskoj-Palanci"/>
        <a href="http://www.novosti.rs/vesti/planeta.300.html:829839-Bosanac-silovao-psa-Gnusan-cin-zaprepastio-sve"/>
        <a href="http://www.novosti.rs/vesti/srbija.73.html:827884-UZASNO-MUCENjE-PSA-Polili-ga-vrelom-vodom-pas-zadobio-strahovite-opekotine"/>
        <a href="http://www.novosti.rs/vesti/naslovna/hronika/aktuelno.291.html:821273-Otimaju-pse-iz-Srbije-i-koriste-ih-kao-pokretne-mete"/>
      </related>
    </article>
  </body>
</html>