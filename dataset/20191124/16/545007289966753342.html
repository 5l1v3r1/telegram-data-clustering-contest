<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/ponta-nemultumit-de-ambii-prezidentiabili/"/>
    <meta property="og:site_name" content="Europa FM"/>
    <meta property="article:published_time" content="2019-11-24T16:02:05+00:00"/>
    <meta property="og:title" content="Ponta, nemulțumit de ambii prezidențiabili"/>
    <meta property="og:description" content="Liderul Pro România a declarat că s-a gândit „până în ultima secundă” dacă să îşi exercite sau nu acest dreptul de vot."/>
  </head>
  <body>
    <article>
      <h1>Ponta, nemulțumit de ambii prezidențiabili</h1>
      <address>
        <time datetime="2019-11-24T16:02:05+00:00">24 Nov 2019, 16:02</time>
      </address>
      <p>Liderul Pro România a declarat că s-a gândit „până în ultima secundă” dacă să îşi exercite sau nu acest dreptul de vot.</p>
      <p>Victor Ponta şi-a exprimat speranţa că, peste 5 ani, la următorul scrutin prezidențial, românii vor avea o ofertă electorală „mai bună”.</p>
      <p>„Cu siguranţă sunt mai puţini oameni prezenţi [la urne – n.r] decât în 2014. Probabil, ca şi mine, mulţi s-au întrebat până în ultima secundă dacă să vină sau nu. Eu cred că e bine să participăm, chiar dacă nu suntem mulţumiţi de niciunul dintre candidaţi. Data viitoare, în 2024 să avem oferta mai bună din care să alegem”, le-a spus jurnaliștilor fostul premier.</p>
      <p>„E foarte bine că oamenilor, chiar dacă plecaţi din ţară, le pasă de cine va fi preşedinte. Important e că, de obicei, cine se alege cinci ani nu mai e interesat de diaspora, deodată din cinci în cinci ani se apucă toată lumea să iubească diaspora. Poate de data asta se întâmplă”, a adăugat șeful Pro România.</p>
      <p>Finaliști ai prezidențialelor sunt Klaus Iohannis, susținut de PNL pentru un al doilea mandat la Palatul Cotroceni, și social-democrata Viorica Dăncilă, fost premier.</p>
    </article>
  </body>
</html>