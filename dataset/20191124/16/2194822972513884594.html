<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/24/huawei-y9s-hediyesiyle-birlikte-on-sipariste/"/>
    <meta property="og:site_name" content="TeknoBurada"/>
    <meta property="article:published_time" content="2019-11-24T16:00:40+00:00"/>
    <meta property="og:title" content="Huawei Y9s hediyesiyle birlikte ön siparişte!"/>
    <meta property="og:description" content="Kasım ayı başında tanıtılan Huawei Y9s şu sıralar ön sipariş almaya başladı. Açılır ön kameralı telefonun fiyatına ve özelliklerine göz atıyoruz."/>
  </head>
  <body>
    <article>
      <h1>Huawei Y9s hediyesiyle birlikte ön siparişte!</h1>
      <address><time datetime="2019-11-24T16:00:40+00:00">24 Nov 2019, 16:00</time> by <a rel="author">Mustafa Kılıç</a></address>
      <p>
        <b>Kasım ayı başında tanıtılan Huawei Y9s şu sıralar ön sipariş almaya başladı. Açılır ön kameraya sahip orta segment telefonun fiyatı beklentilerin üzerinde, ancak telefona sürpriz bir hediye eşlik ediyor.</b>
      </p>
      <p>Y9s, ilk etapta BAE ve Suudi Arabistan’da ön sipariş almaya başladı. BAE’de, AED1099 (299 $), Suudi Arabistan’da ise 1099 SAR (294 $) fiyattan ön sipariş almaya başlayan telefonun yanında <b>46 $</b> değerindeki <b>Huawei AM61 Spor Bluetooth kulaklık</b> hediye olarak veriliyor. Kısa süre içerisinde pek çok ülkede satışa sunulacak telefonun yıl bitmeden Türkiye’ye de giriş yapmasını bekliyoruz.</p>
      <figure>
        <img src="https://www.teknoburada.net/wp-content/uploads/2019/11/Huawei-Y9S.png"/>
      </figure>
      <p><a href="https://www.teknoburada.net/">Huawei</a>’in Y serisi yeni telefonunda<b> 6.59 inç</b> büyüklüğünde Full HD + çözünürlüklü ekran yer alıyor. açılır kamera sayesine ön tarafın büyük bölümü ekrandan oluşan telefona sekiz çekirdekli <b>Kirin 710F</b> işlemcisi güç veriyor.</p>
      <p>Y9s, Anroid 9 Pie tabanlı EMUI 9.1 ile geliyor. Telefonda Google Mobil servisleri de mevcut ve dolayısıyla birçok ülkede satışa sunulacaktır. Telefonun arka tarafına üç kamera bulunuyor. Ana kamera 48 megapiksel çözünürlüğündeyken, bu kameraya 8 megapikel geniş açılı, 2 megapiksel de derinli sensörleri eşlik ediyor. Açılır kamera ise 16 megapiksel çözünürlüğünde. 4.000 mAh büyüklüğünde bir pil taşıyan telefonda parmak izi tarayıcısı yana konumlandırılmış.</p>
      <h3>Huawei Y9s başlıca özellikleri</h3>
      <ul>
        <li>6.59 inç büyüklüğünde Full HD + çözünürlüklü IPS LCD ekran</li>
        <li>Sekiz çekirdekli <a href="https://www.huaweiburada.net/">Kirin 710F</a> işlemci</li>
        <li>6GB RAM + 128GB dahili depolama, 512GB’a kadar microSD kart desteği</li>
        <li>48MP (F / 1.8) Ana kamera + 8MP (f / 2.4) Ultra Geniş Açı kamera + 2MP (f / 2.4) derinlik kamerası</li>
        <li>16MP (f / 2.2) açılır selfie kamera</li>
        <li>Android 9 Pie, EMUI 9.1 (Google Mobil hizmetleri yer alıyor)</li>
        <li>10W hızlı şarj desteğine 4.000 mAh büyüklüğünde pil</li>
        <li>USB Type-C bağlantı noktası, 3.5 mm kulaklık girişi</li>
      </ul>
      <related>
        <h4>Benzer Haberler</h4>
        <a href="https://www.teknoburada.net/2019/11/25/huawei-matepad-pro-tanitildi-ipade-rakip-olur-mu/"/>
        <a href="https://www.teknoburada.net/2019/11/25/sony-xperia-3-iste-boyle-gorunecek-arkadaki-koca-delik-de-neyin-nesi/"/>
        <a href="https://www.teknoburada.net/2019/11/25/samsung-galaxy-note-9-turkiyede-yeni-bir-guncelleme-aliyor/"/>
      </related>
    </article>
  </body>
</html>