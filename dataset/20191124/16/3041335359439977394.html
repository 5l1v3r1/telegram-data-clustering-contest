<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/antigripika-emvolia-kai-antiviotika-pote-kai-se-poious-prepei-na-xorigountai/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T16:25:17+00:00"/>
    <meta property="og:title" content="Αντιγριπικά εμβόλια και αντιβιοτικά: Πότε και σε ποιους πρέπει να χορηγούνται"/>
    <meta property="og:description" content="Για το ζήτημα αυτό, αλλά και για την κακή χρήση φαρμάκων που γίνεται από τους Έλληνες και την αλόγιστη κατανάλωση αντιβιοτικών με αποτέλεσμα την αχρήστευσή τους, μίλησαν στην εκπομπή One Line Weekend η Βαρβάρα Ανεμοδούρα, Μέλος Ιατρικού Συλλόγου Πειραιά και ο Θανάσης Παπαθανάσης, Αντιπρόεδρος Πανελληνίου Φαρμακευτικού Συλλόγου."/>
  </head>
  <body>
    <article>
      <h6 class="kicker">Αλόγιστη κατανάλωση</h6>
      <h1>Αντιγριπικά εμβόλια και αντιβιοτικά: Πότε και σε ποιους πρέπει να χορηγούνται</h1>
      <h2>Για το ζήτημα αυτό, αλλά και για την κακή χρήση φαρμάκων που γίνεται από τους Έλληνες και την αλόγιστη κατανάλωση αντιβιοτικών με αποτέλεσμα την αχρήστευσή τους, μίλησαν στην εκπομπή One Line Weekend η Βαρβάρα Ανεμοδούρα, Μέλος Ιατρικού Συλλόγου Πειραιά και ο Θανάσης Παπαθανάσης, Αντιπρόεδρος Πανελληνίου Φαρμακευτικού Συλλόγου.</h2>
      <address><time datetime="2019-11-24T16:25:17+00:00">24 Nov 2019, 16:25</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Δυσεύρετο είναι αυτή τη στιγμή το αντιγριπικό εμβόλιο, με μεγάλο ποσοστό φαρμακείων να έχουν εξαντλήσει το απόθεμά τους και να αναμένουν την παραλαβή νέων παρτίδων από τις φαρμακαποθήκες και με την ζήτηση για την προστασία από τον ιό να έχει ήδη χτυπήσει κόκκινο, ακόμη και στις κατηγορίες πολιτών που δεν ανήκουν στις ευπαθείς ομάδες.</p>
      <p>Για το ζήτημα αυτό, αλλά και για την κακή χρήση φαρμάκων που γίνεται από τους Έλληνες και την αλόγιστη κατανάλωση αντιβιοτικών με αποτέλεσμα την αχρήστευσή τους, μίλησαν στην εκπομπή One Line Weekend η Βαρβάρα Ανεμοδούρα, Μέλος Ιατρικού Συλλόγου Πειραιά και ο Θανάσης Παπαθανάσης, Αντιπρόεδρος Πανελληνίου Φαρμακευτικού Συλλόγου.</p>
      <p>
        <a href="https://www.in.gr/2019/11/24/life/lakis-lazopoulos-mila-gia-proti-fora-gia-thanato-tis-gynaikas-tou/">Δείτε επίσης: Λάκης Λαζόπουλος : Μιλά για πρώτη φορά για το θάνατο της γυναίκας του</a>
      </p>
      <p>Αμφότεροι οι δύο ομιλητές συμφώνησαν πως οι ευπαθείς ομάδες του πληθυσμού θα έπρεπε να είχαν ήδη εμβολιαστεί με τη διαδικασία να έχει ολοκληρωθεί μέχρι τις πρώτες μέρες του Δεκεμβρίου. Ακόμα, παρότι υπάρχει πρόβλημα στη διάθεση των εμβολίων, φέτος αναμένεται να γίνουν οι περισσότεροι εμβολιασμοί από κάθε άλλη χρονιά.</p>
      <p>Η κα. Ανεμοδούρα συμβούλεψε τους πολίτες να έχουν εμπιστοσύνη στο γιατρό τους, ενώ για τις αντιβιώσεις υποστήριξε πως πρέπει να σταματήσει η υπερκατανάλωση των αντιβιοτικών.</p>
      <p>Από την πλευρά του ο κ. Παπαθανάσης τόνισε πως η χορήγησή τους πρέπει να γίνει αποκλειστικά και μόνο κατόπιν ιατρικής συνταγής.</p>
      <p>Και οι δύο συμφώνησαν στο γεγονός πως πρέπει να αλλάξει η νοοτροπία του κόσμου και να υπάρξει καλύτερη ενημέρωση, ενώ παράλληλα το κράτος πρέπει να μεριμνήσει και να παρέμβει έτσι ώστε να θεσπιστούν κανόνες και πρωτόκολλα σχετικά με τη χορήγηση και χρήση τόσο των αντιβιοτικών όσο και των φαρμάκων γενικότερα.</p>
      <figure>
        <iframe src="https://www.youtube.com/embed/aB7g69suv-Q" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/health/antigripika-emvolia-kai-antiviotika-pote-kai-se-poious-prepei-na-xorigountai/">onetv.gr</a></p>
      <p>
        <a href="https://www.tanea.gr/2019/11/24/health/kindynos-apo-tin-yperkatanalosi-antiviotikon-stin-ellada/">Κίνδυνος από την υπερκατανάλωση αντιβιοτικών στην Ελλάδα</a>
      </p>
    </article>
  </body>
</html>