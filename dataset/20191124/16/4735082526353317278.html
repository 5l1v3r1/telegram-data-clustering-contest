<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rp.pl/Przestepczosc/191129692-Nastolatki-z-maczetami-wtargnely-do-kina.html"/>
    <meta property="og:site_name" content="Rzeczpospolita"/>
    <meta property="article:published_time" content="2019-11-24T16:16:35+00:00"/>
    <meta property="og:title" content="Nastolatki z maczetami wtargnęły do kina"/>
    <meta property="og:description" content="Pięć osób aresztowano w wyniku bójki, do jakiej doszło w jednym z kin z Birmingham. Do kompleksu kinowego Star City wtargnęła grupa nastolatków uzbrojonych w maczety. Większość to 13-14 latkowie."/>
  </head>
  <body>
    <article>
      <h1>Nastolatki z maczetami wtargnęły do kina</h1>
      <address><time datetime="2019-11-24T16:16:35+00:00">24 Nov 2019, 16:16</time> by <a rel="author">amk</a></address>
      <p>
        <b>Pięć osób aresztowano w wyniku bójki, do jakiej doszło w jednym z kin z Birmingham. Do kompleksu kinowego Star City wtargnęła grupa nastolatków uzbrojonych w maczety. Większość to 13-14 latkowie.</b>
      </p>
      <p>W kompleksie "Star City" miał być wyświetlany film "Frozen 2". W kolejce po bilety stali głównie rodzice z małymi dziećmi.</p>
      <p>Do budynku wtargnęła grupa młodych ludzi, część z nich była uzbrojona w maczety.</p>
      <p>Nastolatkowie walczyli głównie między sobą, ale obecni w budynku widzowie zostali ewakuowani.</p>
      <p>Podczas pacyfikacji agresywnej młodzieży, co trwało prawie dwie godziny, rannych zostało ponad 40 policjantów. Obrażenia są niegroźne.</p>
      <p>Aresztowano pięć najbardziej agresywnych osób. To 13-letnia dziewczynka, dwoje 14-latków i 19-letni mężczyzna. Kolejny 14-latek został aresztowany za utrudnianie działań policji.</p>
      <p>Zarekwirowano kilka maczet i noży.</p>
      <p>Niewykluczone są kolejne aresztowania.</p>
      <p>Jak przypuszcza policja, motywem, który zachęcił młodych ludzi do ataku, był film "Blue Story", który opowiada o walce gangów. Film miał premierę 22 listopada.</p>
      <p>Po incydencie w Birmingham szefostwo sieci kin Vue zdecydowała o wycofaniu filmu ze swoich 91 placówek w Wielkiej Brytanii i Irlandii.</p>
      <figure>
        <iframe src="https://www.youtube.com/embed/HHqEVAsZxws" width="640" height="360" data-service="Youtube" scrolling="no"/>
      </figure>
    </article>
  </body>
</html>