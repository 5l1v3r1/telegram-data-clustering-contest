<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/cum-a-aparut-anamaria-prodan-la-vot-vedeta-a-intors-toate-privirile-20098605"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T16:51:54+00:00"/>
    <meta property="og:title" content="Cum a apărut Anamaria Prodan la vot. Vedeta a întors toate privirile"/>
    <meta property="og:description" content="Pe 24 noiembrie românii votează președintele României. Secțiile de vot din țară s-au deschis la ora 7.00 și se vor închide la ora 21.00, interval în care"/>
  </head>
  <body>
    <article>
      <h1>Cum a apărut Anamaria Prodan la vot. Vedeta a întors toate privirile</h1>
      <address><time datetime="2019-11-24T16:51:54+00:00">24 Nov 2019, 16:51</time> by <a rel="author">Loredana T.</a></address>
      <p>Pe 24 noiembrie românii votează președintele României. Secțiile de vot din țară s-au deschis la ora 7.00 și se vor închide la ora 21.00, interval în care românii vor avea de ales între președintele în exercițiu Klaus Iohannis, susținut de PNL, și fostul premier Viorica Dăncilă, candidata propus de către PSD.</p>
      <p>Printre vedetele care au mers la vot s-a numărat şi Anamaria Prodan, care s-a fotografiat în faţa secţiei de votare. Impresara a votat tocmai la Suhaia, în județul Teleorman. Fiind mereu o prezenţă, soţia lui Laurenţiu Reghecampf a atras toate privirile când şi-a făcut apariţia la instituţia unde a votat. A purtat o pereche de blugi, o helancă neagră şi o jachetă de blană, în aceeaşi nuanţă. Geanta roşie, de firmă, completează perfect ţinuta pe care a ales să o poarte astăzi.</p>
      <figure>
        <img src="https://www.cancan.ro/wp-content/uploads/2019/11/Untitled-1-10.jpg"/>
      </figure>
      <h3>Ce sumă uriașă a cheltuit pentru a-și cumpăra un ceas</h3>
      <p>Anamaria Prodan este răsfățată și se răsfață. Iar atunci când este vorba despre ținute sau accesorii nicio sumă nu este prea mare pentru a fi în trend și pentru a-și impresiona admiratorii. Poșete, brățări, pantofi sau cizme, toate fac parte integrantă din imaginea adeseori suprinzătoare a vedetei.</p>
      <p>Și bijuteriile sunt o pasiune constantă pentru Anamaria Prodan, iar în urmă cu doar câteva zile – atunci când a participat la un eveniment monden – a etalat ”piese” în valoare de o jumătate de milion de euro. Mâinile frumoasei vedete erau împodobite cu nu mai puțin de nouă brățări, inelul de logodnă și un ceas. Anamaria Prodan a cheltuit 100.000 de euro pe șase brățări din aur alb și galben cu diamante și 50.000 de euro pe alte trei brățări cu diamante. Pe de altă parte, inelul valorează 150.000 de euro, iar ceasul… 300.000 de euro.</p>
      <p><i><b>„Eu îmi cumpăr orice îmi place și niciodată nu mă uit la preț. Contează, în primul rând, să-mi placă ce îmi cumpăr, să mă simt bine în hainele respective și, bineînțeles, să-mi stea și bine. Recunosc că îmi place să fiu în trend de fiecare dată. Mă răsfăț când am ocazia. Îmi fac toate poftele și îmi cumpăr bijuteriile pe care le iubesc”</b></i>, a declarat Anamaria Prodan, potrivit <i>libertatea.ro.</i></p>
    </article>
  </body>
</html>