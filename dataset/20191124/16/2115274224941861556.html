<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.agi.it/cronaca/viadotto_a6_caduto-6606583/news/2019-11-24/"/>
    <meta property="og:site_name" content="Agi"/>
    <meta property="article:published_time" content="2019-11-24T16:32:00+00:00"/>
    <meta property="og:title" content="È crollato un pezzo di viadotto della A6 in Liguria"/>
    <meta property="og:description" content="Chiuso il tratto tra Savona e Altare, in direzione Torino. Il viadotto è gestito dal gruppo Gavio"/>
  </head>
  <body>
    <article>
      <h1>È crollato un pezzo di viadotto della A6 in Liguria</h1>
      <h2>Chiuso il tratto tra Savona e Altare, in direzione Torino. Il viadotto è gestito dal gruppo Gavio</h2>
      <address><time datetime="2019-11-24T16:32:00+00:00">24 Nov 2019, 16:32</time> by <a rel="author">AGI - Agenzia Giornalistica Italia</a></address>
      <p><b>(Notizia in aggiornamento)</b><br/><br/>Tratto Chiuso tra Bivio A6/A10 Savona e Altare in direzione Torino per il cedimento di una porzione di viadotto. Non si hanno altre notizie al momento. Il governatore Giovanni Toti si sta recando in Prefettura a Savona. Il viadotto è gestito dal gruppo Gavio. </p>
      <p>Ad aver provocato il cedimento di una porzione di circa 30 metri di viadotto in A6, sembrerebbe essere stato un importante movimento franoso. Ci sono mezzi fermi prima della voragine e non si ha ancora la certezza dell'assenza o meno di vittime o feriti. Sul posto vigili del fuoco.</p>
      <figure>
        <video src="https://agi-cdn.thron.com/delivery/public/video/agi/93702d4b-a300-474f-b816-024355dc772b/5UX4I6A/WEBHD/nuova+versione+CAPOTONDI_INTE"/>
      </figure>
      <p>In questi minuti si sta alzando in volo l'elicottero per verificare dall'alto l'eventuale presenza di auto. "Ora siamo in Prefettura a Savona al CCS, Centro Coordinamento Soccorsi e stiamo facendo il punto con il prefetto e le forze dell'ordine - ha spiegato il governatore ligure Giovanni Toti - Speriamo che non ci siano mezzi coinvolti. Ce lo auguriamo con tutto il cuore". </p>
      <figure>
        <video src="https://agi-cdn.thron.com/delivery/public/video/agi/0f3aefcf-6671-41db-8454-4ef115465013/5UX4I6A/WEBHD/nuova+versione+CAPOTONDI_INTE"/>
      </figure>
      <p>"Non posso né smentire né confermare al momento la presenza di automobilisti coinvolti", ha detto poi Toti.</p>
    </article>
  </body>
</html>