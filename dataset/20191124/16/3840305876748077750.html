<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/gorj-anchete-vot-urna-mobila-fals-in-inscrisuri-307150.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T16:13:26+00:00"/>
    <meta property="og:title" content="Anchete în Gorj în două cazuri de solicitare a urnei mobile"/>
    <meta property="og:description" content="Polițiștii din Gorj efectuează cercetări pentru fals în înscrisuri sub semnătură privată în două cazuri de solicitare a urnei mobile, în comuna Fărcăşeşti, informează Agerpres. În primul caz este..."/>
  </head>
  <body>
    <article>
      <h1>Anchete în Gorj în două cazuri de solicitare a urnei mobile</h1>
      <address><time datetime="2019-11-24T16:13:26+00:00">24 Nov 2019, 16:13</time> by <a rel="author">Redacția B1.ro</a></address>
      <p>Polițiștii din Gorj efectuează cercetări pentru fals în înscrisuri sub semnătură privată în două cazuri de solicitare a urnei mobile, în comuna Fărcăşeşti, informează <a href="https://www.agerpres.ro/justitie/2019/11/24/prezidentiale2019-gorj-anchete-ale-politistilor-in-doua-cazuri-de-solicitare-a-urnei-mobile--408509">Agerpres.</a></p>
      <p>În primul caz este vorba despre o femeie, de 69 de ani, care a semnat în numele mamei sale, în vârstă de 87 de ani, o cerere scrisă de solicitare a urnei speciale.</p>
      <p>„Tot cu privire la aceeaşi infracţiune se efectuează cercetări şi faţă de un bărbat, de 36 de ani, din comuna Fărcăşeşti, care, în calitate de nepot al unei femei, de 91 de ani, din aceeaşi localitate, a depus, de asemenea, la aceeaşi secţie o cerere scrisă de solicitare a urnei mobile pe care a semnat-o în numele bunicii sale. Ca urmare a celor două cereri depuse de aparţinători, titularii cererilor şi-au exercitat dreptul de vot prin intermediul urnei speciale”, a spus Victor Ţuhaşu, purtătorul de cuvânt al Inspectoratului de Poliţie Judeţean Gorj.<br/> </p>
    </article>
  </body>
</html>