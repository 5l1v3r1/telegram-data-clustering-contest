<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/muzika/2019/11/24/biografichna-lenta-za-maikyl-djeksyn-shte-izleze-na-ekran.430641"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T16:09:00+00:00"/>
    <meta property="og:title" content="Биографична лента за Майкъл Джексън ще излезе на екран"/>
    <meta property="og:description" content="С нея се зае продуцентът на филма &quot;Бохемска рапсодия&quot; Греъм Кинг | Dnes.bg"/>
  </head>
  <body>
    <article>
      <h1>Биографична лента за Майкъл Джексън ще излезе на екран</h1>
      <h2>С нея се зае продуцентът на филма "Бохемска рапсодия" Греъм Кинг</h2>
      <address><time datetime="2019-11-24T16:09:00+00:00">24 Nov 2019, 16:09</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>Продуцентът на филма "Бохемска рапсодия" Греъм Кинг работи над нова биографична лента за Майкъл Джексън, съобщи Контактмюзик.<br/><br/>Кинг е получил разрешение от наследниците на починалия крал на поп музиката да бъде заснет филм за живота му. За целта продуцентът е получил достъп до музиката на Джако. <br/><br/>Джон Лоугън се е заел с написването на сценария за компанията "Джи Кей филмс" на Греъм Кинг. <br/><br/>Засега обаче нито едно филмово студио не се е ангажирало с проекта. <br/><br/>Филмът ще проследи живота на Майкъл Джексън, от периода, предхождащ прославянето му като член на групата "Джексън файв", до смъртта му през юни 2009 г. на 50-годишна възраст. <br/><br/>Очаква се новият филм да фокусира вниманието и върху отправените срещу Майкъл Джексън обвинения в педофилия, макар че семейството му ги отхвърли.</p>
    </article>
  </body>
</html>