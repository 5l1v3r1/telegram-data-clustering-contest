<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/world/406285/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T16:45:00+00:00"/>
    <meta property="og:title" content="Дівчину називали найбільш гладкою в університеті і це дуже її засмучувало. Проте все змінилося, коли вона почала займатися спортом та позбулася цілих 65 кілограмів"/>
    <meta property="og:description" content="Через образи однокурсників і стрес дівчина ще більше гладшала, проте все змінилося після її вольового рішення."/>
  </head>
  <body>
    <article>
      <h1>Дівчину називали найбільш гладкою в університеті і це дуже її засмучувало. Проте все змінилося, коли вона почала займатися спортом та позбулася цілих 65 кілограмів</h1>
      <address>
        <time datetime="2019-11-24T16:45:00+00:00">24 Nov 2019, 16:45</time>
      </address>
      <p>Через образи однокурсників і стрес дівчина ще більше гладшала, проте все змінилося після її вольового рішення.</p>
      <figure>
        <img src="https://ukr.media/static/ba/aimg/4/0/6/406285_4.jpg"/>
      </figure>
      <p>У юні роки Лору Драйден, що навчалася у Кембриджі, називали найбільш гладкою в університеті. Зрозуміло, це дуже засмучувало дівчину. Однак саме напади студентів стали для неї головним стимулом схуднути на 65 кілограмів і привести себе в норму, інформує <a href="https://ukr.media/">Ukr.Media</a>.</p>
      <p>
        <b>Шлях до досягнення мети</b>
      </p>
      <p>Хоча, не лише образи однокурсників наштовхнули її на рішення схуднути. "Добила" Лору її відпустка у Єгипті — там вона дуже ніяковіла, навіть будучи одягненою, а вийти на пляж у купальнику так і не змогла.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406285_5.jpg"/>
      </figure>
      <p>Дівчина почала займатися фізичними вправами вдома — вона тренувалася за допомогою фітнес-гри на консолі Xbox. Також Лора придбала крос-тренер, на якому почала займатися під час перегляду телевізора.</p>
      <p>Потім вона почала бігати і вживати біологічні добавки, що покращують витривалість та активують схуднення — так дівчині вдається більше і якісніше тренуватися.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406285_2.jpg"/>
      </figure>
      <p>Правда, їй довелося зіштовхнутися з неприємністю. Бігаючи, Лора помітила дуже непривабливий нюанс — свою в'ялу шкіру. Вона її не влаштовувала. І у підсумку, коли дівчина позбулася значної кількості зайвої ваги, їй зробили хірургічну підтяжку грудей та живота, щоб повернути привабливість тіла.</p>
      <p>
        <b>Одкровення Лори</b>
      </p>
      <p>Зараз їй 29 років. Їй вдалося схуднути на цілих 65 кілограмів. Лора розповідає, що почала стрімко набирати вагу ще наприкінці початкової школи — вже тоді її починали дражнити.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406285_3.jpg"/>
      </figure>
      <p>Дівчина каже, що ніколи не була особливо активною і спорт не любила. Через це її вага лише збільшувалася. Зрозуміло, Лорі це не подобалося — вона починала перейматися через це, сумувати, і... зрештою заїдала стрес.</p>
      <p>Результатом стало те, що студентка вже просто не могла спокійно пройти через кампус — до кабінетів для проведення лекцій вона діставалася із задишкою та довгими паузами.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406285_6.jpg"/>
      </figure>
      <p>На щастя, дівчина взяла себе в руки та зважилася на зміни. Лорі завжди хотілося одягатися за трендами- тепер у неї є така можливість.</p>
      <p><a href="https://ukr.media/shudnennya/">Схуднення</a> <a href="https://ukr.media/divina/">Дівчина</a> <a href="https://ukr.media/neimovirna-istoriya/">Неймовірна історія</a> <a href="https://ukr.media/big/">Біг</a> <a href="https://ukr.media/zaiva-vaga/">Зайва вага</a> <a href="https://ukr.media/istoriya-jittya/">Історія життя</a></p>
    </article>
  </body>
</html>