<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/sporarena/roma-bresciayi-3-0-maglup-etti-41381475"/>
    <meta property="og:site_name" content="Hürriyet"/>
    <meta property="article:published_time" content="2019-11-24T16:26:20+00:00"/>
    <meta property="og:title" content="Roma, Brescia'yı 3-0 mağlup etti"/>
    <meta property="og:description" content="İtalya Birinci Futbol Ligi’nin (Serie A) 13. haftasında Roma, konuk ettiği Brescia’yı 3-0 yendi."/>
  </head>
  <body>
    <article>
      <h1>Roma, Brescia'yı 3-0 mağlup etti</h1>
      <h2>İtalya Birinci Futbol Ligi’nin (Serie A) 13. haftasında Roma, konuk ettiği Brescia’yı 3-0 yendi.</h2>
      <address>
        <time datetime="2019-11-24T16:26:20+00:00">24 Nov 2019, 16:26</time>
      </address>
      <p><a href="http://www.hurriyet.com.tr/haberleri/roma">Roma</a> Olimpiyat Stadı’nda oynanan müsabakayı, hakem Marco Di Bello yönetti.</p>
      <p>Mücadelenin ilk yarısı Roma’nın kontrolünde geçerken, konuk ekip ise tehlikeli ataklarla Roma kalesinde gol aradı.</p>
      <p>İlk yarı golsüz beraberlikle sonuçlandı.</p>
      <p>Maçın ikinci yarısına Roma daha atak başladı. 49. dakikada köşe vuruşundan gelen topa iyi yükselerek kafa vuruşuyla topu ağlara gönderen Chris Smalling, ev sahibi takımı 1-0 öne geçirdi. 57. dakikada <a href="http://www.hurriyet.com.tr/haberleri/brescia">Brescia</a> ceza sahası içinde Smalling’in kafa ile indirdiği topa, şık vuruşla kaleci üstünden aşıran Gianluca Mancini, farkı ikiye çıkardı: 2-0.</p>
      <p>66. dakikada, Roma’nın kazandığı köşe vuruşunda, yine Smalling topu indirirken, Edin Dzeko altıpas içinde topu ağlara gönderdi ve skoru 3-0’a getirdi.</p>
      <p>Karşılaşmada başka gol olmayınca sarı-kırmızılı takım, Brescia'yı 3-0 yenerek 3 puanı aldı ve puanını 25'e yükseltti. Ligin son sırasındaki Brescia ise bu sezonki 9. mağlubiyetini aldı.<br/>Brescia maçından galibiyetle ayrılan Roma, UEFA Avrupa Ligi J Grubu’nda hafta içi İstanbul’da Medipol Başakşehir ile yapacağı maç öncesi moral depolamış oldu.</p>
      <p>Roma kadrosunda bulunan milli futbolculardan Cengiz Ünder, 72. dakikada oyuna Lorenzo Pellegrini’nin yerine dahil olurken, Mert Çetin ise bu maçta görev almadı. Diğer yandan, Roma’nın Bosna-Hersekli oyuncusu Edin Dzeko da 2015’ten beri formasını giydiği sarı-kırmızılı takımda, bu maçla 150. kez Roma formasını giymiş oldu. Dzeko, bu maçta attığı golle sarı-kırmızılı formayla 68. golünü atmış oldu.</p>
      <p>
        <b>Kadına karşı şiddete yönelik kampanya</b>
      </p>
      <p>Bu arada, 25 Kasım Kadına Karşı Şiddetle Uluslararası Mücadele Günü kapsamında Serie A’da bir kampanya başlatıldı. Kampanya çerçevesinde, 13. haftada görev alan tüm Serie A hakemleri ve futbolcular, “Kadına yönelik şiddete kırmızı kart” kampanyası kapsamında yanaklarına kırmızı boya sürerek sahaya çıktı. Roma-Brescia maçının oyuncuları ve müsabakanın hakem üçlüsü de yanaklarına kırmızı boya sürdü.</p>
      <p>
        <b>Canlı Bahis kaybına %10'a varan iade sadece Misli.com'da,</b>
        <a href="https://www.misli.com/misli-kampanyalar/canli-bahis-kaybina-10a-varan-iade-19?utm_source=dp-hurriyetsporarena&amp;utm_medium=f-link&amp;utm_campaign=iddaa-content">katılmak için buraya tıklayın!</a>
      </p>
      <p>
        <b>Okan Buruk'un Roma'ya attığı gol</b>
      </p>
    </article>
  </body>
</html>