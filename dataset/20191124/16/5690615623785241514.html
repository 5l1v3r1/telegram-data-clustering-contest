<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837531-v-iraku-v-protestakh-zaginulo-sche-semero-lyudey"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T16:07:00+00:00"/>
    <meta property="og:title" content="В Іраку в протестах загинуло ще семеро людей"/>
    <meta property="og:description" content="КИЇВ. 24 листопада. УНН. Щонайменше семеро протестувальників загинули в сутичках із силовиками в Багдаді та іракських провінціях. Поліцейські стріляють …"/>
  </head>
  <body>
    <article>
      <h1>В Іраку в протестах загинуло ще семеро людей</h1>
      <address><time datetime="2019-11-24T16:07:00+00:00">24 Nov 2019, 16:07</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>Щонайменше семеро протестувальників загинули в сутичках із силовиками в Багдаді та іракських провінціях. Поліцейські стріляють справжніми кулями та застосовують сльозогінний газ, повідомляє <b>УНН</b> із посиланням на DW.</p>
      <p>Про загибель протестувальників поінформували зі столиці Іраку Багдада, а також з провінцій Басра, Дхі-Кар, Кербела, Насірія. Там силовики застосовують справжні кулі і сльозогінний газ.</p>
      <p>Ще понад 300 протестувальників отримали поранення. Попри це, значна кількість людей все одно вийшла на вулиці у Багдаді та інших іракських регіонах, розповідають очевидці. Уряд країни ще не прокоментував нову інформацію про загиблих та поранених.</p>
      <p>Нагадаємо, що <a href="https://www.unn.com.ua/uk/news/1835044-kilkist-zagiblikh-pid-chas-protestiv-v-iraku-zbilshilasya-do-319-osib">протести в Іраку</a> спалахнули 1 жовтня у Багдаді і поширилися на інші міста країни. Протестувальники виступають проти безробіття, корупції в уряді та низької якості послуг, зокрема відключення електроенергії та нестачі води. Від початку протестів в країні загинули понад 255 людей.</p>
    </article>
  </body>
</html>