<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/mamma-dimentica-le-figlie-neonate-nell-auto-rovente-una-morte-atroce/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T16:43:18+00:00"/>
    <meta property="og:title" content="Mamma dimentica le figlie neonate nell’auto rovente: una morte atroce"/>
    <meta property="og:description" content="Kerri-Ann Conley, la mamma che ha &quot;dimenticato&quot; le figlie di 1 e 2 anni nell'auto al sole, dovrà rispondere dell'accusa di duplice omicidio."/>
  </head>
  <body>
    <article>
      <h1>Mamma dimentica le figlie neonate nell’auto rovente: una morte atroce</h1>
      <address><time datetime="2019-11-24T16:43:18+00:00">24 Nov 2019, 16:43</time> by <a rel="author">Enrico</a></address>
      <figure>
        <img src="https://www.viagginews.com/wp-content/uploads/2019/11/1_THP_CHP_241119Slug_12353JPG.jpg"/>
      </figure>
      <p>
        <b>Kerri-Ann Conley, la mamma che ha “dimenticato” le figlie di 1 e 2 anni nell’auto al sole, dovrà rispondere dell’accusa di duplice omicidio.</b>
      </p>
      <p>Due sorelline sono morte dopo essere state “dimenticate” dalla mamma nell’auto al sole. Per questa tragica circostanza la donna, 27 anni e residente a Waterford West (Australia), dovrà rispondere dell’accusa di duplice omicidio. Le piccole vittima di questa enorme tragedia avevano rispettivamente 1 e 2 anni e si chiamavano Darcy e Chloe. La disgrazia si è consumata a Logan, nel sud di Brisbane, capitale dello Stato australiano del Queensland sull’omonimo fiume, lo scorso sabato mattina, 23 novembre, intorno all’ora di pranzo. Kerry Ann Conley si sarebbe allontanata dalla propria vettura lasciando le figlie all’interno con una temperatura esterna di circa 30 gradi. “Ma si è trattato di un incidente molto, molto tragico. Stiamo parlando con i genitori”, ha assicurato Mark White, l’ispettore investigativo che si sta occupando del caso, parlando ai microfoni dei media locali.</p>
      <p>A quanto pare, la 27enne, dopo aver estratto le due sorelline dall’auto rovente, avrebbe tentato di rianimarle portandole in casa per poi rinfrescare i corpi accaldati con acqua fredda. Ma ogni tentativo di rianimare le bambine, purtroppo, è stato inutile. Quando i paramedici hanno raggiunto l’appartamento di Waterford West, esattamente alle 13.35 (ora locale), le piccole erano già morte e i sanitari non hanno potuto fare altro che constatarne il decesso per asfissia.</p>
      <figure>
        <img src="https://www.viagginews.com/wp-content/uploads/2019/11/0_THP_CHP_241119Slug_12355JPG.jpg"/>
      </figure>
      <h3>Quell’auto diventata una trappola mortale per le due bambine</h3>
      <p>Secondo la Polizia di Brisbane, incaricata delle indagini, le due bambine sono morte a causa dell’esposizione prolungata al caldo estremo sul sedile posteriore della station wagon nera parcheggiata di fronte alla proprietà. In ogni caso bisognerà attendere l’esito dei rilevamenti effettuati dagli inquirenti per avere una ricostruzione più chiara e dettagliata della vicenda. Intanto domani mattina, Kerry Ann Conley dovrà comparire davanti al magistrato della Corte di Brisbane. L’ipotesi di reato per cui è indagata la mamma delle vittime di questa <a href="https://www.viagginews.com/2019/06/23/bimbo-lasciato-auto-sole-madre/">ennesima “dimenticanza” fatale</a> è il “duplice omicidio”.</p>
      <p>EDS</p>
      <figure>
        <img src="https://www.viagginews.com/wp-content/uploads/2019/11/0_THP_CHP_241119Slug_12357JPG.jpg"/>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
      </related>
    </article>
  </body>
</html>