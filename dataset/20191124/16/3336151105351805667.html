<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/saglik-reformu-aciklandi-otopark-ucretsiz-24111907.html"/>
    <meta property="og:site_name" content="OdaTV"/>
    <meta property="article:published_time" content="2019-11-24T16:04:00+00:00"/>
    <meta property="og:title" content="Sağlık reformu açıklandı; otopark ücretsiz"/>
    <meta property="og:description" content="Gerçekten de sağlıkta yüzyıl gerimizde olmalarını anlayamadığım, bizden bin yıl ötede bir ülkede yaşıyorum."/>
  </head>
  <body>
    <article>
      <h1>Sağlık reformu açıklandı; otopark ücretsiz</h1>
      <h2>Gerçekten de sağlıkta yüzyıl gerimizde olmalarını anlayamadığım, bizden bin yıl ötede bir ülkede yaşıyorum.</h2>
      <address><time datetime="2019-11-24T16:04:00+00:00">24 Nov 2019, 16:04</time> by <a rel="author" href="https://odatv.com/yazar/elif-aktug" target="_blank">Elif Aktuğ</a></address>
      <p>Geçen hafta Prens Andrew’nun BBC’ye verdiği röportajdan bahsetmiş ve Kraliçe’nin onayı olmadan açıklama yapmamıştır demiştim. Aa meğer Kraliçem onay vermemiş röportaja, Andrew kendi inisiyatifiyle bülbül gibi ötmüş. Gerçi suçlamaları kabul etmedi, genç kızla ilişki yaşamadığını ve hatta bahsi geçen kızı tanımadığını söyledi. Seni çapkın Andrew seni! Şu erkeklerin çapkınlık hikayelerini hatırlamama durumu sende de var demek, Türk, İngiliz fark etmiyor, çapkınlık yapan erkek bilinç kapanması yaşıyor.</p>
      <p>Neyse, sonuçta gelinen noktada Andrew’nun kraliyet görevlerini bıraktığını ve hayırseverlik taahhütlerini bıraktığını açıklamasının ardından, Buckingham Sarayı’ndaki ofisinin de kapatılacağı iddia edildi. Ofisin masrafları bizzat “<b>kraliçem elizabetim</b>” tarafından karşılanıyordu madem, kapatır da kapıya kilit de koydurur. Kendi sarayı nihayetinde…</p>
      <p>Hayırseverlik faaliyetlerine sponsor olan firmalar derhal anlaşmalarını iptal etti BTW…</p>
      <p>Bu kadar da değil, bir iddia daha var.</p>
      <figure>
        <img src="https://odatv.com/images2/2019_11/2019_11_24/andrew.jpg"/>
      </figure>
      <p>
        <b>PATLATSAYDI POPOSUNA KEŞKE</b>
      </p>
      <p>Prensimiz için Şubat ayında düzenlenmesi planlanan 60. yaşgünü kutlamaları da yapılmayacak.</p>
      <p>Eh sen zamanında kıçlarına patlatacaktın birkaç tane, kazık kadar olunca ceza vermek zorunda kalmayacaktın demek istiyorum; da, ne haddime.</p>
      <p>Aile arasında sade bir yemek yiyecekler, o kadar.</p>
      <p>Beter olsun.</p>
      <p>Şunu da söyleyeyim de hiddeti pek seven okuyucu rahat etsin. Çapkınlık yapmanın da adabı var çünkü, çapkınlık yaptı demem sadece diyecek söz bulamamaktandır. Koca prense de bir yere kadar saydırabiliyorsun değil mi ama?</p>
      <p>İddia reşit olmayan kızla ilişki kurmak ve Epstein denen amcanın işlerinin bir şekilde içine karışmak…</p>
      <p>Aman az kalsın unutuyordum FBI da işin içine girdi ve saraya yakın bir kaynak seve seve tanık olabileceğini söyledi. Bana söylemedi tabi, don’t panic, okudum bir yerlerde.</p>
      <p>
        <b>HABERLER FENA</b>
      </p>
      <p>Evet, sevgili okuyucu, İngiltere’de sular durulmuyor.</p>
      <p>Bir başka sıkıntı veren haber de BOJO cephesinden geldi. BOJO; Boris Johnson’a medyanın verdiği lakap.</p>
      <p>Boris Bey amca, son olarak sağlık sistemine el atacağını ve önümüzdeki yıl büyük gelişmeler olacağını açıkladı.</p>
      <p>Memleketteki sağlık sisteminden şikayetçi olan okuyucuma “<b>gel de gör İngiltere ne halde</b>” demek isterim.</p>
      <p>Binde birimiz değil, inanın. Sistem sadece sistem olarak var. Örneklerle anlatayım, kocam bahçedeki ağaçları budarken duvardan düştü. Bir yerini kırmadı ama müthiş bir diz ve bel ağrısı yaşamaya başladı. Kendi aile doktorumuza gittik, önce hemşire gördü. Durumun ciddi olduğuna bir miktar inandığı için pratisyen hekimin görmesine izin verdi. Pratisyen hekim ağrı kesici önerdi.</p>
      <p>İlaç işe yaramadı bu kez ortopedist görmek için uğraştık, üç ay sonra ortopedist gördü, eliyle muayene yaptı. Bir şey yok dedi. Omuzu için MR çekilsin istedik, üç ay kadar sonra çağırdılar ve ultrason çektiler! Vallahi ve billahi. Tabii özel sağlık sigortan varsa orada da kralsın, bir haftada MR bile çekilirdi. Fiyatlar çok yüksek ve çok az bir kesim özel sağlık sigortasından yararlanabiliyor.</p>
      <p>
        <b>ALTI AYDA ULTRASON ÇEKTİRDİK</b>
      </p>
      <p>Ultrason çekildi omuz için ve bir süre sonra fizik tedavi için aranacağımız söylendi. Gerçekten de bir ay geçmeden aradılar, toplamda altı ayı doldurmuştuk.</p>
      <p>Sevindik tabi, fizik tedavi işe yarar ve eşimin omuz ağrısı geçebilirdi. Amanın o da ne!</p>
      <p>Arayan şahıs telefonda bazı fizik hareketlerinden bahsetti ve günde on defa şunu yap, yirmi defa bunu yap dedi, kapattı.</p>
      <p>Ben kalakaldım.</p>
      <p>Ve tabii hemen toparlanıp İstanbul’a döndük, bir hafta içinde iki uzman doktor gördük, MR çekildi, raporlar yazıldı ve tedaviye başlandı.</p>
      <p>Umarım farkı anlamışsınızdır.</p>
      <p>Boris Bey amcamın önerilerini okudum dün akşam, heyecan içindeydim zira sağlık reformu bekleniyor ve neler yapılacağı açıklansın isteniyor, bir an önce.</p>
      <p>Sıkı durun.</p>
      <p>
        <b>Birinci madde şu; hastane otoparkları ücretsiz olacakmış!</b>
      </p>
      <p>Diğer maddeleri okuyamadım.</p>
      <p>Naapıyorsun Boris, naapıyorsun eyy büyük Britanya?</p>
      <p>Otopark bedava ne demek, tek dert ve sıkıntı bu mu?</p>
      <p>Gerçekten de sağlıkta yüzyıl gerimizde olmalarını anlayamadığım, bizden bin yıl ötede bir ülkede yaşıyorum.</p>
      <p>Boris’e oy yok bizim evden. Haberi olsun…</p>
      <figure>
        <img src="https://odatv.com/images2/2019_11/2019_11_24/boris.jpg"/>
      </figure>
      <p>
        <b>Odatv.com</b>
      </p>
      <related>
        <h4>İLGİLİ HABERLER</h4>
        <a href="https://odatv.com/o-gorusmedeki-asil-haberi-herkesten-sakladilar-13101928.html"/>
        <a href="https://odatv.com/rahat-takiliyor-23081956.html"/>
        <a href="https://odatv.com/johnson-bakin-kimi-bakan-yapti-25071953.html"/>
        <a href="https://odatv.com/tatildeki-ogrencilere-mujde-20051917.html"/>
        <a href="https://odatv.com/il-il-secimde-kim-onde-31031912.html"/>
        <a href="https://odatv.com/oylar-boyle-korunacak-28031942.html"/>
        <a href="https://odatv.com/31-mart-aksami-iste-bunlar-konusulacak-27031942.html"/>
        <a href="https://odatv.com/secmen-sayisi-hangi-ilde-ne-kadar-artti-25031954.html"/>
        <a href="https://odatv.com/turkiyeyi-terk-edenler-rekor-kirdi-01031943.html"/>
        <a href="https://odatv.com/her-partinin-belediye-baskan-adayi-bu-yaziyi-onune-koymali-07021949.html"/>
        <a href="https://odatv.com/chp-tehlikeli-bir-yol-izliyor-24011909.html"/>
        <a href="https://odatv.com/ingilterede-surpriz-istifa-09071808.html"/>
        <a href="https://odatv.com/secim-sonuclarini-nasil-okumali---03071842.html"/>
        <a href="https://odatv.com/secim-sonrasi-muhtarliga-kundaklama-28061852.html"/>
        <a href="https://odatv.com/zengin-capkinlarin-yeni-formulu-29051837.html"/>
        <a href="https://odatv.com/son-adaylik-kulisleri-20051814.html"/>
        <a href="https://odatv.com/iste-sandiga-gitmeyecek-islamcilarin-hikayesi-06051853.html"/>
        <a href="https://odatv.com/saglik-personellerine-mujde-0908141200.html"/>
      </related>
    </article>
  </body>
</html>