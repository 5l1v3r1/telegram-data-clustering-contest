<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/4-tips-voor-een-geslaagde-black-friday-33222"/>
    <meta property="og:site_name" content="Apparata"/>
    <meta property="article:published_time" content="2019-11-24T16:06:00+00:00"/>
    <meta property="og:title" content="4 tips voor een geslaagde Black Friday"/>
    <meta property="og:description" content="Een goede voorbereiding is het halve werk."/>
  </head>
  <body>
    <article>
      <h1>4 tips voor een geslaagde Black Friday</h1>
      <h2>Een goede voorbereiding is het halve werk.</h2>
      <address><time datetime="2019-11-24T16:06:00+00:00">24 Nov 2019, 16:06</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Aanstaande vrijdag is het zover. Dan is het Black Friday! In vergelijking met de Verenigde Staten zijn de koopjes misschien niet zo spectaculair, maar toch kan het behoorlijk lonen om juist op deze dag te gaan shoppen. Daarom helpen we je alvast voor te bereiden met deze toptips.</p>
      <p><b>1. Black Friday-dagen</b><br/>Hoewel Black Friday uit één dag zou bestaan, met soms nog wat aanbiedingen in het weekend gevolgd door Cyber Monday, verzinnen winkeliers in Nederland eigen regels. Sommige aanbieders zijn nu al begonnen met Black Friday en maken er een hele week vol aanbiedingen van. Webshop Bol.com is nu al begonnen met een sale van acht dagen. Bij de Media Markt hebben ze een Black Friday pre-party. Zijn de kortingen om van je stoel te vallen? Nee dat valt allemaal wel mee.</p>
      <p><b>2. Begin zo snel mogelijk met vergelijken</b><br/>In aanloop naar Black Friday is het zaak om de online prijzen goed in de gaten te houden. Niet alleen belangrijk om allerlei aanbieders in het vizier te hebben, maar zo weet je ook exact hoeveel korting je nu pakt. Misschien is de aanbieding helemaal niet zo interessant als je gehoopt had. In dat geval gewoon lekker de korting aan je voorbij laten gaan.</p>
      <p><b>3. Laat je niet gek maken</b><br/>Op radio, <a href="https://www.apparata.nl/nieuws/afstandsbediening-bedien-de-tv-met-je-apple-watch-33074">televisie</a> en internet regent het reclame met winkels en webshops die schreeuwen dat ze Black Friday-kortingen hebben. Staar je echter niet blind op die reclame. Het is nog steeds belangrijk om een product te vergelijken bij diverse winkels, ook al valt deze bij een bepaalde shop onder de Black Friday-korting.</p>
      <p><b>4. Weet wat je wil</b><br/>Maak een lijstje van tevoren met dingen die je echt wil hebben. Een nieuwe TV of een nieuwe laptop waar je echt aan toe bent. Voorkom dat je valt voor impulsieve aankopen, want ook dat is het gevaar van Black Friday. Met aantrekkelijke koopjes kun je alsnog een dief van je eigen portemonnee worden. Vergeet niet dat Black Friday vooral commercieel interessant is voor de winkeliers.</p>
      <p>Succes en veel shop plezier op 28 november!</p>
    </article>
  </body>
</html>