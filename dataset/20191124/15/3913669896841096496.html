<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322244/rinviata-a-domani-la-finale-del-torneo-di-solarino-tra-gatto-monticone-e-fett/"/>
    <meta property="og:site_name" content="Live Tennis"/>
    <meta property="article:published_time" content="2019-11-24T15:57:00+00:00"/>
    <meta property="og:title" content="Rinviata a domani la finale del torneo di Solarino tra Gatto Monticone e Fett"/>
    <meta property="og:description" content="Un acquazzone notturno e una mattinata piovosa non hanno permesso lo svolgimento della finale della Top Spin Energy Cup W25 prevista tra l’italiana Giulia Gatto Monticone e la croata Jana Fett. La notizia è diventata ufficiale questo pomeriggio nonostante i tentativi di migliorare le condizioni del campo appesantito dalla pioggia e giocare l’ultimo atto della […]"/>
  </head>
  <body>
    <article>
      <h6 class="kicker">Il torneo di Solarino </h6>
      <h1>Rinviata a domani la finale del torneo di Solarino tra Gatto Monticone e Fett</h1>
      <address>
        <time datetime="2019-11-24T15:57:00+00:00">24 Nov 2019, 15:57</time>
      </address>
      <p>
        <b>
          <i>Un acquazzone notturno e una mattinata piovosa non hanno permesso lo svolgimento della finale della Top Spin Energy Cup W25 prevista tra l’italiana Giulia Gatto Monticone e la croata Jana Fett.</i>
        </b>
      </p>
      <p>La notizia è diventata ufficiale questo pomeriggio nonostante i tentativi di migliorare le condizioni del campo appesantito dalla pioggia e giocare l’ultimo atto della competizione.</p>
      <p>Il supervisor Guido Pezzella ha poi optato per il rinvio ufficiale alla mattinata del 25 novembre alle ore 10.<br/>Gatto Monticone (180 del ranking WTA) affronterà Fett (267 del ranking WTA) da quarta testa di serie del torneo internazionale organizzato allo Zaiera Resort, la tennista croata è invece settima testa di serie. La finale si preannuncia interessante, ma soprattutto “dura” come dichiarato dalla stessa tennista azzurra a ridosso della finalissima.</p>
    </article>
  </body>
</html>