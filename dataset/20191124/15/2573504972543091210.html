<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230886/lisola-di-pietro-4-la-fiction-di-gianni-morandi-avra-un-nuovo-capitolo/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T15:40:24+00:00"/>
    <meta property="og:title" content="L’Isola di Pietro 4: la fiction di Gianni Morandi avrà un nuovo capitolo?"/>
    <meta property="og:description" content="L’Isola di Pietro 4: la fiction sarà realizzata? L’Isola di Pietro 4 si farà? Gianni Morandi rindosserà il camice e scarrozzerà lungo i sentieri di Carloforte? Andata in onda su Canale 5 la puntata conclusiva della terza stagione, i telespettatori già si interrogano sul destino della fiction, preoccupati per una possibile fine: ancora oggi non […]"/>
  </head>
  <body>
    <article>
      <h1>L’Isola di Pietro 4: la fiction di Gianni Morandi avrà un nuovo capitolo?</h1>
      <address><time datetime="2019-11-24T15:40:24+00:00">24 Nov 2019, 15:40</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>L’Isola di Pietro 4: la fiction sarà realizzata?</h3>
      <p><b>L’Isola di Pietro 4 si farà?</b> Gianni Morandi rindosserà il camice e scarrozzerà lungo i sentieri di Carloforte? Andata in onda su Canale 5 la puntata conclusiva della terza stagione, <b>i telespettatori già si interrogano </b>sul destino della fiction, preoccupati per una possibile fine: ancora oggi<b> non sono pervenute notizie ufficiali</b> a riguardo né dai produttori né tanto meno dal cast.</p>
      <p>Lo stesso Morandi, nelle <b>recenti interviste rilasciate</b>, ha aggirato abilmente l’argomento, evitando di dare una risposta definitiva. Le uniche parole sull’eventuale <b>L’Isola di Pietro 4</b> le ha pronunciate al settimanale <i>Nuovo </i>di Riccardo Signoretti. E lasciava presumere stesse salutando l’esperienza sul piccolo schermo.</p>
      <p>Infatti, tra le pagine del magazine ha rivelato di iniziare a provare<b> la stanchezza delle riprese</b>, sempre parecchio impegnative. Tuttavia, il cantante ed attore, noto per la sua proverbiale energia, potrebbe in realtà aver semplicemente <b>sparato una battuta.</b></p>
      <h3>Pochi ostacoli</h3>
      <p>Gli adolescenti sarebbero ancora al centro de <b>L’Isola di Pietro 4</b> ci sono gli adolescenti, mentre Morandi apporterebbe il contributo in qualità di <b>garante del racconto.</b> Sul fronte narrativo, ravvisa <i>TvBlog</i>, gli ostacoli appaiono davvero pochi: nel corso delle tre edizioni finora realizzate, la fiction co-realizzata da Rti e LuxVide ha sempre trovato il modo di rinnovarsi, presentando ogni anno <b>un nuovo mistero da sviluppare</b> nell’arco delle puntate e da risolvere nell’ultima. Perno centrale, i giovani dell’isola protagonista, i loro sogni, le loro difficoltà, in contrasto con gli adulti.</p>
      <p>Dunque, se il quarto atto dovesse essersi, sarebbe plausibile percorrere il medesimo percorso; oppure intraprenderne uno nuovo, più maturo, incentrato su un nuovo caso che preveda personaggi più adulti. D’altra parte c’è il <b>filone narrativo dei personaggi fissi</b>, da Elena (Chiara Baschetti) a Diego (Erasmo Genzini), passando per Tobia (Alessio di Domenicantonio) e Caterina (Alma Noce). Ovviamente, bisogna prendere atto pure degli ascolti registrati in questa stagione, <b>la prima andata in onda di venerdì anziché di domenica.</b></p>
      <h3>L’Isola di Pietro 4: le ultime</h3>
      <p>Una flessione si è verificata: se la prima stagione aveva registrato una media di 4,3 milioni di telespettatori e la seconda di 3,4, <b>gli episodi della terza li hanno seguiti in 2,9 milioni</b>.</p>
      <p>Traendo le somme, diversi fattori vanno ponderati, ma, secondo quanto spiega <i>TvBlog</i>, pare piuttosto complicato pensare che Mediaset rinunci ad una fiction forte di una fanbase fissa e con ancora delle carte da giocare. Insomma, probabilmente Gianni <b>indosserà di nuovo quel camice</b>.</p>
    </article>
  </body>
</html>