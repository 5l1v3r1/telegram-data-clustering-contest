<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594417/%E0%A6%AE%E0%A6%BE%E0%A6%B2%E0%A7%9F%E0%A7%87%E0%A6%B6%E0%A6%BF%E0%A7%9F%E0%A6%BE%E0%A6%B0-%E0%A6%95%E0%A6%A5%E0%A6%BE-%E0%A6%AC%E0%A6%B2%E0%A7%87-%E0%A6%B8%E0%A7%8B%E0%A6%A8%E0%A6%BE%E0%A6%A6%E0%A6%BF%E0%A7%9F%E0%A6%BE-%E0%A6%A6%E0%A7%8D%E0%A6%AC%E0%A7%80%E0%A6%AA%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T15:20:00+00:00"/>
    <meta property="og:title" content="মালয়েশিয়ার কথা বলে সোনাদিয়া দ্বীপে"/>
    <meta property="og:description" content="কক্সবাজারের মহেশখালীতে সাগরপথে মালয়েশিয়াগামী ২৫ জন রোহিঙ্গা নারী-পুরুষকে উদ্ধার করেছে পুলিশ। রবিবার (২৪ নভেম্বর) বিকাল তিনটার দিকে মহেশখালীর সোনাদিয়া থেকে তাদের উদ্ধার করা হয়। তাদের প্রত্যেককে মালয়েশিয়ায় নিয়ে যাওয়ার কথা বলে সোনাদিয়া দ্বীপে নামিয়ে দেয় পাচারকারীরা। মহেশখালী থানার অফিসার..."/>
  </head>
  <body>
    <article>
      <h1>মালয়েশিয়ার কথা বলে সোনাদিয়া দ্বীপে</h1>
      <address><time datetime="2019-11-24T15:20:00+00:00">24 Nov 2019, 15:20</time> by <a rel="author">কক্সবাজার প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/24/19323862accb3939a95cd1c316610719-5ddaa01032e42.jpg"/>
        <figcaption>সোনাদিয়া দ্বীপের প্যারাবন থেকে উদ্ধার ২৫ রোহিঙ্গা</figcaption>
      </figure>
      <p>কক্সবাজারের মহেশখালীতে সাগরপথে মালয়েশিয়াগামী ২৫ জন রোহিঙ্গা নারী-পুরুষকে উদ্ধার করেছে পুলিশ। রবিবার (২৪ নভেম্বর) বিকাল তিনটার দিকে মহেশখালীর সোনাদিয়া থেকে তাদের উদ্ধার করা হয়। তাদের প্রত্যেককে মালয়েশিয়ায় নিয়ে যাওয়ার কথা বলে সোনাদিয়া দ্বীপে নামিয়ে দেয় পাচারকারীরা। <br/>মহেশখালী থানার অফিসার ইনচার্জ (ওসি) প্রভাষ চন্দ্র ধর জানান, সাগরপথে মালয়েশিয়া নিয়ে যাওয়ার কথা বলে টেকনাফের বিভিন্ন ক্যাম্প থেকে রোহিঙ্গাদের ট্রলারে ওঠায় দালাল চক্র। এরপর মহেশখালী উপজেলার সোনাদিয়া দ্বীপের প্যারাবনে এসে মালয়েশিয়া পৌঁছে গেছে এ কথা বলে তাদের ট্রলার থেকে নামিয়ে দেওয়া হয়। পরে স্থানীয়দের মাধ্যমে খবর পেয়ে সোনাদিয়ার প্যারাবন থেকে তাদের উদ্ধার করে পুলিশ। <br/>উদ্ধার হওয়া রোহিঙ্গাদের মধ্যে ১১ জন পুরুষ, ১২ জন নারী ও দুই জন শিশু রয়েছে। তারা টেকনাফের আশ্রয় শিবিরে থাকা রোহিঙ্গা বলে প্রাথমিকভাবে স্বীকার করেছেন। উদ্ধার হওয়া রোহিঙ্গাদের মহেশখালী থানায় নিয়ে যাওয়া হয়েছে। তাদের কাছ থেকে দালালদের তথ্য সংগ্রহ করা হচ্ছে। পরবর্তীতে তাদের নিজ নিজ আশ্রয় শিবিরে ফেরত পাঠানো হবে।</p>
      <p> </p>
      <p> </p>
      <footer>/ওআর/</footer>
    </article>
  </body>
</html>