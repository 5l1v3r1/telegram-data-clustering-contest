<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301840/%D9%86%D9%85%D8%A7%DB%8C%D8%B4%DA%AF%D8%A7%D9%87%DB%8C-%D8%A7%D8%B2-%D9%87%D9%86%D8%B1%D9%85%D9%86%D8%AF%D8%A7%D9%86-%D9%85%DA%A9%D8%AA%D8%A8-%DA%A9%D9%85%D8%A7%D9%84-%D8%A7%D9%84%D9%85%D9%84%DA%A9"/>
    <meta property="og:site_name" content="ایسنا"/>
    <meta property="article:published_time" content="2019-11-24T15:19:49+00:00"/>
    <meta property="og:title" content="نمایشگاهی از هنرمندان مکتب کمال‌الملک"/>
    <meta property="og:description" content="نمایشگاه «هنر دهه چهل» با حضور جمعی از هنرمندان و هنردوستان در باغ موزه هنر ایرانی گشایش یافت."/>
  </head>
  <body>
    <article>
      <h1>نمایشگاهی از هنرمندان مکتب کمال‌الملک</h1>
      <address><time datetime="2019-11-24T15:19:49+00:00">24 Nov 2019, 15:19</time> by <a rel="author">فاطمه خلیلی</a></address>
      <p>نمایشگاه «هنر دهه چهل» با حضور جمعی از هنرمندان و هنردوستان در باغ موزه هنر ایرانی گشایش یافت.</p>
      <p>به گزارش ایسنا و به نقل از روابط عمومی و اطلاع رسانی باغ موزه هنر ایرانی، نمایشگاه «هنر دهه‌ چهل» با حضور احسان محمدی (رییس باغ موزه هنر ایرانی و مدیر امور بین‌الملل سازمان فرهنگی هنری شهرداری تهران)، سدراک نظریان (هنرمند پیش کسوت نقاش و مرمت کار آثار نقاشی)، اردشیر مجرد تاکستانی (هنرمند نگارگر)، عنایت‌الله نظری نوری (هنرمند نقاش)، محسن احتشامی (هنرمند گرافیست)، شاکه ماکاریان، عبدی اسبقی (هنرمند نقاش) و فرهاد عزیزی (هنرمند عکاس)  عصر روز جمعه (اول آذرماه) در نگارخانه پردیس باغ موزه هنر ایرانی افتتاح شد.</p>
      <p>در این نمایشگاه ۴۴ اثر از هنرمندان مکتب کمال‌الملک و آثاری از نقاشان دهه چهل همچون جعفر پتگر، عباس کاتوزیان، علی رخساز، علی‌محمد حیدریان، علی پی‌جم، حسین همدانی، هاکپ وارطانیان، میشا شهبازیان، باجلان لو، عباس جلالی سوسن آبادی، جباربیک، محسن سهیلی، آنوش یغیازاریان، بهمن بروجنی، آواک هایراپتیان، منوچهر نیازی، ابراهیم فرجی، غلامرضا معدن‌دار به نمایش در آمده است که تا هشتم آذرماه نیز ادامه دارد.</p>
      <p>پردیس باغ موزه هنر ایرانی در خیابان ولی عصر(عج)، بعد از پل پارک وی، خیابان شهید فیاضی، خیابان بوسنی هرزگوین، خیابان دکتر حسابی واقع شده است.</p>
      <p>انتهای پیام</p>
    </article>
  </body>
</html>