<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/wyszla-do-garazu-i-zaginela-wypatrzyla-ja-kamera-termowizyjna/"/>
    <meta property="og:site_name" content="lublin112.pl"/>
    <meta property="article:published_time" content="2019-11-24T15:41:00+00:00"/>
    <meta property="og:title" content="Wyszła do garażu i zaginęła. Wypatrzyła ją kamera termowizyjna"/>
    <meta property="og:description" content="Wczoraj po południu na terenie gminy Hrubieszów doszło do zaginięcia 92-latki. Kobieta została odnaleziona dzięki poszukiwaniom z użyciem kamery termowizyjnej."/>
  </head>
  <body>
    <article>
      <h1>Wyszła do garażu i zaginęła. Wypatrzyła ją kamera termowizyjna</h1>
      <address>
        <time datetime="2019-11-24T15:41:00+00:00">24 Nov 2019, 15:41</time>
      </address>
      <p>
        <b>Wczoraj po południu na terenie gminy Hrubieszów doszło do zaginięcia 92-latki. Kobieta została odnaleziona dzięki poszukiwaniom z użyciem kamery termowizyjnej.</b>
      </p>
      <p>W sobotę po południu policjanci otrzymali zgłoszenie o zaginięciu 92-letniej mieszkanki gminy Hrubieszów. Kobieta chorująca na zaniki pamięci, wyszła z domu informując, że idzie do syna do garażu. Jak się okazało, staruszka oddaliła się w nieznanym kierunku.</p>
      <p>Początkowo rodzina próbowała szukać zaginionej na własną rękę. Natychmiast po zgłoszeniu zaginięcia dyżurnemu funkcjonariusze policji wraz z funkcjonariuszami straży granicznej z Hrubieszowa, Dołhobyczowa i Kryłowa, strażakami z PSP i OSP oraz okolicznymi mieszkańcami, którzy również nie odmówili pomocy rozpoczęli poszukiwania. Zaczynając od miejsca, w którym ostatni raz widziana była zaginiona kobieta, funkcjonariusze przeczesywali całą okolicę.</p>
      <p>Funkcjonariusze straży granicznej dzięki użyciu kamer termowizyjnych odnaleźli 92-latkę. Kobieta znajdowała się pod jednym z drzew. Staruszka była zziębnięta i wychłodzona. Natychmiast uzyskała pomoc lekarską i decyzją lekarza z uwagi na jej wychłodnie została odwieziona do szpitala.</p>
      <p>(fot. pixabay.com)</p>
    </article>
  </body>
</html>