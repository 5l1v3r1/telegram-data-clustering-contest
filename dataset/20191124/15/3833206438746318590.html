<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/Bylgaria/Bogat-indiec-sus-zlatno-Lamborgini-leti-po-bulgarskite-putishta-s-250-kmch-916286"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T15:44:00+00:00"/>
    <meta property="og:title" content="Богат индиец със златно &quot;Ламборгини&quot; лети по българските пътища с 250 км/ч"/>
    <meta property="og:description" content="Във Фейсбук е качено видео на автомобил, движещ се с 250 км/час по Околовръстното в София. Богатият ..."/>
  </head>
  <body>
    <article>
      <h1>Богат индиец със златно "Ламборгини" лети по българските пътища с 250 км/ч</h1>
      <address>
        <time datetime="2019-11-24T15:44:00+00:00">24 Nov 2019, 15:44</time>
      </address>
      <p>Във Фейсбук е качено видео на автомобил, движещ се с 250 км/час по Околовръстното в София. Богатият индиец Йожеш Радж сам се хвали как фучи по родните пътища с едно от лъскавите си возила -златно "Ламборгини". </p>
      <p>Кадрите възмутиха мрежата и много хора се попитаха къде са органите на реда и защо толерират богаташа и наглото му поведение. Във Фейсбук профила му пише, че е роден в Дубай, но е завършил училище в Ню Делхи, Индия. У нас се е образовал във Висше Училище по Мениджмънт, София, а после и в Нов български университет.</p>
      <p>Брат му се казва Дийпак Радж, който от три години живее в България и има автопарк за няколко милиона в евро. Двмата са големи почитатели на луксозни стоки, като профилите им в социалната межа са пълни със снимки с лъскави коли и други глезотийки, пише Лупа. </p>
      <p>Дийпак има няколко фирми с предмет на дейност търговия, туристически услуги, ресторантьорство, хотелиерство, транспорт, недвижими имоти, реклама, създаване на интернет сайтове и др., показа проверка в търговския регистър. Брат му Йожеш не фигурира никъде и най-вероятно се води безработен, но само една от колите му струва 300 000 лева.</p>
    </article>
  </body>
</html>