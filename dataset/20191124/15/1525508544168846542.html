<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779926/%D8%A8%D8%B1%DA%AF%D8%B2%D8%A7%D8%B1%DB%8C-%DB%B7%DB%B2-%D8%A8%D8%B1%D9%86%D8%A7%D9%85%D9%87-%D9%87%D9%81%D8%AA%D9%87-%D9%88%D9%84%D8%A7%D8%AF%D8%AA-%D8%AD%D8%B6%D8%B1%D8%AA-%D8%B9%D8%A8%D8%AF%D8%A7%D9%84%D8%B9%D8%B8%DB%8C%D9%85-%D8%AD%D8%B3%D9%86%DB%8C-%D8%B9-%D8%AF%D8%B1-%D8%B1%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T15:31:43+00:00"/>
    <meta property="og:title" content="معاون فرهنگی و امور زائران آستان حضرت عبدالعظیم خبر داد؛ برگزاری ۷۲ برنامه هفته ولادت حضرت عبدالعظیم حسنی(ع) در ری"/>
    <meta property="og:description" content="ری- معاون فرهنگی و امور زائران آستان حضرت عبدالعظیم از برگزاری ۷۲ برنامه هفته ولادت حضرت عبدالعظیم حسنی(ع) در ری خبر داد."/>
  </head>
  <body>
    <article>
      <h1>معاون فرهنگی و امور زائران آستان حضرت عبدالعظیم خبر داد؛ برگزاری ۷۲ برنامه هفته ولادت حضرت عبدالعظیم حسنی(ع) در ری</h1>
      <address>
        <time datetime="2019-11-24T15:31:43+00:00">24 Nov 2019, 15:31</time>
      </address>
      <p>به گزارش <a href="https://www.mehrnews.com/">خبرنگار مهر</a>، عباس سلیمی عصر یکشنبه در نشست خبری برنامه‌های هفته بزرگداشت ولادت حضرت عبدالعظیم حسنی(ع) با اشاره به فرمایش رهبر در خصوص بزرگداشت حضرت عبدالعظیم اظهار داشت: تجلیل از مقام عبدالعظیم حسنی(ع) در حقیقت تجلیل از علم، اجتهاد و تقوا می باشد که با توجه بر این اصل تجلیل از این مقام ارزشمند را به عنوان سرفصل و شالوده اقدامات قرار داده ایم.</p>
      <p>سلیمی در ادامه با بیان اینکه ۷۲ عنوان برنامه حول محورهای فرهنگی مذهبی، آئینی، خدمات زائر و رسانه‌ای در ایام ولادت حضرت عبدالعظیم مورد پیش بینی قرار گرفته است افزود: برگزاری آیین گلباران و عطرافشانی شهدای مدفون در آستان عبدالعظیم اولین برنامه است.</p>
      <p>وی در خصوص اجرای سایر برنامه ها گفت:  دیدار و عیادت از جانبازان و بیماران بستری در مراکز درمانی توسط خادمین آستان مقدس، برگزاری «برنامه قرآن بخوانید جایزه بگیرید» ویژه نونهالان و نوجوانان از برنامه های دیگر می باشد.</p>
      <p>معاون فرهنگی و امور زائران آستان حضرت عبدالعظیم بیان داشت: ارائه ویزیت رایگان، برپایی موکب‌های پذیرایی از مردم در سه نقطه از حرم از جمله برنامه های دیگر می باشد که مورد برنامه ریزی قرار گرفته اند.</p>
      <p>سلیمی از تمامی آحاد مردم به‌ویژه مردم شهرهای اطراف و هیئت‌های مذهبی دعوت کرد که در هفته ولادت از ۷ تا ۱۳ آذرماه برای حضور در برنامه‌های تدارک دیده برنامه ریزی های لازم را انجام دهند.</p>
    </article>
  </body>
</html>