<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/iki-aile-arasinda-silahli-kavga-3-olu-1-yarali-1211254.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T15:14:00+00:00"/>
    <meta property="og:title" content="İki aile arasında silahlı kavga: 3 ölü, 1 yaralı"/>
    <meta property="og:description" content="MERSİN'in Anamur ilçesinde, husumetli olan komşu alileler arasında çıkan tartışmada silahlı kavgaya dönüştü. Tüfekle vurulan 3 kişi hayatını kaybetti, 1 kişi ağır yaralandı."/>
  </head>
  <body>
    <article>
      <h1>İki aile arasında silahlı kavga: 3 ölü, 1 yaralı</h1>
      <h2>MERSİN'in Anamur ilçesinde, husumetli olan komşu alileler arasında çıkan tartışmada silahlı kavgaya dönüştü. Tüfekle vurulan 3 kişi hayatını kaybetti, 1 kişi ağır yaralandı.</h2>
      <address>
        <time datetime="2019-11-24T15:14:00+00:00">24 Nov 2019, 15:14</time>
      </address>
      <p>Olay, öğlenden sonra, <b>Anamur </b>merkeze 15 kilometre uzaklıktaki <b>Karalarbahşiş Mahallesi'nde </b>meydana geldi. </p>
      <figure>
        <img src="https://images.bursadabugun.com/editor/haber/24112019/iki-aile-arasinda-silahli-kavga-3-olu-1-yarali-7821-dhaphoto2-5dda90034ca5a.jpg"/>
      </figure>
      <p><b>Mustafa Nehir </b>(65) ile İbrahim Nehir (25), bahçelerine satmak için koydukları sütlerini, aralarında husumet olan komşularının köpeğinin içtiğini gördü. <b>Mustafa Nehir</b>, komşularının oğlu Ali Can Çatak'a (18) tepki gösterdi. Çıkan tartışma büyüyerek kavgaya dönüştü. <b>Ali Can Çatak</b>'ın babası <b>Ali Çatak </b>(40) da kavgaya karıştı. Kavga sırasında kim tarafından ateşlendiği belli olmayan tüfekten çıkan saçmalar,<b> Ali Can Çatak, İbrahim Nehir, Mustafa Nehir</b> ve ismi öğrenilemeyen kişiye isabet etti. 4 kişi kanlar içinde yere yığılırken, çevredekilerin ihbarı üzerine sağlık ve jandarma ekipleri sevk edildi. Ali Çatak ise olay yerinden kaçtı.</p>
      <figure>
        <img src="https://images.bursadabugun.com/editor/haber/24112019/iki-aile-arasinda-silahli-kavga-3-olu-1-yarali-7821-dhaphoto3-5dda8fffc4f5a.jpg"/>
      </figure>
      <p>Sağlık görevlilerince ilk müdahalesi yapılan 4 yaralı, hastaneye kaldırıldı. Tedaviye alınan yaralılardan,<b> İbrahim Nehir, Mustafa Nehir ve Ali Can Çatak,</b> doktorların tüm çabasına rağmen kurtarılamadı. Diğer yaralının sağlık durumunun ciddiyetini koruduğu bildirildi.<br/><br/><b>Ali Çatak'</b>ı yakalamak için <b>jandarma </b>ekiplerince çalışma başlatıldı.</p>
    </article>
  </body>
</html>