<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77674-Billie-Eilish-naklada-paparazzi-fotografom-a-obchodnikom-s-jej-podpismi-ktori-ju-vulgarne-urazali"/>
    <meta property="og:site_name" content="REFRESHER"/>
    <meta property="article:published_time" content="2019-11-24T15:25:00+00:00"/>
    <meta property="og:title" content="Billie Eilish nakladá paparazzi fotografom a obchodníkom s jej podpismi, ktorí ju vulgárne urážali"/>
    <meta property="og:description" content="Populárna speváčka má za sebou veľmi negatívnu skúsenosť s fanúšikmi a paparazzi fotografmi, ktorí sa správali agresívne, keď im nechcela vyhovieť."/>
  </head>
  <body>
    <article>
      <h1>Billie Eilish nakladá paparazzi fotografom a obchodníkom s jej podpismi, ktorí ju vulgárne urážali</h1>
      <address><time datetime="2019-11-24T15:25:00+00:00">24 Nov 2019, 15:25</time> by <a rel="author">Viktor Kniš</a></address>
      <p>
        <b>Populárna speváčka má za sebou veľmi negatívnu skúsenosť s fanúšikmi a paparazzi fotografmi, ktorí sa správali agresívne, keď im nechcela vyhovieť.</b>
      </p>
      <p>Presne ako každá celebrita, ani <b>Billie Eilish</b> to nemá na verejnosti jednoduché. Záujem o ňu majú fanúšikovia aj médiá, čo sa prejavilo pri jej aktuálnom odchode zo show<br/>Jimmyho Kimmela. Pred budovou ju čakali stovky fanúšikov, ktorí vykrikovali jej meno, aby na seba upozornili a mali možnosť sa jej aspoň dotknúť.</p>
      <p>Ako býva v prípade 17-ročnej popovej speváčky zvykom, svoju pozornosť venovala čo najväčšiemu počtu fanúšikov, ktorým venovala úsmevy, podania rúk a objatia. </p>
      <related>
        <a href="https://refresher.sk/76769-Billie-Eilish-expanduje-chce-oslovit-aj-najmensich-Kym-nerozumeju-jej-hudbe-mozu-aspon-vyzerat-ako-ona"/>
      </related>
      <p>Keď sa po chvíli presunula ku ďalšej skupine ľudí a ponúkla svoje objatie, nikto jej ho neopätoval, všetci totiž od nej chceli podpisy alebo paparazzi fotografie, informuje <a href="https://www.buzzfeed.com/laurengarafano/billie-eilish-booed-after-jimmy-kimmel">BuzzFeed News</a>. To ju nahnevalo, pretože už vie, že autogramy chcú jej „fanúšikovia“ len pre to, aby ich následne cez eBay predali za stovky dolárov. Rovnako je to aj s fotografiami, ktoré profesionáli predávajú do médií za veľké peniaze. </p>
      <p>Rozzúrená preto odišla, na čo skupina reagovala hlasným bučaním, jeden z paparazzi fotografov ju dokonca nazval „little b*tch.“ Následne celú situáciu speváčka vysvetlila na svojom Instagrame, niekoľko príspevkov  uverejnila len pre to, aby všetko uviedla na pravú mieru, keďže sa internetom šíria videá z perspektívy fanúšikov.</p>
      <p>Dozvedáme sa, ako veľmi jej prekážajú ľudia, ktorí využívajú jej podpisy a fotky na zarábanie si. V závere svojho niekoľko minútového vyjadrenia popriala všetko dobré aj tým, ktorí jej ublížili, vrátane dospelého fotografa vykrikujúceho vulgarizmy. </p>
      <figure>
        <iframe src="https://www.youtube.com/embed/3zsuXJ7i2FE" width="700" height="380" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/67231-Billie-Eilish-si-splnila-sen-Justin-Bieber-ju-dopna-na-remixe-ku-skladbe-Bad-Guy"/>
        <a href="https://refresher.sk/68257-Ziskaj-2-listky-na-koncert-Billie-Eilish-v-Prahe-uplne-zadarmo-vdaka-Refresheru-vyhrat-mozes-aj-merch-a-CD"/>
        <a href="https://refresher.sk/70306-Billie-Eilish-nenavidi-ludi-ktori-nosia-norkove-kozuchy-a-umele-mihalnice-zo-zvieracej-srsti"/>
        <a href="https://refresher.sk/68939-Billie-Eilish-prezradila-ze-jej-prvy-bozk-v-zivote-sprevadzal-trapny-moment-Chlapcovi-teraz-fanusikovia-nechcu-dat-pokoj"/>
        <a href="https://refresher.sk/66901-Billie-Eilish-je-jednou-z-najtalentovanejsich-mladych-dam-aku-som-kedy-pocul-jej-album-je-uzasny-hovori-Elton-John"/>
        <a href="https://refresher.sk/77672-Slavny-rapovy-par-okradli-o-sperky-v-hodnote-330tisic-eur-Iggy-Azalea-nechala-zlodeja-kradnut-lebo-si-ho-pomylila-s-priatelom"/>
        <a href="https://refresher.sk/77572-Billie-Eilish-prepisuje-historiu-Grammy-Je-najmladsou-spevackou-ktora-bola-nominovana-na-vsetky-najprestiznejsie-kategorie"/>
        <a href="https://refresher.sk/76769-Billie-Eilish-expanduje-chce-oslovit-aj-najmensich-Kym-nerozumeju-jej-hudbe-mozu-aspon-vyzerat-ako-ona"/>
      </related>
    </article>
  </body>
</html>