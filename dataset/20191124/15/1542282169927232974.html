<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gr.euronews.com/2019/11/24/ellada-xwris-telos-oi-prosfugikes-roes"/>
    <meta property="og:site_name" content="euronews"/>
    <meta property="article:published_time" content="2019-11-24T15:12:07+00:00"/>
    <meta property="og:title" content="Ελλάδα: Χωρίς τέλος οι προσφυγικές ροές- 700 άνθρωποι μέσα σε 24 ώρες"/>
    <meta property="og:description" content="Αναβρασμός στα νησιά για το κυβερνητικό σχέδιο δημιουργίας κλειστών προαναχωρησιακών κέντρων"/>
  </head>
  <body>
    <article>
      <h1>Ελλάδα: Χωρίς τέλος οι προσφυγικές ροές- 700 άνθρωποι μέσα σε 24 ώρες</h1>
      <address><time datetime="2019-11-24T15:12:07+00:00">24 Nov 2019, 15:12</time> by <a rel="author">Klelia Avatagelou</a></address>
      <figure>
        <img src="https://static.euronews.com/articles/stories/04/31/62/38/773x435_cmsv2_5a91a38d-e0e0-54d7-9ba8-21621b9781ff-4316238.jpg"/>
      </figure>
      <p>Με αμείωτο ρυθμό συνεχίζονται οι προσφυγικές ροές στην Ελλάδα. Τουλάχιστον 643 μετανάστες και πρόσφυγες αποβιβάστηκαν το τελευταίο 24ωρο με λέμβους σε διάφορα νησιά του ανατολικού Αιγαίου, σε 17 διαφορετικά περιστικά που έλαβαν χώρα σε Λέσβο, Σάμο, Φαρμακονήσι, Ρόδο, Καλόλυμνο και Ψέριμο.</p>
      <p>Το ίδιο χρονικό διάστημα, 60 μετανάστες και πρόσφυγες διασώθηκαν από το λιμενικό σώμα σε δύο περιστικά έρευνας και διάσωσης που έλαβαν χώρα σε θαλάσσιες περιοχές της Μυτιλήνης και της Σάμου.</p>
      <p>Την Παρασκευή, μιλώντας στη Βουλή, ο πρωθυπουργός ανέλυσε το κυβερνητικό σχέδιο για την αποσυμφόρηση των νησιών. Το σχέδιο έχει προκαλέσε ι αναστάτωση σε πολλές περιοχές, όπου γίνονται προετοιμασίες για την εγκατάσταση προσφύγων και μεταναστών στα κλειστά προαναχωρησιακά κέντρα.</p>
      <p>Άγνοια για τα κυβερνητικά σχέδια δηλώνουν οι δήμαρχοι Ανατολικής Σάμου και Μυτιλήνης Λέσβου. Μάλιστα, ο δήμαρχος ανατολικής Σάμου, Γεώργιος Στάντζος, έστειλε επιστολή στον Πρωθυπουργό με την οποία εκφράζει την αντίθεσή του όχι για τη δημιουργία κλειστού κέντρου, αλλά για τον αριθμό των ανθρώπων που θα φιλοξενήσει.</p>
    </article>
  </body>
</html>