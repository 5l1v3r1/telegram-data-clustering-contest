<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/598861/italia-ta-ptomata-7-metanaston-vrethikan-meta-to-navagio-ploiou"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T15:11:00+00:00"/>
    <meta property="og:title" content="Ιταλία: Τα πτώματα 7 μεταναστών βρέθηκαν μετά το ναυάγιο πλοίου"/>
    <meta property="og:description" content="Οι ομάδες διάσωσης περισυνέλλεξαν τα πτώματα 7 μεταναστών, μεταξύ αυτών 5 γυναικών, μετά το ναυάγιο χθες Σάββατο ενός πλεούμενου με περίπου 150..."/>
  </head>
  <body>
    <article>
      <h1>Ιταλία: Τα πτώματα 7 μεταναστών βρέθηκαν μετά το ναυάγιο πλοίου</h1>
      <address><time datetime="2019-11-24T15:11:00+00:00">24 Nov 2019, 15:11</time> by <a rel="author">sigmalive</a></address>
      <p>Οι ομάδες διάσωσης περισυνέλλεξαν τα πτώματα 7 μεταναστών, μεταξύ αυτών 5 γυναικών, μετά το ναυάγιο χθες Σάββατο ενός πλεούμενου με περίπου 150 επιβαίνοντες, στα ανοικτά της νήσου της Λαμπεντούζα, έγινε σήμερα γνωστό από την ιταλική ακτοφυλακή.</p>
      <p>Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών, εξηγεί η ακτοφυλακή σε ένα δελτίο Τύπου.</p>
      <p>Δύο σοροί βρέθηκαν το Σάββατο το βράδυ στις ακτές της Κάλα Γκαλέρα, στο νότιο τμήμα της Λαμπεντούζα, διευκρινίζει η ιταλική ακτοφυλακή.</p>
      <p>Τις επιχειρήσεις διάσωσης δυσχεραίνουν οι άσχημες καιρικές συνθήκες στη θάλασσα, καθώς το ύψος των κυμάτων φθάνει τα δύο μέτρα, αλλά «επίσης εξαιτίας του μεγάλου αριθμού ανθρώπων που έπεσαν στο νερό την ίδια στιγμή».</p>
      <p>Η ιταλική ακτοφυλακή έκανε γνωστό χθες το βράδυ ότι διέσωσε σχεδόν 150 μετανάστες σε απόσταση 1 ναυτικού μιλίου από τις ακτές της Λαμπεντούζα, όμως, σύμφωνα με τις μαρτυρίες των διασωθέντων περίπου 20 άνθρωποι αγνοούνται.</p>
      <p>ΠΗΓΗ: ΑΠΕ-ΜΠΕ</p>
    </article>
  </body>
</html>