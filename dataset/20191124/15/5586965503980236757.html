<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/incendiu-in-parcarea-unui-mall-din-capitala-bilant-isu-sase-victime-trei-masini-distruse-18611564"/>
    <meta property="og:site_name" content="Gândul"/>
    <meta property="article:published_time" content="2019-11-24T15:12:00+00:00"/>
    <meta property="og:title" content="Incendiu în parcarea unui Mall din Capitală. Bilanţ ISU: Şase victime, trei maşini distruse"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Incendiu în parcarea unui Mall din Capitală. Bilanţ ISU: Şase victime, trei maşini distruse</h1>
      <h2>Mall-ul Sun Plaza din sectorul 4 al Capitalei a fost evacuat, duminică, din cauza unui incendiu care a izbucnit în parcarea subterană. Incendiul a fost stins de pompieri. Din cauza fumului dens, s-a declanşat alarma de urgenţă.</h2>
      <address>
        <time datetime="2019-11-24T15:12:00+00:00">24 Nov 2019, 15:12</time>
      </address>
      <p>
        <b>UPDATE 18:50 Bilanţ ISU Bucureşti-Ilfov, după incendiul din Mall: Şase victime, trei maşini distruse</b>
      </p>
      <p>Bilanţul ISU Bucureşti – Ilfov arată că, după incendiul de duminică din Mall-ul Sun Plaza, din Sectorul 4, au fost şase victime, dintre care patru expuse la fum, una cu atac de panică şi una cu durere toracică. Trei maşini au fost distruse.</p>
      <p>Potrivit ISU Bucureşti – Ilfov, au fost acordate îngrijiri medicale pentru şase victime, după incendiul de la Sun Plaza.</p>
      <p>Este vorba de patru persoane care au fost expuse la fum, acestea fiind duse la Spitalul Bagdasar Arseni. O persoană a suferit atac de panică şi alta a acuzat durere toracică.</p>
      <p>Trei maşini au fost distruse.</p>
      <p>
        <b>UPDATE 17:45 Patru persoane la spital după incendiul de la Mall. Trei maşini distruse</b>
      </p>
      <p>Trei persoane care au fost expuse la fum în urma incendiului de la mall-ul Sun Plaza au primit asistenţă medicală şi au fost duse la spital. Trei maşini au fost distruse, informează ISU Bucureşti – Ilfov.</p>
      <p>Potrivit ISU Bucureşti – Ilfov, în urma incendiului din mall au fost trei persoane expuse la fum, transportate la spital.</p>
      <p>Trei maşini au ars în urma incendiului izbucnit în parcarea subterană a mall-ului Sun Plaza.</p>
      <figure>
        <img src="http://storage0.dms.mpinteractiv.ro/media/1/186/3927/18611564/4/masina.jpg?height=450&amp;width=600"/>
      </figure>
      <p>Potrivit reprezentanţilor ISU Bucureşti – Ilfov, un incendiu puternic a izbucnit dumincă, în jurul orei 16.00, la mall-ul Sun Plaza din Sectorul 4.</p>
      <figure>
        <img src="http://storage0.dms.mpinteractiv.ro/media/1/186/3927/18611564/3/pompieri-1.jpg?height=448&amp;width=600"/>
      </figure>
      <p>Toate persoanele care erau în parcare au fost evacuate şi nu sunt persoane rănite.</p>
      <related>
        <h4>Citeşte şi</h4>
        <a href="https://www.gandul.info/stiri/1-700-de-moldoveni-intr-o-garsoniera-sectiile-de-vot-unde-sunt-inscrisi-cetatenii-din-republica-moldova-sunt-goale-locuiesc-in-vaslui-doar-in-buletin-si-nimeni-nu-i-a-vazut-vreodata-18611547?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/viorica-dancila-si-liderii-psd-sedinta-la-sediul-de-partid-18611493?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/au-cantat-si-au-votat-intr-o-sectie-de-votare-din-galati-membrii-unui-ansamblu-folcloric-au-oferit-un-spectacol-emotionant-foaie-verde-foi-de-cimbru-mai-romane-sa-fii-mandru-video-18611438?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>