<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315518-Navijaci-prizeljkuju-Silvin-odlazak-uprava-jos-ne.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T15:15:00+00:00"/>
    <meta property="og:title" content="Navijači priželjkuju Silvin odlazak, uprava još ne"/>
    <meta property="og:description" content="Menadžer Evertona Marko Silva i dalje ima podršku uprave kluba, uprkos porazu od Noriča ovog vikenda."/>
  </head>
  <body>
    <article>
      <h1>Navijači priželjkuju Silvin odlazak, uprava još ne</h1>
      <h2>Menadžer Evertona Marko Silva i dalje ima podršku uprave kluba, uprkos porazu od Noriča ovog vikenda.</h2>
      <address><time datetime="2019-11-24T15:15:00+00:00">24 Nov 2019, 15:15</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/132958/jpeg/Marko-Silva"/>
        <figcaption>
          <cite>Gareth Copley, Getty Images Sport</cite>
        </figcaption>
      </figure>
      <p>Kako su preneli britanski mediji, većinski vlasnik kluba Farhad Moširi održao je sastanak sa direktorima. Potom su sa Silvom razgovarali Bil Kenrajt i Marsel Brends.</p>
      <p>Navodno, uprava je voljna da održi stabilnost tima i pruži podršku menadžeru, uprkos skorašnjim rezultatima. Ipak, neizvesno je hoće li situacija ostati još dugo takva, pošto Everton očekuje duel sa Lesterom, pa Liverpulom.</p>
      <p>Podsećamo, nezadovoljstvo na 'Gudison parku' kulminiralo je u subotu, kada je Everton izgubio od Noriča (2:0). Mnogi navijači su već tada zahtevali odlazak Silve.</p>
      <p>Everton je trenutno 15. na tabeli, a ove sezone zabeležio je četiri pobede, dva remija i sedam poraza.</p>
    </article>
  </body>
</html>