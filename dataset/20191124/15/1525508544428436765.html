<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779933/%DA%A9%D8%B4%D8%AA%D9%87-%D9%88-%D8%B2%D8%AE%D9%85%DB%8C-%D8%B4%D8%AF%D9%86-%DB%B1%DB%B8-%DA%A9%D9%88%D8%AF%DA%A9-%D8%A8%D8%B1-%D8%A7%D8%AB%D8%B1-%D9%85%DB%8C%D9%86-%D8%A8%D8%B1%D8%AC%D8%A7%DB%8C-%D9%85%D8%A7%D9%86%D8%AF%D9%87-%D8%A7%D8%B2-%D8%AF%D8%A7%D8%B9%D8%B4-%D8%AF%D8%B1-%D8%B3%D9%88%D8%B1%DB%8C%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T15:53:07+00:00"/>
    <meta property="og:title" content="کشته و زخمی شدن ۱۸ کودک بر اثر مین برجای مانده از داعش در سوریه"/>
    <meta property="og:description" content="منابع سوری از کشته و زخمی شدن ۱۸ کودک بر اثر انفجار مین برجای مانده از تروریستهای داعش در شرق دیرالزور خبر دادند."/>
  </head>
  <body>
    <article>
      <h1>کشته و زخمی شدن ۱۸ کودک بر اثر مین برجای مانده از داعش در سوریه</h1>
      <address>
        <time datetime="2019-11-24T15:53:07+00:00">24 Nov 2019, 15:53</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از العهد، منابع سوری از کشته و زخمی شدن ۱۸ کودک بر اثر انفجار مین برجای مانده از تروریستهای داعش در شرق دیرالزور خبر دادند.</p>
      <p>این منابع بیان کردند: بر اثر انفجار یک مین زمینی به جا مانده از گروهک تروریستی داعش در باغ یکی از مدارس روستای طیبه واقع در حومه شرقی استان دیرالزور یک کودک کشته و ۱۷ کودک دیگر زخمی شدند.</p>
      <p>عصام العرفی رئیس بیمارستان الاسد دیرالزور گفت: بر اثر انفجار مین برجای مانده از داعش در روستای طیبه، ظهر امروز جسد یک کودک به بیمارستان منتقل شده است. همچنین ۱۷ کودکی که جراحات متفاوت داشتند و دو نفر از آنها وضع وخیمی دارند به این بیمارستان آورده شده اند. </p>
      <p>وی افزود: سن کودکان زخمی شده بین ۶ تا ۱۳ است و بر اثر اصابت ترکش در قسمت های مختلف بدن آنها به علت انفجار مین در گوشه ای از باغ مدرسه روستا زخمی شده اند.</p>
      <p>شایان ذکر است که تروریستها اقدام به مین گذاری در روستاها و مناطق زراعی که در آن بودند، کرده اند که معمولا انفجار آن به کشته و زخمی شدن غیرنظامیان منجر می شود.</p>
    </article>
  </body>
</html>