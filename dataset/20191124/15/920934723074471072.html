<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svetandroida.cz/xiaomi-v-evrope-zamereni/"/>
    <meta property="og:site_name" content="Svět Androida"/>
    <meta property="article:published_time" content="2019-11-24T15:23:54+00:00"/>
    <meta property="og:title" content="Xiaomi se v příštím roce zaměří na Evropu, tvrdí šéf společnosti"/>
    <meta property="og:description" content="Momentálně je Xiaomi na čtvrté pozici, poprvé je podíl telefonů Xiaomi v Evropě více než 10 procent. Podle šéfa Redmi Lu Weibinga to je však jen začátek."/>
  </head>
  <body>
    <article>
      <h1>Xiaomi se v příštím roce zaměří na Evropu, tvrdí šéf společnosti</h1>
      <address><time datetime="2019-11-24T15:23:54+00:00">24 Nov 2019, 15:23</time> by <a rel="author" href="https://www.svetandroida.cz/muj-profil/daevis/?profiletab=posts" target="_blank">David Trlica</a></address>
      <p>Nedávná zpráva o průzkumu evropského trhu odhalila, že má Samsung pořád poměrně velký náskok od konkurence jako je Huawei, Apple či Xiaomi. Momentálně je Xiaomi na čtvrté pozici, poprvé je podíl telefonů <a href="https://www.svetandroida.cz/tag/xiaomi/">Xiaomi</a> v Evropě více než 10 procent. Podle šéfa Xiaomi <a href="https://www.svetandroida.cz/tag/redmi/">Redmi</a> Lu Weibinga to je však jen začátek. Až příští rok máme vidět opravdový skok, Xiaomi se mimo jiné chce zaměřit na prémiové telefony.</p>
      <h3>Xiaomi v Evropě posiluje. Chystají další prémiové telefony za dobrou cenu</h3>
      <p>Pokud jde o dodávky telefonů do Evropy, tak <b>Samsung dodal v Q3 celkově 18,7 milionů telefonů</b>. Na druhém místě je <a href="https://www.svetandroida.cz/tag/huawei/">Huawei</a> s 11,6 miliony, poté <a href="https://www.svetandroida.cz/tag/apple/">Apple</a>, který dodal 9,8 milionů a na čtvrtém místě je právě Xiaomi s 5,5 miliony kusů.</p>
      <figure>
        <img src="https://www.svetandroida.cz/media/2019/11/q3-2019-telefony-canalys.jpg"/>
      </figure>
      <p>Lu Weibing řekl, že <b>poprvé společnost Xiaomi v Evropě překročila podíl 10 procent</b>, což je meziroční nárust o 73 procent. Důvodem, proč lidé kupují Xiaomi produkty, je podle něj <b>kombinace kvality a dobré ceny</b>. V příštím roce se chtějí více zaměřit na Evropu a také na <b>trhy s vyššími příjmy</b>, kde chtějí více konkurovat prémiovým telefonům. To by mohlo znamenat například větší rozšíření řady <a href="https://www.svetandroida.cz/tag/xiaomi-mi-mix/">Xiaomi Mi Mix</a>, která v současné době patří k tomu nejlepšímu, co Xiaomi má.</p>
      <p>Zajímavá čísla jsou na indickém trhu, kde Xiaomi vede v online nákupech, na druhém místě už je ale společnost <a href="https://www.svetandroida.cz/tag/realme/">Realme</a>, která <b>zaznamenala meziroční nárůst o 450 procent</b>. V posledních měsících se postupně Realme dostává i do Evropy, takže nejen pro Xiaomi zde roste velká konkurence. Třetí místo na indickém trhu má Samsung. A to hlavně kvůli <b>úspěšné řadě Galaxy M.</b></p>
      <h3>Od jaké společnosti plánujete váš další telefon?</h3>
      <p>
        <i>Zdroj: <a href="https://www.gizchina.com/2019/11/23/lu-weibing-xiaomi-will-focus-on-europe-in-2020/">gizchina.com</a></i>
      </p>
      <related>
        <h4>Mohlo by vás zajímat</h4>
        <a href="https://www.mp.cz/mobilni-telefon-samsung-galaxy-a70-a705f-dual-sim-blue-p-99350?utm_source=svetandroida&amp;utm_medium=banner-a70-a&amp;utm_campaign=Samsung-listopad"/>
      </related>
      <related>
        <a href="https://www.mp.cz/mobilni-telefon-samsung-galaxy-a40-a405f-dual-sim-white-p-99321?utm_source=svetandroida&amp;utm_medium=banner-a40-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/xiaomi-chytry-domaci-teplomer/?utm_source=svetandroida&amp;utm_medium=mohlobyvaszajimat&amp;utm_campaign=1"/>
      </related>
      <related>
        <a href="https://www.svetandroida.cz/xiaomi-mi-note-10-cena/?utm_source=svetandroida&amp;utm_medium=mohlobyvaszajimat&amp;utm_campaign=2"/>
      </related>
      <related>
        <a href="https://www.svetandroida.cz/xiaomi-hrnek-ohrev-nabijeni/?utm_source=svetandroida&amp;utm_medium=mohlobyvaszajimat&amp;utm_campaign=3"/>
      </related>
      <related>
        <a href="https://www.mp.cz/chytre-hodinky-samsung-galaxy-watch-46mm-sm-r800nzs-silver-p-59415?utm_source=svetandroida&amp;utm_medium=banner-watch-46-a&amp;utm_campaign=Samsung-listopad"/>
      </related>
      <related>
        <a href="https://www.svetandroida.cz/5-tipu-na-zajimave-zbozi-z-cinskych-obchodu-231-xiaomi-rychlovarna-konvice/?utm_source=svetandroida&amp;utm_medium=mohlobyvaszajimat&amp;utm_campaign=5"/>
      </related>
      <related>
        <a href="https://www.svetandroida.cz/xiaomi-diy-promitacka/?utm_source=svetandroida&amp;utm_medium=mohlobyvaszajimat&amp;utm_campaign=6"/>
      </related>
      <related>
        <a href="https://www.svetandroida.cz/samsung-galaxy-s11-prvni-snimky/?utm_source=svetandroida&amp;utm_medium=mohlobyvaszajimat&amp;utm_campaign=7"/>
      </related>
      <related>
        <a href="https://www.svetandroida.cz/xiaomi-mi-band-3i-predstaveni/?utm_source=svetandroida&amp;utm_medium=mohlobyvaszajimat&amp;utm_campaign=8"/>
      </related>
      <related>
        <a href="https://www.svetandroida.cz/xiaomi-mi-band-3i-spekulace/?utm_source=svetandroida&amp;utm_medium=mohlobyvaszajimat&amp;utm_campaign=9"/>
      </related>
      <related>
        <a href="https://www.svetandroida.cz/ctecka-elektronickych-knih-xiaomi/?utm_source=svetandroida&amp;utm_medium=mohlobyvaszajimat&amp;utm_campaign=10"/>
      </related>
    </article>
  </body>
</html>