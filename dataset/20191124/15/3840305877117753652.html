<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/dolj-barbat-lovit-sectie-de-votare-transport-votanti-307146.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T15:32:37+00:00"/>
    <meta property="og:title" content="Motivul pentru care un bărbat din Dolj a fost bătut la o secţie de votare"/>
    <meta property="og:description" content="Un bărbat din localitatea doljeană Ţuglui susţine că a fost bătut de un alt bărbat, pe care îl fotografia în timp ce transporta două persoane la vot. Poliţiştii au deschis un dosar penal pentru lovire şi..."/>
  </head>
  <body>
    <article>
      <h1>Motivul pentru care un bărbat din Dolj a fost bătut la o secţie de votare</h1>
      <address><time datetime="2019-11-24T15:32:37+00:00">24 Nov 2019, 15:32</time> by <a rel="author">Redacția B1.ro</a></address>
      <p>Un bărbat din localitatea <a href="https://www.b1.ro/tag/dolj-280460.html">dolj</a>eană Ţuglui susţine că a fost bătut de un alt bărbat, pe care îl fotografia în timp ce transporta două persoane la vot. Poliţiştii au deschis un dosar penal pentru lovire şi alte violenţe.</p>
      <p>„<i>Din verificările efectuate a rezultat că un bărbat de 49 de ani ar fi transportat un bărbat de 73 de ani, care se deplasa cu ajutorul unui cadru metalic, acesta fiind însoţit şi de fiica sa de 53 de ani, cei doi fiind rude cu cel pe care il transportau. În cauză a fost întocmit un dosar penal pentru săvârşirea infracţiunii de lovire sau alte violenţe”</i>, a declarat Cosmin Grădinaru, purtătorul de cuvânt IPJ Dolj, citat de <a href="https://www.digi24.ro/stiri/actualitate/politica/alegeri-prezidentiale-2019/motivul-pentru-care-doi-barbati-s-au-luat-la-bataie-la-o-sectie-de-vot-din-dolj-1221574">Digi24.</a></p>
      <p>Adrian Prisnel, preşedintele USR Dolj, susţine că bărbatul agresat este membru al Uniunii, iar cel care a lovit este angajat al Primăriei: <i>„Colegul nostru de la USR Ţuglui a fost lovit şi agresat de un angajat al Primăriei pentru că a fotografiat oameni care staţionau ilegal în faţa secţiei de votare”</i> .</p>
    </article>
  </body>
</html>