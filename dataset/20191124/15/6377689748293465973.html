<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.footboom.com/ukrainian/high/1574611043--karpaty-olimpik-pisliamatcheva-pres-konferentsiia-romana-sanzhara.html"/>
    <meta property="og:site_name" content="Footboom.com"/>
    <meta property="article:published_time" content="2019-11-24T15:57:00+00:00"/>
    <meta property="og:title" content="&quot;Карпати&quot; - &quot;Олімпік&quot;: післяматчева прес-конференція Романа Санжара"/>
    <meta property="og:description" content="Післяматчева пресконференція головного тренера львівських &quot;Карпат&quot; Романа Санжара після домашньої поразки від &quot;Олімпіка&quot; (1:2)."/>
  </head>
  <body>
    <article>
      <h1>"Карпати" - "Олімпік": післяматчева прес-конференція Романа Санжара</h1>
      <address><time datetime="2019-11-24T15:57:00+00:00">24 Nov 2019, 15:57</time> by <a rel="author" href="https://www.footboom.com/news/author/%D0%90%D1%80%D1%82%D1%83%D1%80+%D0%9C%D0%B0%D0%BB%D0%BA%D0%B8%D0%BD" target="_blank">Артур Малкин</a></address>
      <p>Післяматчева пресконференція головного тренера львівських "Карпат" <b>Романа Санжара</b> після домашньої поразки від "Олімпіка" (1:2).</p>
      <p>"Враження після поразки лише негативні. Вважаю, що у першому таймі ми зіграли добре, адже створювали моменти, забили швидкий гол та могли розвивати свій успіх. Однак пропустили м’яч зі стандарту, потім не реалізували свої нагоди. Далі, на мій погляд, був дуже спірний момент з пенальті, який арбітр не призначив, а наприкінці тайму пропустили безглуздий гол. У другому таймі ми зробили заміни та я намагався вирівняти гру, але у другій половині зустрічі ми діяли гірше, ніж у першій. Вважаю, що до перерви ми створили багато моментів. Хотів би переглянути епізод з пенальті, тому що вся наша команда сигналізувала арбітру про гру рукою. Суперник вже грав по рахунку, а ми так і не знайшли свої шанси".</p>
      <p>"Нам не вистачало майстерності в атаці для здобуття позитивного результату. Дуже багато ми мали нагод, у яких могли зіграти гостріше, але забракло досвіду. У нас молоді хлопці, і наприкінці першого тайму було багато браку, команда сіла, незважаючи на те, що ми відпрацьовуємо ці ігрові ситуації, які у нас виникали на підступах до штрафного майданчику суперника. Багато нервували та брак досвіду, саме через це у другому таймі у нас практично нічого не вийшло".</p>
      <p>"Щодо воротарської позиції, у нас була безвихідна ситуація. Олег Кудрик пропускав цю гру, а Роман Підківка не тренується через травму. Тому ми були вимушені ставити молодого Андрія Артима у стартовий склад. Ми просили його зіграти якомога простіше та, в принципі, задоволені його діями, окрім моменту з другим пропущеним голом. Щодо центральних захисників, то Олександр Кучер лише цього тижня приступив до занять у загальній групі. У Тіма Халла була дискваліфікація, тож центральних захисників у нас більше не було. Після того, як Сергій Вакуленко зазнав травми, нам довелось змістити Марвіна Мартінса на позицію центрбека", - цитує Санжара офіційний сайт "Карпат".</p>
      <related>
        <h4>Читайте также:</h4>
        <a href="https://www.footboom.com/video/overview/1574605485-favbet-liga-karpaty-olimpik-1-2-ogorchili-byvshego-video.html"/>
      </related>
    </article>
  </body>
</html>