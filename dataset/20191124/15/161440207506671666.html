<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/24/un-grande-muravera-liquida-il-ladispoli-con-due-gol-e-risale-la-c-4-956576.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T15:37:29+00:00"/>
    <meta property="og:title" content="Un grande Muravera liquida il Ladispoli con due gol e risale la classifica"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">serie d</h6>
      <h1>Un grande Muravera liquida il Ladispoli con due gol e risale la classifica</h1>
      <h2>Decidono le reti di Nurchi e La Vista</h2>
      <address><time datetime="2019-11-24T15:37:29+00:00">24 Nov 2019, 15:37</time> by <a rel="author" href="https://www.unionesarda.it/autore/antonio_serreli/323" target="_blank">Antonio Serreli</a></address>
      <p>Un Muravera in gran forma coglie il quinto successo stagionale piegando il Ladispoli per 2-0 e salendo al centro della classifica con 17 punti. La squadra di Francesco Loi ha iniziato subito in avanti: al 3' Nurchi spara a fil di palo della porta laziale, imitato al 6 ' da Nieddu che spara alto un indisiosissimo pallone.</p>
      <p>Al 10' è Bonacquisti, in gran forma, a impegnare il portire ospite Salvato che un minuto dopo salva su angolo su gran conclusione di Nieddu. Subito dopo Nurchi finisce a terra in area del Ladispoli, i locali sollecitano il rigore, l'arbitro è di diverso avviso.</p>
      <p>Gli ospiti cercano di distendersi in avanti anche per alleggerire la pressione locale. Al 19' De Fato impegna Martorel, ma al 22' arriva il gol del Muravera: azione Bonacquisti-Nieddu- Nurchi, con quest'ultimo che infila l'estremo laziale.</p>
      <p>Al 21' Bonacquisti da sinistra cerca in mezzo Nieddu che fa sfilare palla a Nurchi, stop al limite e destro angolato. Al 36' è Bonacquisti a sparare di poco a lato. Poi è Nurchi a sfiorare il raddoppio.</p>
      <p>A inizio ripresa, Nieddu calcia alto da buona posizione. Poi occasioni ancora per il Muravera con Satta e Nurchi, mentre nel finale gli ospiti vanno vicini al pari con Fagioli. Satta salva la porta del Muravera.</p>
      <p>In fase di recupero il bel gol di Giorgio La Vista per il 2-0 che mette in cassaforte i tre punti per un Muravera forte, ben messo in campo e in grande crescita.</p>
      <p><b>LE FORMAZIONI -</b> Il Muravera ha giocato con Martorel, Satta, Spanu, Marongiu, Vignati, Moi, Cadau, Bonacquisti, Nieddu (26' st Kadi), Mereu (47' st Mhamed), Nurchi (35' st La Vista). In panchina Atzori, Gutierrez, Coulibaly, Lepore, Vienna, Meloni. Allenatore Francesco Loi</p>
      <p>Il Ladispoli è sceso in campo con A. Salvato, Antonangeli (38' st Del Signore), De Angelis (30' st Zucchi), Manzari (8' st D'Aguanno), G. Salvato, Giannetti, De Fato (29' st Tollardo), Amorosino, Di Mario, Manoni (20' st Mucilli), Fagioli. In Panchina Giordani, Galliani, Colacicchi, Di Grazia. Allenatore Michele Zeolli.</p>
      <p><b>LE ALTRE - </b>Oggi a fare il colpaccio sono stati pure sono stati pure il Budoni e l'Arzachena che hanno conquistato punti pesantissimi per la salvezza. Il Budoni è andato a vincere (2-0) sul campo dell'Anagni, ultimo della classe, l'Arzachena ha travolto (3-0) la Nuoba Florida. Le due squadre sarde hanno così conquistato tre punti d'oro in chiave salvezza. Male Lanusei e Latte Dolce: gli ogliastrini sono stati battuti in casa dalla capolista Turris (2-0) mentre il latte Dolce è caduto per 1-0 sul campo del Tor Sapienza. Un momento no per la squadra di Stefano Udassi.</p>
    </article>
  </body>
</html>