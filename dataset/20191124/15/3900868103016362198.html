<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/lifestyle/1563090/mystirio-me-ton-thanato-28chronis-poy-itan-melos-k-pop-sygkrotimatos"/>
    <meta property="og:site_name" content="NOOZ."/>
    <meta property="article:published_time" content="2019-11-24T15:50:00+00:00"/>
    <meta property="og:title" content="Μυστήριο με τον θάνατο 28χρονης που ήταν μέλος K-pop συγκροτήματος"/>
    <meta property="og:description" content="Πρώην μέλος ενός δημοφιλούς K-pop συγκροτήματος κοριτσιών της Νοτίου Κορέας βρέθηκε νεκρό σήμερα, μεταδίδει το πρακτορείο ειδήσεων της χώρας Yonhap, επικαλούμενο την αστυνομία."/>
  </head>
  <body>
    <article>
      <h1>Μυστήριο με τον θάνατο 28χρονης που ήταν μέλος K-pop συγκροτήματος</h1>
      <address>
        <time datetime="2019-11-24T15:50:00+00:00">24 Nov 2019, 15:50</time>
      </address>
      <p>
        <b>Πρώην μέλος ενός δημοφιλούς K-pop συγκροτήματος κοριτσιών της Νοτίου Κορέας βρέθηκε νεκρό σήμερα, μεταδίδει το πρακτορείο ειδήσεων της χώρας Yonhap, επικαλούμενο την αστυνομία.</b>
      </p>
      <p>Το πτώμα της <b>Κου Χάρα</b>, ηλικίας 28 ετών, βρέθηκε στο σπίτι της στο νότιο τμήμα της <b>Σεούλ</b>, σύμφωνα με το <b>Yonhap</b>.</p>
      <p>Προς το παρόν η <b>αστυνομία </b>δεν έχει σχολιάσει σχετικά.</p>
      <p>Η Κου, γνωστή περισσότερο ως <b>Χάρα </b>σε άλλες περιοχές της <b>Ασίας</b>, είχε καταγγείλει δημοσίως για τον <b>διαδικτυακό εκφοβισμό</b>.</p>
      <p>Τον Ιούνιο, έναν μήνα αφότου βρέθηκε χωρίς τις αισθήσεις της στο σπίτι της και χρειάστηκε να <b>νοσηλευτεί</b>, η ίδια παραδέχθηκε ότι είναι δύσκολο να ξεπεράσει την <b>κατάθλιψη </b>και απηύθυνε έκκληση για θετικά σχόλια και σκέψεις προς το πρόσωπό της απευθυνόμενη στους χρήστες των μέσων κοινωνικής δικτύωσης.</p>
      <p>Η Κου Χάρα συμμετείχε στο πενταμελές συγκρότημα <b>Kara </b>το 2008.</p>
      <p>Ήταν ένα από τα πρώτα <b>συγκροτήματα κοριτσιών </b>που συνέβαλε στο να εξαπλωθεί το παγκόσμιο κύμα της K-pop, με πολλούς θαυμαστές στην <b>Ιαπωνία</b>, την Κίνα και σε άλλες χώρες.</p>
      <p>Αφού ολοκληρώθηκε το <b>συμβόλαιό </b>της, η Κου ξεκίνησε <b>σόλο καριέρα </b>στην Ιαπωνία, όπου έδωσε συναυλία εκεί τον περασμένο μήνα.</p>
      <p>Άλλο ένα αστέρι της K-pop, η <b>Σούλι</b>, πρώην μέλος του συγκροτήματος κοριτσιών f(x), η οποία ήταν στενή φίλη της Κου και είχε επίσης καταγγείλει τον διαδικτυακό εκφοβισμό, πέθανε τον Οκτώβριο.</p>
    </article>
  </body>
</html>