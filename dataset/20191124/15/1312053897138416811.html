<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newnotizie.it/2019/11/24/auto-ad-alta-velocita-precipita-dal-cavalcavia-schiaccia-una-donna-e-ferisce-6-pedoni/"/>
    <meta property="og:site_name" content="NewNotizie"/>
    <meta property="article:published_time" content="2019-11-24T15:29:18+00:00"/>
    <meta property="og:title" content="Auto ad alta velocità precipita dal cavalcavia, schiaccia una donna e ferisce 6 pedoni"/>
    <meta property="og:description" content="Un'auto lanciata a folle velocità sfonda i guardrail e precipita dall'autosrada uccidendo una donna e ferendo altre persone"/>
  </head>
  <body>
    <article>
      <h1>Auto ad alta velocità precipita dal cavalcavia, schiaccia una donna e ferisce 6 pedoni</h1>
      <address><time datetime="2019-11-24T15:29:18+00:00">24 Nov 2019, 15:29</time> by <a rel="author">Michela De Minico</a></address>
      <figure>
        <img src="https://www.newnotizie.it/wp-content/uploads/2019/11/0_Screen-Shot-2019-11-24-at-140538.jpg"/>
      </figure>
      <p>
        <b>Pasala Naga Venkata Satyaveni, una casalinga di 40 anni, è morta davanti agli occhi della figlia di 23, schiacciata da un’auto che, lanciata a forte velocità, ha fatto un volo giù dall’autostrada precipitando sui pedoni.</b>
      </p>
      <h3>La tragica notizia, riportata dal britannico DailyStar, arriva dalla città indiana di Hyderabad, nell’omonimo stato.</h3>
      <p>Un video diffuso dal <b>canale televisivo cinese <i>CCTV</i></b> mostra una <a href="https://www.dailystar.co.uk/news/horror-moment-speeding-car-falls-20950038"><b>Volkswagen di colore rosso sfrecciare ad alta velocità, perdere il controllo, sfondare le barriere dell’autostrada e fare un volo di 20 piedi (circa 7 metri), atterrando su un gruppo di persone e causando la morte di una donna e il ferimento grave di altre sei persone.</b></a></p>
      <p>In un altro filmato si vede un gruppo di persone attendere l’autobus e una giovane donna in maglia rossa dirigersi verso la fermata. Qualche attimo dopo <b>si vede l’auto precipitare e schiantarsi al suolo, seminando il panico tra la gente che si disperde velocemente.</b></p>
      <h3>Secondo la polizia locale l’auto stava viaggiando a oltre 100 chilometri orari, 60 chilometri in più rispetto al limite di velocità imposto</h3>
      <p>
        <b>Il conducente dell’auto, ha riportato il quotidiano nazionale in lingua inglese <i>The Hindu</i>, ha riportato lesioni gravi ma non rischia la vita.</b>
      </p>
      <p>
        <b>La figlia della vittima, rimasta illesa, è stata trasportata in ospedale in stato di shock</b>
      </p>
    </article>
  </body>
</html>