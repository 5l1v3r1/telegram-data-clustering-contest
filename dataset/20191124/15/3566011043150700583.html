<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549746.html/%D9%88%D8%A7%DA%AF%D8%B0%D8%A7%D8%B1%DB%8C-1200-%D9%87%DA%A9%D8%AA%D8%A7%D8%B1-%D8%A7%D8%B1%D8%A7%D8%B6%DB%8C-%D9%BE%D8%B1%D9%88%D8%B1%D8%B4-%D9%85%DB%8C%DA%AF%D9%88-%D8%A8%D8%B1%D8%A7%DB%8C-%D8%A8%D9%88%D9%85%DB%8C%D8%A7%D9%86-%D8%B3%DB%8C%D8%B1%DB%8C%DA%A9%DB%8C--%D8%A7%DB%8C%D8%AC%D8%A7%D8%AF-%D8%A7%D8%B4%D8%AA%D8%BA%D8%A7%D9%84-%D9%BE%D8%A7%DB%8C%D8%AF%D8%A7%D8%B1-%D8%A8%DB%8C%D8%B4-%D8%A7%D8%B2-1500-%D9%86%D9%81%D8%B1-%D8%AA%D8%A7-%D9%BE%D8%A7%DB%8C%D8%A7%D9%86-%D8%B3%D8%A7%D9%84"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:19:00+00:00"/>
    <meta property="og:title" content="واگذاری 1200 هکتار اراضی پرورش میگو برای بومیان سیریکی/ ایجاد اشتغال پایدار بیش از 1500 نفر تا پایان سال"/>
    <meta property="og:description" content="جمالدینی گفت: در راستای ایجاد اشتغال پایدار بیش از 1200 هکتار اراضی شهرستان در قالب سایت کرتان به مزارع پرورش میگو واگذار می شود."/>
  </head>
  <body>
    <article>
      <h1>واگذاری 1200 هکتار اراضی پرورش میگو برای بومیان سیریکی/ ایجاد اشتغال پایدار بیش از 1500 نفر تا پایان سال</h1>
      <h2>فرماندار سیریک عنوان کرد؛</h2>
      <address>
        <time datetime="2019-11-24T15:19:00+00:00">24 Nov 2019, 15:19</time>
      </address>
      <p>جمالدینی گفت: در راستای ایجاد اشتغال پایدار بیش از 1200 هکتار اراضی شهرستان در قالب سایت کرتان به مزارع پرورش میگو واگذار می شود.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ احمد جمالدینی فرماندار سیریک در گفتگو با خبرنگار <a href="http://hormoz.ir/">هرمز</a> با اشاره یه واگذاری هزار و 200 هکتار اراضی شهرستان در قالب سایت کرتان به مزارع پرورش میگو اظهار کرد: این اراضی به افراد بومی شهرستان در قالب تعاونی ها به تعداد 150 نفر واگذار می شود.</p>
      <p>فرماندار سیریک تصریح کرد: در شهرستان سیریک تاکنون بیش از هزار هکتار اراضی در قالب تعاونی ها به افراد واگذار شده که برای بیش از 500 نفر بصورت مستقیم شغل ایجاد شده است.</p>
      <p>جمالدینی خاطر نشان کرد: با توجه به پتانسیل ها و ظرفیت های موجود در سطح شهرستان تا پایان سال در حوزه پرورش میگو برای هزار و 500 نفر بصورت مستقیم و غیر مستقیم اشتغالزایی پایدار ایجاد می شود.</p>
      <p>گفتنی است سطح زیر کشت میگو در کشور در سال گذشته حدود یازده هزار هکتار بود که این سطح امسال حدود هزار هکتار افزایش یافته است، از طرف دیگر سازمان شیلات کشور پیش بینی کرده است که امسال برداشت میگو به 50 هزار تن برسد این در حالی است که این سازمان طبق برنامه ششم توسعه برای سال ۹۸ باید ۴۲ هزار تن میگو تولید می کرد.</p>
      <p>علاوه بر این در سال ۹۷ پیش بینی برنامه ششم توسعه رسیدن به ۳۳ هزار تن تولید میگو بود که این میزان با برداشت 47 هزار تنی حدود 13 هزار تن بیشتر از ظرفیت پیش بینی شده بود.</p>
      <p>همچنین سازمان شیلات پیش بینی کرده است که امسال در استان هرمزگان بیش از هزار و ۳۰۰ هکتار نسبت به سال گذشته افزایش سطح زیر کشت میگو افزایش یابد.</p>
      <p>انتهای پیام/</p>
    </article>
  </body>
</html>