<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/eveniment/fata-rapita-barbat-sectie-votare-baia-mare-327313.html"/>
    <meta property="og:site_name" content="Observator"/>
    <meta property="article:published_time" content="2019-11-24T15:31:00+00:00"/>
    <meta property="og:title" content="Fată răpită de doi bărbaţi în faţa unei secţii de votare din Baia Mare"/>
    <meta property="og:description" content="O fată în vârstă de 17 ani a fost răpită, astăzi, din faţa unei secţii de votare din Baia Mare. Momentul a fost filmat de un trecător cu telefonul mobil."/>
  </head>
  <body>
    <article>
      <h1>Fată răpită de doi bărbaţi în faţa unei secţii de votare din Baia Mare</h1>
      <address><time datetime="2019-11-24T15:31:00+00:00">24 Nov 2019, 15:31</time> by <a rel="author">Alin Tarnovschi</a></address>
      <p>
        <b>
          <b>O fată în vârstă de 17 ani a fost răpită, astăzi, din faţa unei secţii de votare din Baia Mare. Momentul a fost filmat de un trecător cu telefonul mobil.</b>
        </b>
      </p>
      <p>Totul s-a întâmplat în jurul orei 12.30, pe bulevardul Independenţei din Baia Mare, în faţa Casei de Cultură.</p>
      <p>Fata de 17 ani a fost urcată cu forţa într-un autoturism marca Peugeot de culoare albă, de doi bărbaţi.</p>
      <p>Un trecător a fost martor la scenele din faţa secţiei de votare şi a scos telefonul pentru a filma.</p>
      <p>Pe imaginile publicate de <a href="https://vasiledale.ro/2019/11/24/foto-video-tanara-de-17-ani-rapita-din-fata-sectiei-de-votare-si-urcata-intr-o-masina-in-baia-mare-vezi-momentul-rapirii/">vasiledale.ro</a> se poate observa cum tânăra se află deja în maşină, în timp ce un tânăr închide uşa, apoi se urcă la volan şi demarează în trombă.</p>
      <figure>
        <iframe src="https://www.youtube.com/embed/FzDAYnBuJJI" width="560" height="315" data-service="Youtube" scrolling="no"/>
      </figure>
      <p>Martorul a sunat la numărul unic de urgenţă 112 şi a anunţat tot ce a văzut.</p>
      <p>Poliţiştii au demarat o acţiune, iar după aproximativ 40 de minute au reuşit să identifice şi să oprească autoturismul pe strada Gutinului din Baia Sprie.</p>
      <p>Tânăra de 17 ani a fost salvată de poliţişti, în timp ce şoferul de 19 ani, dar şi celălalt bărbat din maşină, au fost conduşi la sediul Poliţiei pentru audieri.</p>
    </article>
  </body>
</html>