<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301837/%D8%B5%D8%A7%D8%AF%D9%82%DB%8C-%D8%AF%D8%A7%D9%88%D8%B1%DB%8C-%D8%AF%D8%B1-%DA%86%D9%86%D8%AF-%D8%A8%D8%A7%D8%B2%DB%8C-%D8%A8%D9%87-%D8%B6%D8%B1%D8%B1-%D9%85%D8%A7%D8%B3%D8%AA-%D8%AF%D8%B1%D9%88%D8%A7%D8%B2%D9%87-%D8%A8%D8%A7%D9%86-%D8%B4%D8%A7%D9%87%DB%8C%D9%86-%D8%A8%D9%87%D8%AA%D8%B1%DB%8C%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-24T15:09:43+00:00"/>
    <meta property="og:title" content="صادقی: داوری در چند بازی به ضرر ماست/ دروازه‌بان شاهین بهترین بازیکن زمین بود"/>
    <meta property="og:description" content="سرمربی سایپا بعد از تساوی تیمش برابر شاهین بوشهر از داوری‌های لیگ انتقاد کرد."/>
  </head>
  <body>
    <article>
      <h1>صادقی: داوری در چند بازی به ضرر ماست/ دروازه‌بان شاهین بهترین بازیکن زمین بود</h1>
      <address><time datetime="2019-11-24T15:09:43+00:00">24 Nov 2019, 15:09</time> by <a rel="author">امیرعلی عوض‌پور</a></address>
      <p>سرمربی سایپا بعد از تساوی تیمش برابر شاهین بوشهر از داوری‌های لیگ انتقاد کرد.</p>
      <p>به گزارش ایسنا، تیم‌های فوتبال سایپا و شاهین بوشهر امروز (یکشنبه) در چارچوب هفته یازدهم لیگ برتر به مصاف هم رفتند که این دیدار با تساوی بدون گل به پایان رسید. ابراهیم صادقی، سرمربی سایپا در نشست خبری پس از این دیدار اظهار کرد: بهترین بازیکن زمین دروازه‌بان شاهین بود و توپ‌های خوبی گرفت. یکی از بهترین بازی‌های لیگ برای ما این بازی بود و موقعیت‌های خوبی داشتیم.</p>
      <p>او ادمه داد: داور در دقیقه ۵ بازی یک پنالتی برای ما نگرفت. امیدوارم که من اشتباه کرده باشم و باید کارشناسان نیز در این رابطه نظر بدهند. در کل بازیکنان تیم ما خوب بازی کردند و باید سعی کنیم که توپ‌ها و موقعیت‌هایی که به دست می‌آوریم را به گل تبدیل کنیم. چند بازی است که داوری به ضرر ما تمام شده است.</p>
      <p>انتهای پیام</p>
    </article>
  </body>
</html>