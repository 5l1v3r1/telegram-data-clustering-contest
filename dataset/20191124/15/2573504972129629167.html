<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230881/sossio-aruta-furioso-ma-fatevi-incre-anche-le-donne/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T15:20:20+00:00"/>
    <meta property="og:title" content="Sossio Aruta furioso: “Ma fatevi inc…re, anche le donne!”"/>
    <meta property="og:description" content="Sossio Aruta sbrocca con gli hater dopo l’infortunio subito Sossio Aruta ha un diavolo per capello! Il Re Leone spara a zero sugli hater mediante la sua pagina Instagram. Negli scorsi giorni alcuni follower lo hanno messo nel mirino e criticato aspramente, come segnalato dall’ex cavaliere del Trono Classico di Uomini e Donne via social, […]"/>
  </head>
  <body>
    <article>
      <h1>Sossio Aruta furioso: “Ma fatevi inc…re, anche le donne!”</h1>
      <address><time datetime="2019-11-24T15:20:20+00:00">24 Nov 2019, 15:20</time> by <a rel="author" href="https://www.kontrokultura.it/author/manumaga/" target="_blank">Manuel Magarini</a></address>
      <h3>Sossio Aruta sbrocca con gli hater dopo l’infortunio subito</h3>
      <p><b>Sossio Aruta</b> ha un diavolo per capello! Il Re Leone spara a zero sugli hater mediante la sua pagina <i>Instagram</i>. Negli scorsi giorni alcuni follower lo hanno messo nel mirino e criticato aspramente, come segnalato dall’ex cavaliere del <b>Trono Classico di Uomini e Donne</b> via social, e adesso lui restituisce il “favore”, lasciando andare qualsiasi freno inibitorio.</p>
      <p>Il messaggio scritto ha un peso gravoso provenendo peraltro un personaggio pubblico, dunque facilmente emulato dai più giovani. Ok lo sfogo, ma <b>perdere così le staffe è un cattivo esempio</b>, che sarebbe stato meglio evitare.</p>
      <p>Che <b>Sossio Aruta</b> abbia un temperamento focoso lo sappiamo, basta tenersi aggiornati sui social network. La sua schiettezza è proverbiale e spesso scende allo stesso livello dei contestatori più accaniti.</p>
      <p>Risentito per gli attacchi subiti negli ultimi giorni, ha risposto sferrando <b>una zampata micidiale</b>. Allo stadio Benito Stirpe di Frosinone ha rimesso gli scarpini per disputare la <b>Partita Solidale ‘Ciao Pà!’</b>, un evento volto a raccogliere fondi da destinare nel progetto ‘Adotta un Angelo’.</p>
      <h3>Portato fuori in barella</h3>
      <p>Tra i tanti militanti della Nazionale Calcio Tv, capeggiata da Paolo Bonolis, <b>Sossio Aruta</b> è sfortunatamente incappato in un infortunio, portato via dal campo a bordo di una barella. Dopo l’episodio sono arrivati numerosi <b>messaggi di cattivo gusto</b> che lo hanno fatto infuriare. Sicuramente – apre, ironico – gli è andata nel complesso bene: oltre alla lussazione della spalla, <b>ha sbattuto forte la testa, che fortunatamente è dura.</b> In molti gli hanno inviato messaggi in privato, offendendolo con parole pesanti e augurandogli il peggio.</p>
      <h3>Sossio Aruta su tutte le furie</h3>
      <p>Spiegata la situazione, Sossio non ci vede più e si lascia andare, che lascia quantomeno attoniti. Prima si chiede se fa bene a cadere nella volgarità e a rispondere per le rime. Evidentemente la risposta (implicita) è un fragoroso sì, infatti, dopo aver chiesto ai detrattori <b>se non si sentano per caso vigliacchi</b>, dà loro degli <b>schifosi</b>. E chiede loro ‘cosa’ vogliono. Infine, ecco la frase che certamente gli varrà accese critiche:</p>
      <aside>“<i>Ma fatevi inc…re uno ad uno, donne comprese”</i></aside>
      <p><b>Sossio Aruta</b> vorrebbe davvero incontrare chi gli ha spedito i messaggi in questione, in tal caso prenderebbe <b>‘seri provvedimenti’</b>. Dopo l’affondo, ringrazia coloro che lo hanno invece sostenuto, a coloro che gli sono stati solidali per lo sfortunato episodio. Adesso sta un po’ meglio. Si rifarà. Il giorno prima ha ripreso ad allenarsi piano piano.</p>
    </article>
  </body>
</html>