<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/moskva_maye_vikonuvati_minsk_koli_poteplinnya_mizh_ssha_i_rf_bude_mozhlivim_n1238689"/>
    <meta property="og:site_name" content="24 Канал"/>
    <meta property="article:published_time" content="2019-11-24T15:57:00+00:00"/>
    <meta property="og:title" content="Москва має виконувати &quot;Мінськ&quot;: коли потепління між США і РФ буде можливим"/>
    <meta property="og:description" content="Перший заступник держсекретаря США Джон Салліван на зустрічі з міністром закордонних справ РФ Сергієм Лавровим закликав Росію виконувати мінські домовленості."/>
  </head>
  <body>
    <article>
      <h1>Москва має виконувати "Мінськ": коли потепління між США і РФ буде можливим</h1>
      <address><time datetime="2019-11-24T15:57:00+00:00">24 Nov 2019, 15:57</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Перший заступник держсекретаря США Джон Салліван на зустрічі з міністром закордонних справ РФ Сергієм Лавровим закликав Росію виконувати мінські домовленості.</b>
      </p>
      <p>Саме від цього залежить покращення двосторонніх взаємин. Про це сказав перший заступник держсекретаря США Джон Салліван на зустрічі з главою МЗС РФ Сергієм Лавровим, пише <a href="https://www.dw.com/uk/%D0%B4%D0%B5%D1%80%D0%B6%D0%B4%D0%B5%D0%BF%D0%B0%D1%80%D1%82%D0%B0%D0%BC%D0%B5%D0%BD%D1%82-%D1%81%D1%88%D0%B0-%D0%BD%D0%B0%D0%B3%D0%B0%D0%B4%D0%B0%D0%B2-%D1%80%D0%BE%D1%81%D1%96%D1%97-%D0%BF%D1%80%D0%BE-%D0%BC%D1%96%D0%BD%D1%81%D1%8C%D0%BA%D1%96-%D0%B4%D0%BE%D0%BC%D0%BE%D0%B2%D0%BB%D0%B5%D0%BD%D0%BE%D1%81%D1%82%D1%96/a-51388952?maca=uk-Twitter-sharing">DW.</a></p>
      <blockquote>Позиція Росії: <a href="https://24tv.ua/putin_pro_pereglyad_minskih_ugod_tse_nepripustimo_n1236750">Це неприпустимо</a><a href="https://24tv.ua/putin_pro_pereglyad_minskih_ugod_tse_nepripustimo_n1236750">, – </a><a href="https://24tv.ua/putin_pro_pereglyad_minskih_ugod_tse_nepripustimo_n1236750">Путін про перегляд мінських угод</a></blockquote>
      <p>Зустріч відбулась під час саміту Великої двадцятки в Японії 23 листопада.</p>
      <aside>Заступник держсекретаря Салліван підкреслив на зустрічі з главою МЗС Лавровим, що поліпшення двосторонніх відносин залежить від виконання Москвою положень мінських домовленостей, а також – від того, чи відмовиться вона від спроб підірвати наші демократичні процеси,<cite>– мовиться у заяві Державного департаменту США.</cite></aside>
      <p>Окрім того, дипломати обговорили такі теми, як Сирія, КНДР, співпраця в боротьбі протитероризму і "питання стратегічної безпеки". Зазначимо, Сенат США розглядає кандидатуру Саллівана на посаду посла США в Росії.</p>
      <blockquote><b>Важливо! </b>У Парижі <a href="https://24tv.ua/zustrich_u_normandskomu_formati_proyde_9_grudnya_u_parizhi__zmi_n1234707">9 грудня відбудеться зустріч лідерів України, Росії, Німеччини та Франції </a>у нормандському форматі, перемовини про яку тривали вже давно. Україна має намір обговорити на цій зустрічі розведення військ у Станиці Луганській, обмін полоненими, підтвердження тексту формули Штайнмаєра, відведення військ у Золотому та Петрівському та питання Криму.</blockquote>
      <h3>Як оцінюють мінські угоди в Україні?</h3>
      <ul>
        <li>Глава МЗС переконує, якщо під час зустрічі у нормандському форматі сторони не досягнуть згоди, <a href="https://24tv.ua/ukrayina_mozhe_viyti_z_minskih_ugod__pristayko_n1233854">Україна може вийти з мінських угод</a>. Наступним кроком Україні треба буде звертатися за миротворчою місією, точніше за peacekeeping – місією з підтримання миру.</li>
        <li>До слова, партія "Голос" 8 листопада заявила, що Україна має вийти з мінських угод і "заморозити ситуацію" до посилення власних позицій. Це – нібито єдиний ефективний шлях для країни.</li>
        <li>Таку заяву різко засудили у "Слузі народу". За словами голови фракції Давида Арахамії, вихід України з мінських домовленостей призведе до скасування міжнародних санкцій проти Росії.</li>
      </ul>
    </article>
  </body>
</html>