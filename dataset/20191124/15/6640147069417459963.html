<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/giochi-console-crescita-minore-2019/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T15:58:00+00:00"/>
    <meta property="og:title" content="Il mercato console è cresciuto nel 2019 ma meno del previsto | Game Division"/>
    <meta property="og:description" content="Nel 2019 il settore dei videogiochi e delle console chiuderà in rialzo ma in calo rispetto alle previsioni con un giro da oltre 148 miliardi di dollari."/>
  </head>
  <body>
    <article>
      <h1>Il mercato console è cresciuto nel 2019 ma meno del previsto | Game Division</h1>
      <address>
        <time datetime="2019-11-24T15:58:00+00:00">24 Nov 2019, 15:58</time>
      </address>
      <p>All’inizio di quest’anno gli analisti della società <b>Newzoo</b>, specializzata in raccolta ed elaborazione dei dati nel settore,avevano previsto guadagni per <b>oltre 150 miliardi di dollari</b> dalle vendite di console e videogiochi a livello mondiale. Una cifra, però, che alle porte della fine di questo 2019, è stata <b>rivista</b>.</p>
      <p>Le stime iniziali sul mercato videoludico erano di <b>152,1 miliardi</b>, ovvero una crescita pari al <b>+9,6%</b> rispetto all’anno scorso. Era stato inoltre stimato che gli <b>Stati Uniti avrebbero superato la Cina</b> in quanto mercato videoludico più grande al mondo, principalmente per questioni interne alla potenza asiatica in tema di <b>licenze</b> e misure di <b>prevenzione</b> dalla dipendenza dai videogiochi come la legge che recentemente ha vietato ai minori di giocare di più di 90 minuti al giorno durante la settimana e non più di tre nei giorni festivi. Il sorpasso degli Stati Uniti sul Giappone <b>non è però avvenuto</b>.</p>
      <figure>
        <img src="https://www.tomshw.it/images/images/2019/11/playstation-5-rumor-64762.jpg"/>
      </figure>
      <p>Leggi anche: <a href="https://www.tomshw.it/videogioco/super-smash-bros-ultimate-director-stupito/">Super Smash Bros Ultimate, per il game director Street Fighter 2 resta il campione</a></p>
      <p>L’analisi riveduta e corretta della società Newzoo ha <b>abbassato</b> queste previsioni a circa <b>148,8</b> <b>miliardi</b> di dollari. Non sembrerebbe esserci una grossa differenza dato il volume di guadagni ma, come sottolinea il sito VG24/7, la cifra di <b>3,3</b> <b>miliardi</b> è comunque consistente se si pensa che una somma del genere equivale al prezzo di 66 settimane a bordo dell<b> Stazione Spaziale Internazionale</b>. Nel complesso, alla fine del <b>2019</b> il mercato dei videogiochi sarà cresciuto del <b>7,2%</b> rispetto all’anno scorso.</p>
      <p>Tra gli altri dati interessanti di Newzoo ci sono quelli sul mercato dei giochi per <b>console</b>, le cui vendite seppur in rialzo sono <b>rallentate</b> prima di quanto previsto a favore del mercato per <b>smartphone</b>. Un dato forse da considerarsi fisiologico data la fase avanzata dell’attuale generazione di console. Cresce più timidamente il mercato <b>PC</b> con un <b>+2,8</b>%. Secondo le previsioni nel 2022 il mercato videoludico varrà 189,6 miliardi di dollari.</p>
      <blockquote>Se siete interessati a Death Stranding e non lo avete ancora acquistato, potete trovarlo <a href="https://toms.it/moH3U">anche su Amazon</a>.</blockquote>
    </article>
  </body>
</html>