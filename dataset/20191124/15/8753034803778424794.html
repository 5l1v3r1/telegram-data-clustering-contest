<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/1n0O8B/carlsen-oekte-ledelsen-i-storturnering"/>
    <meta property="og:site_name" content="Aftenbladet"/>
    <meta property="article:published_time" content="2019-11-24T15:01:08+00:00"/>
    <meta property="og:title" content="Carlsen fortsatte storspillet - leder suverent"/>
    <meta property="og:description" content="Magnus Carlsen vant søndag to partier og spilte én remis i Grand Chess Tour-turneringen i India. Nordmannen leder turneringen soleklart."/>
  </head>
  <body>
    <article>
      <h1>Carlsen fortsatte storspillet - leder suverent</h1>
      <h2>Magnus Carlsen vant søndag to partier og spilte én remis i Grand Chess Tour-turneringen i India. Nordmannen leder turneringen soleklart.</h2>
      <address><time datetime="2019-11-24T15:01:08+00:00">24 Nov 2019, 15:01</time> by <a rel="author">NTB</a></address>
      <p>Carlsen hadde to remis og fire seire på etter de seks første partiene med hurtigsjakk fredag og lørdag. Søndag fortsatte han storspillet og leverte to nye seire og én remis.</p>
      <p>Med hvite brikker startet han dagen med å slå sin indiske motstander Vishy Anand, mens det ble remis med svarte brikker mot Anands landsmann Pentala Harikrishna i det andre partiet.</p>
      <p>Så avsluttet den norske verdensmesteren med svarte brikker og seier mot kinesiske Ding Liren.</p>
      <aside>
        <a href="https://www.aftenbladet.no/article/sa-K3KyAM.html">Carlsen vant tross tabbe: – Det var ganske flaut</a>
      </aside>
      <p>Nordmannen leder turneringen med fire poengs margin før turneringen fortsetter med lynsjakk de to neste dagene.</p>
      <p>Fredag slo Carlsen både Jan Nepomnjatsjtsji og Levon Aronian, mens det ble remis mot Wesley So. Lørdag ble det seier mot Hikaru Nakamura og Anish Giri, og remis mot Santosh Gujrathi Vidit.</p>
      <p>Dermed har den norske verdensmesteren 15 av 18 mulige poeng i turneringen etter ni partier. Det er fire poeng mer Nakamura på plassen bak, mens Giri, Levon Aronian og So ligger ytterligere to poeng bak.</p>
      <p>Turneringen i Kolkata fortsetter med lynsjakk mandag og tirsdag.</p>
    </article>
  </body>
</html>