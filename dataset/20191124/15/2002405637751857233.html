<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://natemat.pl/291627,zle-warunki-pogodowe-w-wisle-skoki-wczesniej-ze-wzgledu-na-eurowizje"/>
    <meta property="og:site_name" content="na:Temat"/>
    <meta property="article:published_time" content="2019-11-24T15:09:05+00:00"/>
    <meta property="og:title" content="Skandaliczne zawody w Wiśle to wina TVP? Skoczek ujawnił, dlaczego nie przeniesiono konkursu"/>
    <meta property="og:description" content="To nie były najlepsze warunki pogodowe. Skoczkowie narciarscy w Wiśle musieli rywalizować mimo silnego wiatru. Jak się okazuje o godzinie, na którą zaplanowano konkurs, taka aura nie jest jednak niczym wyjątkowym. Dlaczego więc zmagań nie zaplanowano na popołudnie, tak jak to bywa zazwyczaj? Jak się okazuje, może chodzić o plany TVP i konkurs Eurowizji."/>
  </head>
  <body>
    <article>
      <h1>Skandaliczne zawody w Wiśle to wina TVP? Skoczek ujawnił, dlaczego nie przeniesiono konkursu</h1>
      <address><time datetime="2019-11-24T15:09:05+00:00">24 Nov 2019, 15:09</time> by <a rel="author">Aneta Olender</a></address>
      <p>To nie były najlepsze warunki pogodowe. Skoczkowie narciarscy w Wiśle musieli rywalizować mimo silnego wiatru. Jak się okazuje o godzinie, na którą zaplanowano konkurs, taka aura nie jest jednak niczym wyjątkowym. Dlaczego więc zmagań nie zaplanowano na popołudnie, tak jak to bywa zazwyczaj? Jak się okazuje, może chodzić o plany TVP i konkurs Eurowizji.<br/><br/><br/>– Z doświadczenia wiem, że tutaj z reguły da się skakać koło 9 rano. Potem od 10-11 rozkręca się wiatr i dopiero popołudniu można skakać. Niestety, z tego co wiem. przeszkodziła nam nieco Eurowizja – mówił Aleksander Zniszczoł, jeden z polskich skoczków.<br/><br/>W sieci szybko pojawiły się spekulacje, że to właśnie Telewizja Polska, która transmituje zarówno konkurs skoków narciarskich, jak i konkurs Eurowizji dla dzieci, z uwagi na godzinę startu tego drugiego wydarzenia wpłynęła na rozpoczęcie zmagań skoczków szybciej niż zwykle.</p>
      <figure>
        <iframe data-src="https://twitter.com/natemat/status/1198552647160205313" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><a href="https://natemat.pl/291615,puchar-swiata-w-wisle-piotr-zyla-przewrocil-sie-po-swoim-skoku">O tym, że warunki pogodowe były skandaliczne, przekonał się Piotr Żyła</a>, który uległ poważnie wyglądającemu wypadkowi. Polski skoczek przez chwilę był nieprzytomny. <br/><br/>"Wszystko wskazuje na to, iż tegoroczny PŚ w Wiśle będzie mieć nietypowe godziny zawodów. O ile sobotnia drużynówka ma rozpocząć się o 16:00, to niedzielne zawody indywidualne już o 11:30. Powód? Tego dnia TVP jest organizatorem Eurowizji dla dzieci" – pisał jeszcze przed zawodami Adam Bucholz z portalu Skijumping.pl<br/><br/><br/>Źródło: <a href="http://www.sport.pl/skoki/7,65074,25443674,skandaliczny-przebieg-konkursu-to-wina-tvp-powodem-moze-byc.html?utm_source=facebook.com&amp;utm_medium=SM&amp;utm_campaign=FB_Sport&amp;fbclid=IwAR2V8CBspxz7BJ5Fb5HSQhpgbkylKgK22TM-bROsr264gxkCJANgIHEKCcc">Sport.pl</a></p>
    </article>
  </body>
</html>