<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914944"/>
    <meta property="og:site_name" content="Dnevnik"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Nemške socialdemokratke za brezplačne kondome"/>
    <meta property="og:description" content="Nemška socialdemokratska stranka (SPD) bo na prihajajočem kongresu odločala o predlogu združenja socialdemokratk (ASF) za brezplačne kondome in kontracepcijske tablete. Zaščita med spolnim odnosom ne bi smela biti odvisna od velikosti denarnice, trdijo pri ASF."/>
  </head>
  <body>
    <article>
      <h1>Nemške socialdemokratke za brezplačne kondome</h1>
      <address><time datetime="2019-11-24T15:00:00+00:00">24 Nov 2019, 15:00</time> by <a rel="author">STA</a></address>
      <p>
        <b>Nemška socialdemokratska stranka (SPD) bo na prihajajočem kongresu odločala o predlogu združenja socialdemokratk (ASF) za brezplačne kondome in kontracepcijske tablete. Zaščita med spolnim odnosom ne bi smela biti odvisna od velikosti denarnice, trdijo pri ASF.</b>
      </p>
      <p>»Želimo spodbuditi razpravo o tem, da preprečevanje in zaščita pred spolno prenosljivimi okužbami ne smeta biti odvisna od velikosti denarnice,« je dejala predsednica ASF Maria Noichl za tednik Der Spiegel.</p>
      <p>Zaščita bi morala biti po njihovem mnenju namreč zagotovljena ne glede na spol, starost, spolno usmerjenost ali izvor.</p>
      <p>Pri združenju se zavzemajo za brezplačno zaščito, ne glede na vrsto zaščite, ki jo nekdo izbere. Dodatno si želijo zagotoviti še brezplačno svetovanje za izbiro prave zaščitne metode.</p>
      <p>V Nemčiji so ženske upravičene do brezplačnih kontracepcijskih tablet do 22. leta starosti. Poleg zagotovitve brezplačne kontracepcije je nujno tudi svetovanje o stranskih učinkih in nevarnostih ter prednostih različnih metod, je še dejala Noichlova.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042913501/magazin/aktualno/zenske-sredi-minulega-stoletja-brez-informacij-o-spolnosti"/>
        <a href="https://www.dnevnik.si/1042895368/slovenija/komu-in-zakaj-je-spolna-vzgoja-v-resnici-bedna"/>
      </related>
    </article>
  </body>
</html>