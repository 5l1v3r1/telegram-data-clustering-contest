<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/irak-ta-kanl-pazar-n-bilancosu-9-olu-150-yaral"/>
    <meta property="og:site_name" content="euronews"/>
    <meta property="article:published_time" content="2019-11-24T15:51:57+00:00"/>
    <meta property="og:title" content="Irak'ta 'kanlı pazarın' bilançosu: 9 ölü 150 yaralı"/>
    <meta property="og:description" content="Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösteriler hız kesmeden sürüyor."/>
  </head>
  <body>
    <article>
      <h1>Irak'ta 'kanlı pazarın' bilançosu: 9 ölü 150 yaralı</h1>
      <address><time datetime="2019-11-24T15:51:57+00:00">24 Nov 2019, 15:51</time> by <a rel="author">Rahmi Gunduz</a></address>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösteriler hız kesmeden sürüyor. Başkent Bağdat ile ülkenin orta ve güney kentlerinde hükümet karşıtı gösterilerde en az 9 kişi hayatını kaybederken 150’den fazla kişi yaralandı.</p>
      <p>Ülkenin güneydeki Nasiriye kentinde polisin protestoculara ateş açması sonucu 4 kişi, Umm Qasr limanı yakınlarında da güvenlik güçleri ve göstericiler arasında çıkan arbede 3 kişi hayatını kaybetti. Başkent Bağdat'ta Al-Rasheed Caddesi'nde düzenlenen gösterilerde ise iki kişi öldü.</p>
      <p>Irak'ta 1 Ekim'de başlayan gösterilerde şu ana kadar 340'ın üzerinde kişi hayatını kaybetti, 15 binden fazla kişi yaralandı. Hükümetin açıkladığı reform paketleriyle ikna olmayan göstericiler, güvenlik güçlerine protestolarda şiddet kullanılması talimatı vermekle suçladıkları Başbakan Adil Abdulmehdi ve yolsuzluk iddiaları gerekçesiyle hükümetin istifasını istiyor.</p>
    </article>
  </body>
</html>