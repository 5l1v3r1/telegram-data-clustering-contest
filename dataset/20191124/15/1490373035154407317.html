<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/fotbal/dinamo-brest-marcel-licka-titul-belorusko-fotbal_1911241542_jgr"/>
    <meta property="og:site_name" content="iROZHLAS"/>
    <meta property="article:published_time" content="2019-11-24T15:42:00+00:00"/>
    <meta property="og:title" content="Nadvláda BATE skončila. Marcel Lička dovedl fotbalisty běloruského Brestu k prvnímu titulu"/>
    <meta property="og:description" content="Dinamo Brest ukončilo sérii Borisova, který vyhrál ligu třináctkrát za sebou. Nejlepším výsledkem Brestu dosud bylo třetí místo z roku 1992."/>
  </head>
  <body>
    <article>
      <h1>Nadvláda BATE skončila. Marcel Lička dovedl fotbalisty běloruského Brestu k prvnímu titulu</h1>
      <address><time datetime="2019-11-24T15:42:00+00:00">24 Nov 2019, 15:42</time> by <a rel="author">ČTK</a></address>
      <p>
        <b>Český trenér Marcel Lička dovedl fotbalisty Dinama Brest k prvnímu titulu běloruských mistrů. Jeho tým ukončil sérii BATE Borisova, který vyhrál ligu třináctkrát za sebou. Nejlepším výsledkem Brestu dosud bylo třetí místo z roku 1992.</b>
      </p>
      <p>V předposledním kole v neděli Dinamo doma porazilo Vitebsk 1:0 a udrželo v čele tabulky pětibodový náskok před Borisovem. Z 29 ligových zápasů prohráli Ličkovi svěřenci jen jednou.</p>
      <p>Dvaačtyřicetiletý Lička, někdejší záložník Baníku Ostrava, Slavie, Blšan, Žižkova, Zlína či Kladna, přišel do Brestu v lednu 2018 jako asistent Radoslava Látala.</p>
      <p>Ve funkci vydržel i po Látalově odvolání po čtyřech měsících, loni v srpnu byl jmenován prozatímním trenérem a od začátku letošního roku je oficiálně hlavním koučem.</p>
      <figure>
        <iframe data-src="https://twitter.com/anyuser/status/1198608142923382785" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Související články</h4>
        <a href="https://www.irozhlas.cz/sport/fotbal/fotbal-diego-maradona-belorusko-brest-alexandr-lukasenko_1807170834_vman"/>
        <a href="https://www.irozhlas.cz/sport/fotbal/diego-maradona-se-stal-predsedou-beloruskeho-dinama-brest-na-lavicce-zustava_1805161702_jgr"/>
      </related>
    </article>
  </body>
</html>