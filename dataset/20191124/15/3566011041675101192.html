<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549740.html/%D8%AF%D8%A7%D9%86%D8%B4%D8%AC%D9%88%DB%8C%D8%A7%D9%86-%D9%88-%D8%AC%D9%88%D8%A7%D9%86%D8%A7%D9%86-%D8%A2%D8%AA%D8%B4-%D8%A8%D9%87-%D8%A7%D8%AE%D8%AA%DB%8C%D8%A7%D8%B1-%D9%BE%DB%8C%D8%B1%D8%A7%D9%85%D9%88%D9%86-%D8%B1%D9%81%D8%B9-%DA%86%D8%A7%D9%84%D8%B4-%D9%87%D8%A7%DB%8C-%D9%85%D8%B1%D8%AF%D9%85-%D8%A7%D9%82%D8%AF%D8%A7%D9%85-%DA%A9%D9%86%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:13:00+00:00"/>
    <meta property="og:title" content="دانشجویان و جوانان آتش به اختیار پیرامون رفع چالش‌های مردم اقدام کنند"/>
    <meta property="og:description" content="فرمانده سپاه استان لرستان گفت: امیدواریم دانشجویان و جوانان با حوصله و آرامش چالش‌های جامعه و مشکلات مردم را شناسایی کنند و آتش به اختیار پیرامون چالش‌های مردم اقدام کنید."/>
  </head>
  <body>
    <article>
      <h1>دانشجویان و جوانان آتش به اختیار پیرامون رفع چالش‌های مردم اقدام کنند</h1>
      <h2>فرمانده سپاه حضرت ابوالفضل (ع) لرستان:</h2>
      <address>
        <time datetime="2019-11-24T15:13:00+00:00">24 Nov 2019, 15:13</time>
      </address>
      <p>فرمانده سپاه استان لرستان گفت: امیدواریم دانشجویان و جوانان با حوصله و آرامش چالش‌های جامعه و مشکلات مردم را شناسایی کنند و آتش به اختیار پیرامون چالش‌های مردم اقدام کنید.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از<a href="http://safiraflak.ir/?p=2056"> سفیر افلاک، </a>سردار مرتضی کشکولی، ظهر امروز در همایش بزرگداشت روز بسیج دانشجویی که در سالن جلسات دانشکده بهداشت برگزار شد با اشاره به گذشت چهل سال از عمر خون بارانقلاب اسلامی اظهار داشت: پس از گذشت چهل سال از انقلاب اسلامی آمریکا را نه تنها در ایران بلکه از منطقه اخراج کرده ایم ودر منطقه هیچ گونه اقتدار و قدرت ائتلاف سازی ندارد و این به دلیل کارکرد بسیجیان است چرا که سلاح استراتژیک ملت ایران مردم هستند و بخش تخصیص یافته مردم جهت دفاع و امنیت بسیجیان هستند.</p>
      <p>وی با اشاره به اغتشاشات اخیر افزود: امروز وضعیت آمریکا و دشمنان به حدی خراب است که از کارت های سوخت رژیم پهلوی و منافقان استفاده می کند و هیچ چیز در دست ندارد و سبب شرارت هایی در کشور شدند در خرم آباد نیز بر اساس آمار اشرار کمتر از ۲۰۰ نفر بودند که به معترضان واقعی ظلم کردند و نگذاشتند حرف معترضان به گوش مسئولان برسد.</p>
      <p>فرمانده سپاه حضرت ابوالفضل (ع)لرستان عنوان کرد: عمده آشوبگران کم سواد بودند که بخشی با پول و بخش دیگر هیجانی وارد شدند، خوشبختانه ما در جنگ ۸ ساله موفق شده ایم صف مستکبرین را از هم بپاشیم به گونه ای که آمریکا امروز نمی تواند حتی آلمان ،انگلیس و فرانسه را مطلقا با خودش همراه کند و همراهی سازمان های بین المللی را از دست داده است.</p>
      <p>وی بیان کرد: در تمام جنگ های نیابتی از جمله جنگ با داعش نه تنها بسیج ایران بلکه بسیج افعانستان ،پاکستان، عراق، لبنان و سوریه راه بیفتند و در جنگ نیابتی پیروز شدیم و بسیج ایران منطقه ای شده بود.</p>
      <p>سردار کشکولی گفت: امروز ایران از قدرت بازدارندگی به قدرت تهاجمی و تلافی جویانه رسیده و سابقه نداشته یک کشور جهان سومی به آمریکا بگوید یکی بزنید ۱۰ تا می زنیم؛ جبهه مقاومت ایران امروز توانمند شده و هر موشک و پهبادی که در ایران است بدل آن در یمن، فلسطین،:عراق و حزب الله لبنان است و در واقع پدیده بسیج به سمت جهانی شدن پیش می رود و آغازی برای حل مسائل و بحران ها است.</p>
      <p>وی تصریح کرد: در حال حاضر دولتها و حاکمیت ها به دنبال این هستند که از ظرفیت بسیج به عنوان مدل و الگویی برای حل مشکلاتشان استفاده کنند.</p>
      <p>فرمانده سپاه حضرت ابوالفضل (ع) لرستان خاطر نشان کرد: امروز چالش های ما با آمریکا مثل چالش های قبلی نیست، چالش اصلی ما این است که آمریکا می گوید حضور مقتدرانه ایران در مرزهای اشغالگر امنیت ما را مخدوش کرده، ایران مانع نفوذ آمریکا در منطقه غرب آسیا شده و یا اینکه ایران چرا از مبارزان مجاهدین فلسطینی و یمنی حمایت و به آنها موشک می دهد و همچنین چرا ایران از پرچم برافراشته حزب الله و مقاومت در منطقه حمایت می کنید.</p>
      <p>وی تصریح کرد: مشکل دیگر آمریکا با ایران این است که می گویند باید تلاش کنیم و اجازه ندهیم تجهیزات ایران به یمن و کشورهای مقاوم برسد و همچنین ما نمی توانیم در منطقه ائتلاف سازی کنیم.</p>
      <p>سردار کشکولی با اشاره به پایه ها وستون های بیانیه گام دوم اظهار داشت: ثبات، امنیت و حفظ تمامیت ارضی، ایجاد زیر ساخت های سیاسی ،اقتصادی و عمرانی به عنوان موتور پیشرفت کشور ، به اوج رسیدن مشارکت های مردمی و مسابقه در خدمت رسانی به گونه ای که امروز مردم مشارکت را درک کرده و می دانند صاحب مملکت هستند و همچنین ارتقا شگفت انگیز بینش سیاسی مردم و کلیه اقشار به مسائل جامعه از مهمترین پایه هاو ستون های بیانیه گام دوم است.</p>
      <p>وی افزود: سنگین کردن کفه عدالت در تقسیم امکانات عمومی به گونه ای که تا دور ترین روستا خدمات رسانی شده و متاسفانه اگر بداخلاقی جناحی نبود خدمات بهتری ارائه می شد.</p>
      <p>فرمانده سپاه حضرت ابوالفضل (ع) لرستان عنوان کرد: افزایش چشمگیر معنویت و اخلاق در فضای عمومی جامعه ،ایستادگی روز افزون در برابر قلدران وزور گویان از دیگر پایه ها وستون های بیانیه گام دوم انقلاب است.</p>
      <p>وی بیان کرد: امروز نیاز اصلی مملکت به ویژه در بین جوانان امید به آینده با اتکا و افتخار به گذشته پر افتخار است انقلاب اسلامی چراکه هرگونه یاس، تفرقه و منفی بافی سم مهلکی است.</p>
      <p>سردار کشکولی توسعه علم و پژوهش را مهمترین نیاز جوانان دانست که مقام معظم رهبری در بیانیه گام دوم مطرح کرده اند و گفت: در این مسیر توسعه علم و پژوهش حزب الهی ها و بسیجیان باید بیشتر تلاش کنند، تعمیق معنویت و اخلاق در بین مردم، اقتصاد مقاومتی، عدالت و مبارزه با فساد در جامعه ،صیانت از استقلال و آزادی، نراقبت از عزت ملی به خصوص در روابط خارجی و مرز بندی با دشمن و همچنین گسترش دشمن شناسی، سبک زندگی اسلامی وایرانی از جمله نیازهای جوانان است که مقام معظم رهبری در بیانیه گام دوم مطرح کرده اند.</p>
      <p>وی تصریح کرد: مقام معظم رهبری از وقتی که بسیج دانشجویی تشکیل شده آرمان گرایی را دائما به عنوان یک مطالبه مطرح کرده اند که برهمین اساس آرمان گرایی باید در دانشگاه زنده بماند چون سبب تحرک می شود و برای این منظور مقام معظم دهبری می فرمایند ویژگی عصر جدید عصر تلفیق دین و دنیا است که این موضوع نیاز به روشنگری و فکر دارد و باید برای جوانان به خوبی بیان شود که موفقیت های چهل ساله مرهون تلفیق دین و دنیا است.</p>
      <p>فرمانده سپاه حضرت ابوالفضل(ع) لرستان تصریح کرد: به گفته مقام معظم رهبری در بیانیه گام دوم دانشجویان باید مدافع نظریه نظام انقلابی باشند که این امر نیازمند به تببین و بحث در مناظرات دانشجویی دارد و جوشش انقلابی گری با نظم سیاسی و اجتماعی باید در هم جمع شود ودر جایی دیگر مقام معظم رهبری فرمودند پدیده جدید و برجسته جهان معاصر تقابل دوگانه اسلام و استکبار است که در این زمینه نیز باید کار شود.</p>
      <p>فرمانده سپاه حضرت ابوالفضل (ع) لرستان با اشاره به حساسیت نقام معظم رهبری در پاکیزه نگه داشتن محیط دانشگاه خاطرنشان کرد: دین داری در دانشگاه به خصوص در بین حوانان باید متجلی باشد و این امر بسیار مهم است.</p>
      <p>وی اظهار داشت: متاسفانه ایرادی که در بین دانشجویان، اساتید و حوزه های علمی وجود دارد این است که ارتباط این سه طیف که موتور پیشران جامعه هستند بامردم قطع شده و دانشجو دغدغه مردم را ندارند.</p>
      <p>سردار کشکولی با اشاره به اهمیت برگزاری اردوهای جهادی افزود: اردوهای جهادی فرصت مغتنمی برای جذب دانشجویان عدالت خواه است ، در راهیان نور باید با تشویق و ترغیب جوانان دانشجو با فطرت پاک که تاکنون با این فضا آشنا نشده اند به مناطق جنگی اعزام شوند که با فرهنگ جهاد و شهادت آشنا شوند.</p>
      <p>وی عنوان کرد: فضای دانشجویی باید عالمانه دانش دوست باشد ، اخلاق نیکو بسیار مهم است و منظور مقام معظم رهبری از انقلابی گری شورشگری نیست بلکه مطالبه گری منطقی و مودبانه است، ولایت مداری، بصیرت و دشمن شناسی همراه با شجاعت و دلاوری و مبتنی بر ایمان و اخلاص از مهمترین خصوصیات دانشجویان است.</p>
      <p>فرمانده سپاه حضرت ابوالفضل (ع) لرستان بیان کرد: دانشجویان باید تا می توانند کار را برای خدا و مردم انجام بدهند نه برای جناح و گروه،حیف است عمر دانشجویان و جوانان صرف جناح شود و این مسائل زیبنده یک دانشجوی بسیجی است بر همین اساس امیدواریم دانشجویان و جوانان با حوصله و آرامش چالش های جامعه و مشکلات مردم را شناسایی کنند و آتش به اختیار پیرامون چالش های مردم اقدام کنید.</p>
      <p>انتهای پیام/</p>
    </article>
  </body>
</html>