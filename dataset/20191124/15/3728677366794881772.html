<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvnoord.nl/nieuws/216017/Lycurgus-slaat-steeds-laat-toe-en-bereikt-kwartfinale-bekertoernooi"/>
    <meta property="og:site_name" content="RTV Noord"/>
    <meta property="article:published_time" content="2019-11-24T15:26:00+00:00"/>
    <meta property="og:title" content="Lycurgus slaat steeds laat toe en bereikt kwartfinale bekertoernooi"/>
    <meta property="og:description" content="De volleyballers van SAMEN. Lycurgus hebben zondagmiddag in de achtste finales van het bekertoernooi met 3-0 gewonnen van Taurus uit Houten."/>
  </head>
  <body>
    <article>
      <h1>Lycurgus slaat steeds laat toe en bereikt kwartfinale bekertoernooi</h1>
      <address>
        <time datetime="2019-11-24T15:26:00+00:00">24 Nov 2019, 15:26</time>
      </address>
      <p>Lycurgus begon met Stijn Held, Geoffrey van Gent, Erik van der Schaaf, Collin Mahan, Dennis Borst, Sander Scheper en Steven Ottevanger aan de wedstrijd tegen de nummer zes van de eredivisie.</p>
      <h3>Opstartproblemen</h3>
      <p>Na een slechte start in de eerste set (3-8), herpakte Lycurgus zich uitstekend: 25-19.</p>
      <p>De Groningers bleven in het tweede bedrijf lang tegen een achterstand aankijken, het stond zelfs 19-23. Maar mede dankzij invallers Mitch Perinar, Bennie Tuinstra en Sam Gortzak won Lycurgus de set met 25-23.</p>
      <h3>Derde comeback</h3>
      <p>Ook in de derde set bleef Lycurgus lang op achterstand, en ook deze keer wisten de Groningers de set pas laat om te buigen in winst: 25-23.</p>
      <h3>Amersfoort</h3>
      <p>Tegenstander in de kwartfinale van het bekertoernooi is topdivisionist AVV Keistad uit Amersfoort. Dat duel wordt gespeeld in Amersfoort en staat gepland op zaterdag 21 december.</p>
      <p>De eerstvolgende wedstrijd voor de ploeg van coach Arjan Taaij is het competitieduel op zaterdag 30 november in Doetinchem tegen Active Living Orion.</p>
      <related>
        <h4>Lees ook:</h4>
        <a href="https://www.rtvnoord.nl/nieuws/215773/Lycurgus-behoudt-koppositie-na-zege-in-Ede"/>
      </related>
    </article>
  </body>
</html>