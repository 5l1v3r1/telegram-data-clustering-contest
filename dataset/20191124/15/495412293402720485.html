<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-cesena-modena-streaming-video-tv-interessante-derby-al-manuzzi-serie-c/1951270/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T15:58:56+00:00"/>
    <meta property="og:title" content="DIRETTA/ Cesena Modena (risultato 0-0) video streaming tv: in campo, si comincia!"/>
    <meta property="og:description" content="Diretta Cesena Modena streaming video e tv: orario, quote e risultato live del match della sedicesima giornata del campionato di Serie C nel girone B."/>
  </head>
  <body>
    <article>
      <h1>DIRETTA/ Cesena Modena (risultato 0-0) video streaming tv: in campo, si comincia!</h1>
      <h2>Diretta Cesena Modena streaming video e tv: probabili formazioni, orario, quote e risultato live del match del Manuzzi, per la sedicesima giornata del campionato di Serie C nel girone B.</h2>
      <address><time datetime="2019-11-24T15:58:56+00:00">24 Nov 2019, 15:58</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <h4>DIRETTA CESENA MODENA (0-0): SI COMINCIA!</h4>
      <p>In attesa della diretta di <b>Cesena Modena</b> andiamo a leggere le parole di Rosario Maddaloni che ha parlato a Pianeta Bianconero. Il calciatore dei biancorossi ha specificato: “Finalmente è arrivata la vittoria dopo tanto tempo, ma in queste settimane abbiamo pensato sempre in maniera positiva. Non possiamo permetterci di avere dei pensieri negativi. Sono sicuro che piano piano ci toglieremo altre soddisfazioni”. Il calciatore torna sulla partita contro il Gubbio: “Abbiamo interpretato moltobene la partita, considerate però anche le avverse condizioni del terreno di gioco. E’ stato importante aver chiuso la seconda partita di fila senza prendere reti. Col passare del tempo miglioriamo e si vede. Dobbiamo sempre continuare su questa strada.” Si parla poi del gol di Russini e della sua conseguente esultanza: “E’ vero la rete è stata molto sentita. Questo perché abbiamo sentito quanto Simone abbia sofferto. ora potrà darci una mano importante”. (agg. di Matteo Fantozzi)</p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Cesena Modena</b>, domenica 24 novembre 2019, non ci si potrà collegare sui canali in chiaro o a pagamento sul digitale terrestre o sul satellite. Il match sarà disponibile in esclusiva in <b>diretta streaming video</b> via internet per tutti gli abbonati a Elevensports, che potranno collegarsi tramite pc sul sito elevensports.it, oppure con dispositivi mobili come tablet o smartphone o tramite smart tv all’app ufficiale Elevensports.</p>
      <h4>I BOMBER</h4>
      <p>Per la diretta di <b>Cesena Modena</b>, valida nella 16^ giornata di Serie C è bene ora prendere in esame i possibili protagonisti di questo incontro per il girone B: chi oggi si metterà in luce a suon di gol? Primo indiziato in casa dei romagnoli è certamente il capocannoniere Karlo Butic, che ha messo a bilancio fino ad oggi ben sette marcature. Dovremo però tenere d’occhio anche Borello, autore di tre reti, e il duo Sarao-Zecca, che ha firmato due gol a testa. Per il Modena il punto di riferimento quando si parla di gol è certamente Rossetti, capocannoniere dei gialloblu con 5 reti. Anche prima della 16^ giornata teniamo però d’occhio De Grazia e Felipe Sodinha, con due gol a testa. (agg Michela Colombo)</p>
      <h4>I TESTA A TESTA</h4>
      <p>Andiamo a vedere i precedenti della diretta di <b>Cesena Modena</b>. Dal 2000 ad oggi si parla di ben 20 precedenti con il bilancio è abbastanza in equilibrio con 8 successi dei romagnoli, 5 dei canarini e 7 pareggi. L’ultima volta le due compagini si sono incontrate in Serie B nella stagione 2015/16. All’andata al Dino Manuzzi i bianconeri si imposero col risultato di 2-0 grazie ai gol di Perico e Cascione. Al ritorno all’Alberto Braglia la gara terminò invece 0-0. Per trovare una vittoria dei gialloblù bisogna tornare indietro all’ottobre del 2012 sempre per la cadetteria. Fu un ridondante 4-0 grazie a una tripletta di Matteo Ardemagni, di cui uno su rigore, e la rete di Signori. La gara fu molto tesa con le espulsioni da una parte di Surraco e dall’altra di Tonucci e Ceccarelli. (agg. di Matteo Fantozzi)</p>
      <h4>ORARIO E PRESENTAZIONE</h4>
      <p><b>Cesena Modena</b>, partita <b>diretta</b> dal signor Matteo Gariglio, domenica 24 novembre 2019 alle ore 17.30 presso lo stadio Dino Manuzzi di Cesena, sarà un match valevole per la sedicesima giornata del campionato di <b>Serie C 2019-2020</b>. Derby dell’Emilia Romagna tra due squadre reduci da un doloroso fallimento, che quest’anno hanno ritrovato il professionismo ma non ancora il passo giusto per puntare all’alta classifica. <a href="https://www.ilsussidiario.net/news/diretta-modena-virtus-verona-streaming-video-tv-canarini-al-rilancio-serie-c/1949099/"><b>Il Modena ha sfruttato al meglio il doppio turno casalingo</b></a> che gli serviva il calendario, battendo Fano e Virtus Verona e agganciando la zona play off, 3 punti avanti ad un Cesena che dopo 3 pareggi consecutivi <a href="https://www.ilsussidiario.net/news/diretta-gubbio-cesena-streaming-video-tv-trasferta-difficile-serie-c/1948919/"><b>ha ritrovato la vittoria sul campo del Gubbio</b></a>. Chi la dovesse spuntare in questa sfida potrebbe sicuramente pensare a un posto nei play off a fine anno con cognizione di causa.</p>
      <h4>PROBABILI FORMAZIONI CESENA MODENA</h4>
      <p>Le probabili formazioni che dovrebbero scendere in campo in Cesena Modena, domenica 24 novembre 2019 alle ore 17.30 presso lo stadio Dino Manuzzi di Cesena, match valevole per la sedicesima giornata del campionato di Serie C. Il Cesena allenata da Francesco Modesto sarà schierata con un 3-4-2-1: Marson; Ricci, Brignani, Ciofi; Capellini, Rosaia, De Feudis, Valeri; Borello, Franco; Butic. Risponderà il Modena guidato in panchina da Mauro Zironelli con un 3-4-2-1: Gagno; Ingegneri, Zaro, Perna; Mattioli, Davì, Laurenti, Varutti; Sodinha, Tulissi; Spagnoli.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 2.20, l’eventuale pareggio a una quota di 3.10 e la vittoria in trasferta viene invece offerta ad una quota di 3.25. Passando invece al numero di gol complessivi realizzato nel corso della partita, over 2.5 quotato 2.30 mentre l’under 2.5 viene proposto a una quota di 1.55.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-bari-teramo-streaming-video-tv-galletti-per-spiccare-il-volo-serie-c/1951284/"/>
        <a href="https://www.ilsussidiario.net/news/diretta-virtus-francavilla-potenza-streaming-video-tv-lucani-per-la-vetta-serie-c/1951649/"/>
        <a href="https://www.ilsussidiario.net/news/diretta-sambenedettese-feralpisalo-streaming-video-tv-bella-sfida-serie-c/1951278/"/>
        <a href="https://www.ilsussidiario.net/news/diretta-avellino-rieti-streaming-video-e-tv-partita-delicata-per-entrambe-serie-c/1951282/"/>
        <a href="https://www.ilsussidiario.net/news/diretta-vis-pesaro-arzignano-streaming-video-tv-sfida-per-la-salvezza-serie-c/1951281/"/>
        <a href="https://www.ilsussidiario.net/news/diretta-vicenza-fano-streaming-video-tv-tutto-facile-per-la-capolista-serie-c/1951273/"/>
      </related>
    </article>
  </body>
</html>