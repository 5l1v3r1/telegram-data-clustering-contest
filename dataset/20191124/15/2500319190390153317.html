<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.93fm.co.il/radio/575145/"/>
    <meta property="og:site_name" content="רדיו קול חי"/>
    <meta property="article:published_time" content="2019-11-24T15:41:10+00:00"/>
    <meta property="og:title" content="ברקת תוקף בחריפות: &quot;חברים מבית מנסים לשדל חכי&quot;ם לערוק לשמאל&quot;"/>
    <meta property="og:description" content="בנאום שנשא ח&quot;כ ניר ברקת הביע תמיכה בראש הממשלה וקרא לקיים פריימריז לתפקיד מ&quot;מ יו&quot;ר הליכוד וראש הממשלה. בדבריו תקף את ההתנהלות של מעטים בליכוד כנגד התנועה: &quot;חברים מבית, כבר די בגלוי, מתואמים במסרים עם חברי כנסת מהשמאל&quot;"/>
  </head>
  <body>
    <article>
      <h1>ברקת תוקף בחריפות: "חברים מבית מנסים לשדל חכי"ם לערוק לשמאל"</h1>
      <address><time datetime="2019-11-24T15:41:10+00:00">24 Nov 2019, 15:41</time> by <a rel="author">איתי גדסי</a></address>
      <p>
        <b>בנאום שנשא ח"כ ניר ברקת הביע תמיכה בראש הממשלה וקרא לקיים פריימריז לתפקיד מ"מ יו"ר הליכוד וראש הממשלה. בדבריו תקף את ההתנהלות של מעטים בליכוד כנגד התנועה: "חברים מבית, כבר די בגלוי, מתואמים במסרים עם חברי כנסת מהשמאל"</b>
      </p>
      <figure>
        <img src="http://www.93fm.co.il/wp-content/uploads/2019/11/F190630BBFF07.jpg"/>
        <figcaption>ח"כ ניר ברקת<cite>צילום: פלאש 90</cite></figcaption>
      </figure>
      <p>המתח בליכוד: לאחר קריאותיו של גדעון סער לקיים פריימריז בליכוד בניגוד לדעת רוב רובםן של חביר המפלגה, ח"כ ניר ברקת (הליכוד) נאם הערב בכנס לשכת יועצי המס באילת, והתייחס למתווה הביניים שהגיש לליכוד, בהצעתו נאמר, כי ראש הממשלה ימנה לעצמו מ"מ שייבחר בפריימריז של כלל המתפקדים. המ"מ יחליף את ראש הממשלה במקרה וייצא לנבצרות זמנית.</p>
      <p>בהתייחסות לפלונטר הפוליטי אמר ח"כ ברקת כי "אנחנו נמצאים בפלונטר שנוצר מחרמות ופסילות, כאלו שלא זוכרים כמותם. אנחנו לאחר שתי מערכות בחירות קשות ומורכבות, שלא מובילות לשום מקום".</p>
      <p>בדבריו בכנס חיזק ח"כ ברקת את ראש הממשלה: "אני מבקש לחזק את ידיו של ראש הממשלה ויו"ר תנועת הליכוד בנימין נתניהו. אנו צריכים להתייצב לצידו של ראש הממשלה, שהוא נכס אדיר למדינה ולליכוד, לאפשר לו להוכיח את חפותו, לא לחרוץ את דינו ובוודאי נוכח הכשלים החמורים שנתגלו בחקירה ודורשים טיפול יסודי ועמוק".</p>
      <p>ח"כ ברקת תקף את התנהלותם החתרנית של מעטים במפלגה: "חברים מבית, כבר די בגלוי, מתואמים במסרים עם חברי כנסת מהשמאל, ומנסים לשדל חברי כנסת מטעם הליכוד ומהמחנה הלאומי לערוק ולהקים בקולותיהם ממשלת שמאל. גם הקריאה לקיום פריימריז לראשות הרשימה אינה תמימה כלל וכחל".</p>
      <related>
        <a href="http://www.93fm.co.il/radio/575306/"/>
        <a href="http://www.93fm.co.il/radio/575242/"/>
        <a href="http://www.93fm.co.il/radio/575238/"/>
      </related>
    </article>
  </body>
</html>