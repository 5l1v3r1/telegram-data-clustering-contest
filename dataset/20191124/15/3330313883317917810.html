<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905028/douglas-31-keert-n-et-terug-in-eredivisie-daar-wil-ik-het-bij-laten-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T15:25:00+00:00"/>
    <meta property="og:title" content="Douglas (31) keert níet terug in Eredivisie: &quot;Daar wil ik het bij laten&quot;"/>
    <meta property="og:description" content="Douglas Franco Teixeira keert niet terug in de Eredivisie. De Braziliaans/Nederlandse verdediger (31) trainde even mee bij FC Emmen, maar komt niet in aanmerking voor een contract. Dat bevestigt Emmen-trainer Dick Lukkien aan FOX Sports. &quot;We hebben elkaar even in de ogen gekeken en een goed gesprek gevoerd. Uiteindelijk hebben we besloten het daarbij te laten. Douglas gaat dit seizoen niet voor Emmen voetballen&quot;, verklaart Lukkien. RTV Drenthe: Nederlandse Braziliaan Douglas wil zich weer in Nederland vestigen Rentree Douglas nog ver weg: 'We zijn op dit moment niet met elkaar in gesprek'"/>
  </head>
  <body>
    <article>
      <h1>Douglas (31) keert níet terug in Eredivisie: "Daar wil ik het bij laten"</h1>
      <address>
        <time datetime="2019-11-24T15:25:00+00:00">24 Nov 2019, 15:25</time>
      </address>
      <p>
        <b>Douglas Franco Teixeira keert niet terug in de Eredivisie. De Braziliaans/Nederlandse verdediger (31) trainde even mee bij FC Emmen, maar komt niet in aanmerking voor een contract.</b>
      </p>
      <p>Dat bevestigt Emmen-trainer Dick Lukkien aan <i>FOX Sports</i>. "We hebben elkaar even in de ogen gekeken en een goed gesprek gevoerd. Uiteindelijk hebben we besloten het daarbij te laten. Douglas gaat dit seizoen niet voor Emmen voetballen", verklaart Lukkien.</p>
      <p>Douglas speelde anderhalf jaar geleden zijn laatste wedstrijd. Waarom Emmen niet met hem in zee gaat, houdt Lukkien in het midden. "Ik snap dat je daar vragen over hebt, maar ik vind niet dat ik dat moet delen. We hebben heel vluchtig gesproken om te kijken of het iets zou kunnen worden. Het is van beide kanten niet aan de orde. Daar wil ik het bij laten."</p>
      <p>Douglas is na zijn vertrek van Sporting Portugal werkloos. Tussen 2007 en 2013 speelde Douglas voor FC Twente en groeide hij uit tot kandidaat voor het Nederlands elftal. Nadat hij zijn paspoort bemachtigde, kwam hij echter niet verder dan twee reservebeurten tegen Andorra en Roemenië in oktober 2012.</p>
      <figure>
        <iframe data-src="https://twitter.com/FOXSportsnl/status/1198592570269609984?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/904241/rtv-drenthe-nederlandse-braziliaan-douglas-wil-terugkeren-en-meldt-zich-in-emmen.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/904279/rentree-douglas-nog-ver-weg-we-zijn-op-dit-moment-niet-met-elkaar-in-gesprek-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>