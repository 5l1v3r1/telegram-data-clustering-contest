<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/mall-ul-sun-plaza-evacuat-din-cauza-unui-incendiu-in-parcarea-subterana/"/>
    <meta property="og:site_name" content="Europa FM"/>
    <meta property="article:published_time" content="2019-11-24T15:07:56+00:00"/>
    <meta property="og:title" content="Mall-ul Sun Plaza – evacuat, din cauza unui incendiu în parcarea subterană"/>
    <meta property="og:description" content="Mall-ul Sun Plaza din sectorul 4 al Capitalei a fost evacuat, duminică, din cauza unui incendiu puternic în parcarea subterană. Mai multe echipaje de pompieri intervin pentru a stinge incendiul. Nu au fost anunțate victime, potrivit reprezentanțior ISU București-Ilfov."/>
  </head>
  <body>
    <article>
      <h1>Mall-ul Sun Plaza – evacuat, din cauza unui incendiu în parcarea subterană</h1>
      <address>
        <time datetime="2019-11-24T15:07:56+00:00">24 Nov 2019, 15:07</time>
      </address>
      <p><b>Mall-ul Sun Plaza din sectorul 4 al Capitalei a fost evacuat, duminică, din cauza unui incendiu puternic în parcarea subterană.</b> Mai multe echipaje de pompieri intervin pentru a stinge incendiul. <b>Nu au fost anunțate victime, potrivit reprezentanțior ISU București-Ilfov.</b></p>
      <p>Incendiul a izbucnit în jurul orei 16.00.</p>
      <p>Mai multe echipaje de pompieri au intervinit pentru stingerea focului.</p>
      <p>
        <b>Fumul venea din parcarea subterană, de la etajul al doilea din subsol.</b>
      </p>
      <p>Din cauza fumului dens, s-a declanșat alarma de urgență și au fost evacuate toate persoanele din mall.</p>
      <p>Pompierii au acționat și nu se mai observă flacări.</p>
      <p>Potrivit ISU București – Ilfov, incendiul din parcarea de la Sun Plaza, nivel -2, s-a manifestat cu foarte mult fum, iar fumul a ajuns și în incinta mall-ului.</p>
      <p>În zonă a intervenit și Detașamentul Special de Salvatori.</p>
      <p>Pompierii urmează să stabilească și cauza izbucnirii incendiului.</p>
    </article>
  </body>
</html>