<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportky.zoznam.sk/c/221057/guardiola-sa-dozvedel-neprijemne-spravy-nenahraditelna-opora-bude-chybat-niekolko-tyzdnov"/>
    <meta property="og:site_name" content="Športky.sk"/>
    <meta property="article:published_time" content="2019-11-24T15:30:00+00:00"/>
    <meta property="og:title" content="Guardiola sa dozvedel nepríjemné správy: Nenahraditeľná opora bude chýbať niekoľko týždňov"/>
    <meta property="og:description" content="MANCHESTER - Útočník Sergio Agüero bude anglickému futbalovému klubu Manchester City chýbať niekoľko týždňov. Dôvodom je zranenie stehna, ktoré utrpel v sobotňajšom ligovom dueli proti Chelsea (2:1)."/>
  </head>
  <body>
    <article>
      <h1>Guardiola sa dozvedel nepríjemné správy: Nenahraditeľná opora bude chýbať niekoľko týždňov</h1>
      <address>
        <time datetime="2019-11-24T15:30:00+00:00">24 Nov 2019, 15:30</time>
      </address>
      <p>MANCHESTER - Útočník Sergio Agüero bude anglickému futbalovému klubu Manchester City chýbať niekoľko týždňov. Dôvodom je zranenie stehna, ktoré utrpel v sobotňajšom ligovom dueli proti Chelsea (2:1).</p>
      <p><i><b>"Sergio bude chýbať niekoľko zápasov, pár týždňov. Neviem to úplne presne," </b></i>informoval v pondelok kouč City Pep Guardiola. Agüero ešte absolvuje podrobnejšie vyšetrenia, ale určite bude chýbať aj v ligovom derby proti Manchestru United 7. decembra. Ešte predtým čakajú na City v Premier League súboje s Newcastle a Burnley.</p>
      <p>Manchester City si už v utorňajšom dueli proti Šachtaru Doneck môže zabezpečiť postup do vyraďovacej fázy Ligy majstrov. <i><b>"Sme v dobrej pozícii, ale ešte stále to nie je definitívne," </b></i>vyhlásil pre agentúru AP Guardiola.</p>
      <footer><b>Zdroj:</b> TASR<br/><b>Foto:</b> SITA/AP/Dave Thompson</footer>
      <related>
        <h4>SÚVISIACE ČLÁNKY</h4>
        <a href="https://sportky.zoznam.sk/c/221041/skonci-londynska-chelsea-v-rukach-ineho-majitela-abramovicove-umysly-su-uplne-jasne"/>
        <a href="https://sportky.zoznam.sk/c/221011/real-moze-oplatit-parizu-velku-prehru-atletico-sa-postavi-proti-juventusu-turin"/>
        <a href="https://sportky.zoznam.sk/c/220585/manchester-city-sa-pochvalil-rekordnym-prijmom-nepretrzity-narast-uz-jedenasty-rok-po-sebe"/>
        <a href="https://sportky.zoznam.sk/c/220463/guardiolov-navrat-na-lavicku-bayernu-mnichov-jeho-poradca-zaujal-jasne-stanovisko"/>
      </related>
    </article>
  </body>
</html>