<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/trei-persoane-la-spital-dupa-incendiul-de-la-mall-trei-masini-distruse-18611645"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T15:42:31+00:00"/>
    <meta property="og:title" content="Trei persoane la spital după incendiul de la Mall. Trei maşini distruse"/>
    <meta property="og:description" content="Trei persoane care au fost expuse la fum în urma incendiului de la mall-ul Sun Plaza au primit asistenţă medicală şi au fost duse la spital. Trei maşini au fost distruse, informează ISU Bucureşti – Ilfov."/>
  </head>
  <body>
    <article>
      <h1>Trei persoane la spital după incendiul de la Mall. Trei maşini distruse</h1>
      <address>
        <time datetime="2019-11-24T15:42:31+00:00">24 Nov 2019, 15:42</time>
      </address>
      <p>Trei persoane care au fost expuse la fum în urma incendiului de la mall-ul Sun Plaza au primit asistenţă medicală şi au fost duse la spital. Trei maşini au fost distruse, informează ISU Bucureşti – Ilfov.</p>
      <p>Potrivit ISU Bucureşti – Ilfov, în urma incendiului din mall au fost trei persoane expuse la fum, transportate la spital.</p>
      <p>Trei maşini au ars în urma incendiului izbucnit în parcarea subterană a mall-ului Sun Plaza.</p>
      <p>Întreg mall-ul a fost evacuat, în jurul orei 16.00, după ce a izbucnit un incendiu în parcarea de la subsolul -2, iar clădirea s-a inundat cu fum.</p>
      <p>La ora transmiterii ştirii, reprezentanţii complexului urmează să transmită un mesaj informativ pentru persoanele care sunt evacuate şi care aşteaptă să aibă din nou acces în parcare, pentru a-şi recupera autoturismele.</p>
      <p>Reprezentanţii ISU anunţă că încă nu a fost evacuat fumul şi sunt în desfăşurare, iar accesul nu se va face decât atunci când vor fi îndeplinite condiţiile de siguranţă.</p>
    </article>
  </body>
</html>