<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/kto-pojedzie-na-finaly-esl-mistrzostw-polski-dzis-decydujace-spotkania/"/>
    <meta property="og:site_name" content="IzakTV"/>
    <meta property="article:published_time" content="2019-11-24T15:03:13+00:00"/>
    <meta property="og:title" content="Kto pojedzie na finały ESL Mistrzostw Polski? Dziś decydujące spotkania"/>
    <meta property="og:description" content="Już dziś poznamy pełny skład półfinałów ESL Mistrzostw Polski. Na swoich przeciwników czekają już Aristocracy oraz Wisła Kraków, które okazały się najlepsze w fazie zasadniczej. Kto wywalczy sobie bilet na LAN-a, a kto będzie musiał obejść się smakiem? Pierwszym akcentem będzie batalia Actiny PACT oraz x-kom AGO. Na wcześniejszym etapie rozgrywek oba te składy w […]"/>
  </head>
  <body>
    <article>
      <h1>Kto pojedzie na finały ESL Mistrzostw Polski? Dziś decydujące spotkania</h1>
      <address><time datetime="2019-11-24T15:03:13+00:00">24 Nov 2019, 15:03</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>Już dziś poznamy pełny skład półfinałów ESL Mistrzostw Polski. Na swoich przeciwników czekają już Aristocracy oraz Wisła Kraków, które okazały się najlepsze w fazie zasadniczej. Kto wywalczy sobie bilet na LAN-a, a kto będzie musiał obejść się smakiem?</b>
      </h4>
      <p>Pierwszym akcentem będzie batalia <a href="https://izaktv.pl/tag/pact/"><b>Actiny PACT</b></a> oraz <b><a href="https://izaktv.pl/tag/ago-esports/">x-kom AGO</a>.</b> Na wcześniejszym etapie rozgrywek oba te składy w bezpośrednim starciu dały wspaniałe widowisko. Wtedy wiwatować mogła brygada Dawida <b>“lunAtica“</b> Cieślaka, która opuściła pole bitwa z czterema punktami na koncie. Dziś jednak stawka spotkania jest oczywista i dla jednej z ekip będzie to ostatnie starcie w bieżącym sezonie <b>ESL Mistrzostw Polski</b>, można więc się spodziewać równie dobrego widowiska.</p>
      <p>Późniejszym wieczorem na serwerze zameldują się gracze <a href="https://izaktv.pl/tag/illuminar/"><b>Illuminar Gaming</b></a> oraz <b><a href="https://izaktv.pl/tag/cleantmix/">CLEANTmix</a>.</b> Pojedynek ten na pierwszy rzut oka może wydawać się dosyć jednostronny, aczkolwiek scenariusz meczu może być zgoła inny. Kuba <b>“Markoś“</b> Markowski i spółka pokazali pazur w fazie zasadniczej ESL MP i skóry na pewno tanio nie sprzedadzą. Miksowe szaleństwo, które powoli przeradza się w silne struktury, może dziś sporo namieszać.</p>
      <p>Harmonogram dzisiejszych spotkań ESL Mistrzostw Polski:</p>
      <ul>
        <li>Actina PACT vs x-kom AGO – 17:00</li>
        <li>Illuminar Gaming vs CLEANTmix – 20:00</li>
      </ul>
      <p>Zwycięzcy powyższych meczów swój bój o wielki finał stoczą z <b>Aristocracy</b> i <b>Wisłą Kraków.</b> Te mecze odbędą się na LAN-owym evencie w Katowicach, który rozpocznie się <b>30 listopada</b> i potrwa do <b>1 grudnia</b>. Transmisja każdego z wymienionych spotkań odbędzie się na oficjalnym <a href="https://www.twitch.tv/esl_csgo_pl">kanale ESL</a>.</p>
    </article>
  </body>
</html>