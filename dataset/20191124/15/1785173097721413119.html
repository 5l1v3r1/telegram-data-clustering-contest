<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/social/alegeri-prezidentiale-numarul-celor-care-au-votat-in-strainatate-a-depasit-deja-prezenta-totala-din-primul-tur-de-scrutin-1922403524222019111519179223"/>
    <meta property="og:site_name" content="News.ro"/>
    <meta property="article:published_time" content="2019-11-24T15:35:22+00:00"/>
    <meta property="og:title" content="Alegeri prezidenţiale – Numărul celor care au votat în străinătate a depăşit deja prezenţa totală din primul tur de scrutin"/>
    <meta property="og:description" content="Numărul românilor care au votat în străinătate a depăşit deja prezenţa totală de la primul tur al alegerilor prezidenţiale, potrivit datelor Biroului Electoral Central (BEC). Înainte de ora 15.30, în străinătate votaseră peste 677.000 de alegători, în timp ce numărul total al celor care au votat la primul tur a fost 675.348. Votul în diaspora continuă până luni, la ora 7.00."/>
  </head>
  <body>
    <article>
      <h1>Alegeri prezidenţiale – Numărul celor care au votat în străinătate a depăşit deja prezenţa totală din primul tur de scrutin</h1>
      <address><time datetime="2019-11-24T15:35:22+00:00">24 Nov 2019, 15:35</time> by <a rel="author">News.ro</a></address>
      <p>
        <b>Numărul românilor care au votat în străinătate a depăşit deja prezenţa totală de la primul tur al alegerilor prezidenţiale, potrivit datelor Biroului Electoral Central (BEC). Înainte de ora 15.30, în străinătate votaseră peste 677.000 de alegători, în timp ce numărul total al celor care au votat la primul tur a fost 675.348. Votul în diaspora continuă până luni, la ora 7.00.</b>
      </p>
      <p>Potrivit datelor transmise de BEC, înainte de ora 15.30, votaseră în străinătate 677.850 de persoane, dintre care 660.347 la secţiile de votare şi 17.503 prin corespondenţă.</p>
      <p>În primul tur de scrutin s-au prezentat la urne, în total, 675.348 alegători.</p>
      <p>Votul în diaspora se desfăşoară în 835 de secţii de votare şi continuă până luni, la ora 7.00, când se închid secţiile de pe costa de vest a Statelor Unite ale Americii.</p>
      <p>În ţară, până la acestă oră, au votat peste 6,2 milioane de alegători, prezenţa fiind de 34,18%.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>