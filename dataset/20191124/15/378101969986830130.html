<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687708/analisi-auditel-del-pomeriggio-di-sabato-23-novembre-2019"/>
    <meta property="og:site_name" content="Tvblog"/>
    <meta property="article:published_time" content="2019-11-24T15:17:49+00:00"/>
    <meta property="og:title" content="Analisi Auditel del pomeriggio di sabato 23 novembre 2019"/>
    <meta property="og:description" content="L'andamento degli ascolti del pomeriggio del sabato"/>
  </head>
  <body>
    <article>
      <h1>Analisi Auditel del pomeriggio di sabato 23 novembre 2019</h1>
      <h2>L'andamento degli ascolti del pomeriggio di ieri</h2>
      <address><time datetime="2019-11-24T15:17:49+00:00">24 Nov 2019, 15:17</time> by <a rel="author" href="https://www.tvblog.it/author/1985/hit" target="_blank">Hit</a></address>
      <p>Il pomeriggio parte alle ore 14 con la linea verde dei <b>Tg Regionali</b> diffusi da Rai3 al comando fin verso il 16% di share, poi superata dalla curva arancione di Canale 5 con <b>Beautiful</b> che chiude pure al 16%. La curva blu di Rai1 segue con <b>Linea blu</b> nella corsia che va dal 10 al 15% di share, in calo.</p>
      <p>In seguito la curva di Canale 5 si porta nettamente al comando con il programma musicale <b>Amici</b>, curva questa che scorre a cavallo della linea del 20% di share per tutta la sua durata, mentre la curva blu di Rai1 con <b>Passaggio a Nord Ovest</b> e la rubrica religiosa si posiziona nei pressi della linea del 10% di share o poco sotto, toccata e poi superata dalla curva verde di <b>RE- Tv Talk</b>.</p>
      <p>La curva di Canale 5 fidelizza il proprio pubblico che resta sintonizzato con l'ammiraglia Mediaset anche dopo <b>Amici</b> con il varietà <b>Verissimo</b>, mentre <b>Italia si</b> prosegue con il suo obbligo istituzionale delle selezioni di <b>Sanremo giovani</b> scorrendo subito sotto la soglia del 10% di share. Da notare che nel pomeriggio alle ore 15 c'era la partita di calcio di serie A <b>Juventus-Atalanta</b> che ha ottenuto su Sky serie A più Sky 251 una media di 1.511.000 telespettatori ed il 10% di share e alle 18 <b>Milan-Napoli</b> che ha ottenuto sui medesimi canali una media di 1.391.000 telespettatori con l'8.1% di share.</p>
      <p>Nel preserale vince la curva blu della rodata<b> Eredità</b> di Rai1 toccando sul finale il 24% di share, seguita dalla novità di Canale 5 <b>Conto alla rovescia</b> che scorre nel corridoio che va dal 15 al 20% di share e con la curva verde di Rai3 con i <b>Tg Regionali</b> che segue poco sopra la soglia del 10% di share.</p>
      <figure>
        <img src="https://i.imgur.com/FtMJPcL.jpg"/>
      </figure>
    </article>
  </body>
</html>