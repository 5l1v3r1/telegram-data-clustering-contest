<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/zagorodnyuk_prokomentuvav_vpliv_skandalu_iz_trampom_na_ukrayinu_n1238682"/>
    <meta property="og:site_name" content="24 Канал"/>
    <meta property="article:published_time" content="2019-11-24T15:31:00+00:00"/>
    <meta property="og:title" content="Загороднюк прокоментував вплив скандалу із Трампом на Україну"/>
    <meta property="og:description" content="Розслідування щодо імпічменту американського лідера Дональда Трампа ніяк не впливає на міжнародні взаємини. Україна відчуває незмінну підтримку США."/>
  </head>
  <body>
    <article>
      <h1>Загороднюк прокоментував вплив скандалу із Трампом на Україну</h1>
      <address><time datetime="2019-11-24T15:31:00+00:00">24 Nov 2019, 15:31</time> by <a rel="author" href="https://24tv.ua/severin_trach_tag7086/" target="_blank">Северин Трач</a></address>
      <p>
        <b>Розслідування щодо імпічменту американського лідера Дональда Трампа ніяк не впливає на міжнародні взаємини. Україна відчуває незмінну підтримку США.</b>
      </p>
      <p>Американський народ та уряд – з нами у боротьбі проти Росії. Про це розповів міністр оборони України Андрій Загороднюк в інтерв’ю канадському телеканалу <a href="https://www.ctvnews.ca/video?playlistId=1.4698674">CTV News</a>.</p>
      <blockquote>Знайте більше: <a href="https://24tv.ua/chi_tisnuv_osobistiy_advokat_trampa_na_ukrayinu_novi_fakti_zi_sluhan_u_kongresi_ssha_n1238557">Чи тиснув особистий адвокат Трампа на Україну: нові факти зі слухань у Конгресі США</a></blockquote>
      <p>"Україна має справу з багатьма людьми з Держдепу, Пентагону тощо. Усі говорять, що цю ситуацію точно не варто розглядати як ознаку зміни політики", – пояснив український міністр.</p>
      <p>Загороднюк наголосив, що спільні цінності США та України не змінились – це верховенство права та територіальна цілісність.</p>
      <aside>Ми спілкуємося із сенаторами, дипломатами, військовими – й усі вони стверджують, що підтримка ґрунтується на цінностях та не може змінитися за короткий час. Загальна політика не зазнала змін, ми абсолютно впевнені щодо цього,<cite>– зауважив Загороднюк.</cite></aside>
      <p>Водночас міністр наголосив, що Україна не хотіла б бути "у світлі софітів цих новин".</p>
      <h3>Чому Трампу хочуть оголосити імпічмент? </h3>
      <ul>
        <li>Через ймовірний тиск на Україну. Так, під час телефонної розмови 25 липня 2019 року Трампа і Зеленського американський президент нібито пообіцяв, що стосунки між країнами покращаться, якщо <b>Україна поновить розслідування у справі газової компанії Burisma.</b></li>
      </ul>
      <blockquote>25 вересня Білий дім оприлюднив стенограму розмови. Повний текст українською мовою (переклад 24 каналу) – <a href="https://24tv.ua/rozmova_zelenskogo_z_trampom_tekst_rozmovi_stenograma_n1210132">читайте тут</a>. Її текст засвідчує: Трамп таки говорив Зеленському: "було б добре", якби той вивчив справу Байдена. Окрім того, Білий дім оприлюднив <a href="https://24tv.ua/biliy_dim_oprilyudniv_stenogramu_shhe_odniyeyi_rozmovi_trampa_i_zelenskogo_n1234660">стенограму першої розмови</a> лідерів. </blockquote>
      <ul>
        <li>Через цей скандал у Палаті представників Конгресу <a href="https://24tv.ua/impichment_trampu_shho_zagrozhuye_prezidentu_ssha_i_naslidki_dlya_ukrayini_n1210419">оголосили початок формальної процедури імпічменту</a> президента США.</li>
        <li>Наразі у нижній палаті Конгресу США на рівні профільних комітетів тривають публічні слухання у цій справі.</li>
        <li>Палата представників має сформулювати звинувачення щодо імпічменту і проголосувати за них. Прогнозують, що цей процес триватиме до Різдва. Далі за справу візьметься Сенат.</li>
      </ul>
    </article>
  </body>
</html>