<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/innenriks/i/1n0OXl/mistanken-styrket-om-at-mystisk-hundesykdom-skyldes-enkeltbakterie"/>
    <meta property="og:site_name" content="Aftenbladet"/>
    <meta property="article:published_time" content="2019-11-24T15:24:00+00:00"/>
    <meta property="og:title" content="Mistanken styrket om at mystisk hundesykdom skyldes enkeltbakterie"/>
    <meta property="og:description" content="Forskere ved Veterinærinstituttet sier at de er nærmere å finne ut hva som var årsaken til sykdomsutbruddet blant hunder i august og september."/>
  </head>
  <body>
    <article>
      <h1>Mistanken styrket om at mystisk hundesykdom skyldes enkeltbakterie</h1>
      <h2>Forskere ved Veterinærinstituttet sier at de er nærmere å finne ut hva som var årsaken til sykdomsutbruddet blant hunder i august og september.</h2>
      <address><time datetime="2019-11-24T15:24:00+00:00">24 Nov 2019, 15:24</time> by <a rel="author">NTB</a></address>
      <p>– Det var naturlig å mistenke at hundene ble eksponert for en eller annen form for felles smittekilde, for eksempel vann eller fôr. Vi har lett intenst etter mulige smittekilder, men foreløpig uten å komme i mål, sier Jørgensen, som er forsker og veterinær på Veterinærinstituttet på Adamstuen i Oslo, til <a href="https://www.dagbladet.no/nyheter/hundedoden---styrker-mistanken/71854647">Dagbladet</a>.</p>
      <p>Hun sier at genetiske analyser viser at bakteriene fra hundetarmen er så nært beslektet at det kan se ut som de stammer fra samme smittekilde.</p>
      <p>– Det er for tidlig å konkludere, men det styrker i alle fall mistanken vår om en felles smittekilde, sier Jørgensen.</p>
      <p>Ved Veterinærinstituttet har forskere i løpet av høsten jobbet hardt for å finne ut den bakenforliggende årsaken til sykdomsutbruddet, som pågikk i august og september. Det ble registrert 207 hunder med blodig diaré før de stanset registreringen. Det blir anslått at 40 hunder døde av sykdommen.</p>
      <p>Hun viser til at de har obdusert mange hunder, og at den samme bakterien, Providencia alcalifaciens, er funnet i de aller fleste. Forskerne tror bakterien har noe med sykdommen å gjøre, men de har ennå ikke fått bevist at bakterien kan forårsake tarmskade hos hund.</p>
    </article>
  </body>
</html>