<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/sport/zimni-sporty/skoky-na-lyzich-wisla-sakala-polasek-koudelka-stursa-tande_1911241525_jgr"/>
    <meta property="og:site_name" content="iROZHLAS"/>
    <meta property="article:published_time" content="2019-11-24T15:25:00+00:00"/>
    <meta property="og:title" content="Čeští skokani na lyžích v úvodním závodě sezony nebodovali. Ve Wisle vyhrál Nor Tande"/>
    <meta property="og:description" content="Zatímco před rokem na můstku ve Wisle bodovali tři, tentokrát Viktor Polášek ani Filip Sakala do druhého kola nepostoupili. Zkušený Roman Koudelka i Vojtěch Štursa neuspěli již v páteční kvalifikaci."/>
  </head>
  <body>
    <article>
      <h1>Čeští skokani na lyžích v úvodním závodě sezony nebodovali. Ve Wisle vyhrál Nor Tande</h1>
      <address><time datetime="2019-11-24T15:25:00+00:00">24 Nov 2019, 15:25</time> by <a rel="author">ČTK</a></address>
      <p>
        <b>Z prvního individuálního závodu Světového poháru si čeští skokani na lyžích body neodvezli. Zatímco před rokem na můstku ve Wisle bodovali tři, tentokrát Viktor Polášek ani Filip Sakala do druhého kola nepostoupili. Zkušený Roman Koudelka i Vojtěch Štursa neuspěli již v páteční kvalifikaci. Prvním vítězem je Daniel-André Tande z Norska.</b>
      </p>
      <p>Dvaadvacetiletý Polášek zahájil minulou zimu 12. místem, což zůstalo do konce ročníku jeho maximem. Nedělní skok se mu ale nepovedl a obsadil předposlední 49. pozici. Sakala zůstal za postupem o šest příček, skončil 36. s výkonem 109,5 metru a ziskem 75,8 bodu.</p>
      <related>
        <h4>Číst článek</h4>
        <a href="https://www.irozhlas.cz/sport/zimni-sporty/roman-koudelka-skoky-na-lyzich-david-jiroutek-skatemill_1911121622_mov"/>
      </related>
      <p>Tande si dolétl pro šesté vítězství v kariéře, čekal na něj od loňského března. Za skoky dlouhé 127 a 129 metrů získal 241,4 bodu a vyhrál suverénně před Slovincem Anžem Lanišekem.</p>
      <p>Třetí skončil domácí favorit Kamil Stoch, jenž se k bronzu probojoval z 12. příčky po prvním kole.</p>
      <p>Hned pod stupni vítězů byl Japonec Rjoju Kobajaši, jenž křišťálový glóbus za celkové prvenství ve Světovém poháru obhajuje.</p>
      <p>Závěr prvního kola poznamenal pád dalšího z polských svěřenců Michala Doležala Piotra Žyly. Z doskoku odešel po svých se zakrvaveným obličejem.</p>
      <p><b>Úvodní závod SP ve skocích na lyžích ve Wisle (Polsko):<br/></b>1. Tande (Nor.) 241,4 b. (127+129 m), 2. Lanišek (Slovin.) 225,6 (126+126), 3. Stoch (Pol.) 224,2 (118+126,5), 4. R. Kobajaši 224,0 (124,5+120,5), 5. Ito (oba Jap.) 223,2 (130,5+123,5), 6. Zajc (Slovin.) 222,3 (119+134,5), 7. Kubacki (Pol.) 221,4 (125+127,5) a Geiger (Něm.) 221,4 (127+118), 9. Pedersen (Nor.) 219,8 (136+118), 10. D. Kobajaši (Jap.) 217,4 (117+129,5), ...3<b><i>6. Sakala 75,8 (109,5), 49. Polášek (oba ČR) 31,4 (89).</i></b></p>
      <related>
        <h4>Související články</h4>
        <a href="https://www.irozhlas.cz/sport/zimni-sporty/skoky-na-lyzich-reprezentace-zeny-priprava_1908171731_tat"/>
        <a href="https://www.irozhlas.cz/sport/ostatni-sporty/skoky-na-lyzich-skokan-jan-matura-trener-matej-matura-syn-rekord_1909081844_and"/>
        <a href="https://www.irozhlas.cz/sport/zimni-sporty/janda-malysz-ploc-harrachov-skokanske-mustky_1908141829_pj"/>
      </related>
    </article>
  </body>
</html>