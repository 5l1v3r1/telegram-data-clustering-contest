<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/paok-anakoinose-fan-ntaik/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T15:10:40+00:00"/>
    <meta property="og:title" content="ΠΑΟΚ: Ανακοίνωσε Φαν Ντάικ"/>
    <meta property="og:description" content="Την απόκτηση του Κάι Φαν Ντάικ ανακοίνωσε το τμήμα βόλεϊ του ΠΑΟΚ, προκειμένου να καλύψει το κενό στη θέση του διαγωνίου."/>
  </head>
  <body>
    <article>
      <h6 class="kicker">Βόλεϊ</h6>
      <h1>ΠΑΟΚ: Ανακοίνωσε Φαν Ντάικ</h1>
      <h2>Την απόκτηση του Κάι Φαν Ντάικ ανακοίνωσε το τμήμα βόλεϊ του ΠΑΟΚ, προκειμένου να καλύψει το κενό στη θέση του διαγωνίου.</h2>
      <address><time datetime="2019-11-24T15:10:40+00:00">24 Nov 2019, 15:10</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Ο 35χρονος Ολλανδός, Κάι Φαν Ντάικ θα είναι αυτός που θα αντικαταστήσει τον Κουβανό, Ντάριο Άλμπο στη θέση του διαγωνίου στον ΠΑΟΚ.</p>
      <p>Πλέον στον «Δικέφαλο του Βορρά» ψάχνουν τον αντικαταστάτη του έτερου Κουβανού, Αντόνι Χοσέ Σαντοβάλ, στη θέση του κεντρικού.</p>
      <p>
        <a href="https://www.in.gr/2019/11/24/life/lakis-lazopoulos-mila-gia-proti-fora-gia-thanato-tis-gynaikas-tou/">Δείτε επίσης: Λάκης Λαζόπουλος : Μιλά για πρώτη φορά για το θάνατο της γυναίκας του</a>
      </p>
      <p>Αναλυτικά η ανακοίνωση του ΤΑΠ ΠΑΟΚ:</p>
      <p>«Το Τ.Α.Π. ΠΑΟΚ ανακοινώνει τη συνεργασία με τον Ολλανδό αθλητή Kay van Djik.</p>
      <p>Ο διεθνής Ολλανδός, ύψους 2.14 μ., γεννήθηκε στο Ρένκουμ στις 25 Ιουνίου 1984 και αγωνίζεται ως διαγώνιος.</p>
      <p>Ξεκίνησε την καριέρα του από την Ολλανδική Landstede (2003-04) και από την πρώτη σεζόν που αγωνίστηκε επαγγελματικά, κλήθηκε στην Εθνική ομάδα της Ολλανδίας. Η πρώτη μεγάλη πρόκληση στην καριέρα του ήρθε τη σεζόν 2005 όπου αγωνίστηκε με τη φανέλα της Noliko Maaseik (2005-08), κατακτώντας 1 πρωτάθλημα και 2 κύπελλα Βελγίου και τη δεύτερη θέση στο CEV Cup. Τη σεζόν 2010-11 στέφθηκε πρωταθλητής και κυπελλούχος Σλοβενίας με την ACH Volley Ljubljana.</p>
      <p>Επίσης, έχει αγωνιστεί στην Ιταλία για την Argos Sora (2011-12) και την Pallavolo Molfetta (2012-13) και μετέπειτα στο ρωσικό πρωτάθλημα για την Jaroslawich Yaroslavl (2013-14). Επιστρέφει στην Ιταλία για την Τρεντίνο (2014), προτού αναχωρήσει για την Πολωνία και την ZAKSA Kędzierzyn-Koźle (2014-2015).</p>
      <p>Τη σεζόν 2015-16 μετακόμισε στα Ηνωμένα Αραβικά Εμιράτα για λογαριασμό της Al Ain κατακτώντας ένα πρωτάθλημα. Ακολουθεί η Ιρανική Paykan VC (2017-18), η Ιταλική Emma Villas Siena (2017-18), ενώ πέρυσι αγωνίστηκε στην Αργεντινή με την Libertad Burgi Volleyball (2018-19).</p>
      <p>Έχει διακριθεί με την Εθνική ομάδα της χώρας του κατακτώντας το ασημένιο μετάλλιο στο Ευρωπαϊκό πρωτάθλημα του 2008.»</p>
      <p>
        <a href="https://www.tanea.gr/2019/11/24/health/kindynos-apo-tin-yperkatanalosi-antiviotikon-stin-ellada/">Κίνδυνος από την υπερκατανάλωση αντιβιοτικών στην Ελλάδα</a>
      </p>
    </article>
  </body>
</html>