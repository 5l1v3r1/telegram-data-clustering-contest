<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119729-dveri-sns-uzurpirao-drzavnu-firmu-sdpr?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T15:20:04+00:00"/>
    <meta property="og:title" content="Dveri: SNS uzurpirao državnu firmu SDPR"/>
    <meta property="og:description" content="Pokret Dveri je saopštio da je poslanik Srpske napredne stranke (SNS) Vladimir Djukanović na Tviteru objavio tužbu koju je protiv Boška Obradovića podneo Jugoslav Petković, direktor SDPR i takodje kadar SNS-a, čime je potvrdio da je ta partija prisvojila državnu firmu &quot;Jugoimport  SDPR&quot; kao svoj plen &quot;kao što su i celu državu prisvojili&quot;.&quot;Očigledno da iz SNS smatraju da je SDPR njihovo privatno vlasništvo, a o tome govori i činjenica da je tužba objavljena na tviteru i pre nego što sam je dobio. Razlog za tužbu je što sam prozvao familiju Petković kao članove političke mafije jer je Mladen uništio Krušik u koji je došao iz Er Srbije, a sada je direktor Zastava oružja, dok je njegov rodjak Jugoslav uništio Jugoimport SDPR. Radujem se sudjenju da dokažem na sudu šta radi politička mafija u Srbiji&quot; rekao je Obradović.On je dodao da je objavljivanjem tužbe Djukanović objavio i njegovu ličnu adresu čime je počinio krivično delo neovlašćenog objavljivanja ličnih podataka za koje je predvidjena kazna zatvora do godinu…"/>
  </head>
  <body>
    <article>
      <h1>Dveri: SNS uzurpirao državnu firmu SDPR</h1>
      <address>
        <time datetime="2019-11-24T15:20:04+00:00">24 Nov 2019, 15:20</time>
      </address>
      <p><b>Pokret Dveri je saopštio da je poslanik Srpske napredne stranke (SNS) Vladimir Djukanović na Tviteru objavio tužbu koju je protiv Boška Obradovića podneo Jugoslav Petković, direktor SDPR i takodje kadar SNS-a, čime je potvrdio da je ta partija prisvojila državnu firmu "Jugoimport  SDPR" kao svoj plen "kao što su i celu državu prisvojili".</b><br/><br/>"Očigledno da iz SNS smatraju da je SDPR njihovo privatno vlasništvo, a o tome govori i činjenica da je tužba objavljena na tviteru i pre nego što sam je dobio. Razlog za tužbu je što sam prozvao familiju Petković kao članove političke mafije jer je Mladen uništio Krušik u koji je došao iz Er Srbije, a sada je direktor Zastava oružja, dok je njegov rodjak Jugoslav uništio Jugoimport SDPR. Radujem se sudjenju da dokažem na sudu šta radi politička mafija u Srbiji" rekao je Obradović.<br/><br/>On je dodao da je objavljivanjem tužbe Djukanović objavio i njegovu ličnu adresu čime je počinio krivično delo neovlašćenog objavljivanja ličnih podataka za koje je predvidjena kazna zatvora do godinu dana.<br/><br/>"Zbog toga ću podneti privatnu krivičnu tužbu protiv Vladimira Djukanovića" istakao je lider Dveri, navedeno je u saopštenju.</p>
    </article>
  </body>
</html>