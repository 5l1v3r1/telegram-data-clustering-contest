<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://notiziaoggivercelli.it/attualita/apericena-con-i-santaclown-benefico-e-giovedi-12-dicembre/"/>
    <meta property="og:site_name" content="Notizia Oggi Vercelli"/>
    <meta property="article:published_time" content="2019-11-24T15:17:16+00:00"/>
    <meta property="og:title" content="Apericena con i SantaClown benefico è giovedì 12 dicembre"/>
    <meta property="og:description" content="Apericena con i SantaClown benefico è giovedì 12 dicembre. All’Orti.ca a Vercelli. Nell’occasione verranno sorteggiati i numeri vincenti della lotteria benefica natalizia."/>
  </head>
  <body>
    <article>
      <h1>Apericena con i SantaClown benefico è giovedì 12 dicembre</h1>
      <h2>All'Orti.ca a Vercelli. Nell'occasione verranno sorteggiati i numeri vincenti della lotteria benefica natalizia.</h2>
      <address>
        <time datetime="2019-11-24T15:17:16+00:00">24 Nov 2019, 15:17</time>
      </address>
      <figure>
        <img src="https://notiziaoggivercelli.it/media/2019/11/locandina-APERICENA-sito-650x548.jpg"/>
      </figure>
      <p>Apericena con i SantaClown benefico è giovedì 12 dicembre. All’Orti.ca a Vercelli. Nell’occasione verranno sorteggiati i numeri vincenti della lotteria benefica natalizia.</p>
      <h3>Apericena con i SantaClown benefico è giovedì 12 dicembre</h3>
      <p>Sappiamo benissimo che dicembre è un periodo delicato riguardo a spese etc, ma ci abbiamo voluto provare ugualmente, perchè dicembre è un periodo delicato soprattutto per quelle persone che vivono queste feste come giorni normali, uguali a tutti gli altri, a quelle persone che non hanno motivo per festeggiare, che non hanno nessuno a cui fare gli auguri, a quelle persone che vorrebbero avere anche loro parenti ed amici intorno, seduti vicino a loro con la tavola imbandita, ma invece, soprattutto in quei giorni si sentono malinconici, pieni di pensieri, di perchè… quei perchè che fanno male, quei perchè che non ricevono risposte, destinati a rimanere punti interrogativi, e, se per caso, diventano esclamativi, sono delle esclamazioni che feriscono, difficili da accettare.</p>
      <h3>Perché non farlo?</h3>
      <p>Ecco noi ci siamo concentrati a tutto questo piuttosto che al periodo di grandi spese, e ci siamo detti “se riusciamo donare anche solo 100 euro a queste persone, perchè non farlo?”… Per molti possono essere una sciocchezza, per altri una ricchezza, allora noi ci impegniamo per quest’ultimi. Sappiamo benissimo che nessuna somma può eliminare certi ricordi, certe mancanze, cancellare certe emozioni che segnano per tutta la vita, ma magari, con questo gesto, riusciamo a far capire anche a queste persone che gli esseri umani non sono tutti uguali, che il bene esiste, e che il bene, quello vero, vince sempre.<br/>Noi ci vogliamo provare… provateci insieme a noi, abbiamo bisogno di voi!!!! Anche questa volta!!! Abbiamo sempre creduto nella nostra città e ci crediamo ancora e sappiamo che non ci deluderà nemmeno questa volta.</p>
      <related>
        <h4>Leggi anche:</h4>
        <a href="https://notiziaoggivercelli.it/attualita/maltempo-santhia-coc-aperto-fiera-di-domani-annullata-e-cimitero-chiuso/"/>
      </related>
      <h3>Giovedì 12 dicembre</h3>
      <p>L’appuntamento per l’apericena con i SantaClown benefico è giovedì 12 dicembre, presso l’Orti.ca a Vercelli. Il prezzo per gli adulti dai 15 anni in su è € 15,00 costo apericena + € 5,00 donazione; per i ragazzi dai 10 ai 14 anni costo € 5,00 donazione, l’apericena glielo paghiamo noi; bambini fino ai 9 anni gratis. In questa occasione verranno sorteggiati i numeri vincenti della lotteria benefica natalizia (l’acquisto del biglietto non è vincolante alla partecipazione dell’apericena e viceversa).<br/>Il costo del biglietto è di € 5,00. Tra i premi forniti dall’Associazione ci sono. tablet, mini hi fi, macchina del caffè, casse bluetooth, alexa etc… in più ci sono quelli offerti dai commercianti tra cui un pallone e una maglia della Pro Vercelli firmati dai giocatori, donati dall’Errea. A tal proposito chiediamo a tutti i commercianti di aiutarci regalandoci un loro prodotto da mettere come premio nella lotteria.<br/>I biglietti dell’apericena e della lotteria sono acquistabili presso la Boutique Vellano, in Via dante, 6 a Vercelli. O potete contattare il numero che trovate nelle locandine o tramite mail.<br/>Tutto il ricavato è a sostegno di minori in situazioni di devianza e/o disadattamento ospitati c/o comunità educative residenziali.</p>
      <h3>Prenotazione calendari</h3>
      <p>Ricordiamo anche che per il primo anno abbiamo creato dei calendari, che con una piccola donazione di € 5,00 possono essere acquistati. I soldi serviranno a sostenere le spese dell’Associazione. Per prenotarli basta scriverci a ipagliaccinelcuore@gmail.com o tramite la nostra pagina di Facebook e Instagram.<br/>Continuiamo a farci travolgere dal bene, a volte con qualche soldino in meno nel portafoglio ci si può sentire più ricchi, perchè fare del bene fa miracoli e noi ai miracoli ci crediamo!!! I vostri SantaClown!!!</p>
      <figure>
        <img src="https://notiziaoggivercelli.it/media/2019/11/locandina-APERICENA-460x650.jpg"/>
      </figure>
      <figure>
        <img src="https://notiziaoggivercelli.it/media/2019/11/locandina-LOTTERIA-460x650.jpg"/>
      </figure>
    </article>
  </body>
</html>