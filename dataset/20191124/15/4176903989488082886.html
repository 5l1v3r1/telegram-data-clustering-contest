<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/degenek-spremni-smo-za-bajern/"/>
    <meta property="og:site_name" content="Krstarica"/>
    <meta property="article:published_time" content="2019-11-24T15:01:00+00:00"/>
    <meta property="og:title" content="Degenek: Spremni smo za Bajern"/>
    <meta property="og:description" content="BEOGRAD - Defanzivac Crvene zvezde Miloš Degenek izjavio je da je tim spreman za meč petog kola Lige šampiona protiv nemačkog Bajerna. &quot;Spremni smo za"/>
  </head>
  <body>
    <article>
      <h1>Degenek: Spremni smo za Bajern</h1>
      <address><time datetime="2019-11-24T15:01:00+00:00">24 Nov 2019, 15:01</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Defanzivac Crvene zvezde Miloš Degenek izjavio je da je tim spreman za meč petog kola Lige šampiona protiv nemačkog Bajerna.</p>
      <p>„Spremni smo za utakmicu protiv Nemaca. Imamo gust raspored, igramo na svaka tri dana, malo je teško i naporno, ali mi smo profesionalci. Na domaći teren nam dolazi veliki klub, a verujem da će i stadion biti pun. Navijači nam uvek daju prekopotrebnu podršku. Voleo bih da vidim krčate tribine i bez obzira na hladnije vreme, nadam se da ce Marakana biti popunjena do poslednjeg mesta, a mi ćemo dati sve od sebe za dobar rezultat“, rekao je Degenek za klupski sajt.</p>
      <p>Ekipa Vladana Milojevića susret sa bavarcima dočekuje posle pobede protiv Radničkog iz Niša (2:0) u 17. kolu Superlige.</p>
      <p>„Bitna pobeda na veoma teškom gostovanju u Nišu. Mislim da smo i u prvom i u drugom poluvremenu nametnuli naš stil igre i da smo zato pobedili. Nama ce ovaj trijumf mnogo značiti, pokazali smo da i posle nekoliko lošijih partija umemo da odigramo dobro i zasluženo pobedimo. Mi smo idalje jedina ekipa koja se pita u prventsvu i od nas zavisi krajnji ishod. Ostalo nam je još dve utakmice u Ligi šampiona i cetiri u prvenstvu. Moramo da se trudimo da maksimalno odradujemo na terenu svoj posao. Želimo da osvojimo prvenstvo i to nam je prioritet“, zaključio je Degenek.</p>
      <p>Meč između fudbalera Crvene zvezde i Bajerna igra se u utorak od 21 sat na stadionu „Rajko Mitić“.</p>
      <p>(Tanjug)</p>
    </article>
  </body>
</html>