<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549741.html/%D9%BE%D8%B1%D9%88%DA%98%D9%87-%D9%87%D8%A7%DB%8C-%D9%85%D8%A8%D8%AA%D9%86%DB%8C-%D8%A8%D8%B1-%D8%B4%D8%A7%D8%AE%D8%B5-%D9%87%D8%A7%DB%8C-%D8%A7%D9%82%D8%AA%D8%B5%D8%A7%D8%AF-%D9%85%D9%82%D8%A7%D9%88%D9%85%D8%AA%DB%8C-%D9%85%D8%B9%D8%B1%D9%81%DB%8C-%D8%B4%D9%88%D9%86%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:14:00+00:00"/>
    <meta property="og:title" content="پروژه‌های مبتنی بر شاخص‌های اقتصاد مقاومتی معرفی شوند"/>
    <meta property="og:description" content="استاندار خراسان شمالی امروز در جلسه اقتصاد مقاومتی مهلت داد: مدیران اجرایی استان طی دو هفته آینده پروژه هایی مبتنی بر شاخص های تعریف شده در برنامه اقتصاد مقاومتی، معرفی شوند تا برای اجرای آنها اقدام شوند."/>
  </head>
  <body>
    <article>
      <h1>پروژه‌های مبتنی بر شاخص‌های اقتصاد مقاومتی معرفی شوند</h1>
      <h2>مهلت دو هفته‌ای استاندار خراسان شمالی به مدیران اجرایی استان؛</h2>
      <address>
        <time datetime="2019-11-24T15:14:00+00:00">24 Nov 2019, 15:14</time>
      </address>
      <p>استاندار خراسان شمالی امروز در جلسه اقتصاد مقاومتی مهلت داد: مدیران اجرایی استان طی دو هفته آینده پروژه هایی مبتنی بر شاخص های تعریف شده در برنامه اقتصاد مقاومتی، معرفی شوند تا برای اجرای آنها اقدام شوند.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ به نقل از خبرنگار <a href="http://atraknews.com/">عصر اترک</a>، محمدعلی شجاعی، استاندار خراسان شمالی ظهر امروز در جلسه اقتصاد مقاومتی استان اظهار کرد: اجرای برنامه اقتصاد مقاومتی که چندین سال است در دستور کار قرار گرفته، شاخص هایی برای این برنامه تعریف شده که پروژه های منتخب برای این برنامه باید مبتنی بر شاخص های تعریف شده این برنامه باشد.</p>
      <p>شجاعی افزود: درصورتیکه پروژه های منتخب برای اجرا در این برنامه، شامل شاخص های تعریف شده این برنامه نباشند در برنامه اقتصاد مقاومتی جای نخواهند گرفت.</p>
      <p>وی گفت: پروژه هایی مشمول برنامه اقتصاد مقاومتی خواهند شد که با اسناد بالادستی کشور، با سند توسعه ملی و استانی در کشور همچنین با بیانیه گام دوم انقلاب مطابقت داشته باشند.</p>
      <p>وی بیان کرد: پروژه های منتخب در این برنامه باید بر افزایش ظرفیت تولید داخلی کشور، حفظ اشتغال موجود، ایجاد اشتغال های جدید، رفع تحریم ها، مقابله با بحران های زیست محیطی، افزایش جذب سرمایه گذاری ها و در زمینه مبارزه با قاچاق کالا و ارز اثر گذار باشند.</p>
      <p>شجاعی افزود: پروژه های منتخب این برنامه می بایست موجب افزایش نفوذ فرآوری های نوین شوند و سهم ارزش افزوده هر بخش اقتصادی، انعطاف پذیری اقتصاد را به ویژه در زمینه جلب سرمایه گذاری های خارجی را ارتقا دهند و موجب کاهش آسیب پذیری اقتصادی کشور و استان ها شوند.</p>
      <p>وی همچنین تصریح کرد: پروژه های منتخب این برنامه باید موجب رفع چالش های اصلی اقتصادی کشور شوند و می بایست بر افزایش نرخ رشد سالانه اقتصادی، بر افزایش صادرات غیر نفتی، ارتقای بهره گیری از توان تولید ملی، جلب مشارکت های مردمی در اقتصاد، بر کاهش نرخ بیکاری زنان و دانش آموختگان دانشگاهی، بر ایجاد عدالت اجتماعی، بر انضباط بخشی مالی، در هدفمندسازی یارانه، بر ایجاد و رونق گیری صنایع پایین دستی و بر بهبود وضعیت فعالیت اصناف اثرگذار باشند.</p>
      <p>وی در ادامه اعلام کرد: هر پروژه ای که اغلب شاخص های اشاره شده را داشته باشد به عنوان پروژه منتخب برنامه اقتصادی انتخاب خواهند شد.</p>
      <p>استاندار خراسان شمالی در ادامه با تصریح بر این مطلب که هیچ پروژه عمرانی و دولتی به عنوان پروژه برنامه اقتصادی مقاومتی محسوب نخواهند نشد، یادآور شد: در این جلسه امروز که پروژه راهسازی محور بجنورد - سنخواست و پروژه آبرسانی به شهرک الغدیر بجنورد که به عنوان پروژه های منتخب برنامه اقتصاد مقاومتی معرفی شده اند اما در زمره تعاریف مطرح شده، قرار نمی گیرند و فقط جزو پروژه های عمرانی هستند، مشمول لیست برنامه اقتصاد مقاومتی نمی شوند.</p>
      <p>شجاعی در خاتمه مدیران کل اجرایی استان و رییس سازمان مدیریت و برنامه خراسان شمالی را مخاطب قرار داد و اعلام کرد: دستگاه های اجرایی استان طی دو هفته آینده مبتنی بر شاخص های یاد شده برای اجرای برنامه اقتصاد مقاومتی در استان باید پروژه هایی را معرفی کنند تا برای تحقق آنها اقدام شوند.</p>
      <p>انتهای پیام/</p>
    </article>
  </body>
</html>