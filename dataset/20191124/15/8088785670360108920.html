<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/maaslar/memurlarin-aldigi-ek-odemeler-2019-yilinda-nelerdir-2019-yili-memur-maas-katsayisi-zam-orani-enflasyon-farkitazminatlari-aile-yardimi-odenegi-dogum-olum-yardimi-ek-gosterge-ve-vergi-oranlari-h520376.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T15:15:00+00:00"/>
    <meta property="og:title" content="Memurların Aldığı Ek Ödemeler 2019 Yılında Nelerdir? 2019 Yılı Memur Maaş Katsayısı, Zam Oranı, Enflasyon Farkı,Tazminatları, Aile Yardımı Ödeneği, Doğum, Ölüm Yardımı, Ek Gösterge ve Vergi Oranları"/>
    <meta property="og:description" content="Memurlar - Memur maaş katsayısı; 657 sayılı Devlet Memurları Kanununun 154 üncü maddesine göre aylık gösterge tablosunda yer alan rakamlar ile ek gösterge ve kıdem aylığı gösterge rakamlarının aylık tutarlarına çevrilmesinde kullanılan katsayıya aylık katsayı, memuriyet taban aylığı ile çarpılan katsayıya da taban aylık katsayısı adı verilmektedir."/>
  </head>
  <body>
    <article>
      <h1>Memurların Aldığı Ek Ödemeler 2019 Yılında Nelerdir? 2019 Yılı Memur Maaş Katsayısı, Zam Oranı, Enflasyon Farkı,Tazminatları, Aile Yardımı Ödeneği, Doğum, Ölüm Yardımı, Ek Gösterge ve Vergi Oranları</h1>
      <address><time datetime="2019-11-24T15:15:00+00:00">24 Nov 2019, 15:15</time> by <a rel="author">KamuAjans</a></address>
      <p>
        <b>Memurlar - Memur maaş katsayısı; 657 sayılı Devlet Memurları Kanununun 154 üncü maddesine göre aylık gösterge tablosunda yer alan rakamlar ile ek gösterge ve kıdem aylığı gösterge rakamlarının aylık tutarlarına çevrilmesinde kullanılan katsayıya aylık katsayı, memuriyet taban aylığı ile çarpılan katsayıya da taban aylık katsayısı adı verilmektedir.</b>
      </p>
      <p>KamuAjans.Com - Memur maaşların hesaplanmasında esas alınan veriler içerisinde taban ve tavan ücretleri, vekalet ücret rakamları, tazminat oranları, ek ödeme oranları, tazminatlar da bulunmaktadır. Ancak tüm bu verilerin temel rakamı memur maaş katsayısıdır. Memurların maaşlarının hesaplanmasında esas alınan temel parametre olan memur maaş katsayısı her yılın 6 aylık dilimindeki memur maaş özlük haklarının da belirleyicisidir.<br/><br/>Memur maaşlarındaki tüm zam ve kesintiler için temel kıstas olan memur maaş katsayısı hükumet ile memur sendikaları arasında gerçekleştirilen toplu sözleşmede netlik kazanmıştı. Ancak memur maaş katsayısına dışarıdan olabilecek tek müdahale enflasyon farkının memur maaşlarına yansımasıdır. Memur maaşlarının belirlenmesinde temel alınan muhasebe etkeni memur maaş katsayısıdır.<br/><br/>Bu katsayılar 657 sayılı Kanun gereği Bütçe Kanununda belirlenmesi gerekmekle birlikte, verilen yetki çerçevesinde Maliye Bakanlığı tarafından belirlenmekte ve duyurulmaktadır. SSK ve BAĞ-KUR emekli aylıklarına Temmuz ayında yüzde 5 oranında zam yapıldı. Memur ve memur emeklilerinin aylıkları da yüzde 6 seviyesinde arttı.<br/><br/><b>Kamu Görevlileri Hakem Kurulunun 28/8/2019 Tarihli ve 2019/1 Sayılı Kararı ile yardımı ödeneği bu kararla 31,83 TL arttı, bu miktar oransal olarak yüzde 10,7'ye denk gelmektedir. Diğer taraftan <a href="http://www.kamuajans.com/haberleri/aile+yard%C4%B1m%C4%B1+%C3%B6dene%C4%9Fi">aile yardımı ödeneği</a> 15 Temmuz 2020'de yüzde 4 artışla 340,39 TL olacak.</b></p>
      <p><b><u><i>Zamlı 15 Temmuz 2019 net maaşları (eş ve çocuk yardımı hariç)<br/></i></u></b><u><i><br/></i></u>Kamu Görevlileri Hakem Kurulu ve Sayıştay Başkanı Seyit Ahmet Baş, 5. Dönem Toplu Sözleşmesine dair, "Zam oranları konusunda sendikaların daha yüksek talepleri oldu. Hükümetin en son teklif ettiği 2020'de yüzde 4+4, 2021'de yüzde 3+3 nihai olarak kabul edildi.'' dedi.<br/><br/>TÜFE'de (2003=100) 2019 yılı Ekim ayında bir önceki aya göre %2,00, bir önceki yılın Aralık ayına göre %10,59, bir önceki yılın aynı ayına göre %8,55 ve on iki aylık ortalamalara göre %16,81 artış gerçekleşti.<br/><br/>TÜİK verilerine göre, 2019 Temmuz ayında enflasyon yüzde 1,36, Ağustos ayında yüzde 0,86, Eylül ayında yüzde 0,99, Ekim ayında da yüzde 2 arttı. 4 aylık enflasyon yüzde 5,30 oldu.<br/><br/>Temmuz, Ağustos, Eylül ve Ekim ayında enflasyon toplamda yüzde 5,30 oldu. İkinci 6 aylık enflasyon yüzde 5'i geçmesi durumunda memurlar aşılan miktarda enflasyon farkı alacaktı. Memurlar için şuan da yüzde 0,30 enflasyon farkı oluşmuş durumda.<br/><br/><b>MEMURA ŞİMDİDEN ENFLASYON ZAMMI %0,21 OLDU<br/></b><br/>Temmuz, Ağustos, Eylül ve Ekim aylarında enflasyon sırasıyla 1.36, 0.86, 0.99 ve 2 olmak üzere toplamda yılın ikinci altı ayı için yüzde 5,21 oldu. Yılın son 2 ayı (Kasım ve Aralık) için açıklanan enflasyon + (Pozitif) gelirse memur ve memur emeklileri geçen kısmı için enflasyon farkı alacaklar.<br/><br/>Tablo, bekar (veya eşi çalışan) ve çocuksuz personele göre hazırlanmış olup, eşin çalışmıyor olmasına ve/veya çocuk sayısı ile yaşlarına göre aylık net maaş miktarı tabloda gösterilenden daha fazla olabilecektir.<u><i><br/></i></u><b><br/>01/07/2019 - 31/12/2019 Tarihleri Arasında Geçerli Tablo</b></p>
      <table bordered="">
        <tr>
          <td>KATSAYILAR</td>
          <td>-</td>
        </tr>
        <tr>
          <td>Maaş Katsayısı</td>
          <td>0,138459</td>
        </tr>
        <tr>
          <td>Taban Aylık Katsayısı</td>
          <td>2,167248</td>
        </tr>
        <tr>
          <td>Yan Ödeme Katsayısı</td>
          <td>0,04391</td>
        </tr>
        <tr>
          <td>Kıdem Aylık Göstergesi <br/>(Kıdem Aylık Göstergesi<br/><br/>*Hizmet Yılı*Maaş Katsayısı)</td>
          <td>Her hizmet yılı için 20, <br/>25 yılı hizmetten sonra 500</td>
        </tr>
        <tr>
          <td>Aile Yardımı Ödeneği (Eş için) <br/>(2.134*Maaş Katsayısı)</td>
          <td>295,47</td>
        </tr>
        <tr>
          <td>Aile Yardımı Ödeneği (Çocuk İçin-İki çocuk sınırı <br/>2010 yılından itibaren kaldırılmıştır) <br/><br/>(Bir çocuk için 250, iki çocuk için 500*Maas Katsayısı) <br/><br/>(Not: 0-6 yaş arası için (72 nci ay dahil) <br/><br/>iki katı uygulaması yapılmaktadır.)</td>
          <td>34,62 (Bir çocuk) <br/>69,23 (İki çocuk) <br/><br/>103,84 (Üç çocuk) <br/><br/>138,46 (Dört çocuk) <br/><br/>173,07 (Beş çocuk) <br/><br/><br/>(Not: 0-6 yaş arasındaki <br/><br/>çocuklar için 2 katı ödenecektir.)</td>
        </tr>
        <tr>
          <td>Dogum Yardımı Ödeneği <br/>633 sayılı KHK'nın ek 4. maddesi hükmü gereğince, <br/><br/>1/5/2015 tarihinden itibaren;</td>
          <td>Türk vatandaşlarına, <br/>canlı doğan birinci <br/><br/>çocuğu için 300 TL,<br/><br/>ikinci çocuğu için 400 TL, <br/><br/>üçüncü ve sonraki <br/><br/>çocukları için 600 TL <br/><br/><a href="http://www.kamuajans.com/haberleri/do%C4%9Fum">doğum</a> yardımı yapılır.</td>
        </tr>
        <tr>
          <td>Ölüm Yardımı Ödeneği <br/>Es veya Çocugun Ölümü (9500*Maaş katsayısı) <br/><br/>Memurun Ölümü (9500*2*Maaş katsayısı)</td>
          <td>1.315,36<br/>2.630,72</td>
        </tr>
        <tr>
          <td>Özel Hizmet Tazminatı Tavanı <br/>9.500*Maaş Katsayısı</td>
          <td>1.315,36</td>
        </tr>
        <tr>
          <td>Emekli Keseneği (Kişi İçin)</td>
          <td>% 16</td>
        </tr>
        <tr>
          <td>Emekli Keseneği (Kurum İçin)</td>
          <td>% 20</td>
        </tr>
        <tr>
          <td colspan="2">.</td>
        </tr>
        <tr>
          <td colspan="2">Emeklilik Keseneği matrahına eklenecek en yüksek<br/>Devlet memuru aylığına uygulanacak oranlar <br/><br/>(2016-2017 toplu sözleşmesinin 42. maddesi uyarınca)</td>
        </tr>
        <tr>
          <td>Ek Gös. 8400 ve yukarısı</td>
          <td>% 255</td>
        </tr>
        <tr>
          <td>Ek Gös. 7600 dahil-8400 hariç</td>
          <td>% 215</td>
        </tr>
        <tr>
          <td>Ek Gös. 6400 dahil-7600 hariç</td>
          <td>% 195</td>
        </tr>
        <tr>
          <td>Ek Gös. 4800 dahil-6400 hariç</td>
          <td>% 165</td>
        </tr>
        <tr>
          <td>Ek Gös. 3600 dahil-4800 hariç</td>
          <td>% 145</td>
        </tr>
        <tr>
          <td>Ek Gös. 2200 dahil-3600 hariç</td>
          <td>% 85</td>
        </tr>
        <tr>
          <td>Diğerlerinde</td>
          <td>% 55</td>
        </tr>
        <tr>
          <td colspan="2">.</td>
        </tr>
        <tr>
          <td colspan="2">HARCIRAHLAR</td>
        </tr>
        <tr>
          <td colspan="2">YURTIÇI HARCIRAHLAR <br/>Memur ve Hizmetlilerden</td>
        </tr>
        <tr>
          <td>a) Ek Göstergesi 8000 ve Daha Yukari Olanlar (1) <br/>b) Göstergesi 5800 (Dahil) - 8000 (Hariç) Olanlar <br/><br/>c) Ek Göstergesi 3000 (Dahil) - 5800 (Hariç) Olanlar <br/><br/>d) Kadro Derecesi 1 - 4 Olanlar <br/><br/>e) Kadro Derecesi 5 - 15 Olanlar</td>
          <td>51,60 <br/>48,15 <br/><br/>45,20 <br/><br/>39,85 <br/><br/>38,75</td>
        </tr>
        <tr>
          <td colspan="2">(1) 6245 sayılı Harcırah Kanununun 33 üncü maddesinin <br/>(b) bendine göre verilecek gündeliklerin hesabında bu tutar esas alınır. <br/><br/>* 6245 sayılı Harcırah Kanununun 33 üncü maddesinin (b) ve (d) <br/><br/>fıkralarına göre yatacak yer temini için ödenecek ücretlerin hesabında, <br/><br/>gündeliklerinin %50 artırımlı</td>
        </tr>
        <tr>
          <td colspan="2">Arazi Üzerinde Çalışanlara Verilecek Tazminatlar (Madde 50) <br/>50 nci Maddenin 1, 2, 3, 4 ve 5 inci Bentlerinde Yer Alan Personel :</td>
        </tr>
        <tr>
          <td>1-50.maddesinin 1,2,4 ve 5.bentlerinde yer alan personelden <br/>a) Kadro Derecesi 1 - 4 Olanlar <br/><br/>b) Kadro Derecesi 5 - 15 Olanlar</td>
          <td>15,80 <br/><br/>15,25</td>
        </tr>
        <tr>
          <td colspan="2">Bu tazminattan yararlananlardan; <br/>1) Memuriyet mahalli dışındaki çalışma alanlarında hizmet görenler ile <br/><br/>24.2.1984 tarihli ve 2981 sayılı Kanun uygulamasında çalışan <br/><br/>Tapu ve Kadastro Genel Müdürlüğü personeline yukarıda <br/><br/>yazılı miktarların yarısı ek olarak ödenir. <br/><br/>2) Bu çalışmaları dolayısıyla arazide, şantiyede veya gemilerde <br/><br/>geceleyenlere bu suretle bulunacak miktarın yarısı ek olarak ayrıca ödenir.</td>
        </tr>
        <tr>
          <td colspan="2">.</td>
        </tr>
        <tr>
          <td colspan="2">Memurlara Yapilan Ödemeler ve Bu Ödemelerden Yapilacak Kesintiler</td>
        </tr>
        <tr>
          <td colspan="2">VERGİ ORANLARI</td>
        </tr>
        <tr>
          <td>Damga Vergisi Oranlari (16.08.1999'dan Itibaren 99/1342 s. B.K.K.) <br/>Ücretliler, Aylıklar ve Bazı Özlük Ödemelerinden</td>
          <td>Binde 7,59</td>
        </tr>
        <tr>
          <td colspan="2">.</td>
        </tr>
        <tr>
          <td colspan="2">GELİR VERGİSİ TARİFESİ (ÜCRETLİLER İÇİN)</td>
        </tr>
        <tr>
          <td>18.000 Türk Lirasına kadar</td>
          <td>%15</td>
        </tr>
        <tr>
          <td>40.000 Türk Lirasının 18.000 lirası için 2.700 TL, fazlası</td>
          <td>%20</td>
        </tr>
        <tr>
          <td>98.000 Türk Lirasının 40.000 lirası için 7.100 TL(ücret gelirlerinde <br/>148.000 TL'nin 40.000 TL'si için 7.100 TL), fazlası</td>
          <td>%27</td>
        </tr>
        <tr>
          <td>148.000 TL'den fazlasının 98.000 TL'si için 22.760 TL <br/>(ücret gelirlerinde 148.000 TL'den fazlasının 120.000 TL'si için 36.260 TL), fazlası</td>
          <td>%35</td>
        </tr>
        <tr>
          <td colspan="2">ENGELLİLİK İNDİRİMİ TUTARLARI</td>
        </tr>
        <tr>
          <td>Birinci derece engelliler için</td>
          <td>1200 TL,</td>
        </tr>
        <tr>
          <td>İkinci derece engelliler için</td>
          <td>650 TL</td>
        </tr>
        <tr>
          <td>Üçüncü derece engelliler için</td>
          <td>290 TL</td>
        </tr>
        <tr>
          <td>BRÜT ASGARİ ÜCRET</td>
          <td/>
        </tr>
        <tr>
          <td>2018 yılı için günlük 67,65 TL'den (30 gün üzerinden)</td>
          <td>2.558,40 TL</td>
        </tr>
      </table>
      <p>1- Bilindiği üzere, 25/8/2017 tarihli ve 30165 sayılı Resmi Gazetede yayımlanmış olan Kamu Görevlilerinin Geneline ve Hizmet Kollarına Yönelik Mali ve Sosyal Haklara İlişkin 2018 ve 2019 Yıllarını Kapsayan 4. Dönem Toplu Sözleşmenin İkinci Kısım Birinci Bölümünün 5 inci maddesinin beşinci fıkrasında,</p>
      <p>"Maliye Bakanlığı, 8 inci maddede öngörülen hallerin gerçekleşmesi durumunda birinci, ikinci, üçüncü ve dördüncü fıkralarda belirlenmiş olan katsayıları, sözleşme ücreti artış oranlarını ve ücret tavanları ile 7 nci maddede yer alan ortalama ücret toplamı üst sınırlarını; anılan fıkralarda belirlenmiş olan artış oram ile 8 inci madde uyarınca verilecek enflasyon farkını yansıtacak şekilde yeniden belirler ve duyurur. "hükmü yer almaktadır.</p>
      <p>Buna göre, 01/07/2019-31/12/2019 döneminde geçerli olmak üzere;</p>
      <p>a) 657 sayılı Devlet Memurları Kanununun 154 üncü maddesi uyarınca aylık gösterge tablosunda yer alan rakamlar ile ek gösterge rakamlarının aylık tutarlara çevrilmesinde uygulanacak aylık katsayısı (0,138459), memuriyet taban aylığı göstergesine uygulanacak taban aylık katsayısı (2,167248), iş güçlüğü, iş riski, temininde güçlük ve mali sorumluluk zamlarının aylık tutarlara çevrilmesinde uygulanacak yan ödeme katsayısı ise (0,04391) olarak belirlenmiştir.</p>
      <p>b) 399 sayılı Kanun Hükmünde Kararnamenin 3 üncü maddesinin (e) bendi uyarınca sözleşmeli olarak çalıştırılan personelin ücret tavanı 7.578,57 TL'ye yükseltilmiştir.</p>
      <p>c) 6/6/1978 tarihli ve 7/15754 sayılı Bakanlar Kurulu Kararıyla yürürlüğe konulan Sözleşmeli Personel Çalıştırılmasına ilişkin Esasların 3 üncü maddesinin ikinci fıkrasında yer alan ücret tavanı 6.756,12 TL'ye yükseltilmiştir.</p>
      <p>ç) Mevzuatı uyarınca istihdam edilen sözleşmeli personelin hizmet sözleşmesi esaslarında yer alan ve 8/1/2019 tarihli ve 87 sayılı Bakanlığımız Genelgesinin 1 inci maddesinin ikinci fıkrasının (ç) bendiyle yükseltilmiş bulunan taban ve tavan ücretleri %6,02 oranında artırılmıştır.</p>
      <p>d) Mevzuatı uyarınca vize edilmiş sözleşmeli personel pozisyonlarının, anılan Genelgenin 1 inci maddesinin (d) bendiyle yükseltilmiş bulunan taban ve tavan ücretleri %6,02 oranında artırılmıştır.</p>
      <p>e) Çeşitli statülerde sözleşmeli olarak çalıştırılanların, söz konusu Genelgenin 1 inci maddesinin ikinci fıkrasının (e) bendiyle yükseltilmiş olan mevcut brüt sözleşme ücretleri %6,02 oranında artırılmıştır.</p>
      <p>f) 18/7/2017 tarihli ve 2017/T-8 sayılı Yüksek Planlama Kurulu Kararma ekli (EK- I)'de gösterilen grupların 30/06/2019 tarihi itibarıyla en düşük ve en yüksek temel ücretleri ile bu gruplara göre temel ücreti belirlenen personelin anılan tarih itibarıyla geçerli olan temel ücretleri %6,02 oranında artırılmıştır.</p>
      <p>g) Özelleştirme programında bulunan kuruluşlarda 527 sayılı Kanun Hükmünde Kararnamenin 31 inci maddesine istinaden istihdam edilen sözleşmeli personelin 30/06/2019 tarihi itibarıyla geçerli olan sözleşme ücretleri %6,02 oranında artırılmıştır. Ancak, bunların sözleşme ücreti tutarları, ilgili dönemde 399 sayılı Kanun Hükmünde Kararnamenin eki (II) sayılı cetvele dahil emsali personelin toplam sözleşme ücreti tutarını geçmeyecektir.</p>
      <p>ğ) 8/2/2002 tarihli ve 2002/3729 sayılı Bakanlar Kurulu Kararının 2 nci maddesinde yer alan ortalama ücret toplamı üst sınırı 13.791,19 TL'ye yükseltilmiş ve 3 üncü maddesi kapsamındaki personelin mali ve sosyal hakları ise bu maddede yer alan usul ve esaslar dahilinde %6,02 oranında artırılmıştır.</p>
      <p>2- 2019 yılında asgari geçim indiriminin hesaplanmasında esas alınacak brüt asgari ücret tutarı 2.558,40 TL'dir.</p>
      <p>3- Aylık ve ücretlerin hesaplanması, yukarıdaki maddelerde yer alan açıklamalar dikkate alınmak suretiyle gerçekleştirilecek olup, 01/07/2019-14/07/2019 tarihleri arasındaki fark tutarları ise hesaplanmalarını müteakiben ödenecektir.</p>
      <p>4- 01/07/2019 tarihinden itibaren işçilere ödenecek kıdem tazminatının yıllık tavan tutarı 6.379,86 TL'dir.</p>
      <p>5- 19/4/1990 tarihli ve 3628 sayılı Kanun uyarınca yürürlüğe konulan Mal Bildiriminde Bulunulması Hakkında Yönetmeliğin 8 inci maddesi uyarınca Bakanlığımızca ilan edilmesi gereken genel idare hizmetleri sınıfında birinci derecenin birinci kademesindeki şube müdürüne ödenen her türlü zam ve tazminatlar dahil net aylık tutarı, 01/07/2019 tarihi itibarıyla 5.984,12 TL'dir.</p>
      <p>Gereğini arz / rica ederim.</p>
      <p>Dr. Berat ALBAYRAK<b><br/><br/></b><b><a href="https://ms.hmb.gov.tr/uploads/2019/07/2019-Y%C4%B1l%C4%B1-Temmuz-Ay%C4%B1na-Ait-Mali-ve-Sosyal-Haklara-%C4%B0li%C5%9Fkin-Genelge.pdf">2019 Yılı Temmuz Ayına Ait Mali ve Sosyal Haklara İlişkin Genelge</a><br/><br/></b><a href="https://ms.hmb.gov.tr/uploads/2019/07/2019-Y%C4%B1l%C4%B1-Temmuz-Ay%C4%B1na-Ait-Yurtd%C4%B1%C5%9F%C4%B1-Emsal-Katsay%C4%B1s%C4%B1na-%C4%B0li%C5%9Fkin-Genelge.pdf"><b>2019 Yılı Temmuz Ayına Ait Yurtdışı Emsal Katsayısına İlişkin Genelge</b></a></p>
    </article>
  </body>
</html>