<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/incendiul-din-mall-ul-din-sectorul-4-al-capitalei-a-fost-lichidat-18611562"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T15:09:12+00:00"/>
    <meta property="og:title" content="Incendiul din mall-ul din sectorul 4 al Capitalei a fost lichidat"/>
    <meta property="og:description" content="Incendiul din parcarea mall-ului Sun Plaza a fost stins de pompieri. Din cauza fumului dens, s-a declanşat alarma de urgenţă şi toţi cei care se aflau în incintă au fost evacuaţi, informează ISU Bucureşti - Ilfov."/>
  </head>
  <body>
    <article>
      <h1>Incendiul din mall-ul din sectorul 4 al Capitalei a fost lichidat</h1>
      <address>
        <time datetime="2019-11-24T15:09:12+00:00">24 Nov 2019, 15:09</time>
      </address>
      <p>Incendiul din parcarea mall-ului Sun Plaza a fost stins de pompieri. Din cauza fumului dens, s-a declanşat alarma de urgenţă şi toţi cei care se aflau în incintă au fost evacuaţi, informează ISU Bucureşti - Ilfov.</p>
      <p>Potrivit ISU Bucureşti – Ilfov, incendiul din parcarea de la Sun Plaza, nivel -2, s-a manifestat cu foarte mult fum, iar fumul a ajuns şi în incinta mall-ului.</p>
      <p>În zonă a intervenit şi Detaşamentul Special de Salvatori.</p>
      <p>Din cauza fumului dens, s-a declanşat alarma de urgenţă şi au fost evacuate toate persoanele din mall.</p>
      <p>Pompierii urmează să stabilească şi cauza izbucnirii incendiului.</p>
    </article>
  </body>
</html>