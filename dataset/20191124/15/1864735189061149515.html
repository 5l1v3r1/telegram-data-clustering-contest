<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/sport/altri%20sport/sci-coppa-del-mondo-levi-1.4903633"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-24T15:03:00+00:00"/>
    <meta property="og:title" content="Coppa del mondo di sci, slalom di Levi. Kristoffersen beffa Noel"/>
    <meta property="og:description" content="Il norvegese recupera 4 posizioni rispetto al mattino e scavalca il francese, che vanifica tutto sul muro"/>
  </head>
  <body>
    <article>
      <h1>Coppa del mondo di sci, slalom di Levi. Kristoffersen beffa Noel</h1>
      <h2>Il norvegese recupera 4 posizioni rispetto al mattino e scavalca il francese, che vanifica tutto sul muro</h2>
      <address><time datetime="2019-11-24T15:03:00+00:00">24 Nov 2019, 15:03</time> by <a rel="author">GIUSY ANNA MARIA D'ALESSIO</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4903632.1574607781!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Henrik Kristoffersen (LaPresse)</figcaption>
      </figure>
      <p>Levi, 24 novembre 2019 - Il primo slalom speciale maschile della<b> Coppa del Mondo di Sci 2019</b> vede il trionfo di <b>Henrik Kristoffersen</b>, quarto al mattino con <b>68 centesimi </b>di ritardo da <b>Clement Noel. </b>Il francese nella seconda manche perde tutto il vantaggio guadagnato su quel muro che nel primo round lo aveva invece visto brillare e deve così accontentarsi del secondo posto per appena <b>9 centesimi. </b>Proprio sul muro ha invece costruito il terzo gradino del podio <b>Daniel Yule</b>, solo settimo al mattino: i rimpianti dello svizzero sono legati al piano, mentre va ancora peggio a <b>Dave Ryding</b>, costretto ad alzare bandiera bianca.<br/><br/>Capitolo<b> Italia: Manfred Moelgg</b> riesce a entrare nei primi 10, peggiorando comunque il tempo del mattino (sesto), mentre <b>Alex Vinatzer </b>conferma la dodicesima piazza della prima manche. Niente da fare invece per <b>Giuliano Razzoli </b>e<b> Stefano Gross</b>, che non hanno accesso alla gara delle <b>13.15</b>, influenzata anche dalla fitta nevicata che ha finito per penalizzare i migliori tra i quali, per la prima volta, non figura un certo <b>Marcel Hirscher</b>.</p>
      <h3>Classifica slalom speciale Levi</h3>
      <p>1) Henrik Kristoffersen (Nor) in 1:48.55<br/>2) Clement Noel (Fra) +0.09<br/>3) Daniel Yule (Sui) +0.18<br/>4) Ramon Zenhaeusern (Sui) +0.27<br/>5) Andre Myhrer (Sve) +0.34<br/>6) Kristoffer Jakobsen (Sve) +0.53<br/>7) Christian Hirschbuehl (Aut) +0.74<br/>8) Linus Strasser (Ger) +0.89<br/>9) Sebastian Foss-Solevaag (Nor) +0.92<br/>10) Manfred Moelgg (Ita) +0.98<br/>12) Alex Vinatzer (Ita) +1.11</p>
      <h3>Classifica Coppa del Mondo di specialità</h3>
      <p>1) Henrik Kristoffersen (Nor) 100<br/>2) Clement Noel (Fra) 80<br/>3) Daniel Yule (Sui) 60<br/>4) Ramon Zenhaeusern (Sui) 50<br/>5) Andre Myhrer (Sve) 45</p>
      <h3>Classifica generale Coppa del Mondo</h3>
      <p>1) Henrik Kristoffersen (Nor) 113<br/>2) Alexis Pinturault (Fra) 100<br/>3) Clement Noel (Fra) 80<br/>4) Mathieu Faivre (Fra) 80<br/>5) Zan Kranjec (Slo) 70</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>