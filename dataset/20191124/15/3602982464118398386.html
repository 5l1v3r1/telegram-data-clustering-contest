<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/schaatsen/wust-baanrecord-naar-2e-wereldbekerzege-seizoen-op-1500-meter/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T15:44:52+00:00"/>
    <meta property="og:title" content="Wüst in baanrecord naar 2e wereldbekerzege van seizoen op 1500 meter"/>
    <meta property="og:description" content="Ireen Wüst heeft ook de 2e wereldbekerwedstrijd over 1500 meter op haar naam geschreven. In het Poolse Tomaszów reed de 33-jarige Brabantse naar 1.56.62, een baanrecord. Met die tijd was ze de Japanse ster Miho Takagi te snel af, die 2e werd. Zij reed ruim een halve seconde langzamer dan Wüst: 1.57.17. Het brons was voor…"/>
  </head>
  <body>
    <article>
      <h1>Wüst in baanrecord naar 2e wereldbekerzege van seizoen op 1500 meter</h1>
      <address><time datetime="2019-11-24T15:44:52+00:00">24 Nov 2019, 15:44</time> by <a rel="author">https://www.facebook.com/SjorsTanis1</a></address>
      <p>
        <b>Ireen Wüst heeft ook de 2e wereldbekerwedstrijd over 1500 meter op haar naam geschreven. In het Poolse Tomaszów reed de 33-jarige Brabantse naar 1.56.62, een baanrecord. Met die tijd was ze de Japanse ster Miho Takagi te snel af, die 2e werd. Zij reed ruim een halve seconde langzamer dan Wüst: 1.57.17.</b>
      </p>
      <p>Het brons was voor Evgeniia Lalenkova, die in een rechtstreeks duel werd geklopt door Wüst.  <br/><br/><b>Wijfje sterk, Ter Mors komt niet tot toptijd</b><br/>Melissa Wijfje leverde een uitstekende prestatie door als 4e te eindigen. Ze bouwde haar race uitstekend op en kwam tot 1.57.45. Antoinette de Jong werd in haar rit geklopt door Francesca Lollobrigida. De Italiaanse klokte 1.57.95, De Jong, die als 9de eindigde, kwam een tiende van een seconde later over de streep. Jorien ter Mors verknalde haar 1500 meter doordat ze bij de 1e wissel voorrang moest verlenen aan Brittany Bowe, die razendsnel opende. Ter Mors werd teleurstellend 13de in 1.58.85.</p>
    </article>
  </body>
</html>