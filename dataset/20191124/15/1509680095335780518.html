<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/the-disappeared-mla-of-ncp-has-finally-come-to-the-media-msr-87-2021627/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-24T15:00:49+00:00"/>
    <meta property="og:title" content="राष्ट्रवादीचे बेपत्ता आमदार पवार अखेर आले माध्यमांसमोर"/>
    <meta property="og:description" content="जाणून घ्या कुटुंबीयांसह लोकांना काय सांगितले"/>
  </head>
  <body>
    <article>
      <h1>राष्ट्रवादीचे बेपत्ता आमदार पवार अखेर आले माध्यमांसमोर</h1>
      <h2>जाणून घ्या कुटुंबीयांसह लोकांना काय सांगितले</h2>
      <address><time datetime="2019-11-24T15:00:49+00:00">24 Nov 2019, 15:00</time> by <a rel="author">लोकसत्ता ऑनलाइन</a></address>
      <p>राष्ट्रवादी काँग्रेसचे नाशिमधील कळवणचे आमदार नितीन पवार हे बेपत्ता असल्याची तक्रार दाखल करण्यात आली होती. मात्र, त्यांनी माध्यमासमोर येत माझी काळजी करू नका, कोणताही वेगळा विचार करू नका असे कुटुंबीयांना व लोकांना सांगितले आहे.</p>
      <p>”मी माझ्या कुटुंबीयांना आणि लोकांना विनंती करतो की त्यांनी माझी काळजी करू नये. मी शरद पवार, अजित पवार आणि छगन भुजबळ यांच्यासोबत आहे. माझ्या कुटुंबीयांकडून व लोकांकडून कोणताही वेगळा विचार केला जाऊ नये.” अशी प्रतिक्रिया आमदार नितीन पवार यांनी एएनआयला दिलेली आहे.</p>
      <p>दरम्यान, शनिवारी शपथविधीला हजर असलेल्या राष्ट्रवादीच्या आमदारांपैकी अनेक आमदार पक्षात परतले असून, राष्ट्रवादीच्या आमदारांचा आकडा ५० वर गेला आहे. पक्षाचे प्रवक्ते नवाब मलिक यांनी आणखी एक आमदार पक्षासोबत संपर्कात असल्याचा दावा केलेला आहे.</p>
      <figure>
        <iframe data-src="https://twitter.com/ANI/status/1198525578535567360?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>राज्यातील सत्तासंघर्षाने शनिवारी सकाळी अचानक वेगळं वळण घेतलं. शिवसेना, राष्ट्रवादी काँग्रेस आणि काँग्रेसच्या महाविकास आघाडीला धक्का देत भाजपाने, राष्ट्रवादीचे नेते अजित पवार यांच्या समर्थनाने सत्तास्थापनेचा दावा केला. एवढेचनाहीतर सकाळीच मुख्यमंत्री आणि उपमुख्यमंत्र्यांचा शपथविधीही झाला. अजित पवार यांनी राष्ट्रवादीच्या काही आमदारांना सोबत घेत भाजपाला समर्थन दिले आहे. अजित पवारांच्या या निर्णयानं राज्यात राजकीय भूकंप आला. आता याविरोधात शिवसेना, राष्ट्रवादी काँग्रेस आणि काँग्रेसनं सर्वोच्च न्यायालयात धाव घेतली आहे.</p>
    </article>
  </body>
</html>