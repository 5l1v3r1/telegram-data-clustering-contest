<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dinside.no/motor/vanvittig-komfort/71808845"/>
    <meta property="og:site_name" content="Dinside"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Vanvittig komfort"/>
    <meta property="og:description" content="Direktørbiler er svære, dyre og tørste. Likevel er det muligens det viktigste bilsegmentet som finnes. Lurer du på hvorfor?"/>
  </head>
  <body>
    <article>
      <h6 class="kicker">Prøvekjørt: Audi S8 4.0 TFSI quattro tiptronic 2020</h6>
      <h1>Vanvittig komfort</h1>
      <h2>Direktørbiler er svære, dyre og tørste. Likevel er det muligens det viktigste bilsegmentet som finnes. Lurer du på hvorfor?</h2>
      <address><time datetime="2019-11-24T15:00:00+00:00">24 Nov 2019, 15:00</time> by <a rel="author">Jamieson Pothecary</a></address>
      <p>Om du tror de tyske bilprodusentene ikke er barnslige, må du tro om igjen.</p>
      <p>Hos de tre gigantene - Mercedes-Benz, Audi og BMW - foregår en maktkamp av en annen dimensjon. Glem miljøprofil, praktisk utnyttelse og økonomi. Resten av bilprodusentene kan ta seg av det. Audi A8 har kjempet mot Mercedes-Benz S-Klasse og BMW 7-serie om å være sjefen over alle sjefer, helt siden 1998.</p>
      <related>
        <a href="https://www.dinside.no/motor/mer-enn-tre-av-ti-sitter-feil-vei/71805645"/>
      </related>
      <p>Direktørbilene har aldri vært spesielt lett å forstå seg på for oss nordmenn. Men vi skal være glade for at de eksisterer. Det er nemlig her mye av det vi i dag forventer som standardutstyr og teknologi dukker opp og prøves først, før det drysses ned gjennom modellrekkene.</p>
      <p>
        <i>
          <b>Cruise-kontroll, filskiftevarsler, setevarmer, berøringsskjermer? Standardutstyr i dagens Volkswagen Golf, takket være konsernledere med fete lønninger og like fete biler.</b>
        </i>
      </p>
      <p>Så før du roper «direktørbilskam», neste gang du ser en doning til over to millioner kroner på veien, tenk på den gangen ESP-en i din Skoda Octavia reddet deg fra å treffe fjellveggen, på vei til hytta. For øvrig var Mercedes-Benz S600 Coupé den første produksjonsbilen med ESP, i 1995.</p>
      <figure>
        <img src="https://dbstatic.no/71810280.jpg?imageId=71810280&amp;x=2.0833333333333&amp;y=11.154598825832&amp;cropw=83.723958333333&amp;croph=88.845401174168&amp;width=643&amp;height=454"/>
        <figcaption><b>STOPPEKRAFT:</b> Audi S8 kan utstyres med karbon-keramiske bremseskiver. 420 mm foran, og 370 mmm bak. Foto: Jamieson Pothecary Vis mer</figcaption>
      </figure>
      <h3>Dråpe i havet</h3>
      <p><a href="https://www.dinside.no/motor/et-flaggskip/68784353">Audi A8 testet vi allerede i 2017.</a> Vi beskrev den som «<i>Et nytt flaggskip med banebrytende teknologi»</i>. Comfort-cruiser? Ja. Men noen racerbil var den ikke. Nå sier vi velkommen det nyeste trumfkortet fra Audi; S8.</p>
      <related>
        <a href="https://www.dinside.no/motor/svaert-fa-bilerer-i-naerheten/70944723"/>
      </related>
      <p>Under panseret sitter en 4.0 liter TFSI biturbo-bensinmotor. Før Greta Thunberg rekker å si «how dare you», kan vi avsløre at denne er en MHEV (mild hybrid electric vehicle).</p>
      <p>S8 har et 48-volts elektrisk system, med lithium-ion-batteri og beltedrevet dynamo. Denne har flere fordeler:</p>
      <ul>
        <li>Motorkutt når bilen triller i hastigheter mellom 55 km/t og 160 km/t</li>
        <li>Utvidet start-stop funksjon som skal være raskere, mer effektiv og sømløs i bruk. Nye funksjoner inkluderer automatisk motorkutt ved å fjerne foten fra gasspedalen, og oppstart når bilen foran kjører ved køkjøring selv om bremsepedalen er inne. Systemet fungerer i opptil 22 km/t</li>
        <li>Sylinderkutt når kreftene fra motoren ikke trengs.</li>
      </ul>
      <p>
        <b>Alt dette summerer en besparelse på 0.08 l/mil under blandet kjøring. Hurra! Regnskogen er reddet.</b>
      </p>
      <p>Vanligvis er slike systemer bare et irritasjonsmoment - noe som resulterer små rykk, napp og merkbare ujevnheter fra motoren når funksjonene kobles inn og ut. Med S8 leverer Audi et startstopp- og sylinder- og motorkutt-system som er fullstendig sømløst. Aldri før har utrykket <i>silkemykt</i> passet bedre. Og Audis 8-trinns tiptronic-girkasse er en ren transmisjon-perfeksjon.</p>
      <figure>
        <img src="https://dbstatic.no/71810304.jpg?imageId=71810304&amp;width=1024&amp;height=615"/>
        <figcaption><b>KRAFTPAKKE:</b> Audi S8 har en 4.0 liters V8 bi-turbo med 571 hestekrefter og 800 nm. Aldri mer seint til møte! Foto: Jamieson Pothecary Vis mer</figcaption>
      </figure>
      <h3>Kamp om hestekreftene</h3>
      <p>Nok et syltynt miljøalibi er på plass, på tide å konsertere på ytelsene. V8-motoren i S8 leverer 571 hestekrefter og råsterke 800 Nm ved 2000 omdreininger. 41 hk mer enn BMW 750i, men Mercedes-AMG S63 med 612 hk er fortsatt kongen. Titter vi inn i Dinsides krystallkule, spår vi at Audi har en <i>Performance</i>-versjon i bakhånd, slik vi har testet med <a href="https://www.dinside.no/motor/den-raeste-familiebilen-vi-har-kjort/67648148">Audi RS6 Performance</a> og <a href="https://www.dinside.no/motor/superbil-mot-strommen/71059804">R8 Performance</a> med sannsynligvis fem til ti hestekrefter mer enn S63 - bare for å plage Mercedes og AMG ...</p>
      <related>
        <a href="https://www.dagbladet.no/motor/test-to-av-de-raeste-familiebilene-adrenalinet-kjennes-i-hele-kroppen/70660428"/>
      </related>
      <p>S8 er ingen lettvekter. 2230 kilo krever mye hjelp av elektroniske hjelpemidler, skal den vare både trygg og dynamisk. Understellet er stivere enn en standard A8. Elektroniske luftdemperere sørger for å motvirke krenging i svingene, fra fem grader med standard A8, ned til 2,5 grad i S8 med kjøreinnstillingen i <i>Dynamic</i>.</p>
      <p>I <i>Comfort</i><i>+</i>-modus overvåker et kamera plassert i frontruten veien foran, og samarbeider med fjæringen for å forutse ujevnheter (predictive active suspension). Bilen løfter eller senker hjulene individuelt etter behov for bedre komfort.</p>
      <p>Det er en helt surrealistisk opplevelse. På testruten, like utenfor Barcelona, er fartsdumpene drøye 15-pluss centimeter høye. Likevel holder chassiset til S8 seg paddeflat mens, luftdemperne tar seg av all jobben. Dessverre er ikke systemet like effektiv når vi øker hastigheten til over 50 km/t. Det samme gjelder med for lite avstand til bilen foran. Men i lave hastigheter rundt byen, er S8 klasseledende på komfort.</p>
      <figure>
        <img src="https://dbstatic.no/71810306.jpg?imageId=71810306&amp;x=8.4563758389262&amp;y=14.91935483871&amp;cropw=86.308724832215&amp;croph=77.822580645161&amp;width=643&amp;height=387"/>
        <figcaption><b>DIREKTØR-RACER:</b> Aluminiumsskjørt, fire eksospotter og S8 emblem er omtrent alt som avslører hvilken modell den er. Støtfangeren bak kunne vært strammet opp noe. I profil virker den litt utilpass. 21-tommers hjul er må ha utstyr. Foto: Jamieson Pothecary Vis mer</figcaption>
      </figure>
      <h3>Kjøreegenskaper</h3>
      <p>S8 er et beist på veien. 0-100 når du relativt udramatisk på lynkjappe 3,8 sekunder. Toppfarten er begrenset til 250 km/t. Ikke at du vil legger merke til det. Aktiv støydemping fra høyttalerne sørger for at det er unaturlig stille i bilen, og rett frem er fartsfølelse helt borte.</p>
      <p>
        <b>I 80 km/t føles det som om du kan hoppe ut og jogge ved siden av bilen. Akkurat det anbefales imidlertid ikke ...</b>
      </p>
      <figure>
        <img src="https://dbstatic.no/71810285.jpg?imageId=71810285&amp;x=0&amp;y=0&amp;cropw=99.38080495356&amp;croph=97.209302325581&amp;width=321&amp;height=210"/>
        <figcaption><b>HØYREIST:</b> Luftfjæringen hever bilen med fem centimeter når du åpner døren for lettere ankomst. Foto: Jamieson Pothecary Vis mer</figcaption>
      </figure>
      <p>I svingene er S8 i praksis en bil som bryter fysikkens lover. S8 har ufattelige mengder med grep. Krengning, understyring, treig gassrespons, alt som tidligere har vært signaturen til <i>direktørdoninger</i> er fraværende. S8 har firehjulsstyring, firehjulstrekk (Quattro), og en aktiv sports-differensial som overfører dreiemomentet der det trengs mest.</p>
      <p>
        <b>Gjennom en sving sendes kreftene til ytterhjulene der det er mest marktrykk. Ved den minste antydning til under- eller overstyring, sender bilen kreftene til inn- eller utsiden for å stabilisere.</b>
      </p>
      <p>Vanligvis tar det ikke lang tid før vi skifter til <i>Dynamic</i>-modus. <i>Comfort</i> oppleves altfor ofte som et kompromiss som gjør bilen til en udynamisk bløtkake. Men ikke S8. I <i>Comfort+</i> hever bilen seg opptil tre grader på utsiden av svingen, for å motvirke laterale sideveiskrefter for passasjerene. Det funker.</p>
      <p>Svingene under press oppleves udramatisk, og lar heller deg som sjåfør fokusere på veien enn å holde deg fast i setet. <i>Dynamic</i> er fortsatt morsomst, men ikke lenger et must for inspirerende kjøreegenskaper.</p>
      <figure>
        <img src="https://dbstatic.no/71810308.jpg?imageId=71810308&amp;x=13.776722090261&amp;y=16.487455197133&amp;cropw=76.484560570071&amp;croph=69.534050179211&amp;width=322&amp;height=195"/>
        <figcaption><b>SMÅ ENDRINGER:</b> På avstand er det ikke lett å skille S8 fra en vanlig A8. Fire eksospotter og S8 emblem er omtrent alt. Foto: Jamieson Pothecary Vis mer</figcaption>
      </figure>
      <figure>
        <img src="https://dbstatic.no/71810284.jpg?imageId=71810284&amp;width=512&amp;height=308"/>
        <figcaption><b>STILRENT:</b> Aluminium speilhus kler bilen godt og er eksklusivt til S8. Foto: Jamieson Pothecary Vis mer</figcaption>
      </figure>
      <p>Skal vi pirke på noe, er det styreresponsen. S8 føles nummen, med litt dødgang i <i>Comfort+</i>. <i>Dynamic</i>-innstillingen strammer styringen noe, men vi mener Audi kunne løsnet enda litt til på slipset og latt S8 være hakket skarpere og med mer respons. Her er Mercedes-AMG fortsatt overlegen.</p>
      <p>Det som har respons, er bremsene. Karbon-keramiske bremseskiver får du som tilleggsutstyr med massive 420 mm foran og 370 mm bak. Disse letter bilen for 9,6 kilo, og lommeboken din for en god bunke tusenlapper.</p>
      <figure>
        <img src="https://dbstatic.no/71810297.jpg?imageId=71810297&amp;x=11.837655016911&amp;y=20.473773265651&amp;cropw=72.266065388952&amp;croph=65.313028764805&amp;width=641&amp;height=386"/>
        <figcaption><b>A8 ELLER S8?:</b> Det er ikke lett å se forskjellen. Vi synes Audi kunne dratt strikken et hakk lengre. Foto: Jamieson Pothecary Vis mer</figcaption>
      </figure>
      <h3>For diskré</h3>
      <p>På avstand er det lite som avslører at dette er en Audi S8. Spesielle luftinntak foran med aluminiumsleppe, lavere støtfanger, fire eksospotter, aluminiumsspeil og S8-emblem er så å si alt. Vi synes hekken henger et hakk for langt ned, og i profil virker det mer ettermontert enn originalt.</p>
      <p>S8 kan du få med spesialdesignede 21-tommers hjul, et must på en bil som er 5,71 meter lang. Noe mindre ville oppleves som underdimensjonert.</p>
      <slideshow>
        <figure>
          <img src="https://dbstatic.no/71810334.jpg?imageId=71810334&amp;x=0&amp;y=0&amp;cropw=99.750623441397&amp;croph=97.748592870544&amp;width=1024&amp;height=667"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810339.jpg?imageId=71810339&amp;x=0&amp;y=0&amp;cropw=93.786635404455&amp;croph=98.765432098765&amp;width=1024&amp;height=717"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810337.jpg?imageId=71810337&amp;x=0&amp;y=0&amp;cropw=99.502487562189&amp;croph=100&amp;width=1024&amp;height=684"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810333.jpg?imageId=71810333&amp;x=0&amp;y=0&amp;cropw=99.750623441397&amp;croph=99.812382739212&amp;width=1024&amp;height=681"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810287.jpg?imageId=71810287&amp;x=0&amp;y=0&amp;cropw=98.643649815043&amp;croph=100&amp;width=1024&amp;height=690"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810331.jpg?imageId=71810331&amp;x=0&amp;y=0&amp;cropw=99.13258983891&amp;croph=100&amp;width=1024&amp;height=687"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810330.jpg?imageId=71810330&amp;x=0&amp;y=0&amp;cropw=99.502487562189&amp;croph=99.250936329588&amp;width=1024&amp;height=679"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810338.jpg?imageId=71810338&amp;x=0&amp;y=0&amp;cropw=95.465393794749&amp;croph=100&amp;width=1024&amp;height=713"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
        <figure>
          <img src="https://dbstatic.no/71810340.jpg?imageId=71810340&amp;x=0&amp;y=0&amp;cropw=96.618357487923&amp;croph=100&amp;width=1024&amp;height=704"/>
          <figcaption>INTERIØR: Enkelte opplever A8 interiøret som litt i overkant stilrent. Lys grå interiør øker romfølelse i bilen. Alt er berøringsstyrt knapper og skjermer. En magnet for fingeravtrykks merker! Passasjerene bak kan styre det meste av funksjoner fra en tablett i midtkonsul bak. S8 har en del karbondeksler på interiøret, og seter med ekstra sidestøtte. Foto: Jamieson Pothecary</figcaption>
        </figure>
      </slideshow>
      <h3>Berørings-bonanza</h3>
      <p>Interiøret kan bare beskrives som klinisk rent. Delvis takket lysegrått skinninteriør, men også fordi A8 mangler knapper helt. Til og med luftdysejusteringen er berøringsstyrt. Det skaper romfølelse, men det føles litt som å sitte på venterommet i et privat sjukehus, upersonlig og numment.</p>
      <p>Setene foran har ekstra sidestøtte, og det er utstrakt bruk av karbondeksler strødd rundt i bilen, for alle vet at karbon gjør bilen raskere ...</p>
      <table bordered="">
        <tr>
          <th colspan="3">Testresultat<br/><b>Audi S8 4.0 TFSI quattro tiptronic<br/></b>★★★★★</th>
        </tr>
        <tr>
          <td>
            <pic src="https://dbstatic.no/71810295.jpg?imageId=71810295&amp;x=12.356979405034&amp;y=39.931740614334&amp;cropw=64.302059496568&amp;croph=54.607508532423&amp;width=281&amp;height=160"/>
            <br/>
            <i>«Lynkjapp komfortmester»</i>
          </td>
          <td>👍<br/>Vanvittig komfort, diskré, lynkjapp, morsomst bak rattet</td>
          <td>👎<br/>For diskré, nummen styrefølelse, for klinisk interiør, dyr.</td>
        </tr>
        <tr>
          <td colspan="3" align="center">
            <a href="https://www.dinside.no/tester">Se alle våre tester</a>
          </td>
        </tr>
      </table>
      <p>Bak i bilen merker vi umiddelbart at setene er altfor kirkebenk-aktive, 90 grader i ryggen. Vi leter etter justering, men nei. Testbilen er ikke utstyrt med elektronisk justering bak. En kjempebom fra Audi. Heldigvis er det tilleggsutstyr, men vi synes det er rart det ikke er standard.</p>
      <p>Beinplassen er god, men i vanlig versjon (ikke lang) får du ikke strekt beina helt. Og dessverre kommer ikke S8 i lang utgave til Norge.</p>
      <h3>Oppsummering</h3>
      <p>Så er det spørsmålet - hvem sikter Audi S8 egentlig til? Vi tipper det er direktører som helst liker å sitte bak rattet selv. Vi spør en representant fra Audi om dette stemmer ...</p>
      <p>- Absolutt. S8-kunder i Europa kjører gjerne selv, men vil også ha noe som er både behagelig som passasjer og dynamisk bak rattet. Unntaket er i Asia. Der <i>skal</i> man bli kjørt. Du mister status hvis du kjører selv, forteller Audi-representanten oss.</p>
      <p>S8 er i norsk sammenheng en ubetydelig bil. Svær, tørst og ekstremt dyr. Den blir aldri noen storselger. Men ser man på teknologien den inneholder, og mulighetene den kan tilbringe i vanlige modeller, fortjener den litt ros. Banebrytende komfort, stabilitet og veigrep betyr tryggere veier for deg og meg.</p>
      <p>Og selv om den ikke er en ladbar hybrid, er alt som sparer drivstoff hjertelig velkommen. Heia direktørbiler!</p>
      <h4>Audi S8 4.0 TFSI quattro tiptronic</h4>
      <table bordered="">
        <tr>
          <td>Motor:</td>
          <td>4.0 liter V8 twin scroll twin turbo</td>
        </tr>
        <tr>
          <td>Gir:</td>
          <td>8-trinns tiptronic</td>
        </tr>
        <tr>
          <td>Drivhjul/system:</td>
          <td>Firehjulstrekk/quattro</td>
        </tr>
        <tr>
          <td>Drivstoff:</td>
          <td>Bensin</td>
        </tr>
        <tr>
          <td>Effekt o/min:</td>
          <td>571 hk</td>
        </tr>
        <tr>
          <td>Dreiemoment:</td>
          <td>800 Nm v/2000-4000 omdr</td>
        </tr>
        <tr>
          <td>Akselerasjon (0-100 km/t):</td>
          <td>3,8sek.</td>
        </tr>
        <tr>
          <td>Toppfart:</td>
          <td>250km/t (begrenset)</td>
        </tr>
        <tr>
          <td>Forbruk:</td>
          <td>11,3 l/mil</td>
        </tr>
        <tr>
          <td>CO2-utslipp:</td>
          <td>258g/km (WLTP)</td>
        </tr>
        <tr>
          <td>Vekt:</td>
          <td>2230kg</td>
        </tr>
        <tr>
          <td>Mål (l/b/h):</td>
          <td>530/195/148 cm</td>
        </tr>
        <tr>
          <td>Akselavstand:</td>
          <td>313cm</td>
        </tr>
        <tr>
          <td>Bagasjerom:</td>
          <td>505 liter</td>
        </tr>
        <tr>
          <td>Pris:</td>
          <td>Ikke klar</td>
        </tr>
      </table>
      <p>
        <i>
          <b>Reiseomkostningene til denne reportasjen er dekket av importøren. <a href="http://www.dinside.no/dinside/redaksjonelle-retningslinjer-for-dinside/60885682">Les mer her</a></b>
        </i>
      </p>
      <related>
        <a href="https://www.dinside.no/motor/dette-er-verdens-beste-bil---punktum/70950772"/>
      </related>
    </article>
  </body>
</html>