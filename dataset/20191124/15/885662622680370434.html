<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/hristika/ellada/125899/poia-sholeia-tha-parameinoyn-kleista-logo-tis-kakokairias"/>
    <meta property="og:site_name" content="Insider"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Σε ποιες περιοχές θα παραμείνουν κλειστά τα σχολεία τη Δευτέρα"/>
    <meta property="og:description" content="Ο δήμος Θάσου ανακοίνωσε πως δεν θα λειτουργήσουν τα σχολεία τη Δευτέρα."/>
  </head>
  <body>
    <article>
      <h1>Σε ποιες περιοχές θα παραμείνουν κλειστά τα σχολεία τη Δευτέρα</h1>
      <h2>Ο δήμος Θάσου ανακοίνωσε πως δεν θα λειτουργήσουν τα σχολεία τη Δευτέρα.</h2>
      <address>
        <time datetime="2019-11-24T15:00:00+00:00">24 Nov 2019, 15:00</time>
      </address>
      <p>Κλειστά θα παραμείνουν αύριο, Δευτέρα 25 Νοεμβρίου, τα σχολεία στη Θάσο, λόγω των έντονων καιρικών φαινομένων που αναμένονται.</p>
      <p>Η μη λειτουργία των σχολικών μονάδων όλων των βαθμίδων εκπαίδευσης της επικράτειας του Δήμου Θάσου (Σχολεία Πρωτοβάθμιας και Δευτεροβάθμιας Εκπαίδευσης) αποφασίστηκε από τον δήμαρχο του νησιού καθώς, όπως αναφέρεται στη σχετική ανακοίνωση, τα έντονα καιρικά φαινόμενα «καθιστούν επικίνδυνη την προσέλευση και παραμονή των μαθητών στα σχολεία».</p>
      <h3>Δεν θα λειτουργήσουν αύριο σχολεία και παιδικοί σταθμοί στο δήμο Αριστοτέλη</h3>
      <p>Δεν θα λειτουργήσουν αύριο σχολεία, παιδικοί σταθμοί και ΚΔΑΠ στο δήμο Αριστοτέλη, λόγω της κατάστασης έκτακτης ανάγκης που βρίσκεται η περιοχή από τα ξημερώματα της Παρασκευής και της αυριανής επικείμενης σφοδρής επιδείνωσης των καιρικών συνθηκών, Αυτό ανακοίνωσε ο δήμαρχος του δήμου Αριστοτέλη, Στέλιος Βαλιάνος. Η απόφαση λήφθηκε για λόγους ασφαλείας των μαθητών. Θα ακολουθήσει και επίσημη ανακοίνωση από την ιστοσελίδα του δήμου.</p>
      <h3>Αργότερα θα ανοίξουν τα σχολεία στην Αγία Βαρβάρα</h3>
      <p>Σε ανακοίνωσή του ο δήμος Αγίας Βαρβάρας εφιστά την προσοχή των κατοίκων ενόψει των έντονων φαινομένων που φέρνει η κακοκαιρία «Γηρυόνης», ενώ ανακοινώνει πως αποφάσισε αύριο, Δευτέρα τα σχολεία να ανοίξουν αργότερα από το κανονικό.</p>
      <h3>SOS από το Αστεροσκοπείο για την κακοκαιρία</h3>
      <p>Η μεγάλη ένταση των αναμενόμενων φαινομένων και οι σημαντικές ποσότητες βροχής που θα πέσουν στο σύνολο της κακοκαιρίας «Γηρυόνης», την καθιστούν δυνητικά επικίνδυνη και ικανή να δημιουργήσει προβλήματα, όπως προειδοποιεί η <a href="https://www.insider.gr/eidiseis/ellada/125898/sos-apo-asteroskopeio-erhetai-sfodri-kakokairia">μετεωρολογική υπηρεσία meteo του Εθνικού Αστεροσκοπείου Αθηνών.</a></p>
      <p>Η έντονη κακοκαιρία αναμένεται να επηρεάσει τη χώρα μας με ισχυρές βροχές και καταιγίδες και πολύ θυελλώδεις νοτιάδες έως την Τρίτη. Οι δορυφορικές εικόνες δείχνουν ένα εκτεταμένο βαρομετρικό χαμηλό που σχετίζεται με την κακοκαιρία, το οποίο τις πρωινές ώρες της Κυριακής είχε κέντρο στην Κορσική.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/ellada/125914/horis-aktoploiki-syndesi-i-kefalonia-logo-thyellodon-anemon"/>
        <a href="https://www.insider.gr/eidiseis/ellada/125898/sos-apo-asteroskopeio-erhetai-sfodri-kakokairia"/>
        <a href="https://www.insider.gr/eidiseis/ellada/125885/brohes-kataigides-kai-thyellodeis-anemoi-me-kyma-kakokairias-giryonis"/>
      </related>
    </article>
  </body>
</html>