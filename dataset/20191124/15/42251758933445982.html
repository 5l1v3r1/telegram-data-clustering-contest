<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Tenis/Davis-Cup/a315523-Dejvis-kup-Hrvatska-ceka-Indiju-ili-Pakistan.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T15:52:00+00:00"/>
    <meta property="og:title" content="Dejvis kup: Hrvatska čeka Indiju ili Pakistan"/>
    <meta property="og:description" content="U nedelju je održan žreb za kvalifikacije za završni turnir Dejvis kupa 2020. godine."/>
  </head>
  <body>
    <article>
      <h1>Dejvis kup: Hrvatska čeka Indiju ili Pakistan</h1>
      <h2>U nedelju je održan žreb za kvalifikacije za završni turnir Dejvis kupa 2020. godine.</h2>
      <address><time datetime="2019-11-24T15:52:00+00:00">24 Nov 2019, 15:52</time> by <a rel="author">Ivana Salapura</a></address>
      <figure>
        <img src="https://sportklub.rs/Picture/131799/jpeg/Marin-Cilic-Navijaci.jpg"/>
        <figcaption>
          <cite>Getty Images/ Julian Finney</cite>
        </figcaption>
      </figure>
      <p>Nekoliko časova pred finalni duel Španije i Kanade, u Madridu je izvučeno 12 parova.</p>
      <p>U kvalifikacijama naredne godine sastaće se Hrvatska i pobednik duela između Pakistana i Indije, Mađarska i Belgija, Kolumbija i Argentina, SAD i Uzbekistan, Australija i Brazil, Italija i Južna Koreja, Nemačka i Belorusija, Kazahstan i Holandija, Slovačka i Češka, Austrija i Urugvaj, Japan i Ekvador, Švedska i Čile.</p>
      <related>
        <a href="http://sportklub.rs/Tenis/Davis-Cup/a315420-Srbiji-specijalna-pozivnica-za-finalni-turnir-DK-2020.html"/>
      </related>
      <p>Dueli su na programu u 6. i 7. marta naredne godine, a igraće se četiri singl meča i jedan dubl. Svi mečevi igraće se na dva dobijena seta.</p>
      <p>Pobednici kvalifikacionih duela obezbediće mesto na finalnom turniru.</p>
      <p>Na osnovu učinka na ovogodišnjem turniru učešće na narednom osigurali su polufinalisti Španija, Kanada, Rusija i Velika Britanija, kao i Srbija i Francuska, koje su dobile specijalne pozivnice.</p>
    </article>
  </body>
</html>