<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/24/usa-2020-bloomberg-ha-deciso-corro-per-battere-trump-137-956572.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T15:18:39+00:00"/>
    <meta property="og:title" content="Usa 2020, Bloomberg ha deciso: &quot;Corro per battere Trump&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">stati uniti</h6>
      <h1>Usa 2020, Bloomberg ha deciso: "Corro per battere Trump"</h1>
      <h2>L'ex sindaco di New York sfida direttamente Trump: "Ricostruiremo l'America"</h2>
      <address>
        <time datetime="2019-11-24T15:18:39+00:00">24 Nov 2019, 15:18</time>
      </address>
      <p>"Correrò per la presidenza e per sconfiggere Donald Trump: ricostruiremo l'America".</p>
      <p>Michael Bloomberg si candida ufficialmente per le primarie democratiche. Il miliardario ha sciolto la riserva sul sito della propria campagna elettorale dopo <a href="https://www.unionesarda.it/articolo/news/mondo/2019/11/22/michael-bloomberg-presenta-i-documenti-per-la-candidatura-porta-a-137-955742.html">le indiscrezioni </a>dei giorni scorsi.</p>
      <p>Da quel che si apprende intende spendere fra i 15 e i 20 milioni di dollari per spingere circa 500mila elettori a registrarsi nei cinque Stati chiave, quelli che potrebbero decidere le prossime elezioni.</p>
      <figure>
        <iframe data-src="https://twitter.com/business/status/1198621729075212288?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>L'annuncio di Bloomberg su Twitter</p>
      <p>L'ex sindaco di New York ha come obiettivo quello di indebolire le chance di rielezione di Trump negli Stati di Arizona, Michigan, North Carolina, Texas e Wisconsin. Bloomberg ha guidato la Grande Mela dal 2002 al 2013 ed è a capo di una multinazionale con un fatturato da 7,6 miliardi di dollari.</p>
      <p>La sua azienda è cresciuta fino al punto da comprare diversi media nel Paese tra televisioni, giornali e radio. Il suo entourage ha fatto sapere che, qualora dovesse essere eletto, rinuncerà allo stipendio.</p>
      <p>(Unioneonline/M)</p>
      <related>
        <a href="https://www.unionesarda.it/articolo/news/mondo/2019/11/22/michael-bloomberg-presenta-i-documenti-per-la-candidatura-porta-a-137-955742.html"/>
      </related>
    </article>
  </body>
</html>