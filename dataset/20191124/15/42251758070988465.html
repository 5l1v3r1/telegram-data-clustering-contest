<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Premier-League/a315517-Glupost-Dzonsona-kostala-Midlzbro-pobede.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T15:04:00+00:00"/>
    <meta property="og:title" content="Glupost Džonsona koštala Midlzbro pobede"/>
    <meta property="og:description" content="Fudbaleri Midlzbroa i Hala odigrali su nerešeno 2:2 u meču 17. kola Čempionšipa."/>
  </head>
  <body>
    <article>
      <h1>Glupost Džonsona koštala Midlzbro pobede</h1>
      <h2>Fudbaleri Midlzbroa i Hala odigrali su nerešeno 2:2 u meču 17. kola Čempionšipa.</h2>
      <address><time datetime="2019-11-24T15:04:00+00:00">24 Nov 2019, 15:04</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170367/jpeg/Midlzbro.jpg"/>
        <figcaption>
          <cite>George Wood/Getty Images</cite>
        </figcaption>
      </figure>
      <p>Domaći su poveli 2:0 pogocima Tavernijea u sedmom i Flečera u 27. minutu posle divne akcije – Asombalonga je puštajući loptu kroz noge odigrao dupli pas sa Flečerom, koji dribla golmana i šalje loptu u mrežu.<br/><br/>Činilo se da će Midlzbro napokon doći do pobede, treće u sezoni, ali Marvin Džonson nesmotreno dobija crveni karton, kramponima u koleno rivala, pa je dobio direktni crveni karton.<br/><br/>Gosti su to iskoristili i sa igračem više došli do boda – oba pogotka postigao je Džerod Bouen, najbolji strelac Hala i drugi strelac Čempionšipa sa 11 golova, jednim manje od Mitrovića. Prvo je bio precizan šutem sa dvadesetak metara, a potom je posle ubacivanja s leve strane i gužve u šesnaestercu sproveo loptu u mrežu.<br/><br/>Midlzbro je mesto iznad zone ispadanja sa 14 bodova, dok je Hal na 14. poziciji sa 23 boda.</p>
    </article>
  </body>
</html>