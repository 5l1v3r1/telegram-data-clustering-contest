<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623176/%D9%85%D8%B5%D8%B1%D9%81-%D8%A8%D9%86%D8%B2%DB%8C%D9%86-%DB%B2%DB%B0-%D8%AF%D8%B1%D8%B5%D8%AF-%DA%A9%D9%85-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T15:43:00+00:00"/>
    <meta property="og:title" content="مصرف بنزین ۲۰ درصد کم شد"/>
    <meta property="og:description" content="رئیس شرکت پخش فرآورده‌های نفتی البرز از کاهش ۵۰۰ هزار لیتری مصرف بنزین در استان پس از اجرای طرح اصلاح قیمت بنزین خبر داد."/>
  </head>
  <body>
    <article>
      <h1>مصرف بنزین ۲۰ درصد کم شد</h1>
      <address>
        <time datetime="2019-11-24T15:43:00+00:00">24 Nov 2019, 15:43</time>
      </address>
      <p>
        <i>رئیس شرکت پخش فرآورده‌های نفتی البرز از کاهش ۵۰۰ هزار لیتری مصرف بنزین در استان پس از اجرای طرح اصلاح قیمت بنزین خبر داد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>مجتبی دلبری در جلسه ستاد تنظیم بازار استان البرز که امروز یکشنبه سوم آذر در استانداری برگزار شد در خصوص اصلاح قیمت بنزین گفت: اگر روند مصرف سوخت به شکل قبلی ادامه پیدا می‌کرد موازنه تولید و مصرف منفی می‌شد، بنابراین با توجه به محدویت‌های اعتباری، ضروری بود که این طرح اجرا شود.</p>
      <p>دلبری در خصوص ناآرامی‌های اخیر و آسیب به جایگاه‌های توزیع سوخت هم تصریح کرد: ما در استان البرز ۶۹ جایگاه عرضه داریم که در روزهای اولین ۱۲ جایگاه از ۲۹ جایگاه کرج و شش جایگاه از ۱۲ جایگاه فردیس آسیب دید.</p>
      <p>وی افزود: این وضعیت باعث ایجاد صف‌های طولانی در مقابل جایگاه‌های بنزین شد که با بازگشت ۱۳ جایگاه آسیب دیده به مدار وضعیت بهبود پیدا کرد؛ پنج جایگاه هم آسیب اساسی دیده که در کمتر از یک ماه به مدار بر می‌گردد.</p>
      <p>دلبری در ادامه به آمار استفاده از کارت سوخت شخصی قبل و بعد از اجرای طرح اصلاح قیمت بنزین خاطرنشان کرد: قبل از اجرای طرح ۲۰ درصد از کارت سوخت شخصی و ۸۰ درصد از کارت سوخت آزاد استفاده می‌شد اما با اجرای طرح این آمار برعکس شد.</p>
      <p>وی ادامه داد: طی این روزها مصرف بنزین در البرز از سه میلیون و ۳۰۰ هزار لیتر در روز به دو میلیون و ۸۰۰ هزار لیتر رسیده و حدود ۲۰ درصد کمتر شده است، البته این نمی‌تواند ملاک باشد.</p>
      <p>این مسئول خاطرنشان کرد: طی این مدت استقبال از سی.ان.جی هم افزایش پیدا کرده و به دو میلیون مترمکعب در روز رسیده است.</p>
    </article>
  </body>
</html>