<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/article/743398"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T15:33:00+00:00"/>
    <meta property="og:title" content="สมาคมสินทรัพย์ดิจิทัลฯ จัดมหกรรมงานบล็อกเชน2019"/>
    <meta property="og:description" content="สมาคมสินทรัพย์ดิจิทัลไทย พร้อมภาคส่วน ร่วมจัดงาน 'Blockchain Thailand Genesis 2019' มหกรรมงานบล็อกเชนและสินทรัพย์ดิจิทัลที่ใหญ่ที่สุดในไทย เสาร์ที่ 30 พ.ย. ศูนย์การค้าสามย่าน มิตรทาวน์ ชั้น 5"/>
  </head>
  <body>
    <article>
      <h1>สมาคมสินทรัพย์ดิจิทัลฯ จัดมหกรรมงานบล็อกเชน2019</h1>
      <address>
        <time datetime="2019-11-24T15:33:00+00:00">24 Nov 2019, 15:33</time>
      </address>
      <figure>
        <img src="https://www.dailynews.co.th/admin/upload/20191124/news_rokBpYsfGl225256_533.jpg?v=20191125224"/>
      </figure>
      <p>
        <b>สมาคมสินทรัพย์ดิจิทัลไทย พร้อมภาคส่วน ร่วมจัดงาน "Blockchain Thailand Genesis 2019" มหกรรมงานบล็อกเชนและสินทรัพย์ดิจิทัลที่ใหญ่ที่สุดในไทย เสาร์ที่ 30 พ.ย. ศูนย์การค้าสามย่าน มิตรทาวน์ ชั้น 5</b>
      </p>
      <p>สมาคมสินทรัพย์ดิจิทัลไทย ผนึกกำลังความร่วมมือหลายภาคส่วน จัดงาน “Blockchain Thailand Genesis 2019” มหกรรมงานบล็อกเชนและสินทรัพย์ดิจิทัลที่ใหญ่ที่สุดในไทย ภายใต้แนวคิด “The Future of Financial Disruption” เพื่อขับเคลื่อนวงการเทคโนโลยีไทย ให้เตรียมพร้อมสำหรับการมาถึงของเทคโนโลยีบล็อกเชน ที่จะเปลี่ยนแปลงรูปแบบการทำธุรกรรมของคนทั้งโลก พลิกโฉมธุรกิจ การเงิน และการลงทุน หรือแม้แต่บริการภาครัฐ นำความท้าทายมาสู่หลายอุตสาหกรรมที่ต้องปรับตัวให้เท่าทัน โดยจะจัดงานขึ้นในวันเสาร์ที่ 30 พฤศจิกายน 2562 ตั้งแต่ 9.00 น. เป็นต้นไป ณ ศูนย์การค้าสามย่าน มิตรทาวน์ ชั้น 5<br/><br/>นายกานต์นิธิ ทองธนากุล เลขาธิการสมาคมสินทรัพย์ดิจิทัลไทย กล่าวว่า บล็อกเชน เทคโนโลยีเปลี่ยนโลก มาถึงไทยแล้ว เราจะใช้มันสร้างโอกาสทอง เพิ่มกำไรชีวิตและพัฒนาการงานทํากําไรให้ตุงกระเป๋าอย่างไร  วิทยากรผู้มากประสบการณ์และความรู้จะมาแชร์มุมมองวิสัยทัศน์ของพวกเขาให้เราฟัง ทั้งด้านการใช้พัฒนาระบบหลังบ้าน และหน้าบ้าน การลงทุน การระดมทุน พบกับไฮไลท์พิเศษภายในงาน “Blockchain Thailand Genesis 2019” อาทิ นายพุทธิพงษ์ ปุณณกันต์ รัฐมนตรีว่าการกระทรวงดิจิทัลเพื่อเศรษฐกิจและสังคม เป็นประธานเปิดงาน พร้อมขึ้นแสดงวิสัยทัศน์ในหัวข้อ “Blockchain &amp; The future of Thailand's Digital Economy” พร้อมด้วยบุคคลสำคัญอีกมากมายที่จะมาร่วมพูดในหัวข้อต่าง ๆ<br/><br/>ไม่ว่าจะเป็น ดร.รัฐศาสตร์ กรสูต รองผู้อำนวยการสำนักงาน กลุ่มสังคมและกำลังคนดิจิทัล สำนักงานส่งเสริมเศรษฐกิจดิจิทัล (Depa) พูดในหัวข้อ “แนวทางการส่งเสริมและพัฒนาบุคลากรด้านบล็อกเชน”, ดร.นภนวลพรรณ ภวสันต์ ผู้อำนวยการฝ่ายส่งเสริมเทคโนโลยีทางการเงิน สำนักงาน ก.ล.ต. พูดในหัวข้อ “สินทรัพย์ดิจิทัลและการกำกับดูแลในประเทศไทย”, นายปริญญ์ พานิชภักดิ์ รองหัวหน้าพรรคและหัวหน้าทีมเศรษฐกิจพรรคประชาธิปัตย์ พูดในหัวข้อ “GovTech และ Blockchain: อนาคตแห่งโลกนวัตกรรมดิจิทัล” รวมถึงหัวข้อสำคัญที่ขาดไม่ได้ตั้งแต่เส้นทางของ Bitcoin และ Blockchain ตลอดจนมุมมองของตลาดหลักทรัพย์ 2.0 โดยกูรูประจำวงการอย่างคุณอัครเดช เดี่ยวพานิช (Coinman) ประธานกรรมการ Cryptomind และคุณจิรายุส ทรัพย์ศรีโสภา ประธานเจ้าหน้าที่บริหาร Bitkub Group” <br/><br/>ภายในงานยังมีวงเสวนาสุดเข้มข้น ในหัวข้อ “เมื่อมหาอำนาจของโลกสร้างเงินดิจิทัล - CBDC, Libra, Stablecoin” โดย คุณปริญญ์ พานิชภักดิ์, คุณทิพยสุดา ถาวรามร, คุณตฤบดี อรุณานนท์ชัย รวมถึงวงเสวนาหัวข้อ ธนาคารและการปฏิวัติครั้งใหญ่ในยุคดิจิทัล โดยบุคลากรคนสำคัญจากโลกการธนาคาร ไม่ว่าจะเป็น คุณญาณวิทย์ รักษ์ศรี Principal Visionary Architect, KBTG คุณอิทธิพันธ์ เจียกเจิม ผู้ช่วยผู้จัดการใหญ่ ผู้บริหารฝ่าย Global Transaction Banking Services, SCB และคุณพัชรินทร์ บุญล่ำสัน Commercial Digital Solutions, Krungsri, นอกจากนี้ คุณวิชิต ซ้ายเกล้า Founder, ChitBeer ที่จะมาพร้อมกับหัวข้อที่น่าจะเรียกเสียงฮือฮาได้ อย่าง คราฟต์เบียร์ บิตคอยน์ และประชาธิปไตย<br/><br/>และรวมถึงการพูดคุยในหัวข้อที่มีประโยชน์ทั้งต่อผู้ที่สนใจและบรรดาผู้ประกอบการธุรกิจต่างๆ อาทิ การระดมทุนแห่งอนาคตด้วย ICO/STO, Blockchain for Business Transformation, Decetranlized Finance การเงินแบบไร้ตัวกลาง, ลงทุนอย่างไรไม่ให้ถูกหลอก<br/><br/>อีกทั้งยังมีกิจกรรม Workshop สุดพิเศษเพื่อเข้าร่วมงานทุกท่านเข้าไปนั่งเรียนกัน อาทิ Bitcoin &amp; blockchain 101 (บิทคอยน์ และบล็อกเชน คืออะไร), Crypto Wallet 101 (ความสำคัญของ Crypto Wallet ทำไมทุกคนควรต้องมี), Trading 101 : Cryptocurrency Trading เทคนิคพื้นฐานการเทรดคริปโต และหัวข้อสุดฮอตมาแรงระดับโลกที่พลาดไม่ได้เด็ดขาด “Libra Workshop 101” ที่อัดแน่นไปด้วยความรู้เกี่ยวกับสกุลเงิน Libra ที่กำลังสั่นสะเทือนไปทั่วโลก<br/><br/>สำหรับงาน “Blockchain Thailand Genesis 2019” มหกรรมงานบล็อกเชนและสินทรัพย์ดิจิทัลที่ใหญ่ที่สุดในไทย สามารถ ติดตามรายละเอียดและซื้อบัตรเข้างานที่ www.blockchain-th.com , https://www.eventpop.me/e/6958-blockchainthailand2019 และ www.facebook.com/blockchainthailandevent</p>
    </article>
  </body>
</html>