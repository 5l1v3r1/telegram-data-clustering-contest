<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387093/yolcu-ucagi-evlerin-uzerine-dustu-en-az-24-olu"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T15:52:00+00:00"/>
    <meta property="og:title" content="Yolcu uçağı evlerin üzerine düştü: En az 24 ölü"/>
    <meta property="og:description" content="Demokratik Kongo Cumhuriyeti’nde bir uçak, nüfus yoğunluğunun yüksek olduğu Goma kentinde evlerin üzerine düştü. En az 24 kişi öldü."/>
  </head>
  <body>
    <article>
      <h1>Yolcu uçağı evlerin üzerine düştü: En az 24 ölü</h1>
      <h2>Demokratik Kongo Cumhuriyeti'nde bir uçak, kalkıştan kısa süre sonra evlerin üzerine düştü. En az 24 kişi öldü.</h2>
      <address>
        <time datetime="2019-11-24T15:52:00+00:00">24 Nov 2019, 15:52</time>
      </address>
      <p>Demokratik Kongo Cumhuriyeti’nde bir uçak, nüfus yoğunluğunun yüksek olduğu Goma kentinde evlerin üzerine düştü. En az 24 kişi öldü.</p>
      <p>16 yolcu ve iki mürettebatı taşıyan Dornier 228-200 tipi uçağın 250 kilometre uzaktaki Beni kentine gitmek üzere kentteki uluslararası havalimanından kalkışından kısa süre sonra düştüğü belirtiliyor. Busy Bee isimli özel şirkete ait uçağın düştükten sonra infilak ettiği de gelen bilgiler arasında.</p>
      <p>Uçaktaki 18 kişiden kurtulan olmadığı sanılırken, enkazın altında kalan birçok kişinin de öldüğü ve yaralandığı belirtildi.</p>
      <p>Demokratik Kongo’da güvenlik önlemlerinin ve bakımların yetersiz olması nedeniyle uçak kazaları sık yaşanıyor. Düşen uçağın sahibi olan BusyBee şirketi de dahil, Kongolu hiçbir havayolu firmasına bu nedenle Avrupa Birliği ülkelerinde uçuş izni verilmiyor.</p>
      <p>Ülkede son olarak ekim ayında aynı havalimanından kalkan bir kargo uçağı da düşmüş, sekiz yolcu ölmüştü.</p>
    </article>
  </body>
</html>