<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apoel/prodromos-gia-ntoyntelanz-kai-omonoia"/>
    <meta property="og:site_name" content="24sports.com.cy"/>
    <meta property="article:published_time" content="2019-11-24T15:01:00+00:00"/>
    <meta property="og:title" content="Πρόδρομος για Ντούντελανζ και Ομόνοια"/>
    <meta property="og:description" content="Δηλώσεις στα ΜΜΕ παραχώρησε ο πρόεδρος της Εταιρείας «ΑΠΟΕΛ ΠΟΔΟΣΦΑΙΡΟ», Πρόδρομος Πετρίδης, στα πλαίσια του Fan Day του ΑΠΟΕΛ για τα 93 χρόνιας ζωής της ομάδας."/>
  </head>
  <body>
    <article>
      <h1>Πρόδρομος για Ντούντελανζ και Ομόνοια</h1>
      <h2>Διαβάστε τι είπε για τα επόμενα παιχνίδια αλλά και για την κάρτα φιλάθλου</h2>
      <address><time datetime="2019-11-24T15:01:00+00:00">24 Nov 2019, 15:01</time> by <a rel="author">24sports team</a></address>
      <p>
        <b>Δηλώσεις στα ΜΜΕ παραχώρησε ο πρόεδρος της Εταιρείας «ΑΠΟΕΛ ΠΟΔΟΣΦΑΙΡΟ», Πρόδρομος Πετρίδης, στα πλαίσια του Fan Day του ΑΠΟΕΛ για τα 93 χρόνιας ζωής της ομάδας.</b>
      </p>
      <p>
        <b>Αναλυτικά οι δηλώσεις του:</b>
      </p>
      <p><b>Για το παιχνίδι με την Ντούντελανζ:</b> «Είναι όλοι ετοιμοπόλεμοι. Είναι δύσκολο παιχνίδι καθώς και η Ντουντελάνζ έχει απαιτήσεις. Το ΑΠΟΕΛ έχει τον στόχο του και ένα καλό ΑΠΟΕΛ την Πέμπτη θα πάρει το αποτέλεσμα που θέλει. Εύχομαι να κιλήσουν όλα ομαλά και να βρεθούμε στην επόμενη φάση του Γιουρόπα Λιγκ».</p>
      <p><b>Για το ντέρμπι με την Ομόνοια:</b> «Είναι ένα ντέρμπι όπως και τα υπόλοιπα. Είναι ένα παιχνίδι το οποίο δεν θα κρίνει οτιδήποτε. Εύχομαι να γίνει μια καλή αναμέτρηση και το ΑΠΟΕΛ να νικήσει»</p>
      <p><b>Για το θέμα της κάρτας φιλάθλου: </b>«Βλέπετε όλοι τι συμβαίνει στα γήπεδα. Δεν πρέπει να παραπλανόμαστε που αυξήθηκε ο κόσμος της Ομόνοιας και της Ανόρθωσης, φέτος κάνουν μια διαφορετική προσπάθεια από τα προηγούμενα χρόνια. Υπάρχει πρόβλημα και όσο δεν το αντιμετωπίζουμε σαν ποδόσφαιρο και σαν ομοσπονδία και το αφήνουμε, δεν λύνεται. Πρέπει να κάτσουμε κάτω να βρούμε τις λύσεις για να έρθει περισσότερος κόσμος. Είχε δεσμευθεί η βουλή ότι θα το έπαιρνε το θέμα για να διαφοροποιηθεί η νομοθεσία. Εμείς θέλουμε να γίνουν κάποιες διαφοροποιήσεις. Είναι κρίμα αυτή η κατάντια στις κερκίδες, είναι κρίμα περισσότερο για τους ποδοσφαιριστές. Έχουμε ένα προιόν μέσω του οποίου κάνουμε την Κύπρο γνωστή στην Ευρώπη και ειδικά το ΑΠΟΕΛ και το καταστρέφουμε».</p>
      <p> </p>
      <related>
        <a href="https://www.24sports.com.cy/gr/sports/podosfairo/kypros/a-katigoria/apoel/apoel-eixe-oysia-eixe-tamari"/>
        <a href="https://www.24sports.com.cy/gr/sports/podosfairo/kypros/a-katigoria/apoel/esbisan-ta-kerakia-prodromos-ntol-podosfairistes-vid"/>
        <a href="https://www.24sports.com.cy/gr/stiles/hot-spot/aporthito-froyrio"/>
      </related>
    </article>
  </body>
</html>