<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90434"/>
    <meta property="og:site_name" content="Denník politika"/>
    <meta property="article:published_time" content="2019-11-24T15:35:04+00:00"/>
    <meta property="og:title" content="V prípade kamióna s desiatkami mŕtvych Vietnamcov obvinili aj 23-ročného muža"/>
    <meta property="og:description" content="24.11.2019 (Webnoviny.sk) – Britskí prokurátori obvinili 23-ročného muža zo Severného Írska v súvislosti s úmrtiami 39 ľudí z Vietnamu, ktorých telá našli v októbri v chladiarenskom návese kamióna. Podozrivého zadržali v piatok na diaľnici severozápadne od Londýna."/>
  </head>
  <body>
    <article>
      <h1>V prípade kamióna s desiatkami mŕtvych Vietnamcov obvinili aj 23-ročného muža</h1>
      <address><time datetime="2019-11-24T15:35:04+00:00">24 Nov 2019, 15:35</time> by <a rel="author">Webnoviny</a></address>
      <p>24.11.2019 (Webnoviny.sk) – Britskí prokurátori obvinili 23-ročného muža zo Severného Írska v súvislosti s úmrtiami 39 ľudí z Vietnamu, ktorých telá našli v októbri v chladiarenskom návese kamióna. Podozrivého zadržali v piatok na diaľnici severozápadne od Londýna.</p>
      <p>Polícia v grófstve Essex v nedeľu uviedla, že muž čelí obvineniam zo sprisahania za účelom pašovania ľudí a napomáhania nelegálnej migrácii. Pred súd má predstúpiť v pondelok.</p>
      <p>Telá 31 mužov a ôsmich žien našli 23. októbra v anglickom meste Grays. Chladiarenský náves, v ktorom sa nachádzali, pricestoval do Británie trajektom z belgického Zeebrugge. Všetky obete vo veku 15 až 44 rokov pochádzali z Vietnamu. Predpokladá sa, že zaplatili prevádzačom, aby ich potajme previezli do Anglicka.</p>
      <p>V prípade už čelí obvineniam zo zabitia všetkých obetí a ďalších trestných činov 25-ročný vodič Maurice Robinson zo Severného Írska. V Írsku v súvislosti s prípadom zadržali 22-ročného Eamonna Harrisona, na ktorého polícia v Essexe vydala európsky zatykač a v súčasnosti sa usiluje o jeho vydanie na základe obvinení zo zabitia. Niekoľko ďalších ľudí zatkli aj vo Vietname.</p>
      <p>Viac k témam: <a href="https://www.webnoviny.sk/tag/britska-policia/"><u>britská polícia</u></a>, <a href="https://www.webnoviny.sk/tag/migranti/"><u>migranti</u></a><br/>Zdroj: Webnoviny.sk – <a href="https://www.webnoviny.sk/v-pripade-kamiona-s-desiatkami-mrtvych-vietnamcov-obvinili-aj-23-rocneho-muza/"><u>V prípade kamióna s desiatkami mŕtvych Vietnamcov obvinili aj 23-ročného muža</u></a> © SITA Všetky práva vyhradené.</p>
    </article>
  </body>
</html>