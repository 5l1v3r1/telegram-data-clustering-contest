<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743396"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T15:12:00+00:00"/>
    <meta property="og:title" content="&quot;ราห์ม&quot;ฮอตเหมาแชมป์ดีพี-เรซทูดูไบ"/>
    <meta property="og:description" content="'จอน ราห์ม' สุดฮอตหลังผงาดคว้าแชมป์กอล์ฟ 'ดีพี เวิลด์ ทัวร์ แชมเปี้ยนชิพ' ไปครองด้วยสกอร์รวม 19 อันเดอร์พาร์ พร้อมคว้าโทรฟีแชมป์ 'เรซ ทู ดูไบ ไฟนอล 2019' ไปนอนกอดได้อีกด้วย"/>
  </head>
  <body>
    <article>
      <h1>"ราห์ม"ฮอตเหมาแชมป์ดีพี-เรซทูดูไบ</h1>
      <address>
        <time datetime="2019-11-24T15:12:00+00:00">24 Nov 2019, 15:12</time>
      </address>
      <p>
        <b>"จอน ราห์ม" สุดฮอตหลังผงาดคว้าแชมป์กอล์ฟ "ดีพี เวิลด์ ทัวร์ แชมเปี้ยนชิพ" ไปครองด้วยสกอร์รวม 19 อันเดอร์พาร์ พร้อมคว้าโทรฟีแชมป์ "เรซ ทู ดูไบ ไฟนอล 2019" ไปนอนกอดได้อีกด้วย</b>
      </p>
      <p>ศึกกอล์ฟ ยูโรเปี้ยน ทัวร์ รายการ "ดีพี เวิลด์ ทัวร์ แชมเปี้ยนชิพ" ที่นครดูไบ ประเทศสหรัฐอาหรับเอมิเรตส์ เมื่อวันอาทิตย์ที่ผ่านมา เป็นการดวลวงสวิงรอบสุดท้าย ผลปรากฏว่า จอน ราห์ม ยอดโปรจากสเปน เก็บเพิ่มอีก 4 อันเดอร์พาร์ 68 สกอร์รวม 19 อันเดอร์พาร์ 269 คว้าแชมป์ไปครองได้สำเร็จ โดยเฉือน ทอมมี ฟลีตวูด จากอังกฤษ ที่เข้าป้ายมาเป็นอันดับ 2 ด้วยสกอร์รวม 18 อันเดอร์พาร์ 270 แค่สโตรกเดียวเท่านั้น<br/><br/>จากการคว้าแชมป์รายการนี้ยังทำให้ ราห์ม ปาดหน้า ฟลีตวูด คว้าแชมป์ เรซ ทู ดูไบ ไฟนอล 2019 ไปครองได้อีกด้วย หลังทำคะแนนสะสมไปทั้งสิ้น 5,898.3 คะแนน พร้อมคว้าเงินรางวัลรวม 5 ล้านดอลลาร์สหรัฐ หรือ ประมาณ 150 ล้านบาท โดยเป็นเงินรางวัลจากการคว้าแชมป์ ดีพี เวิลด์ ทัวร์ แชมเปี้ยนชิพ 3 ล้านดอลลาร์สหรัฐ หรือ ประมาณ 90 ล้านบาท และจากการครองมือ 1 ของยูโรเปี้ยนทัวร์อีก 2 ล้านดอลลาร์สหรัฐ หรือ ประมาณ 60 ล้านบาท<br/><br/>ส่วนอันดับ 3 เป็น ไมค์ ลอเรนโซ เวรา โปรหนุ่มจากฝรั่งเศส ที่ทำสกอร์รวม 17 อันเดอร์พาร์ 271, อันดับ 4 รอรี แม็คอิลรอย โปรมือ 2 ของโลกจากไอร์แลนด์เหนือ สกอร์รวม 12 อันเดอร์พาร์ 276 และอันดับ 5 แดนนี วิลเลตต์ โปรเมืองผู้ดี ที่ทำสกอร์รวม 11 อันเดอร์พาร์ 277.<br/><br/><b>ภาพ gettyimages</b></p>
    </article>
  </body>
</html>