<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tennis24.gr/apantise-ston-pike-o-fenterer/"/>
    <meta property="og:site_name" content="Tennis24"/>
    <meta property="article:published_time" content="2019-11-24T15:51:50+00:00"/>
    <meta property="og:title" content="Απάντησε στον Πικέ ο Φέντερερ"/>
    <meta property="og:description" content="Ο Ρότζερ Φέντερερ απάντησε, από τη Λατινική Αμερική όπου βρίσκεται δίνοντας μια σειρά φιλικών αγώνων κόντρα στον Αλξάντερ Ζβέρεφ, στον Ζεράρ Πικέ περί “σνομπαρίσματος” του Davis Cup ώστε να προωθήσει το Laver Cup.   Δεν σηκώνει “μύγα στο σπαθί του” ο “Βασιλιάς” και το αποδεικνύει σε κάθε ευκαιρία… Ο 38χρονος θρύλος του αθλήματος έδωσε τη […]"/>
  </head>
  <body>
    <article>
      <h1>Απάντησε στον Πικέ ο Φέντερερ</h1>
      <address>
        <time datetime="2019-11-24T15:51:50+00:00">24 Nov 2019, 15:51</time>
      </address>
      <h3>Ο Ρότζερ Φέντερερ απάντησε, από τη Λατινική Αμερική όπου βρίσκεται δίνοντας μια σειρά φιλικών αγώνων κόντρα στον Αλξάντερ Ζβέρεφ, στον Ζεράρ Πικέ περί “σνομπαρίσματος” του Davis Cup ώστε να προωθήσει το Laver Cup.</h3>
      <p>Δεν σηκώνει “μύγα στο σπαθί του” ο “Βασιλιάς” και το αποδεικνύει σε κάθε ευκαιρία…</p>
      <p>Ο 38χρονος θρύλος του αθλήματος έδωσε τη δική του, γεμάτη νόημα, απάντηση στον άνθρωπο που βρίσκεται πίσω από τη νέα διοργάνωση του Davis Cup Finals, Ζεράρ Πικέ.</p>
      <p>Ο Ισπανός ποδοσφαιριστής θεώρησε πως ο Φέντερερ δεν σκοπεύει να στηρίξει τη νέα μορφή της ιστορικής διοργάνωσης διότι την βλέπει ανταγωνιστικά με το Laver Cup στο οποίο είναι η ηγετική μορφή.</p>
      <p>Ωστόσο, ο Φέντερερ βλέπει διαφορετικά τα πράγματα και έδωσε τη δική του οπτική στην κατάσταση:</p>
      <p>“Το Davis Cup που έδωσε πολλά πράγματα και εγώ, από την πλευρά μου, έδωσα πολλά στο Davis Cup. Δεν έχω να πω κάτι κακό για τη διοργάνωση, ελπίζω να μείνει επιτυχημένη. Έχει ιστορία 119 ετών και το Laver Cup μόνο 3, οπότε αν μας βλέπουν ανταγωνιστικά, το παίρνω σαν κοπλιμέντο!”.</p>
      <p>“Εγώ δεν σκοπεύω να εμπλακώ διοικητικά με το τένις, ούτε να γίνω tournament director ενός τουρνουά! Περιλαμβάνει πάρα πολλή δουλειά που μου φαίνεται “βουνό”! Χαίρομαι για όσους το κάνουν πετυχημένα, όπως ο Χάας στο Indian Wells και ο Φελισιάνο στη Μαδρίτη” ανέφερε ο Φέντερερ που γνωρίζει την απόλυτη αποθέωση αυτές τις μέρες στη Λατινική Αμερική με αποκορύφωμα την επίσκεψή του στο Μεξικό όπου παρακολούθησαν τον αγώνα με τον Ζβέρεφ περίπου 42.500 άνθρωποι!</p>
      <p>
        <b>Κώστας Αϊτάκης</b>
      </p>
    </article>
  </body>
</html>