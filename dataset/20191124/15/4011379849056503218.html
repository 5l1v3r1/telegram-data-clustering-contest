<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rtva.nl/2019/11/schotse-skerryvore-weet-jong-en-oud-wederom-te-raken-in-p60/"/>
    <meta property="og:site_name" content="RTVA"/>
    <meta property="article:published_time" content="2019-11-24T15:18:17+00:00"/>
    <meta property="og:title" content="Schotse Skerryvore weet jong en oud wederom te raken in P60"/>
    <meta property="og:description" content="AMSTELVEEN – Mannen in kilt zijn op 21 november onder het publiek te vinden in P60. Keltische folkrockband Skerryvore treedt er na tien jaar te zijn weggeweest op voor een uitzinnige zaal. De band weet met hun mix van traditionele Schotse muziek en andere muziekstijlen wederom jong en oud te raken. De Schotse ruit en …"/>
  </head>
  <body>
    <article>
      <h1>Schotse Skerryvore weet jong en oud wederom te raken in P60</h1>
      <address><time datetime="2019-11-24T15:18:17+00:00">24 Nov 2019, 15:18</time> by <a rel="author" href="https://rtva.nl/author/angela/" target="_blank">Angela de Fretes</a></address>
      <slideshow>
        <figure>
          <img src="https://rtva.nl/wp-content/uploads/2019/11/DSC_0039-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_0259-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_10155-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_10004-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_0462-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_10059-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_0399-1024x683.jpg"/>
        </figure>
        <figure>
          <img src="https://rtva.nl/wp-content/uploads/2019/11/DSC_0328-1024x683.jpg"/>
        </figure>
      </slideshow>
      <p>
        <b>AMSTELVEEN – Mannen in kilt zijn op 21 november onder het publiek te vinden in P60. Keltische folkrockband Skerryvore treedt er na tien jaar te zijn weggeweest op voor een uitzinnige zaal. De band weet met hun mix van traditionele Schotse muziek en andere muziekstijlen wederom jong en oud te raken.</b>
      </p>
      <p>De Schotse ruit en de Engelse taal waren afgelopen donderdag populair onder het publiek in de plaatselijke poptempel. De acht <i>bonnie lads</i> van Schotse band Skerryvore gaven die avond het op één na laatste concert buiten Schotland van hun ‘360 Tour’.</p>
      <p>‘Put your hands up. Are you ready? Here we go. Grab a friend by the hand. And swing them to and fro.’ De dames voor het podium hebben het begrepen en dansen en zingen vrolijk mee met openingsnummer <i>Put your hands up</i>.<br/>Twee doedelzakken begeleiden volgende song <i>The Rut</i> en worden ingewisseld voor fluiten om <i>Can you hear us? </i>op te luisteren.</p>
      <p><b>Good te be back in P60</b><br/>Zanger/gitarist Alec zegt <i>good to be back</i> in P60 te zijn na tien jaar. Om het weerzien te vieren wordt <i>Happy to be home</i> ingezet. Het publiek zingt uit volle borst mee. Daarna is het tijd voor een krachtige cocktail van dansmuziek met de <i>Ginger Grouse Jigs</i>. Niemand in de zaal kan stil blijven staan.</p>
      <p>Wanneer het gevoelige <i>At the end of the line</i> van het laatste album EVO klinkt, zwaait het publiek met de zaklampjes van hun mobiel mee. ‘Paradise. Is wherever your people are. You’re alive with the people you love. Paradise. Wherever you wander. Is waiting for you. At the end on the line.’</p>
      <p><i>The showman, Hold on, Soraidh slàn</i> en <i>The Rise</i>. De band schakelt moeiteloos over tussen de diverse nummers uit hun bijna 15-jarig bestaan.</p>
      <p><b>Dankjewel</b><br/>Het instrumentale <i>Trip to Modera</i> warmt het afgekoelde publiek na de pauze weer op. <i>The Last time, Waiting on the sun, Angry Fiddler</i> en <i>Live forever</i>. Dankjewel, zeggen frontman Alec en accordeonist Daniel na elke song in het Nederlands. Vooral Alec – die ook de meeste Skerryvore-songs schreef – weet de zaal mee te krijgen met zijn commentaar en gitaarsolo’s.</p>
      <p>Op de maat van golden oldie <i>Rox Revival Reel</i> wordt stevig mee geklapt. Even dreigt <i>Take my hand</i> de laatste song van de set te worden, maar na aandringen sluit toegift <i>Crooked</i> pas definitief het optreden af.<br/>Bezield door de Schotse <i>craic</i> trekken een 85-jarige fan, een Juniortickethouder en iedereen daar tussenin weer huiswaarts. Het was de tien jaar wachten meer dan waard.</p>
      <p>Foto’s: <a href="http://www.mvdmfotografie.nl/">Marc van der Maas</a></p>
    </article>
  </body>
</html>