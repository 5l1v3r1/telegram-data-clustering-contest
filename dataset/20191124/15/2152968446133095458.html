<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/sofia/2019/11/24/chasti-ot-sofiia-ostavat-na-suho-v-ponedelnik.430636"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T15:15:00+00:00"/>
    <meta property="og:title" content="Части от София остават на сухо в понеделник"/>
    <meta property="og:description" content="Причината - ремонти на &quot;Софийска вода&quot; | Dnes.bg"/>
  </head>
  <body>
    <article>
      <h1>Части от София остават на сухо в понеделник</h1>
      <h2>Причината - ремонти на "Софийска вода"</h2>
      <address><time datetime="2019-11-24T15:15:00+00:00">24 Nov 2019, 15:15</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>"Софийска вода" временно ще прекъсне водоснабдяването в някои части на столицата утре, съобщиха от дружеството.<br/><br/>Оттам уточняват, че във връзка с подмяната на сградно водопроводно отклонение до бл. 43 в ж.к. "Лев Толстой", от 9.00 до 21.00 ч. без вода ще са клиентите на "Софийска вода", живеещи в района ж.к. "Лев Толстой", ж.к. "Надежда" 2 - в района между улиците "Дравски бой", ул. "Ген. Никола Жеков", бул. "Рожен", бул. "Ломско шосе", ул. "Република" и ул. "Йордан Хаджиконстантинов - Джинот".<br/><br/>От 23.00 ч. утре до 5.00 ч. във вторник без вода ще са и клиентите на дружеството, живеещи в района на ж.к. "Красно село".<br/><br/>Засегнатите от прекъсването на водата могат да получат повече информация от телефонния център на "Софийска вода" АД с номер 0800 121.</p>
    </article>
  </body>
</html>