<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zaujimavosti/1983067_nedavno-este-sci-fi-teraz-realita-lekari-prvykrat-uviedli-cloveka-do-kryogenneho-spanku"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-24T15:43:00+00:00"/>
    <meta property="og:title" content="Nedávno ešte sci-fi, teraz realita: Lekári prvýkrát uviedli človeka do kryogénneho spánku"/>
    <meta property="og:description" content="Jedným z hlavných cieľov výskumu je znížiť poškodenie mozgu u pacientov, ktorí prežili. "/>
  </head>
  <body>
    <article>
      <h1>Nedávno ešte sci-fi, teraz realita: Lekári prvýkrát uviedli človeka do kryogénneho spánku</h1>
      <h2>Jedným z hlavných cieľov výskumu je znížiť poškodenie mozgu u pacientov, ktorí prežili.</h2>
      <address><time datetime="2019-11-24T15:43:00+00:00">24 Nov 2019, 15:43</time> by <a rel="author">NEW YORK/kc</a></address>
      <p>Americkým lekárom sa pri unikátnom experimente podarilo prvýkrát priviesť človeka do stavu známeho ako kryogénny spánok.</p>
      <p>Proces, ktorý bol doteraz známy zo sci-fi literatúry, je založený na rýchlom schladení mozgu na menej než 10 stupňov Celzia.</p>
      <p>Prebieha to tak, že krv pacienta sa nahradí studenou zmesou, ktorá sa pumpuje priamo do aorty. Metóda EPR má pomôcť pri operáciách traumatických zranení, pri ktorých hrozí vykrvácanie a chirurgovia potrebujú získať viac času. Väčšinou ide o pacientov so strelnými či bodnými poraneniami.</p>
      <p>Prvú takúto operáciu na živom pacientovi urobil tím chirurgov pod vedením Samuela Tishermana z Marylandskej univerzity. Štúdiu zverejnili v odbornom časopise <a href="https://www.newscientist.com/article/2224004-exclusive-humans-placed-in-suspended-animation-for-the-first-time/">New Scientist</a>.</p>
      <p>Rýchle ochladenie pacientov s traumatickými zraneniami má znižovať mozgovú aktivitu až takmer k hranici jej úplného zastavenia. Súčasne má spomaliť fungovanie celého organizmu natoľko, že to dá chirurgom niekoľko minút času navyše na operáciu. V ideálnom prípade by lekári takto mohli získať až hodinu. Po zákroku pacientov opäť ohrejú na normálnu teplotu a resuscitujú ich.</p>
      <p>Jedným z hlavných cieľov výskumu je znížiť poškodenie mozgu u pacientov, ktorí prežili. Podľa doterajších výsledkov to vyzerá tak, že metóda EPR môže pomôcť, ale zatiaľ nie je veľmi spoľahlivá. Najväčšie komplikácie s vznikajú pri opätovnom ohrievaní. Často pri tom dochádza k poškodeniu mozgových buniek.</p>
    </article>
  </body>
</html>