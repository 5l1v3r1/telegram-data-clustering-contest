<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/roma-dzeko-fa-cifra-tonda-contro-il-brescia-arriva-la-150esima-partita-in-serie-a/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T15:02:02+00:00"/>
    <meta property="og:title" content="Roma, Dzeko fa cifra tonda: contro il Brescia arriva la 150esima partita in Serie A"/>
    <meta property="og:description" content="Il bosniaco punta a tornare al gol per interrompere l'astinenza e rilanciare i giallorossi in classifica, oltre ad accorciare su Dino Da Costa che lo precede nella graduatoria dei miglior bomber romanisti di Serie A"/>
  </head>
  <body>
    <article>
      <h1>Roma, Dzeko fa cifra tonda: contro il Brescia arriva la 150esima partita in Serie A</h1>
      <h2>Il bosniaco punta a tornare al gol per interrompere l’astinenza e rilanciare i giallorossi in classifica, oltre ad accorciare su Dino Da Costa che lo precede nella graduatoria dei miglior bomber romanisti di Serie A</h2>
      <address><time datetime="2019-11-24T15:02:02+00:00">24 Nov 2019, 15:02</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Edin <b>Dzeko</b> è pronto a tornare a esultare. Il bosniaco ha segnato un solo gol nelle ultime 10 partite, vive un momento di flessione almeno a livello realizzativo. In estate poteva andare via, alla fine è rimasto in giallorosso per trascinare i suoi al ritorno in <b>Champions League</b> e abbattere nuovi record. Oggi <b>Dzeko</b> raggiunge un altro traguardo: quella contro il <b>Brescia</b>, infatti, è la presenza numero 150 per il bomber classe ’86, che ha all’attivo 67 gol e 25 assist nel massimo campionato italiano. <b>Edin</b> è al nono posto nei migliori bomber giallorossi di sempre in Serie A, a tre lunghezze da <b>Dino Da Costa.</b> Dopo il ko di <b>Parma</b> e l’astinenza da gol, la ricorrenza di oggi è l’occasione migliore per fare di nuovo centro.</p>
    </article>
  </body>
</html>