<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/maharashtra-vidhansabha-election2019-news/raj-thackeray-2014-assembly-election-speech-on-political-scenario-pkd-81-2021637/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-24T15:21:36+00:00"/>
    <meta property="og:title" content="VIDEO : राज ठाकरे २०१४ मध्ये म्हणाले होते…. हे सारे पक्ष आतून एकत्र…"/>
    <meta property="og:description" content="''तुमच्यातला आत्मसन्मान जागा असेल तर या चारही पक्षांना लाथ मारून हाकलून द्या.''"/>
  </head>
  <body>
    <article>
      <h1>VIDEO : राज ठाकरे २०१४ मध्ये म्हणाले होते…. हे सारे पक्ष आतून एकत्र…</h1>
      <h2>''तुमच्यातला आत्मसन्मान जागा असेल तर या चारही पक्षांना लाथ मारून हाकलून द्या.''</h2>
      <address><time datetime="2019-11-24T15:21:36+00:00">24 Nov 2019, 15:21</time> by <a rel="author">लोकसत्ता ऑनलाइन</a></address>
      <p>राज्यातील सत्तानाट्य पाहता, कोणता पक्ष कोणाला कधी जाऊन मिळेल, याची जनतेला शाश्वतीच राहिलेली नाही. अशा परिस्थितीवर मनसे अध्यक्ष राज ठाकरे यांनी २०१४ साली विधानसभा निवडणुकीसाठी नांदेडमध्ये घेतलेल्या एका सभेत जोरदार हल्लाबोल केला होता.</p>
      <p>या सभेत ते तावातावाने म्हणाले होते की, ज्या वेळेला माणसाच्या आतला आत्मसन्मान मरतो तेव्हा उरतात फक्त प्रेतं…. तुमच्यातला आत्मसन्मान जागा असेल तर या चारही पक्षांच्या पार्श्वभागावर लाथ मारून हाकलून द्या…. जे तुमच्याशी खेळत बसले आजपर्यंत. पोरखेळ लावलाय नुसता. महाराष्ट्र म्हणजे यांची जहागीर. हे करतील त्या सगळ्या गोष्टी. हे चारही पक्ष आतमधून एकमेकांना मिसळलेली आहेत.</p>
      <p>राज ठाकरे यांनी या सभेत व्यक्त केलेला संताप आता जनतेस जशास तसा पाहायला मिळतो आहे. भाजपशी काडीमोड घेऊन शिवसेना राष्ट्रवादी आणि काँग्रेसशी जाऊन मिळाला आहे. तर राष्ट्रवादीचे बडे नेते अजित पवार भाजपाला सत्तेत सामील झाले आहेत. राज्यातील सत्तेचे नाट्य रोज नव्या रंगात आणि रोज नव्या रूपात पाहायला मिळत आहे.</p>
      <figure>
        <iframe src="https://www.youtube.com/embed/2hcvUYRMjjI" width="640" height="360" data-service="Youtube" scrolling="no"/>
      </figure>
    </article>
  </body>
</html>