<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/mondo/2019/11/24/boris-johnson-promette-se-vinco-ratifica-sulla-brexit-prima-di-na-137-956562.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T15:54:20+00:00"/>
    <meta property="og:title" content="Boris Johnson promette: &quot;Se vinco, ratifica sulla Brexit prima di Natale&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">Gran Bretagna</h6>
      <h1>Boris Johnson promette: "Se vinco, ratifica sulla Brexit prima di Natale"</h1>
      <h2>Il premier britannico lancia il programma elettorale Tory: "Via dall'Ue il 31 gennaio"</h2>
      <address>
        <time datetime="2019-11-24T15:54:20+00:00">24 Nov 2019, 15:54</time>
      </address>
      <p>"Ratifica dell'accordo sulla Brexit prima di Natale e Regno Unito fuori dall'Ue il 31 gennaio".</p>
      <p>Questo l'impegno chiave del manifesto conservatore presentato da <a href="https://www.unionesarda.it/articolo/news/mondo/2019/11/06/brexit-johnson-agli-elettori-venite-con-noi-non-con-corbyn-137-949484.html">Boris </a><a href="https://www.unionesarda.it/articolo/news/mondo/2019/11/06/brexit-johnson-agli-elettori-venite-con-noi-non-con-corbyn-137-949484.html">Johnson</a>, sotto lo slogan "Get Brexit Done", in vista del voto del <a href="https://www.unionesarda.it/articolo/news/mondo/2019/10/30/brexit-si-vota-il-12-dicembre-westminster-da-l-ok-alle-elezioni-a-137-946663.html">12 dicembre</a>. Il premier ha promesso di poter poi scatenare tutto il potenziale economico del Paese.</p>
      <figure>
        <iframe data-src="https://twitter.com/Conservatives/status/1198612711296421888?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Il manifesto dei Conservatori su Twitter</p>
      <p>I Tory promettono incrementi di spesa - pur denunciando come "marxista" i massicci interventi pubblici evocati dal manifesto opposto dei rivali laburisti di Jeremy Corbyn - associati ad alcuni sgravi per il business e comunque senza aumenti di tasse sostanziali per nessuno.</p>
      <p>Fra gli impegni, l'incremento della soglia minima di tassazione per i contributi alla National Insurance, 6,3 miliardi di sterline per l'edilizia e l'ammodernamento ambientale delle case, mezzo miliardo per un fondo di aiuto ai giovani "talenti" e emissioni zero di carbonio per il 2050.</p>
      <p>(Unioneonline/M)</p>
      <related>
        <a href="https://www.unionesarda.it/articolo/news/mondo/2019/10/30/brexit-si-vota-il-12-dicembre-westminster-da-l-ok-alle-elezioni-a-137-946663.html"/>
        <a href="https://www.unionesarda.it/articolo/news/mondo/2019/11/06/brexit-johnson-agli-elettori-venite-con-noi-non-con-corbyn-137-949484.html"/>
      </related>
    </article>
  </body>
</html>