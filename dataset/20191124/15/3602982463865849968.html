<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/veldrijden/fenomeen-mathieu-poel-heerst-ook-koksijde-lars-knap-4e/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T15:03:49+00:00"/>
    <meta property="og:title" content="Fenomeen Mathieu van der Poel heerst ook in Koksijde, Lars van der Haar knap 4e"/>
    <meta property="og:description" content="Mathieu van der Poel blijft in het veldrijden domineren. De 24-jarige wereldkampioen reed al vroeg in de wereldbekercross in Koksijde weg bij de concurrentie en kwam na een lange solo met een ruime voorsprong op nummer 2 Laurens Sweeck als winnaar over de streep. Achter Van der Poel en Sweeck mocht Toon Aerts als 3e…"/>
  </head>
  <body>
    <article>
      <h1>Fenomeen Mathieu van der Poel heerst ook in Koksijde, Lars van der Haar knap 4e</h1>
      <address><time datetime="2019-11-24T15:03:49+00:00">24 Nov 2019, 15:03</time> by <a rel="author">https://www.facebook.com/SjorsTanis1</a></address>
      <p>
        <b>Mathieu van der Poel blijft in het veldrijden domineren. De 24-jarige wereldkampioen reed al vroeg in de wereldbekercross in Koksijde weg bij de concurrentie en kwam na een lange solo met een ruime voorsprong op nummer 2 Laurens Sweeck als winnaar over de streep.</b>
      </p>
      <p>Achter Van der Poel en Sweeck mocht Toon Aerts als 3e mee op het podium in Koksijde.<br/><br/><b>'MVDP' start achteraan</b><br/>Omdat Van der Poel vanaf de 3e startrij moest starten in de wereldbeker, was de start van de heerser in het veld niet optimaal. Door een valpartij reed hij al snel rond de 30ste plek, maar 'MVDP' liet voor de zoveelste keer zijn topklasse zien en was na 1 (van de 8) rondjes door het zand alweer vooraan aangesloten.<br/><br/><b>Snel solo</b><br/>Lang liet Van der Poel zijn concurrenten vooraan niet lang dromen: hij trok direct in ronde 2 door en zag hoe zowel broer David van der Poel als de Belgen Eli Iserbyt en Laurens Sweeck moesten passen. Aan het einde van ronde 2 was de voorsprong van de wereldkampioen al geruststellend en hij kon zonder problemen naar de zege rijden in Koksijde, voor Sweeck (2e) en Aerts (3e).<br/><br/>Lars van der Haar eindigde als 4e in de wereldbekercross en Corné van Kessel kwam als 6e over de finish.<br/><br/><b>Superjaar 2019 voor Mathieu van der Poel</b><br/>Voor Van der Poel is het alweer zijn 7e veldritzege van het seizoen (in 7 wedstrijden). En dat na een zwaar wegseizoen, waarin 'MVDP' zijn doorbraak kende met zeges in onder andere de Amstel Gold Race, Dwars door Vlaanderen en de Brabantse Pijl.</p>
    </article>
  </body>
</html>