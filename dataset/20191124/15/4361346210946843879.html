<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/celeb/tragedia-es-szerelem-teszi-felnotte-azrat/187175"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T15:30:00+00:00"/>
    <meta property="og:title" content="Tragédia és szerelem teszi felnőtté Azrát"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Tragédia és szerelem teszi felnőtté Azrát</mark>
      </h1>
      <address><time datetime="2019-11-24T15:30:00+00:00">24 Nov 2019, 15:30</time> by <a rel="author">kbv</a></address>
      <p>
        <b>A tavalyi török sorozat több jelölést kapott, nézettségi rekordokat dönt hazájában. A több szálon futó, fordulatokban gazdag szériában két fiatal sorsa, felnőtté válása rajzolódik ki sok bonyodalommal. </b>
        <b>A tavalyi török sorozat több jelölést kapott, nézettségi rekordokat dönt hazájában. A több szálon futó, fordulatokban gazdag szériában két fiatal sorsa, felnőtté válása rajzolódik ki sok bonyodalommal.</b>
      </p>
      <p>Végéhez közelít a Sorsok útvesztője a Duna Televízión, de a török sorozatok szerelmeseinek azonban egy pillanatig sem kell szomorkodniuk, november 29-től jön a fiatalos lendülettel teli Fogd a kezem. Ahogy azt egy sorozattól várni lehet, szerelem, intrika és ármány is lesz benne bőven, a szokásos Rómeó és Júlia-sztorin kívül azonban a Fogd a kezem többet ígér. Adott egy húszéves, amerikai gasztroiskola elvégzése után Isztambulba hazatérő csodaszép lány, az Alina Boz alakította Azra és az egyetemről kirúgott, szintén hazatérő Cenk, akit Alp Navruz játszik.</p>
      <figure>
        <img src="http://media.borsonline.hu/cikk/20/192789/big-lead/650x360/2032140_fogd-a-kezem-5.jpg"/>
        <figcaption>A fiatal lány gondtalanul él, míg édesapja meg nem hal és rá nem marad az adósság</figcaption>
      </figure>
      <p>Mindketten jó módú családba születtek, a két fiatal a repülőtéren találkozik először, ám ekkor még nem szeretnek egymásba. A lány édesapjának az étterme felrobban, és odavész a papa is, marad viszont utána a tetemes adóssága. Azra az utcára kerül autista öccsével, Merttel együtt, aki később eltűnik. A lány Cenk családjának éttermében kezd dolgozni a konyhán, s véletlenül Cenk is itt robotol, ugyanis szigorú nagymamája arra ítéli, kezdje a ranglétra legalján. Ha már az egyetemről kirúgták, tanulja meg, mi az a kétkezi munka. A két fiatal együtt indul Mert keresésére, s közben persze, hogy egymásba szeretnek. Csakhogy Cenk mellé más asszonyt szánt a családja, jövendőbelijét a szigorú nagyi már rég kinézte neki. Természetesen, ahogy az életben is, semmi sem olyan egyszerű, mint amilyennek tűnik. Több szálon futó cselekmény, érzelmek, nehéz döntések, szerelmek és félreértések tarkítják a Fogd a kezemet.</p>
    </article>
  </body>
</html>