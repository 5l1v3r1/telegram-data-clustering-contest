<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321863/Quick-20-heeft-in-eigen-huis-geen-kind-aan-hekkensluiter-VOC"/>
    <meta property="og:site_name" content="RTV Oost"/>
    <meta property="article:published_time" content="2019-11-24T15:31:29+00:00"/>
    <meta property="og:title" content="Quick'20 heeft in eigen huis geen kind aan hekkensluiter VOC"/>
    <meta property="og:description" content="Op het eigen sportpark Vondersweijde heeft Quick'20 zondagmiddag een eenvoudige overwinning geboekt tegen hekkensluiter VOC (5-1). Dat was ook nodig want de formatie van trainer Steven Verheijen wist voor vandaag slechts twee keer te winnen in de Hoofdklasse A."/>
  </head>
  <body>
    <article>
      <h1>Quick'20 heeft in eigen huis geen kind aan hekkensluiter VOC</h1>
      <address>
        <time datetime="2019-11-24T15:31:29+00:00">24 Nov 2019, 15:31</time>
      </address>
      <slideshow>
        <figure>
          <img src="https://imgo.rgcdn.nl/4b5636457d9544edb2dd9871dbc67a64/opener/Quick-20-wint-eenvoudig-van-VOC-Foto-Robert-Molnar.jpg?v=cNdKI7sA3ZIqkrEXrr-XzQ2"/>
        </figure>
        <figure>
          <img src="https://imgo.rgcdn.nl/4b5636457d9544edb2dd9871dbc67a64/opener/Quick-20-wint-eenvoudig-van-VOC-Foto-Robert-Molnar.jpg?v=cNdKI7sA3ZIqkrEXrr-XzQ2"/>
        </figure>
        <figure>
          <img src="https://imgo.rgcdn.nl/4c38949e34d94363bb457e12efc9a328/opener/Quick-20-wint-eenvoudig-van-VOC-Foto-Robert-Molnar.jpg?v=MXY8BnNBFGLuXQpUHWBEYA2"/>
        </figure>
        <figure>
          <img src="https://imgo.rgcdn.nl/4c38949e34d94363bb457e12efc9a328/opener/Quick-20-wint-eenvoudig-van-VOC-Foto-Robert-Molnar.jpg?v=MXY8BnNBFGLuXQpUHWBEYA2"/>
        </figure>
        <figcaption>Quick'20 wint eenvoudig van VOC (Foto: Robert Molnar)</figcaption>
      </slideshow>
      <p>Op het eigen sportpark Vondersweijde heeft Quick'20 zondagmiddag een eenvoudige overwinning geboekt tegen hekkensluiter VOC (5-1). Dat was ook nodig want de formatie van trainer Steven Verheijen wist voor vandaag slechts twee keer te winnen in de Hoofdklasse A. </p>
      <p>De Oldenzalers begonnen uitstekend en hadden in een tijdsbestek van een kwartier VOC op de knieën. Stolker, die zijn eerste van het seizoen aantekende, bracht Quick op voorsprong en Degenaar verdubbelde even later de marge, 2-0. Eulderink zorgde even later voor de 3-0 en daarmee was het duel al voor rust zo goed als gespeeld. Toch wisten de bezoekers voor het rustsignaal wat terug te doen via Stout.</p>
      <p>
        <b>Köse en Stolker beslissen duel definitief</b>
      </p>
      <p>Ook aanvaller Köse kwam vijf minuten na rust op het scoreformulier en die zorgde er met zijn treffer voor dat de marge weer drie werd. Stolker maakte er vervolgens nog 5-1 en het slotakkoord was halverwege de tweede helft voor de bezoekers, waar Driessen voor de 5-2 eindstand zorgde. Door de zege klimt Quick'20 naar de tiende plaats op de ranglijst.</p>
      <h3>Quick'20</h3>
      <p><a href="https://www.rtvoost.nl/sport/uitslagen-en-standen#!/klasse/2736">Bekijk hier de uitslagen, stand en het programma in de hoofdklasse</a> <a href="https://www.rtvoost.nl/sport/statistieken#!/team/38/19/all/Quick'20">En hier de statistieken van de spelers</a></p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Quick%2720+heeft+in+eigen+huis+geen+kind+aan+hekkensluiter+VOC">06 - 57 03 33 33</a>.</aside>
    </article>
  </body>
</html>