<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/video-da-i-cu-stampila-da-i-si-cu-o-cantare/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T15:38:44+00:00"/>
    <meta property="og:title" content="(VIDEO) Dă-i cu ștampila, dă-i și cu o cântare!"/>
    <meta property="og:description" content="Surpriza a fost făcută în complicitate cu șefa ansamblului, care este membră în biroul electoral al secției de votare...."/>
  </head>
  <body>
    <article>
      <h1>(VIDEO) Dă-i cu ștampila, dă-i și cu o cântare!</h1>
      <address><time datetime="2019-11-24T15:38:44+00:00">24 Nov 2019, 15:38</time> by <a rel="author">(M.D.)</a></address>
      <p>Membrii unui ansamblu folcloric au votat și au cântat într-o secție de votare din județul Galați. Îmbrăcați în costume populare, 18 femei și bărbați au ținut un scurt spectacol în interiorul secției înainte de a vota.</p>
      <p>S-a întâmplat în satul Odaia Manolache din județul Galați.</p>
      <p>Înainte de a vota, ei au cântat melodia „Foaie verde, foi de cimbru, măi române să fi mândru”.</p>
      <p>Surpriza a fost făcută în complicitate cu șefa ansamblului, care este membră în biroul electoral al secției de votare.</p>
      <p>„Votarea este un moment de sărbătoare, de aceea au venit îmbrăcați în straie de sărbătoare și au cântat. Au ales o melodie care ne reprezintă pe noi, ca popor. Eu sunt în biroul secției de votare și ei au vrut să ne facă o surpriză, au venit îmbrăcați în costume populare la votare. Au venit după slujba de la biserică”, a declarat, pentru Mediafax, Ecaterina Hulea.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fstiripesurse.ro%2Fvideos%2F760766931097758%2F%3Fv%3D760766931097758&amp;show_text=&amp;width=640" width="640" height="1143" data-service="Facebook" scrolling="no"/>
      </figure>
      <related>
        <h4>Articole asemănătoare</h4>
        <a href="https://www.cotidianul.ro/explozie-la-o-fabrica-din-galati/"/>
        <a href="https://www.cotidianul.ro/castigatorul-de-la-loto-cine-face-ca-mine/"/>
        <a href="https://www.cotidianul.ro/rezultatul-partidei-csm-targoviste-phoenix-galati/"/>
      </related>
    </article>
  </body>
</html>