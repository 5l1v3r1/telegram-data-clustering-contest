<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/sport/916301.html"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-24T15:50:00+00:00"/>
    <meta property="og:title" content="Пловдивски рефери отново на пътя на Жозе Моуриньо в Шампионската лига"/>
    <meta property="og:description" content="Българска съдийска бригада начело с пловдивчанина Георги Кабаков ще ръководи мача между Тотнъм и Оли..."/>
  </head>
  <body>
    <article>
      <h1>Пловдивски рефери отново на пътя на Жозе Моуриньо в Шампионската лига</h1>
      <address>
        <time datetime="2019-11-24T15:50:00+00:00">24 Nov 2019, 15:50</time>
      </address>
      <p>Българска съдийска бригада начело с пловдивчанина Георги Кабаков ще ръководи мача между Тотнъм и Олимпиакос от петия кръг на група "В" на Шампионската лига.</p>
      <p>Двубоят се очаква с много голям интерес, тъй като е своеобразно завръщане за мениджъра на "шпорите" Жозе Моуриньо на европейската сцена.</p>
      <p>Помощници на Кабаков ще бъдат неговият съгражданин Мартин Маргаритов и варненецът Диян Вълков, а четвърти съдия е Никола Попов. Системата за видеонаблюдения е поверена на италианците Михаел Фабри и Давиде Маса, наблюдател на УЕФА е шотландецът Хю Далас.</p>
      <p>Интересното е, че дебютът на Кабаков в Шампионската лига преди година отново бе в мач, в който мениджър бе Жозе Моуриньо. Тогава пловдивчанинът ръководи срещата между Валенсия и Манчестър Юнайтед, която завърши с победа с 2:1 за испанския тим, а това бе и последният европейски мач на Моуриньо начело на Манчестър Юнайтед.</p>
    </article>
  </body>
</html>