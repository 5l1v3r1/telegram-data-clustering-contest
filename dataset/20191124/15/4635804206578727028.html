<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/game-of-thrones-finalinde-jon-snowun-bildigi-buyuk-sir/"/>
    <meta property="og:site_name" content="LOG"/>
    <meta property="article:published_time" content="2019-11-24T15:30:25+00:00"/>
    <meta property="og:title" content="Game of Thrones finalinde Jon Snow’un bildiği büyük sır"/>
    <meta property="og:description" content="Game of Thrones finalinde herkesi şaşırtan gelişmeler yaşandı ve bunlar büyük hayal kırıklığı yarattı. Peki Jon Snow yaşanacaklardan haberdar mıydı?"/>
  </head>
  <body>
    <article>
      <h1>Game of Thrones finalinde Jon Snow’un bildiği büyük sır</h1>
      <address><time datetime="2019-11-24T15:30:25+00:00">24 Nov 2019, 15:30</time> by <a rel="author">Billur YASA</a></address>
      <p><b>Game of Thrones</b> finalinde herkesi şaşırtan gelişmeler yaşandı ve bunlar büyük hayal kırıklığı yarattı. Peki Jon Snow yaşanacaklardan haberdar mıydı?</p>
      <p>Final sezonunun en büyük olaylarından biri <b>Daenerys Targaryen</b>‘in King’s Landing’e saldırmasıydı. Cersei Lannister bu yavaşta kendini korumak için şehirdeki herkesi tehlikeye attı. Onun bu taktiği Daenerys Targaryen’i durdurmadı. Tyrion Lannister şehrin çanları çalarsa, bu teslim oldukları anlamına gelir diyerek yaşanacaklara engel olmaya çalıştı. Fakat sonuç değişmedi. Game of Thrones’un senaryosu ise yaşanacakları <b>Jon Snow</b>‘un bildiğine işaret ediyor.</p>
      <h3>Orijinal Game of Thrones senaryosu</h3>
      <p><a href="https://www.insider.com/game-of-thrones-season-8-scripts-details-analysis-2019-10#the-script-also-reveals-what-dany-was-thinking-just-before-she-decided-to-burn-down-kings-landing-18">Insider</a>‘ın haberine göre dizinin senaryoları Los Angeles’taki Writers Guild Foundation Shavelson-Webb Library’de yer alıyor. Senaryoyu detaylı şekilde inceleyenler ise Jon Snow’un gerçekleri bildiğini düşünüyor. Hatırlarsanız bölümde<b> Tyrion Lannister</b> ve Jon Snow, King’s Landing’e saldırıyı konuşuyor ve Daenerys’in hata yapmasına engel olmaya çalışıyordu. Sahnenin orijinali izlediğimizden biraz daha uzun çıktı. Sahnenin diğer versiyonunda Tyrion şehirde 1 milyon kişinin yaşadığını, bu yüzden teslim olduklarında durup ölenlerin sayısını azaltmaları gerektiğini söylüyor. Jon ise<i> “Daenerys’in kimsenin teslim olmasına izin vereceğini sanmıyorum”</i> diyerek cevap veriyor.</p>
      <p>Bu diyalog Game of Thrones izleyicilerinin aklına tek bir ihtimal getiriyor. O da Jon Snow, Daenerys Targaryen’in durmayacağını biliyordu fakat onu durdurmak için hiçbir çaba harcamadı. Yaşanan katliam sonrasında yaptıklarının bir anlamı olmadı.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/marvelin-izleyicilerden-farkli-avengers-infinity-war-yorumu/"/>
      </related>
    </article>
  </body>
</html>