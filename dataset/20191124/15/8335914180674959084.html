<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/sviat/oficialno-majkyl-blumbyrg-vliza-v-bitkata-za-beliia-dom-6102480"/>
    <meta property="og:site_name" content="Vesti"/>
    <meta property="article:published_time" content="2019-11-24T15:30:00+00:00"/>
    <meta property="og:title" content="Официално: Майкъл Блумбърг влиза в битката за Белия дом"/>
    <meta property="og:description" content="&quot;Кандидатирам се за президент, за да победя Доналд Тръмп и да изградя Америка отново&quot;, заяви милиардерът"/>
  </head>
  <body>
    <article>
      <h1>Официално: Майкъл Блумбърг влиза в битката за Белия дом</h1>
      <h2>"Кандидатирам се за президент, за да победя Доналд Тръмп и да изградя Америка отново", заяви милиардерът</h2>
      <address>
        <time datetime="2019-11-24T15:30:00+00:00">24 Nov 2019, 15:30</time>
      </address>
      <aside>
        <a href="https://vbox7.com/emb/external.php?vid=56cc31ee39&amp;autoplay=1">Видео</a>
      </aside>
      <p>Бившият кмет на Ню Йорк Майкъл Блумбърг влиза в надпреварата на номинацията на Демократическата партия за президент на САЩ, съобщава АФП.</p>
      <p>"Кандидатирам се за президент, за да победя Доналд Тръмп и да изградя Америка отново“, заяви милиардерът на своята уеб страница.</p>
      <p>Рекламната кампания на Блумбърг за 30 милиона долара вече заля американските медии. Ако бъде номиниран за кандидат на демократите за президент той ще се изправи срещу сегашния държавен глава Доналд Тръмп на изборите догодина.</p>
      <p>
        <a href="https://www.vesti.bg/sviat/miliarder-mozhe-da-se-izpravi-sreshtu-trymp-na-prezidentskite-izbori-v-sasht-6101876">Майкъл Блумбърг обмисля да се включи в президентската надпревара в САЩ</a>
      </p>
      <p>
        <i>77-годишният Майкъл Блумбърг стана член на Демократическата партия миналата година. Преди това той години наред беше републиканец, а след това безпартиен, отбелязва ДПА.</i>
      </p>
      <p>
        <i>Преди дни Блумбърг заяви, че ако се кандидатира за президент на САЩ няма да приема политически дарения, а ако спечели, няма да взема заплата, заяви неговият високопоставен съветник Хауърд Улфсън, цитиран от Асошиейтед прес.</i>
      </p>
      <p>
        <a href="https://www.vesti.bg/sviat/kak-e-po-sveta-kmetovete-upravliavali-golemi-gradove-6101619">Как е по света: Кметовете, управлявали големи градове</a>
      </p>
      <p>
        <i><b>През последните дни</b> Блумбърг създаде предизборен щаб и беше включен в първичните избори в най-малко три щата. Неговият екип е отделил над 30 милиона долара за телевизионни реклами, които ще започнат да се излъчват от днес в няколко водещи щати, в които се провеждат първичните избори.</i>
      </p>
      <p>
        <i>Богатството на Блумбърг вече стана централна тема, докато обществото очаква официалното обявяване на кандидатурата му. Съперниците му от Демократическата партия вече коментират негативно новините за планираната масирана рекламна кампания, отбелязва АП.</i>
      </p>
      <p>
        <i>"Всички средства за кампанията на милиардера ще дойдат от собствения му джоб. Колко е готов да плати Блумбърг?</i>
      </p>
      <p>
        <i>"Колкото е необходимо, за да победи Доналд Тръмп", заяви високопоставеният съветник на Майкъл Блумбърг Хауърд Улфсън, цитиран от Асошиейтед прес.</i>
      </p>
      <p>
        <a href="https://www.vesti.bg/sviat/donald-trymp-shte-prieme-bojko-borisov-na-25-noemvri-6101868">Белият дом: Доналд Тръмп ще приеме Бойко Борисов на 25 ноември</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
    </article>
  </body>
</html>