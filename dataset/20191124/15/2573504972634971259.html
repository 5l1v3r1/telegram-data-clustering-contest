<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/231109/gigi-dalessio-furioso-con-i-suoi-colleghi-non-hanno-voluto-cantare-con-me-perche-sono-di-napoli/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T15:00:08+00:00"/>
    <meta property="og:title" content="Gigi D’Alessio furioso con i suoi colleghi: ‘Non hanno voluto cantare con me perché sono di Napoli…’"/>
    <meta property="og:description" content="Gigi D’Alessio e Vanessa Incontrada ospiti a Domenica In di Mara Venier Fra i vari ospiti che saranno presenti oggi pomeriggio a Domenica In, Mara Vienier accoglierà nel suo salotto anche Gigi D’Alessio e Vanessa Incontrada. La strana ed inedita coppia televisiva è pronta per la conduzione del nuovo show di Rai Uno. Infatti da […]"/>
  </head>
  <body>
    <article>
      <h1>Gigi D’Alessio furioso con i suoi colleghi: ‘Non hanno voluto cantare con me perché sono di Napoli…’</h1>
      <address><time datetime="2019-11-24T15:00:08+00:00">24 Nov 2019, 15:00</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Gigi D’Alessio e Vanessa Incontrada ospiti a Domenica In di Mara Venier</h3>
      <p>Fra i vari ospiti che saranno presenti oggi pomeriggio a <b>Domenica In</b>, Mara Vienier accoglierà nel suo salotto anche<b> Gigi D’Alessio e Vanessa Incontrada</b>. La strana ed inedita coppia televisiva è pronta per la conduzione del nuovo show di Rai Uno. Infatti da venerdì prossimo in prima serata prenderà il via <b>’20 anni che siamo italiani’</b>.</p>
      <p>Dalla conduttrice veneziana i due artisti riveleranno qualche anticipazione, ma parleranno anche della loro vita privata e professionale. E a proposito di lavoro, di recente il compagno di Anna Tatangelo ha avuto un <b>duro sfogo</b> verso alcuni suoi colleghi. Andiamo a vedere nel dettaglio cosa è accaduto.</p>
      <h3>Il pregiudizio contro il cantautore napoletano</h3>
      <p>Chi conosce <b>Gigi D’Alessio</b> sa perfettamente che non è un uomo senza peli sulla lingua. Infatti il cantautore partenopeo si è sempre preso le sue responsabilità. Mai fino ad ora, però, aveva parlato delle <b>difficoltà</b> incontrate in passato con chi come lui fa parte del mondo della musica.</p>
      <p>Quei colleghi che in diverse occasioni hanno <b>storto il naso</b> per le sue origini napoletane e più delle volte gli hanno voltato le spalle, <b>rifiutando di duettare</b> con lui. In una recente intervista al noto settimanale <i><b>DiPiù</b></i>, il compagno di Anna Tatangelo ha svelato alcuni particolari fin qui inediti. Vediamo cosa.</p>
      <h3>Il duro sfogo di Gigi D’Alessio</h3>
      <p>Intervistato dal periodico di gossip DiPiù, <b>Gigi D’Alessio</b> ha sbottato in questa maniera:</p>
      <aside>“So di essere fortunato, ma per anni mi è mancato il riconoscimento del mio lavoro da parte dei colleghi e dei critici. Le cattiverie che hanno detto e scritto su di me mi hanno ferito. Per anni sono stato etichettato come cantante neomelodico solo perché sono di Napoli. Nulla contro i neomelodici, ma io non sono un neomelodico. Se fossi nato a Genova, Roma o Milano sarei stato considerato un cantautore, invece poiché sono di Napoli sono sempre stato considerato un neomelodico. E’ stato un modo per ghettizzarmi“.</aside>
      <p>Ma lo <b>sfogo</b> del cantautore partenopeo non è terminato qui. Infatti ha detto anche di essere fortunato ad essere <b>nato a Napoli</b>. Poi ha precisato che non è stata la sua città a fargli male, ma chi lo <b>snobbava</b> perché era napoletano e cantava in questa lingua. Inoltre l’artista veniva snobbato anche dai colleghi italiani. Infatti ha iniziato a <b>fare duetti</b> da pochissimi anni e non ha idea di quanti no ha ricevuto in passato.</p>
      <aside>“Niente nomi ma le assicuro che tutti i no bruciano, sia che arrivino da un grande cantante sia che arrivino da un piccolo cantante“,</aside>
      <p>ha concluso l’uomo.</p>
    </article>
  </body>
</html>