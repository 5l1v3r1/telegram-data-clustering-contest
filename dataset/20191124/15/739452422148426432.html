<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hlavnydennik.sk/2019/11/24/madarskeho-forum-schvalilo-spolupracu-v-ramci-madarskej-komunitnej-spolupatricnosti-tvrdi-simon/"/>
    <meta property="og:site_name" content="HLAVNÝ DENNÍK"/>
    <meta property="article:published_time" content="2019-11-24T15:38:21+00:00"/>
    <meta property="og:title" content="„Maďarského fórum schválilo spoluprácu v rámci Maďarskej komunitnej spolupatričnosti“, tvrdí Simon"/>
    <meta property="og:description" content="Republiková rada Maďarského fóra (MF) na nedeľňajšom rokovaní schválila predvolebnú spoluprácu s politickými stranami SMK a Spolupatričnosť, rovnako tak i percentuálne rozdelenie nominácií všetkých strán na spoločnej volebnej listine Maďarskej komunitnej spolupatričnosti. TASR o tom informoval predseda MF Zsolt Simon. „Rovnako sme schválili kandidátov za našu stranu, na kandidátke ju..."/>
  </head>
  <body>
    <article>
      <h1>„Maďarského fórum schválilo spoluprácu v rámci Maďarskej komunitnej spolupatričnosti“, tvrdí Simon</h1>
      <address><time datetime="2019-11-24T15:38:21+00:00">24 Nov 2019, 15:38</time> by <a rel="author">TASR</a></address>
      <p>
        <b>Republiková rada Maďarského fóra (MF) na nedeľňajšom rokovaní schválila predvolebnú spoluprácu s politickými stranami SMK a Spolupatričnosť, rovnako tak i percentuálne rozdelenie nominácií všetkých strán na spoločnej volebnej listine Maďarskej komunitnej spolupatričnosti. TASR o tom informoval predseda MF Zsolt Simon.</b>
      </p>
      <p>„Rovnako sme schválili kandidátov za našu stranu, na kandidátke ju budú zastupovať aj osobnosti, ktoré nie sú našimi členmi,“ uviedol Simon.</p>
      <p>V prvej dvadsiatke, v ktorej má MF štyri miesta, je líder strany na štvrtom mieste, podpredsedovia MF Alžbeta Janitsová a Zsolt Gál sú na ôsmom, respektíve 12. mieste, 16. miesto na kandidátke patrí podnikateľovi z Gabčíkova Lászlóovi Bindicsovi.</p>
      <p>„Našou prioritou je prispieť k zmene vlády, chceme byť garantom  proeurópskej orientácie krajiny a prispieť k zvýšeniu kvality života v regiónoch južného Slovenska,“ dodal Simon.</p>
      <p>Predvolebnú spoluprácu i podmienky spoločnej kandidátky v sobotu (23. 11.) odsúhlasila Republiková rada SMK, v nedeľu ju má schvaľovať aj Spolupatričnosť (po novom Maďarská komunitná spolupatričnosť). V 150-člennej kandidátke má SMK 90, ďalšie dve strany po 30 miest. Lídrom kandidátky je bývalý prezidentský kandidát a predseda Maďarského spoločenského a kultúrneho zväzu na Slovensku Csemadok Gyula Bárdos.</p>
    </article>
  </body>
</html>