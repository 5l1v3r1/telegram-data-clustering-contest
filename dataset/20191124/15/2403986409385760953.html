<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/lifestyle/koroleva_skasuvala_vechirku_do_60_richchya_printsa_endryu_detali_n1238666"/>
    <meta property="og:site_name" content="24 Канал"/>
    <meta property="article:published_time" content="2019-11-24T15:05:00+00:00"/>
    <meta property="og:title" content="Королева скасувала вечірку до 60-річчя принца Ендрю: деталі"/>
    <meta property="og:description" content="Зважаючи на спаплюжену репутацію після викриття секс-скандалу, Єлизавета ІІ прийняла рішення відмовитися від гучного святкування дня народження свого сина герцога Йоркського. Королівська родина відзначить свято за сімейною вечерею."/>
  </head>
  <body>
    <article>
      <h1>Королева скасувала вечірку до 60-річчя принца Ендрю: деталі</h1>
      <address><time datetime="2019-11-24T15:05:00+00:00">24 Nov 2019, 15:05</time> by <a rel="author" href="https://24tv.ua/marina_dzhura_tag7228/" target="_blank">Марина Джура</a></address>
      <p>
        <b>Зважаючи на спаплюжену репутацію після викриття секс-скандалу, Єлизавета ІІ прийняла рішення відмовитися від гучного святкування дня народження свого сина герцога Йоркського. Королівська родина відзначить свято за сімейною вечерею.</b>
      </p>
      <p>Днями Єлизавета ІІ оголосила про скасування торжества на честь 60-річчя герцога Йоркського. Він святкуватиме день народження у лютому 2020 року. На заході мали б бути представники численних благодійних організацій, якими опікувався принц. Проте після сумнозвісних подій королева вирішила відзначити річницю лише у сімейному колі. Про це повідомляє британський тижневик <a href="https://www.thetimes.co.uk/edition/news/queen-cancels-prince-andrews-60th-birthday-bash-3dx6rwkr3">The Sunday Times</a>.</p>
      <blockquote>
        <a href="https://24tv.ua/lifestyle/seks_skandal_u_korolivskiy_rodini_prints_endryu_sprostuvav_zvinuvachennya_u_pedofiliyi_n1235207">Секс-скандал у королівській родині: принц Ендрю спростував звинувачення у педофілії </a>
      </blockquote>
      <p>Причиною скасування вечірки може слугувати відмова від монарших обов'язків принца Ендрю у зв'язку з фігуруванням його імені у резонансній справі. Це серйозний удар по репутації королівської родини. </p>
      <figure>
        <img src="https://24tv.ua/resources/photos/news/620_DIR/201911/1238666_10225750.jpg?201911144822"/>
      </figure>
      <p>
        <i>Королівська родина/ Instagram /@</i>
        <i>theroyalfamily</i>
      </p>
      <p>20 листопада герцог Йоркський подав <a href="https://24tv.ua/lifestyle/ofitsiyno_sin_korolevi_yelizaveti_ii_prints_endryu_vidstoroneniy_vid_korolivskih_obovyazkiv_n1237156">офіційну заяву</a>, у якій зазначив, що хоче "відійти від своїх громадських обов'язків у найближчому майбутньому". За словами принца Ендрю, обставини, які мають відношення до його колишньої дружби з Джеффрі Епштейном, стали великою перешкодою в роботі сім'ї та благодійних організацій, які він підтримує.</p>
      <figure>
        <embed-post data-src="https://www.instagram.com/p/B5GMCHyHqAb" data-service="Instagram"/>
      </figure>
      <p> </p>
    </article>
  </body>
</html>