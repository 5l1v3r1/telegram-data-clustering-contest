<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/blitztv/viadotto-crollato-a6-savona-3120966/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T15:01:55+00:00"/>
    <meta property="og:title" content="Viadotto crollato sull’A6 vicino a Savona: la ripresa aerea VIDEO"/>
    <meta property="og:description" content="SAVONA – La frana che ha causato il crollo di una porzione del viadotto sulla A6 è stata ripresa da un elicottero dei vigili del fuoco, impegnati nella ricerca di eventuali auto coinvolte. Nel video si vedono alcuni mezzi – oltre a quelli dei vigili del fuoco – fermi a pochissimi metri dalla zona del crollo: tra questi anche un mezzo pesante. Il guard rail autostradale ha tenuto da una parte rimanendo sospeso nel vuoto – anche se in alcuni punti si è “accartocciato” – mentre ha ceduto completamente dall’altra. L’impalcato nel tratto tra i due piloni è caduto di una trentina di metri trascinato via dal cedimento di un costone della collina, franato a causa delle forti piogge di questi giorni. Nel fosso che si è prodotto – profondo non più di una decina di metri – si intravedono alcuni cartelli autostradali rimasti in piedi infissi nell’asfalto, quasi intatti, e degli alberi sdradicati. E’ come se l’impalcato fosse rimasto integro, solo girato su se stesso di 90 gradi.Regionali Emilia Romagna, Beppe Grillo rilancia…"/>
  </head>
  <body>
    <article>
      <h1>Viadotto crollato sull’A6 vicino a Savona: la ripresa aerea VIDEO</h1>
      <address>
        <time datetime="2019-11-24T15:01:55+00:00">24 Nov 2019, 15:01</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/viadotto-crollo-vista-1.jpg"/>
        <figcaption>Il viadotto crollato sull’A6 vicino a Savona</figcaption>
      </figure>
      <p>SAVONA – La frana che ha causato il crollo di una porzione del <a href="https://www.blitzquotidiano.it/cronaca-italia/savona-frana-travolge-crollare-viadotto-3120941/">viadotto sulla A6</a> è stata ripresa da un elicottero dei vigili del fuoco, impegnati nella ricerca di eventuali auto coinvolte. Nel video si vedono alcuni mezzi – oltre a quelli dei vigili del fuoco – fermi a pochissimi metri dalla zona del crollo: tra questi anche un mezzo pesante. Il guard rail autostradale ha tenuto da una parte rimanendo sospeso nel vuoto – anche se in alcuni punti si è “accartocciato” – mentre ha ceduto completamente dall’altra.</p>
      <p>L’impalcato nel tratto tra i due piloni è caduto di una trentina di metri trascinato via dal cedimento di un costone della collina, franato a causa delle forti piogge di questi giorni. Nel fosso che si è prodotto – profondo non più di una decina di metri – si intravedono alcuni cartelli autostradali rimasti in piedi infissi nell’asfalto, quasi intatti, e degli alberi sdradicati. E’ come se l’impalcato fosse rimasto integro, solo girato su se stesso di 90 gradi.</p>
      <figure>
        <a href="https://www.blitzquotidiano.it/blitztv/regionali-emilia-romagna-grillo-pd-m5s-3120788/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/blitztv/regionali-emilia-romagna-grillo-pd-m5s-3120788/">
          <img src="https://static.blitzquotidiano.it/wp/wp-content/uploads/2019/11/grillo_dimaio-300x300.jpg"/>
        </a>
      </figure>
      <h3>
        <a href="https://www.blitzquotidiano.it/blitztv/regionali-emilia-romagna-grillo-pd-m5s-3120788/">Regionali Emilia Romagna, Beppe Grillo rilancia ipotesi M5s-Pd VIDEO</a>
      </h3>
      <figure>
        <a href="https://www.blitzquotidiano.it/blitztv/conte-cena-governo-3120267/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/blitztv/conte-cena-governo-3120267/">
          <img src="https://static.blitzquotidiano.it/wp/wp-content/uploads/2019/11/conte_cena-300x300.jpg"/>
        </a>
      </figure>
      <h3>
        <a href="https://www.blitzquotidiano.it/blitztv/conte-cena-governo-3120267/">Conte dopo la cena di governo: “Non c’è nessun litigio”. Poi scherza: “Ho cucinato io” VIDEO</a>
      </h3>
      <p>L’altra corsia dell’autostrada, che poggia su altri pilasti posizionati ad alcuni metri dal tratto crollato, è rimasta integra, tanto che nel video si notano delle auto che transitano regolarmente prima che il traffico venisse interrotto per precauzione. </p>
      <p>Fonti: ANSA – Agenzia Vista / Alexander Jakhnagiev.</p>
      <p> </p>
      <figure>
        <video src="http://cdn.brid.tv/live/partners/5795/sd/493951.mp4"/>
      </figure>
    </article>
  </body>
</html>