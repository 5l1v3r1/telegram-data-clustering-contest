<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/can-pazari-kopruden-uctu-41381457"/>
    <meta property="og:site_name" content="Hürriyet"/>
    <meta property="article:published_time" content="2019-11-24T15:19:00+00:00"/>
    <meta property="og:title" content="Can pazarı... Köprüden uçtu"/>
    <meta property="og:description" content="BURSA’nın Osmangazi ilçesinde, sürücüsünün kontrolünden çıkan otomobil, bariyeri aşıp, alt yola düştü. Kazada ters dönen otomobildeki 4 kişi, yaralandı."/>
  </head>
  <body>
    <article>
      <h1>Can pazarı... Köprüden uçtu</h1>
      <h2>BURSA’nın Osmangazi ilçesinde, sürücüsünün kontrolünden çıkan otomobil, bariyeri aşıp, alt yola düştü. Kazada ters dönen otomobildeki 4 kişi, yaralandı.</h2>
      <address><time datetime="2019-11-24T15:19:00+00:00">24 Nov 2019, 15:19</time> by <a rel="author">Semih ŞAHİN- Mehmet İNAN/BURSA, (DHA)</a></address>
      <p><a href="http://www.hurriyet.com.tr/haberleri/kaza">Kaza</a>, saat 17.00 sıralarında, İnönü Caddesi’ndeki Demirtaşpaşa Köprülü Kavşağı’nda meydana geldi. Heykel’den Gökdere mevkisine giden Selçuk Çukur (26) yönetimindeki 16 ACZ 635 plakalı otomobil, dönüş sırasında kontrolden çıktı. Savrulup, bariyeri aşan otomobil, yaklaşık 3 metre yükseklikten alt yola düştü.</p>
      <p>Ters dönen otomobildeki sürücü Çukur ile İsmail Kaya (43), Cemil Kozlu (27) ve Ünal Karaman (31) yaralandı. İhbar üzerine kaza yerine polis ve sağlık ekipleri sevk edildi. Sağlık görevlilerince ilk müdahaleleri yapılan 4 yaralı, çevredeki hastanelere kaldırıldı.<br/><br/>Kaza anında, alt yoldan araç geçmemesi ise olası bir faciayı önledi.</p>
    </article>
  </body>
</html>