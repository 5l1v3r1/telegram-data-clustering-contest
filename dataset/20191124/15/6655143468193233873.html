<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lanazione.it/umbria/cronaca/mauro-pecorini-1.4903758"/>
    <meta property="og:site_name" content="La Nazione"/>
    <meta property="article:published_time" content="2019-11-24T15:58:00+00:00"/>
    <meta property="og:title" content="Scontro tra auto, muore a 54 anni"/>
    <meta property="og:description" content="Tragedia in Valcamonica tra Brescia e Bergamo. La vittima è Mauro Pecorini, due i feriti"/>
  </head>
  <body>
    <article>
      <h1>Scontro tra auto, muore a 54 anni</h1>
      <h2>Tragedia in Valcamonica tra Brescia e Bergamo. La vittima è Mauro Pecorini, due i feriti</h2>
      <address>
        <time datetime="2019-11-24T15:58:00+00:00">24 Nov 2019, 15:58</time>
      </address>
      <p>Terni, 24 novembre 2019 - Tragedia lungo le strade della <b>Valcamonica</b>, dove nella mattinata di ieri si è registrata la 72esima vittima delle strade bresciane. Si tratta di un uomo di 54 anni, <b>Mauro Pecorini</b> di Vigne di Narni, , che in quel momento era solo in auto. La dinamica dei fatti è ancora da ricostruire. Quello che è certo è che l’uomo si è scontrato con la vettura di una coppia di Bienno. Entrambi i coniugi sono feriti e sono stati condotti in ospedale.</p>
      <p>Le conseguenze peggiori sono state per l’umbro, che è spirato pochi secondi dopo il terribile impatto, che si è verificato lungo la strada statale 42 del Tonale e della Mendola nel territorio compreso tra Rogno e Piancamuno. Erano circa le 11.30 di ieri. La strada è stata chiusa per consentire i soccorsi e riaperta attorno alle 14. La centrale Soreu di Bergamo ha inviato sul posto due ambulanze da Lovere e Pisogne, oltre alla polizia stradale, che si è occupata dei rilievi.</p>
      <p>Lungo la 42 si sono create lunghe code di veicoli, poi riversatisi sulla viabilità ordinaria, che è risultata completamente congestionata. La statale 42 del Tonale non è nuova, purtroppo , a tragedie del genere. Lo schianto è avvenuto al confine tra le province di Brescia e Bergamo, lungo un tratto rettilineo, e non si esclude che il narnse possa aver accusato un malore prima dello schianto frontale con l’auto i cui viaggiavano i due coniugi sessantenni, entrambi rimasti feriti e trasportati in ospedale a Brescia. Lo scontro si è rivelato purtroppo violento e Pecorini sarebbe morto sul colpo o negli attimi immediatamente successivi.</p>
      <p>© Riproduzione riservata</p>
    </article>
  </body>
</html>