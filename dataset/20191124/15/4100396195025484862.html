<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ashdodnet.com/%d7%90%d7%a9%d7%93%d7%95%d7%93-%d7%91%d7%a7%d7%94%d7%99%d7%9c%d7%94/%d7%91%d7%99%d7%97%d7%93-%d7%9e%d7%90%d7%99%d7%a8%d7%99%d7%9d-%d7%90%d7%aa-%d7%90%d7%a9%d7%93%d7%95%d7%93-419558"/>
    <meta property="og:site_name" content="אשדוד נט"/>
    <meta property="article:published_time" content="2019-11-24T15:49:00+00:00"/>
    <meta property="og:title" content="ביחד מאירים את אשדוד"/>
    <meta property="og:description" content="מאז נס פך השמן ועד ימינו נהגו ישראל להדליק נרות חנוכה בבתיהם כשהחנוכיה מופנית אל רשות הרבים על מנת לפרסם את הנס. שיתוף פעולה של כמה ארגונים, משרד החינוך והרשות המקומית הביאה לכך שגם השכנים יוכלו להדליק חנוכיה ביחד. אז אם טרם נרשמתם זה הזמן לעשות זאת ולזכות בפרס. השנה מדליקים ביחד"/>
  </head>
  <body>
    <article>
      <h1>ביחד מאירים את אשדוד</h1>
      <address><time datetime="2019-11-24T15:49:00+00:00">24 Nov 2019, 15:49</time> by <a rel="author">שחר כחלון</a></address>
      <h3>מאז נס פך השמן ועד ימינו נהגו ישראל להדליק נרות חנוכה בבתיהם כשהחנוכיה מופנית אל רשות הרבים על מנת לפרסם את הנס. שיתוף פעולה של כמה ארגונים, משרד החינוך והרשות המקומית הביאה לכך שגם השכנים יוכלו להדליק חנוכיה ביחד. אז אם טרם נרשמתם זה הזמן לעשות זאת ולזכות בפרס. השנה מדליקים ביחד</h3>
      <p>המחלקה לתרבות הדיור באשדוד יצאה בקריאה לתושבי העיר ליטול חלק ביוזמה של משרד החינוך, האגודה לתרבות הדיור, העמותה "קרוב ללב" ו"יוצרים חיבור לנשמה" של האגף לתרבות יהודית, לפיה יכולים דיירי בניין משותף להדליק נרות חנוכה ביחד ולזכות בפרס. </p>
      <p>קול הקורא מזמין את כל השכנים בבניין משותף לחגוג יחד את החג בהדלקת נרות חנוכה תחת הסלוגן "מדליקים ביחד את חנוכיית הגבורה", ולהפוך את <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%90%D7%95%D7%9C%D7%9E%D7%95%D7%AA-%D7%95%D7%92%D7%A0%D7%99-%D7%90%D7%99%D7%A8%D7%95%D7%A2%D7%99%D7%9D">האירוע</a> לחוויה חברתית מהנה ומגבשת. </p>
      <p>על מנת להצטרף למיזם יש להירשם באתר: <a href="https://www.garim-karov.co.il/">garim-karov.co.il</a> ולקבל בחינם, ערכת פעילות חגיגית וכייפית לכל דיירי הבניין, הכוללת חנוכיה ונרות, שירון, משחק לוח רצפה ענק עם קלפים סביבון וחיילי משחק. שימו לב, מס' הערכות מוגבל – ולכן כל הקודם זוכה</p>
      <p>בנוסף, כל מי שנרשם לפעילות יוכל להצטלם במהלך הפעילות ולהיכנס להגרלה הארצית המבטיחה לזוכה סך של 5000 ש"ח לטיפוח הבניין. </p>
      <p>מנהלת מחלקת תרבות הדיור בעיריית אשדוד גב' אסנת בנלולו מזמינה אתכם למהר ולהבטיח את השתתפותכם במיזם ולא יאוחר מ-3/12 – מועד סגירת ההרשמה.</p>
      <p>אנו מכבדים זכויות יוצרים ועושים מאמץ לאתר את בעלי הזכויות בצילומים המגיעים לידינו. אם זיהיתים בפרסומינו צילום שיש לכם זכויות בו, אתם רשאים לפנות אלינו ולבקש לחדול מהשימוש באמצעות כתובת המייל: info@isnet.co.il</p>
      <p>
        <a href="https://www.ashdodnet.com/%D7%90%D7%99%D7%A0%D7%93%D7%A7%D7%A1/%D7%A9%D7%99%D7%A4%D7%95%D7%A6%D7%99%D7%9D-%D7%95%D7%AA%D7%99%D7%A7%D7%95%D7%A0%D7%99%D7%9D/%D7%94%D7%90%D7%97%D7%99%D7%9D-%D7%A7%D7%99%D7%93%D7%A8?utm_content=LinksUnderArticles">רוצים לשפץ את הבית ? לפרטים לחצו כאן</a>
      </p>
    </article>
  </body>
</html>