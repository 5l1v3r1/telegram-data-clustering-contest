<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1519502.html/%D8%B9%D8%AF%D9%85-%D8%AF%D8%B4%D9%85%D9%86-%D8%B4%D9%86%D8%A7%D8%B3%DB%8C-%D9%85%D9%87%D9%85-%D8%AA%D8%B1%DB%8C%D9%86-%D9%85%D8%A7%D9%86%D8%B9-%D8%AF%D8%B1-%D8%AA%D8%AD%D9%82%D9%82-%D8%A7%D9%87%D8%AF%D8%A7%D9%81-%D8%A7%D9%86%D9%82%D9%84%D8%A7%D8%A8-%D8%A7%D8%B3%D9%84%D8%A7%D9%85%DB%8C-%D8%A7%D8%B3%D8%AA"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:52:00+00:00"/>
    <meta property="og:title" content="عدم دشمن شناسی مهم ترین مانع در تحقق اهداف انقلاب اسلامی است"/>
    <meta property="og:description" content="سلام امینی به لزوم ایجاد وحدت میان نیروهای انقلابی اشاره کرد و گفت: رمز پیروزی و موفقیت در این است که دشمن شناسی ما خوب باشد؛ هر دسته از دشمنان دارای خصوصیاتی منحصر به فرد می باشند و راهکارهای مبارزه مختص به خود دارند."/>
  </head>
  <body>
    <article>
      <h1>عدم دشمن شناسی مهم ترین مانع در تحقق اهداف انقلاب اسلامی است</h1>
      <h2>نماینده مردم ایلام در مجلس در گفت و گو با دانا مطرح کرد:</h2>
      <address>
        <time datetime="2019-11-24T15:52:00+00:00">24 Nov 2019, 15:52</time>
      </address>
      <p>سلام امینی به لزوم ایجاد وحدت میان نیروهای انقلابی اشاره کرد و گفت: رمز پیروزی و موفقیت در این است که دشمن شناسی ما خوب باشد؛ هر دسته از دشمنان دارای خصوصیاتی منحصر به فرد می باشند و راهکارهای مبارزه مختص به خود دارند.</p>
      <p>«سلام امینی» عضو کمیسیون انرژی مجلس در گفت و گو با خبرنگار <a href="http://www.dana.ir/">شبکه اطلاع رسانی راه دانا</a> به اهمیت ایجاد وحدت و همدلی بین نیروهای انقلابی اشاره کرد و اظهار داشت: در شرایطی قرار داریم که نیازمند وحدت هستیم و دشمن هم کاملاً مشخص است که چه کارهایی می کند، چه فشارهایی می آورد، دست به دامن چه کسانی می شوند و از چه ترفندهایی استفاده می کند.</p>
      <p>وی تصریح کرد: این مسئله می تواند برای همه نیروهای انقلاب و جریان های سیاسی داخل کشور انگیزه بسیار زیادی ایجاد کند تا هدفشان را مشخص کنند و با همدلی و نزدیکی قلب ها در مقابل دشمن بایستند.</p>
      <p>نماینده مردم ایلام در مجلس با تاکید بر این که رمز پیروزی و موفقیت در این است که دشمن شناسی ما خوب باشد گفت: هر دسته از دشمنان دارای خصوصیاتی منحصر به فرد می باشند و راهکارهای مبارزه مختص به خود دارند لذا باید نسبت به نوع رفتارشان با آن ها برخورد کرد.</p>
      <p>امینی در پاسخ به این سوال که "چگونه می توان دشمن شناسی کرد؟" بیان داشت: از این واضح تر که دشمن ما در حال موضع گیری، رایزنی و حمایت و پشتیبانی از هم پیمانان خود در جهان است و آن ها را علیه ایران بسیج و شدیدترین تحریم ها را علیه ما اعمال می کند.</p>
      <p>وی تاکید کرد: عدم شناسایی و عدم پی بردن به اهداف شوم دشمنان یکی از بزرگ‌ترین آفات‌ و موانع در مسیر تحقق اهداف متعالی اسلام و انقلاب اسلامی است.</p>
      <p>عضو کمیسیون انرژی مجلس در پاسخ به سوال دیگری مبنی بر این که "دشمنی و اختلاف نظر چه تفاوتی با هم دارند گفت: این دو مسئله، دو موضوع جداگانه هستند؛ دشمن می خواهد که موجود نباشی، اما اختلاف نظر دو یا چند نظر در کار هم است؛ این که کسانی یک نظر و کسانی نظر دیگری دارند، سعی می کنند بهترین نظر را انتخاب کنند و برای یکیدگر نسخه کنند.</p>
      <p>امینی در تشریح ابزار لازم برای تحقق وحدت و انسجام و همدلی بیان داشت: برای تحقق این مهم باید خویشتندار باشیم و با سعه صدر و تحمل یکدیگر و همچنین به روز بودن و تعامل نگذاریم گزندی به کسی برسد.</p>
      <p>انتهای پیام/</p>
    </article>
  </body>
</html>