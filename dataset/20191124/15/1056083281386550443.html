<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301852/%D8%AF%DB%8C%D8%AF%D8%A7%D8%B1-%D9%86%D8%AE%D8%B3%D8%AA-%D9%88%D8%B2%DB%8C%D8%B1-%D8%B3%D9%88%D8%AF%D8%A7%D9%86-%D8%A8%D8%A7-%D9%85%D8%B9%D8%A7%D9%88%D9%86-%D8%AF%D8%A8%DB%8C%D8%B1%DA%A9%D9%84-%D8%B3%D8%A7%D8%B2%D9%85%D8%A7%D9%86-%D9%85%D9%84%D9%84-%D8%AF%D8%B1-%D8%A7%D9%85%D9%88%D8%B1-%D8%A7%D9%86%D8%B3%D8%A7%D9%86%DB%8C"/>
    <meta property="og:site_name" content="ایسنا"/>
    <meta property="article:published_time" content="2019-11-24T15:55:17+00:00"/>
    <meta property="og:title" content="دیدار نخست‌وزیر سودان با معاون دبیرکل سازمان ملل در امور انسانی"/>
    <meta property="og:description" content="نخست‌وزیر سودان امروز (یکشنبه) با هیأت سازمان ملل به ریاست معاون دبیرکل سازمان ملل در امور انسانی دیدار کرد."/>
  </head>
  <body>
    <article>
      <h1>دیدار نخست‌وزیر سودان با معاون دبیرکل سازمان ملل در امور انسانی</h1>
      <address><time datetime="2019-11-24T15:55:17+00:00">24 Nov 2019, 15:55</time> by <a rel="author">رویا معصومی</a></address>
      <p>نخست‌وزیر سودان امروز (یکشنبه) با هیأت سازمان ملل به ریاست معاون دبیرکل سازمان ملل در امور انسانی دیدار کرد.</p>
      <p>به گزارش ایسنا به نقل از خبرگزاری رسمی سودان (سونا)، عبدالله حمدوک، نخست‌وزیر این کشور، در این دیدار مارک لوکوک، معاون دبیرکل سازمان ملل در امور انسانی را در جریان برنامه‌های دولت و تلاش‌های آن برای تحقق صلح در سودان قرار داد.</p>
      <p>لوکوک گفت، در این دیدار توافق شد که جامعه بین‌الملل از مأموریت دولت سودان در انجام اصلاحات اقتصادی حمایت کند. علاوه بر آن نقش سازمان ملل و نهادهای آن در حمایت از این دولت و نیز تلاش این سازمان برای ترغیب جامعه بین‌الملل جهت حمایت از طرح دولت سودان مورد بررسی قرار گرفت.</p>
      <p>وی همچنین از پیشرفت دولت سودان در بهبود وضعیت انسانی و اتخاذ تصمیمات مهم به منظور تسهیل در ارائه کمک‌های انسانی به آوارگان قدردانی کرد.</p>
      <p>انتهای پیام</p>
      <p>​</p>
    </article>
  </body>
</html>