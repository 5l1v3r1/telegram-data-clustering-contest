<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779932/%D9%86%D8%B3%D8%A7%D8%AC%DB%8C-%D8%AF%D8%B1-%D8%A8%D9%87%D8%AA%D8%B1%DB%8C%D9%86-%D8%B4%D8%B1%D8%A7%DB%8C%D8%B7-%D8%A8%D9%87-%D9%85%D8%B5%D8%A7%D9%81-%D8%A7%D8%B3%D8%AA%D9%82%D9%84%D8%A7%D9%84-%D9%85%DB%8C-%D8%B1%D9%88%D8%AF-%DA%A9%D8%A7%D8%B1%D8%AA-%D8%A8%D8%A7%D8%B2%DB%8C%DA%A9%D9%86%D8%A7%D9%86-%D8%B1%D8%B3%DB%8C%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T15:50:44+00:00"/>
    <meta property="og:title" content="مربی تیم نساجی: نساجی در بهترین شرایط به مصاف استقلال می رود/ کارت بازیکنان رسید"/>
    <meta property="og:description" content="قائمشهری- مربی تیم نساجی مازندران ، شرایط روحی وروانی تیمش را درآستانه بازی حساس ومهم هفته یازدهم رقابتها خوب توصیف کرد."/>
  </head>
  <body>
    <article>
      <h1>مربی تیم نساجی: نساجی در بهترین شرایط به مصاف استقلال می رود/ کارت بازیکنان رسید</h1>
      <address>
        <time datetime="2019-11-24T15:50:44+00:00">24 Nov 2019, 15:50</time>
      </address>
      <p>به گزارش خبرنگارمهر، "حسن بادامکی" که درغیاب "محمدرضا مهاجری "سرمربی تیم نساجی درنشست خبری پیش از بازی تیمش برابر استقلال درجمع خبرنگاران حاضر شده بود، گفت، از شب گذشته که تیم نساجی وارد قائمشهر شده، مردم این شهر به خوبی وبه گرمی از تیم استقبال کردند واین مهم در بازی مهمی که درپیش رو داریم، بهترین انرژی برای بازیکنان بود. وی ادامه داد، تشکر می کنم از هواداران که همیشه حامی این تیم بودند و دیشب با استقبال خوبی که از اعضای تیم داشتند انرژی مضاعفی را به تیم دادند. مربی تیم نساجی مازندران اضافه کرد، هرچند درطول این هفته بازیکنان تیم همدلی خوبی داشتند و با این روحیه ای که هواداران دراستقبال از تیم وبازی با استقلال نشان دادند، همه چیز برای بازی خوب وحمایت حداکثری برای شکست دادن تیم استقلال فراهم است. بادامکی همچنین از حضور یکی از مالکان تیم نساجی برای جلسه با اعضای این تیم تشکر کرد وگفت: جلسه مالک باشگاه با تک تک اعضای تیم جلسه و حرف هایی که همه اعضای زدند ومالک تیم شنیدند، شرایط خوبی بوده و این وضعیت پیش آمده باعث شد تا بتوانیم یک گروه قوی از نظر روحی و روانی و  آماده یک بازی خوب برابر استقلال باشیم.  وی ابراز امیدواری کرد، تیم نساجی که شرایط خیلی خوبی درپیش از بازی با تیم استقلال دارد، با پیروزی که انشالله کسب خواهد کرد به آقای مهاجری و  بعد از آن مردم خوب قائمشهر که اینهمه به ما لطف دارند تقدیم کنیم. مربی تیم نساجی مازندران همچنین از صادرشدن کارت بازی برخی بازیکنان محروم این تیم ابرازخوشحالی کرد وگفت، طبق خبری که به ما داده اند، گفتند تمام بازیکنان را در اختیار داریم ،امیدواریم که بتوانیم دربازی فردا از تمام بازیکنان تیم استفاده کنیم.  بادامکی همچنین درخصوص حضور مهاجری سرمربی این تیم روی نیمکت دربازی فردا برابر تیم استقلال نیز گفت: باید با آقای مهاجری صحبت کنیم والبته ببینیم نظر پزشک ایشان چه خواهد بود. خیلی امیدواریم که شرایط طوری باشد که آقای مهاجری فردا روی نیمکت تیم بنشیند. محمدرضامهاجری درهفته های گذشته به علت بیماری ریوی در بیمارستان بستری بود وبا این وجود همراه تیم به قائمشهرآمد تا در صورت کسب مجوز پزشک بتواند تیمش را در بازی حساس برابر استقلال همراهی کند.  تیم فوتبال نساجی مازندران درچارچوب هفته یازدهم رقابتهای لیگ برتر فوتبال باشگاه های کشور از ساعت۱۴:۳۰ عصردوشنبه درورزشگاه شهیدوطنی قائمشهر میزبان تیم مدعی استقلال تهران است. شاگردان " محمدرضا مهاجری" با کسب ۱۱ امتیاز در رده یازدهم جدول و تیم استقلال تهران با کسب ۱۸ امتیاز در رده چهارم جدول رده بندی این مسابقات قرار دارند.</p>
    </article>
  </body>
</html>