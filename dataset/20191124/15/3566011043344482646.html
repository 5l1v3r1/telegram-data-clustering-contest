<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549753.html/%D9%BE%D9%84%D9%85%D9%BE-%DB%8C%DA%A9%DB%8C-%D8%A7%D8%B2-%D8%A8%D8%B2%D8%B1%DA%AF-%D8%AA%D8%B1%DB%8C%D9%86-%D9%85%D8%B1%D8%A7%DA%A9%D8%B2-%D8%B9%D8%B1%D8%B6%D9%87-%D9%85%D9%88%D8%A8%D8%A7%DB%8C%D9%84-%D8%AF%D8%B1-%D9%85%D8%B4%D9%87%D8%AF-%D8%A8%D9%87-%D8%AF%D9%84%DB%8C%D9%84-%DA%AF%D8%B1%D8%A7%D9%86-%D9%81%D8%B1%D9%88%D8%B4%DB%8C"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T15:40:00+00:00"/>
    <meta property="og:title" content="پلمپ یکی از بزرگ‌ترین مراکز عرضه موبایل در مشهد به دلیل گران‌فروشی"/>
    <meta property="og:description" content="امید جلیلی گفت: امروز طی بازرسی انجام شده از بازار موبایل مشهد واقع در خیابان احمد آباد یک واحد صاحب نام عرضه عمده موبایل به دلیل گران فروشی و عدم نصب قیمت پلمپ شد."/>
  </head>
  <body>
    <article>
      <h1>پلمپ یکی از بزرگ‌ترین مراکز عرضه موبایل در مشهد به دلیل گران‌فروشی</h1>
      <h2>رئیس شعبه سیار اداره کل تعزیرات حکومتی خراسان رضوی خبر داد؛</h2>
      <address>
        <time datetime="2019-11-24T15:40:00+00:00">24 Nov 2019, 15:40</time>
      </address>
      <p>امید جلیلی گفت: امروز طی بازرسی انجام شده از بازار موبایل مشهد واقع در خیابان احمد آباد یک واحد صاحب نام عرضه عمده موبایل به دلیل گران فروشی و عدم نصب قیمت پلمپ شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ امید جلیلی تقویان، رئیس شعبه سیار اداره کل تعزیرات حکومتی خراسان رضوی در گفت‌وگو با <a href="http://sobhtoos.ir/">صبح توس</a> اظهار کرد: به دنبال گشت زنی‌ها و کنترل مستمر بازار در خراسان رضوی امروز طی بازرسی انجام شده از بازار موبایل مشهد واقع در خیابان احمد آباد یک واحد صاحب نام عرضه عمده موبایل به دلیل گران فروشی و عدم نصب قیمت پلمپ شد.</p>
      <p>وی با اشاره به اینکه این واحد صنفی حاضر به پس گرفتن کالای گران فروخته شده خود نشد، افزود: این واحد صنفی متخلف، شاکی خصوصی داشته که بر حسب دستور مقام محترم قضایی با همکاری واحد بازرسی سازمان صنعت، معدن و تجارت پلمپ شد تا به تخلفات آن رسیدگی شود.</p>
      <p>رئیس شعبه سیار اداره کل تعزیرات حکومتی خراسان رضوی ادامه داد: یکی از دیگر تخلف‌های واحد صنفی عدم نصب قیمت اجناس است لذا طی بازرسی‌های امروز از واحدهای عرضه موبایل مشهد این تخلف زیاد به چشم می خورد از این رو به 2 واحد دیگر نیز تذکر کتبی داده شد.</p>
      <p>جلیلی خاطر نشان کرد: مردم می‌توانند گزارش‌های خود را در خصوص گرانی اجناس به سامانه 135 تعزیرات حکومتی و 124 سازمان صنعت، معدن و تجارت خراسان رضوی اعلام کنند و این شکایات در اسرع وقت رسیدگی می شود.</p>
      <p>لازم به ذکر است که طرح ویژه نظارت بر قیمت کالاها تا پس از عید نوروز ادامه دارد.</p>
      <p>انتهای پیام/</p>
    </article>
  </body>
</html>