<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/na-rivnenshhyni-vnaslidok-dtp-vodij-potrapyv-do-reanimatsiyi.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T15:59:51+00:00"/>
    <meta property="og:title" content="На Рівненщині внаслідок ДТП водій потрапив до реанімації"/>
    <meta property="og:description" content="На Рівненщині внаслідок ДТП водій потрапив до реанімації"/>
  </head>
  <body>
    <article>
      <h1>На Рівненщині внаслідок ДТП водій потрапив до реанімації</h1>
      <address>
        <time datetime="2019-11-24T15:59:51+00:00">24 Nov 2019, 15:59</time>
      </address>
      <figure>
        <img src="https://1news.com.ua/wp-content/uploads/2019/11/2-19.jpg"/>
      </figure>
      <p>У Рівненській області через зіткнення двох автомобілів один з водіїв потрапив до реанімації із закритою черепно-мозковою травмою. Про це повідомляє 1NEWS з посиланням на <a href="https://www.unn.com.ua/uk/news/1837517-na-rivnenschini-vnaslidok-dtp-odin-z-vodiyiv-potrapiv-do-reanimatsiyi">УНН</a>.</p>
      <p>Так, ДТП сталася сьогодні, 24 листопада, близько першої години ночі.</p>
      <p>“Поліцейські встановили, що 31-річний дубровиччанин – водій автомобіля BMW, під час проїзду перехрестя вулиць Поштова-Шевченка не надав переваги у русі та допустив зіткнення з автомобілем Peugeot, яким керував 25-річний житель села Рудня Дубровицького району. Унаслідок ДТП останній із закритою черепно-мозковою травмою, струсом головного мозку та гематомою доставлений до Дубровицької районної лікарні, госпіталізований у реанімацію”, – йдеться в повідомленні.</p>
      <p>Також у водіїв відібрані зразки крові для визначення стану сп’яніння. Водій BMW, а також двоє пасажирів, які були в автомобілях — не постраждали.</p>
      <p>“Транспортні засоби із механічними пошкодженнями доставлені на територію відділення поліції”, – зазначається в повідомленні.</p>
      <p>Слідчі за фактом порушення правил безпеки дорожнього руху внесли відомості до Єдиного реєстру досудових розслідувань за частиною 1 статті 286 Кримінального кодексу України.</p>
      <p>Нагадаємо, у ДТП на Донеччині загинула одна людина, ще четверо постраждали.</p>
    </article>
  </body>
</html>