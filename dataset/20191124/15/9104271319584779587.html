<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/diciamo-basta-alla-violenza-sulle-donne"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T15:50:19+00:00"/>
    <meta property="og:title" content="“Diciamo basta alla violenza sulle donne”"/>
    <meta property="og:description" content="Domani ricorre la Giornata Mondiale contro la Violenza sulle Donne. Il sostegno del corso Socio Sanitario dell’Istituto E. Bona."/>
  </head>
  <body>
    <article>
      <h1>“Diciamo basta alla violenza sulle donne”</h1>
      <h2>Domani ricorre la Giornata Mondiale contro la Violenza sulle Donne. Il sostegno del corso Socio Sanitario dell’Istituto E. Bona.</h2>
      <address>
        <time datetime="2019-11-24T15:50:19+00:00">24 Nov 2019, 15:50</time>
      </address>
      <p>Il corso Socio Sanitario dell’Istituto E. Bona a sostegno della Giornata Mondiale Contro la Violenza sulle Donne vuole condividere questo testo con voi.</p>
      <p>
        <b>“Non permettere alla tua ombra di cancellare la vera immagine di te”.</b>
      </p>
      <p>92, 120, 14.871, 17.453, 48.377, solo numeri?</p>
      <p>NO, se riferiti a femminicidi, violenze domestiche, sessuali e stalking, poiché sono gli stessi che, inconsciamente, possono incutere terrore e nel contempo permettere ad un cittadino qualsiasi di riflettere di fronte a qualcosa di concreto.</p>
      <p>Siamo stati formati, abbiamo assistito spesso, a conferenze in merito alla violenza di genere dove ogni volta le cifre tendevano ad aumentare o comunque a diminuire di poco, troppo poco.</p>
      <p>Noi di violenza, ne abbiamo sentito parlare molte volte, ne siamo a conoscenza ma spesso è la paura a bloccarci di fronte alla necessità di chiedere aiuto.</p>
      <p>Per questo, tu donna, non permettere all’uomo, che hai scelto di avere accanto, di controllarti a tal punto da diventare un’ossessione e permettiti di uscire una sera con una tua amica, con indosso una gonna, qualche spolveratina di trucco qua e là e ,perché no, magari anche con un po’ di tacco giusto per illuminare la vera immagine di te.</p>
      <p>E tu donna, non sottovalutarti e non permettere neppure a lui di sottovalutarti e cerca di fargli capire che, anche noi nel nostro piccolo, possiamo sentirci grandi di fronte a quel mostro che noi chiamiamo “amore”.</p>
      <p>E tu uomo, cerca di riflettere prima di agire e non dopo l’agito perché, ahimè, sarà poi troppo tardi…</p>
      <p>È importante, inoltre, riconoscere il fatto che noi non siamo sole e che c’è sempre qualcuno pronto a proteggerci o, a porci una mano di conforto, che ci aiuti a rialzarci anche dopo una brutta caduta e riprendere la giusta via ripercorrendola ogni giorno più forti di prima.</p>
      <p>È proprio in occasione di questa giornata, che noi ragazze, vogliamo offrire una rosa rossa, simbolo di fragilità e di forza, a tutte le donne vittime di violenza o che a loro volta hanno subito soprusi fisici e molestie verbali affinché questo scempio non si manifesti più.</p>
      <p>Noi insieme gridiamo…</p>
      <p>
        <b>NO ALLA VIOLENZA! </b>
      </p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/piazza-duomo-coperta-oltre-7mila-quadrotti-lana"/>
        <a href="https://laprovinciadibiella.it/attualita/fotogallery-piazza-duomo-colorata-dalle-coperte-lana"/>
        <a href="https://laprovinciadibiella.it/attualita/gia-raccolti-quasi-15mila-euro-le-coperte-piazza-duomo"/>
      </related>
    </article>
  </body>
</html>