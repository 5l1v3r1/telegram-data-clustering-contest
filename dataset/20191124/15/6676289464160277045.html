<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/tanara-amanat-nunta-18-ani-pana-a-incaput-rochia-mireasa-327302.html"/>
    <meta property="og:site_name" content="Observator"/>
    <meta property="article:published_time" content="2019-11-24T15:23:00+00:00"/>
    <meta property="og:title" content="O femeie şi-a amânat nunta 18 ani, până când a încăput în rochia de mireasă"/>
    <meta property="og:description" content="Charmaine Brooks a aşteptat mai bine de 18 ani să se căsătorească cu bărbatul vieţii sale şi totul doa pentru că avea o singură dorinţă în ziua nunţii: să arate perfect."/>
  </head>
  <body>
    <article>
      <h1>O femeie şi-a amânat nunta 18 ani, până când a încăput în rochia de mireasă</h1>
      <address><time datetime="2019-11-24T15:23:00+00:00">24 Nov 2019, 15:23</time> by <a rel="author">Larisa Andreescu</a></address>
      <p>
        <b>
          <b>Charmaine Brooks a aşteptat mai bine de 18 ani să se căsătorească cu bărbatul vieţii sale şi totul doa pentru că avea o singură dorinţă în ziua nunţii: să arate perfect.</b>
        </b>
      </p>
      <p>După ani de zile în care şi-a detestat trupul, cântărind peste 120 de kilograme şi în care a încercat diferite diete şi metode pentru a pierde în greutate, tânăra de 36 de ani, care a devenit între timp şi mama a doi băieţi a reuşit să îşi îndeplinească visul.</p>
      <p><i>“Am încredere în mine acum. A fost o vreme când mă uitam al fotografii din vacanţă şi plângeam gândindu-mă că dacă o să mă căsătoresc arătând aşa voi fi hidoasă, mă simţeam rău. Acum abia aştept să mă căsătoresc cu dragostea vieţii mele” </i>a povestit Charmaine.</p>
      <p>Logodnicul acesteia, Darren Squires, în vârstă de 44 de ani, nu are însă aceeaşi părere.</p>
      <p><i>„Este la fel de frumoasă ca în ziua în care am cunoscut-o. Când o voi vedea păşind spre altar, va fi cel mai fericit moment din viaţa mea”</i> a declarat el.</p>
      <p>Charmaine, care a reuşit în toată această perioadă să dea jos jumătate din greutatea sa, recunoaşte că lupta cu kilogramele a început încă din copilărie.</p>
      <h3>Lupta cu kilogramele, un drum plin de obstacole</h3>
      <p>La vârsta de 12 ani cu greu se putea uita în oglindă şi ajunsese să cântărească atât de mult încât de-abia putea să stea în picioare.</p>
      <p>Cinci ani mai târziu l-a întâlnit pe Darren, iar în mai puţin de un an legătura dintre ei a devenit atât de puternică încât ştiau că vor rămâne împreună până la adânci bătrâneţi. La scurt timp a rămas însărcinată.</p>
      <figure>
        <img src="https://img.digitalag.ro/?u=https%3A%2F%2Fobservator.tv%2Fuploads%2Fmodules%2Fnews%2F0%2F2019%2F11%2F24%2F327302%2F1574601988e2679698.jpg&amp;w=800"/>
        <figcaption>
          <a href="https://observator.tv/galerie/tanara-amanat-nunta-18-ani-pana-a-incaput-rochia-mireasa-id327302-play385072.html">
            <b>Vezi 2 imagini în Galerie</b>
          </a>
        </figcaption>
      </figure>
      <p><i>“Copilăria mea fusese înconjurată de alcool, droguri, violenţă, iar acum am alături de mine un om superb, care mă iubeşte şi care îmi oferă încredere”</i> a mai spus tânăra.</p>
      <p>În următorii ani Charmaine şi-a concentrat atenţia asupra vieţii de familie, având grijă de cei doi copii şi lăsând la o parte lupta pentru a scăpa de kilograme. A fost un drum anevoios pentru ea, însă după 18 ani a reuşit să ajungă în punctul în care şi-a dorit.</p>
      <p>Cu 60 de kilograme în minus, tânăra este pregătită pentru un nou drum, din punct de vedere fizic, căci emoţional, Charmaine recunoaşte că viaţa sa s-a schimbat complet încă din punctul în care şi-a întâlnit logodnicul şi speră ca povestea lor de dragoste şi ambiţia de care a dat dovadă să ofere o învăţătură pentru toate persoanele care se confruntă cu problemele de greutate.</p>
      <p><i>“Aveam zero încredere în mine, nu ieşeam din acsă, nu mă machiam. Eram prea mare pentru a mă juca cu copiii, nu puteam sta mai mult de 10 minute în picioare din cauza presiunii pe glezne. Acum sunt însă fericită şi împlinită. Am tot ceea ce îmi doresc”</i> a declarat Charmaine, potrivit <a href="https://www.mirror.co.uk/news/uk-news/bride-delays-wedding-18-years-20944426">Mirror</a>.</p>
    </article>
  </body>
</html>