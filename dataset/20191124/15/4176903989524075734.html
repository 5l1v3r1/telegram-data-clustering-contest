<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/politika/dveri-sns-uzurpirao-drzavnu-firmu-sdpr/"/>
    <meta property="og:site_name" content="Krstarica"/>
    <meta property="article:published_time" content="2019-11-24T15:20:04+00:00"/>
    <meta property="og:title" content="Dveri: SNS uzurpirao državnu firmu SDPR"/>
    <meta property="og:description" content="Pokret Dveri je saopštio da je poslanik Srpske napredne stranke (SNS) Vladimir Djukanović na Tviteru objavio tužbu koju je protiv Boška Obradovića podneo"/>
  </head>
  <body>
    <article>
      <h1>Dveri: SNS uzurpirao državnu firmu SDPR</h1>
      <address><time datetime="2019-11-24T15:20:04+00:00">24 Nov 2019, 15:20</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/Beta-qhwlgy87wi.640x360_rss-1-750x430.jpg"/>
        <figcaption>Foto: Beta</figcaption>
      </figure>
      <p>Pokret Dveri je saopštio da je poslanik Srpske napredne stranke (SNS) Vladimir Djukanović na Tviteru objavio tužbu koju je protiv Boška Obradovića podneo Jugoslav Petković, direktor SDPR i takodje kadar SNS-a, čime je potvrdio da je ta partija prisvojila državnu firmu „Jugoimport  SDPR“ kao svoj plen „kao što su i celu državu prisvojili“.</p>
      <p>„Očigledno da iz SNS smatraju da je SDPR njihovo privatno vlasništvo, a o tome govori i činjenica da je tužba objavljena na tviteru i pre nego što sam je dobio. Razlog za tužbu je što sam prozvao familiju Petković kao članove političke mafije jer je Mladen uništio Krušik u koji je došao iz Er Srbije, a sada je direktor Zastava oružja, dok je njegov rodjak Jugoslav uništio Jugoimport SDPR. Radujem se sudjenju da dokažem na sudu šta radi politička mafija u Srbiji“ rekao je Obradović.</p>
      <p>On je dodao da je objavljivanjem tužbe Djukanović objavio i njegovu ličnu adresu čime je počinio krivično delo neovlašćenog objavljivanja ličnih podataka za koje je predvidjena kazna zatvora do godinu dana.</p>
      <p>„Zbog toga ću podneti privatnu krivičnu tužbu protiv Vladimira Djukanovića“- istakao je lider Dveri, navedeno je u saopštenju.</p>
      <p>(Beta)</p>
    </article>
  </body>
</html>