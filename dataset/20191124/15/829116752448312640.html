<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/tudomany/20191124-rakbetegseg-vegzett-a-faj-utolso-meg-elo-malajziai-kepviselojevel.html"/>
    <meta property="og:site_name" content="Origo"/>
    <meta property="article:published_time" content="2019-11-24T15:15:00+00:00"/>
    <meta property="og:title" content="Kimúlt az utolsó szumátrai orrszarvú Malajziában"/>
    <meta property="og:description" content="Rákbetegség végzett a faj utolsó még élő malajziai képviselőjével."/>
  </head>
  <body>
    <article>
      <h1>Kimúlt az utolsó szumátrai orrszarvú Malajziában</h1>
      <address><time datetime="2019-11-24T15:15:00+00:00">24 Nov 2019, 15:15</time> by <a rel="author">Origo</a></address>
      <p>
        <b>Rákban pusztult el a szumátrai orrszarvúk fajának utolsó ismert malajziai egyede, egy 25 éves nőstény - írta a BBC hírportálja.</b>
      </p>
      <h3>Iman volt az utolsó szumátrai rinocérosz Malajziában</h3>
      <p>Az Iman nevű állat Borneó malajziai részén múlt ki szombaton - közölte Christine Liew, Sabah állat turisztikai, kulturális és környezetvédelmi minisztere.</p>
      <figure>
        <img src="https://cdn.nwmgroups.hu/s/img/i/1604/20160406orrszarvu-ritka-faj.jpg?w=644&amp;h=483"/>
        <figcaption>Szumátrai orrszarvúak az állatkertben (illusztráció). A faj súlyosan veszélyeztetett, a kihalás szélén áll<cite>Forrás: Wikimedia Commons</cite></figcaption>
      </figure>
      <p>A faj utolsó malajziai hímje májusban pusztult el.</p>
      <figure>
        <img src="https://cdn.nwmgroups.hu/s/img/i/1905/20190521szumatrai-orrszarvu1.jpg?w=644&amp;h=429"/>
        <figcaption>Harapan, a faj nemrég elpusztult utolsó malájziai hímje<cite>Forrás: AFP/Andreas Putranto</cite></figcaption>
      </figure>
      <p>A szumátrai rinocéroszok hajdan Ázsia nagy részét benépesítették,</p>
      <p>
        <mark>a vadon élő populációk azonban szinte teljesen kihaltak, úgy vélik, ma már alig száz példány él belőlük.</mark>
      </p>
      <p>A faj a Természetvédelmi Világszövetség (IUCN) vörös listáján a súlyosan veszélyeztetettek között szerepel.</p>
      <h3>Alig száz példányuk élhet még vadon</h3>
      <p>"Iman természetes halált hal. Teljes figyelmet és a legjobb gondoskodást kapta, mióta 2014 márciusában befogtuk" - monda Liew.</p>
      <p>A szumátrai rinocéroszokat az orrvadászat és az élőhelyük elvesztése sodorta végveszélybe, ám a fajt ma leginkább a populációk széttöredezettsége fenyegeti.</p>
      <figure>
        <img src="https://cdn.nwmgroups.hu/s/img/i/1211/20121105-szumatrai-orrszarvu3.jpg?w=644&amp;h=429"/>
        <figcaption>A szumátrai orrszarvú a kihalás szélére került, alig száz példányuk élhet még a vadonban<cite>Forrás: AFP/Petra Kretschmar</cite></figcaption>
      </figure>
      <aside>A faj tenyésztését szolgáló erőfeszítések mindeddig kudarcot vallottak Malajziában.</aside>
      <p>Ma öt orrszarvúfaj él a Földön, kettő Afrikában, három Ázsiában. Az utóbbiak közé tartozik a szumátrai rinocérosz (<i>Dicerorhinus sumatrensis</i>), a legkisebb testű faj.</p>
      <p>(Forrás: MTI/BBC)</p>
    </article>
  </body>
</html>