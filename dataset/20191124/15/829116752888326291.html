<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/itthon/20191120-tobb-migrans-is-buncselekmenyt-kovetett-el-magyarorszagon-mindegyikuket-elfogtak.html"/>
    <meta property="og:site_name" content="Origo"/>
    <meta property="article:published_time" content="2019-11-24T15:48:00+00:00"/>
    <meta property="og:title" content="Magyarországon is követtek el súlyos bűncselekményeket migránsok"/>
    <meta property="og:description" content="Rendőröket és nőket vettek célba."/>
  </head>
  <body>
    <article>
      <h1>Magyarországon is követtek el súlyos bűncselekményeket migránsok</h1>
      <address><time datetime="2019-11-24T15:48:00+00:00">24 Nov 2019, 15:48</time> by <a rel="author">Origo</a></address>
      <p>
        <b>Több migráns is követett el bűncselekményt Magyarországon, Ahmed H. a röszkei határnál dobálta kővel a rendőröket, egy másik férfi egy belvárosi gyorsétterem mosdójában erőszakolt meg egy fiatal nőt, de olyan is előfordult, hogy a Keletinél rátámadt egy migráns egy párra. </b>
      </p>
      <h3>Kövekkel dobálta a rendőröket</h3>
      <p>2015. szeptember 16-án, a tömeges bevándorlási válsághelyzet kihirdetése után több száz migráns gyűlt össze a Röszke-Horgos közúti határátkelőhelynél, a szerb oldalon.</p>
      <aside>Mivel nem engedték be őket Magyarországra, a tömeg agresszívvá vált, és kövekkel dobálták meg a rendőröket, akik közül többen megsérültek.</aside>
      <figure>
        <img src="https://cdn.nwmgroups.hu/s/img/i/1509/20150916horgos-menekultek-2015091612.jpg?w=644&amp;h=429"/>
        <figcaption>
          <cite>Forrás: MTI/Ujvári Sándor</cite>
        </figcaption>
      </figure>
      <aside>Ahmed H. a kordon ledöntésével és a rendőrök megtámadásával fenyegetőzött, megafonnal beszélt a tömeghez, és háromszor megdobta a rendőröket kővel.</aside>
      <p>Ezek után kinyitotta az átkelőt lezáró kaput, és illegálisan magyar területre lépett.</p>
      <figure>
        <img src="https://cdn.nwmgroups.hu/s/img/i/1509/201509258.jpg?w=644&amp;h=429"/>
        <figcaption>
          <cite>Forrás: Police.hu</cite>
        </figcaption>
      </figure>
      <p>Néhány nap múlva, a győri vasútállomáson fogták el. Hét útlevelet is találtak nála, a szíriai származású férfinak ciprusi okmányai voltak, már egy évtizede ott élt, egy ottani nőt vett feleségül. Mind a hét útlevelében volt érvényes schengeni vízum.</p>
      <aside>Ehhez képest illegálisan jött be Magyarországra, és az is érthetetlen, hogyan szerzett hét különböző hamis útlevélbe schengeni vízumot.</aside>
      <p>Kiderült róla, hogy egyáltalán nem szegény, vállalkozása van Cipruson, több autója és halászhajója is van. Annak ellenére, hogy ciprusi nőt vett feleségül, az állampolgársági kérelmét elutasították a helyi hatóságok, ami arra utal,</p>
      <aside>hogy korábban valamilyen bűncselekményt követett el.</aside>
      <p>Ahmed H. a Tabligh Dzsamaat nevezetű iszlamista szervezet tagja, amit a terroristák fedőszervként használnak, itt húzzák meg magukat. Erre jó példa a 2005-ös londoni merénylet, ahol a két elkövető szintén a szervezet tagja volt korábban.</p>
      <figure>
        <img src="https://cdn.nwmgroups.hu/s/img/i/1901/201901183.jpg?w=644&amp;h=429"/>
        <figcaption>
          <cite>Forrás: MTI/Mónus Márton</cite>
        </figcaption>
      </figure>
      <p>2016 decemberében a Szegedi Törvényszék első fokon 10 év fegyházra ítélte a migránst a határzár tömegzavargás résztvevőjeként elkövetett tiltott átlépése és állami szerv kényszerítése céljából, személy elleni erőszakos bűncselekmény elkövetésével megvalósított terrorcselekmény miatt.</p>
      <p>A Szegedi Ítélőtábla 2017. június 15-én hatályon kívül helyezte az elsőfokú ítéletet, és új eljárást rendelt el, amiben tavaly márciusban 7 év fegyházzal büntették a férfit.</p>
      <aside>Az ítélőtábla tavaly szeptemberben jogerősen 5 év börtönre ítélte Ahmed H.-t.</aside>
      <p>A férfi, mivel letöltötte a büntetésének kétharmadát, feltételesen szabadulhatott a börtönből, és kiutasították Magyarországról. Ciprusra szeretett volna eljutni, ahol a családja is él, azonban semmilyen érvényes személyi irata sem volt, ezért hosszú ideig nem tudott elmenni az országból, kiadatási őrizetben maradt. Idén szeptemberben Magyarország kitoloncolta, Ciprus fogadta be. </p>
      <h3>Szilveszterkor támadott</h3>
      <p>Tavaly, december 31-én egy 24 éves afgán férfi kinézett egy párt magának a Keleti pályaudvarnál.</p>
      <aside>Odament hozzájuk, és szó nélkül ütni kezdte őket.</aside>
      <p>A pár felmenekült egy buszra, de a migráns oda is követte őket. A sofőr észrevette, hogy az afgán férfi verekszik, ezért le akarta szállíttatni.<br/>Ezek után a részeg támadó a buszt is addig ütötte, amíg be nem repedt a szélvédő.</p>
      <aside>A migráns a kiérkező rendőrökre is rátámadt,</aside>
      <p>de végül sikerült elfogni.</p>
      <h3>WC-ben erőszakolt meg egy magyar nőt</h3>
      <p>2018. szeptember 9-én hajnali 2 és 3 óra között egy nő bement egy V. kerületi török étterem mosdójába. Ott aztán a vád szerint az ott dolgozó S. Ahmad megerőszakolta.</p>
      <p>hirtelen bezárta maguk mögött az ajtót és megerőszakolta a nőt.</p>
      <p>A történtek után a férfi elmenekült. A rendőrség keresni kezdte, egy külön nyomozócsoportot is létrehoztak, és 1 millió forintos nyomravezetői díjat tűztek ki. A bíróság nemzetközi elfogatóparancsot adott ki a migráns ellen.</p>
      <aside>Szeptember 10-én, késő este Linz környékén fogták el, egy Frankfurtba tartó vonaton, miután igazoltatták.</aside>
      <p>Ezek után kiadatási őrizetbe került, majd tavaly novemberben visszahozták Magyarországra, ahol letartóztatták.</p>
      <figure>
        <img src="https://cdn.nwmgroups.hu/s/img/i/1811/20181109sarhadi-bilal-ahmad.jpg?w=373&amp;h=500"/>
        <figcaption>
          <cite>Forrás: Origo</cite>
        </figcaption>
      </figure>
      <p>Időközben kiderült, hogy korábban több nőnek is mutogatta a péniszét Budapesten.</p>
      <aside>Először június 1-jén a VII. kerületi Dohány utcában, majd június 20-án a Király utca és a Lövölde tér között mutogatta magát nőknek.</aside>
      <p>Júliusban tartották az előkészítő ülését a bíróságon. 5 év börtön ajánlottak neki abban az esetben, ha lemond a tárgyaláshoz való jogáról, és beismerő vallomást tesz. Ezt a férfi nem fogadta el. Így a tárgyalása csütörtökön kezdődött el, erről részletesen <a href="https://www.origo.hu/itthon/20191120-tanumeghallgatassal-kezdodok-annak-a-migransnak-a-targyalasa-aki-megeroszakolt-egy-not-budapesten.html">itt olvashat. </a></p>
    </article>
  </body>
</html>