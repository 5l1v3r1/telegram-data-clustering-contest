<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/voetbal-driepunter-voor-awc-in-thuisduel-met-ojc/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-24T15:35:38+00:00"/>
    <meta property="og:title" content="Voetbal: driepunter voor AWC in thuisduel met OJC"/>
    <meta property="og:description" content="AWC heeft de tweede overwinning van het seizoen te pakken. Tegen OJC Rosmalen bleek een treffer van Joost Loeffen genoeg voor de overwinning: 1-0. Over de hele wedstrijd gezien gingen de teams erg gelijk op. Er waren weinig kansen te zien en de wedstrijd speelde zich voornamelijk af rond de middellijn. Na twintig minuten kwam [&amp;hellip"/>
  </head>
  <body>
    <article>
      <h1>Voetbal: driepunter voor AWC in thuisduel met OJC</h1>
      <address>
        <time datetime="2019-11-24T15:35:38+00:00">24 Nov 2019, 15:35</time>
      </address>
      <p>
        <b>AWC heeft de tweede overwinning van het seizoen te pakken. Tegen OJC Rosmalen bleek een treffer van Joost Loeffen genoeg voor de overwinning: 1-0.</b>
      </p>
      <p>Over de hele wedstrijd gezien gingen de teams erg gelijk op. Er waren weinig kansen te zien en de wedstrijd speelde zich voornamelijk af rond de middellijn. Na twintig minuten kwam AWC op voorsprong door een treffer van Joost Loeffen. Na een halfuur leek OJC op gelijke hoogte te komen, maar een lob van afstand eindigde op de paal.</p>
      <p>De tweede helft leverde meer van hetzelfde spelbeeld op. Beide teams gaven weinig toe en lieten elkaar in leven. Lang leek AWC weinig problemen te krijgen, al moest doelman Jarik Veltmaat een vrije trap van Mitchell Bastianen uit de hoek duiken. AWC hield de voorsprong vast en het bleef 1-0.</p>
      <figure>
        <img src="http://www.wijchensnieuws.nl/wp-content/uploads/2019/09/AWC-seizoen-19-10.jpeg"/>
      </figure>
      <p>
        <i>  Opstelling: Jarik Veltmaat; Sven Jansen, Nicky van de Groes ©, Idar Kramer, Job van de Groes (’79 Sjoerd van der Looy); Dennis Straten, Youri Hubers, Joost Loeffen (’46 Daan Pauwels); Fren Stevens, Boy Visser (’62 Safa Kizir), Daan de Bruijn</i>
      </p>
      <related>
        <h4>Relevante berichten</h4>
        <a href="http://www.wijchensnieuws.nl/fotos-alverna-verslaat-woezik-op-eigen-veld-met-0-3/"/>
        <a href="http://www.wijchensnieuws.nl/de-knvb-voetbaluitslagen-van-wijchen-van-23-24-november/"/>
        <a href="http://www.wijchensnieuws.nl/voetbal-zespuntenwedstrijd-levert-geen-punten-op-voor-awc-en-staat-nu-een-na-laatste/"/>
        <a href="http://www.wijchensnieuws.nl/alverna-pakt-1e-periodetitel-voetbaluitslagen-van-wijchen-van-9-10-november/"/>
      </related>
    </article>
  </body>
</html>