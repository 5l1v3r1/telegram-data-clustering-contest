<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/news-adam-szlapka-nowym-szefem-nowoczesnej,nId,3352290"/>
    <meta property="og:site_name" content="RMF24"/>
    <meta property="article:published_time" content="2019-11-24T15:25:01+00:00"/>
    <meta property="og:title" content="Adam Szłapka nowym szefem Nowoczesnej"/>
    <meta property="og:description" content="Adam Szłapka staje na czele Nowoczesnej. O stanowisko przewodniczącego partii - z którego oficjalnie zrezygnowała dzisiaj podczas konwencji Nowoczesnej Katarzyna Lubnauer - dotychczasowy sekretarz generalny walczył z Krzysztofem Mieszkowskim. Ostatecznie Szłapka uzyskał w głosowaniu poparcie 66 delegatów, na Mieszkowskiego natomiast zagłosowało 41 działaczy."/>
  </head>
  <body>
    <article>
      <h1>Adam Szłapka nowym szefem Nowoczesnej</h1>
      <address><time datetime="2019-11-24T15:25:01+00:00">24 Nov 2019, 15:25</time> by <a rel="author" href="https://www.rmf24.pl/tylko-w-rmf24/edyta-bienczak" target="_blank">Edyta Bieńczak</a></address>
      <p>
        <b>Adam Szłapka staje na czele Nowoczesnej. O stanowisko przewodniczącego partii - z którego oficjalnie zrezygnowała dzisiaj podczas konwencji Nowoczesnej Katarzyna Lubnauer - dotychczasowy sekretarz generalny walczył z Krzysztofem Mieszkowskim. Ostatecznie Szłapka uzyskał w głosowaniu poparcie 66 delegatów, na Mieszkowskiego natomiast zagłosowało 41 działaczy.</b>
      </p>
      <figure>
        <img src="https://i.iplsc.com/swiezo-upieczony-szef-nowoczesnej-adam-szlapka-podczas-konwe/0009ER1J6RDJMJTK-C123-F4.jpg"/>
        <figcaption>Świeżo upieczony szef Nowoczesnej Adam Szłapka podczas konwencji ugrupowania w Warszawie<cite>/ Wojciech Olkuśnik /PAP</cite></figcaption>
      </figure>
      <h4>Radny Kościana, ekspert w kancelarii Bronisława Komorowskiego, poseł Nowoczesnej</h4>
      <p><b>Adam Szłapka jest politologiem, od kilkunastu lat w polityce.</b> W latach 2006-10 pełnił funkcję radnego i wiceprzewodniczącego rady miejskiej w wielkopolskim Kościanie. Od 2011 do 2015 roku pracował jako <b>ekspert w kancelarii prezydenta Bronisława Komorowskiego.</b></p>
      <p><b>W wyborach parlamentarnych 2015 roku</b> Szłapka był "jedynką" listy Nowoczesnej w okręgu kaliskim - i <b>zdobył mandat poselski.</b> Od tego samego roku pełnił również stanowisko sekretarza generalnego partii.</p>
      <p>W tegorocznych wyborach parlamentarnych, z 13 października, <b>Szłapka startował do Sejmu z trzeciego miejsca listy Koalicji Obywatelskiej w Poznaniu. Zdobył 51 951 głosów - i ponownie poselski mandat.</b></p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ffakty%2Fpolska%2Fnews-katarzyna-lubnauer-rezygnuje-z-przewodniczenia-nowoczesnej-b%2CnId%2C3352240%3Fparametr%3Dembed_linki">Katarzyna Lubnauer rezygnuje z przewodniczenia Nowoczesnej: Biorę odpowiedzialność za wynik wyborczy</a>
        </li>
      </ul>
      <h4>Rozliczenie wyborów parlamentarnych, decyzja ws. wyborów prezydenckich</h4>
      <p>Celem konwencji Nowoczesnej jest - jak informowała rzeczniczka partii Paulina Hennig-Kloska - <b>podsumowanie wyborów parlamentarnych z 13 października</b> i wyznaczenie priorytetów ugrupowania na przyszłość.</p>
      <p>"Opowiemy o wartościach, jakich strzec będziemy w kolejnej kadencji, również wewnątrz klubu Koalicji Obywatelskiej" - zapowiadała.</p>
      <p>Oceniła również, że konwencja to "idealny moment, by <b>przedyskutować stanowisko w sprawie wyborów prezydenckich". "Czy popieramy któregoś z kandydatów Platformy Obywatelskiej, czy wystawiany swojego"</b> - stwierdziła Hennig-Kloska.</p>
      <h3>Zobacz również:</h3>
      <ul>
        <li>
          <a href="https://interia.hit.gemius.pl/hitredir/id=baCb8AslJNnZj2kUGPLkPMUF.tLBarst.iFIsOnSq33..7/url=http%3A%2F%2Fwww.rmf24.pl%2Ftylko-w-rmf24%2Fpopoludniowa-rozmowa%2Fnews-rafal-grupinski-jacek-jaskowiak-troche-mnie-zaskoczyl%2CnId%2C3349029%3Fparametr%3Dembed_linki">Rafał Grupiński: Jacek Jaśkowiak trochę mnie zaskoczył</a>
        </li>
      </ul>
    </article>
  </body>
</html>