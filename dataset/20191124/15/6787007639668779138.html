<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39862-woning-en-auto-axels-stel-vernield-met-vuurwerk/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-24T15:01:00+00:00"/>
    <meta property="og:title" content="Woning en auto Axels stel vernield met vuurwerk"/>
    <meta property="og:description" content="AXEL - Een stel uit Axel is in de afgelopen dagen tot twee keer toe belaagd met zwaar vuurwerk. Daarbij raakten hun woning en hun auto zwaar beschadigd. Dat meldt de politie, die een onderzoek heeft ingesteld."/>
  </head>
  <body>
    <article>
      <h1>Woning en auto Axels stel vernield met vuurwerk</h1>
      <address><time datetime="2019-11-24T15:01:00+00:00">24 Nov 2019, 15:01</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/stock/2/8/5/582.604x334.jpg"/>
        <figcaption>
          <cite>© Foto: HVZeeland.nl (archief)</cite>
        </figcaption>
      </figure>
      <p>
        <b>AXEL - Een stel uit Axel is in de afgelopen dagen tot twee keer toe belaagd met zwaar vuurwerk. Daarbij raakten hun woning en hun auto zwaar beschadigd. Dat meldt de politie, die een onderzoek heeft ingesteld.</b>
      </p>
      <p>Donderdagavond werd kort voor middernacht de auto van het Axelse stel vernield door middel van vuurwerk. “De motorkap was ontzet en de voorruit gebarsten”, zo vertelt de politie. Vannacht was het kort na middernacht raak.</p>
      <p>“Toen kwam de melding binnen dat iemand zwaar vuurwerk tegen de deur van de woning van de gedupeerden had gegooid of gelegd. De agenten waren snel ter plaatse, maar zagen geen verdachten in de omgeving van de woning. Aan de woning was forse schade ontstaan aan de voordeur.</p>
      <p>De bewoners hebben aangifte gedaan van brandstichting en/of vernieling. De politie tast nog in het duister over de reden van de vernielingen en roept mensen met informatie op om zich te melden.</p>
    </article>
  </body>
</html>