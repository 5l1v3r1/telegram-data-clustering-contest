<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hvzeeland.nl/nieuws/39863-jongeren-gebruiken-valse-id-bewijzen/"/>
    <meta property="og:site_name" content="HVZeeland.nl"/>
    <meta property="article:published_time" content="2019-11-24T15:03:00+00:00"/>
    <meta property="og:title" content="Jongeren gebruiken valse ID-bewijzen"/>
    <meta property="og:description" content="MIDDELBURG - Op verschillende plaatsen op Walcheren hebben minderjarige jongeren dit weekeinde geprobeerd om horecagelegenheden binnen te komen met valse ID-bewijzen."/>
  </head>
  <body>
    <article>
      <h1>Jongeren gebruiken valse ID-bewijzen</h1>
      <address><time datetime="2019-11-24T15:03:00+00:00">24 Nov 2019, 15:03</time> by <a rel="author">Roland de Jong</a></address>
      <figure>
        <img src="https://www.hvzeeland.nl/pictures/stock/3/1/0/13.604x334.jpg"/>
        <figcaption>
          <cite>© Foto: HVZeeland.nl (archief)</cite>
        </figcaption>
      </figure>
      <p>
        <b>MIDDELBURG - Op verschillende plaatsen op Walcheren hebben minderjarige jongeren dit weekeinde geprobeerd om horecagelegenheden binnen te komen met valse ID-bewijzen.</b>
      </p>
      <p>De politie zegt dat er alleen waarschuwend is opgetreden en dat de identiteitsbewijzen van zeker zeven minderjarigen zijn ingenomen. De ID-bewijzen stonden volgens de politie op naam van een andere, meerderjarige persoon.</p>
      <p>Ondanks dat de politie nu alleen de kaarten heeft ingenomen, wil men wel anderen waarschuwen. Het tonen van een ID-bewijs van iemand anders of het uitlenen van je ID-bewijs aan iemand anders is namelijk strafbaar. “Er staat zelfs een maximale gevangenisstraf van 6 jaar op voor de persoon die zijn ID-bewijs ter beschikking stelt aan een ander met het oogmerk om dit ID-bewijs te laten gebruiken als ware aan hem verstrekt”, aldus de politie.</p>
      <p>De ingenomen ID-bewijzen kunnen door de rechtmatige eigenaren worden afgehaald op het politiebureau aan de Achter de Houttuinen 10 in Middelburg. “Uiteraard voeren we dan graag een goed gesprek met de eigenaren van die ID-bewijzen”, aldus de politie.</p>
    </article>
  </body>
</html>