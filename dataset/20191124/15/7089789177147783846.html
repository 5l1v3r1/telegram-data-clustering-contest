<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/paura-per-il-maltempo-in-provincia-di-napoli-il-fiume-sarno-e-straripato/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-24T15:59:33+00:00"/>
    <meta property="og:title" content="Paura per il maltempo in provincia di Napoli, il fiume Sarno è straripato"/>
    <meta property="og:description" content="A causa delle insistenti piogge, il fiume Sarno è straripato in via Ripuaria, a qualche centinaio di metri dalla foce. Dall’alba, per le famiglie che abitano nella zona, alla periferia di Castellammare di Stabia (Napoli), è emergenza. La strada è invasa dal fiume, allagata per oltre mezzo metro. Alle 8,30 di questa mattina è intervenuta una squadra di Vigili del Fuoco dal distaccamento di Castellammare di Stabia che ha portato in salvo una famiglia di 4 persone."/>
  </head>
  <body>
    <article>
      <h1>Paura per il maltempo in provincia di Napoli, il fiume Sarno è straripato</h1>
      <address><time datetime="2019-11-24T15:59:33+00:00">24 Nov 2019, 15:59</time> by <a rel="author" href="https://internapoli.it/author/internapoli/" target="_blank">Redazione Internapoli</a></address>
      <p>A causa delle insistenti piogge, il fiume Sarno è straripato in via Ripuaria, a qualche centinaio di metri dalla foce. Dall’alba, per le famiglie che abitano nella zona, alla periferia di Castellammare di Stabia (Napoli), è emergenza. La strada è invasa dal fiume, allagata per oltre mezzo metro. Alle 8,30 di questa mattina è intervenuta una squadra di Vigili del Fuoco dal distaccamento di Castellammare di Stabia che ha portato in salvo una famiglia di 4 persone.</p>
      <p>I soccorritori hanno operato con un mezzo anfibio e il nucleo sommozzatori. I vigili del fuoco sono ancora sul posto, dove altre famiglie che stamattina avevano rifiutato il soccorso, sperando nel ritiro delle acque, ora chiedono di essere trasportate all’asciutto, temendo che la situazione possa peggiorare nella notte. Sul posto i vigili del fuoco sono coadiuvati dalla Protezione civile. (ANSA)</p>
    </article>
  </body>
</html>