<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743397"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T15:34:00+00:00"/>
    <meta property="og:title" content="ญาติ&quot;นัน กิ่งเพชร&quot;เซ็งอดเยี่ยม-ประกัน ตร.ยันหมดเวลา!"/>
    <meta property="og:description" content="'นัน กิ่งเพชร' ถึงโรงพักเมืองมหาสารคามแล้ว ญาติโร่ขอยื่นหลักทรัพย์ประกันตัวพร้อมเยี่ยมผู้ต้องหา แต่ตำรวจปฏิเสธ ระบุหมดเวลาแล้ว ส่วนเรื่องประกัน ต้องรอผู้บังคับบัญชาก่อน ว่าจะอนุญาตหรือไม่"/>
  </head>
  <body>
    <article>
      <h1>ญาติ"นัน กิ่งเพชร"เซ็งอดเยี่ยม-ประกัน ตร.ยันหมดเวลา!</h1>
      <address>
        <time datetime="2019-11-24T15:34:00+00:00">24 Nov 2019, 15:34</time>
      </address>
      <p>
        <b>"นัน กิ่งเพชร" ถึงโรงพักเมืองมหาสารคามแล้ว ญาติโร่ขอยื่นหลักทรัพย์ประกันตัวพร้อมเยี่ยมผู้ต้องหา แต่ตำรวจปฏิเสธ ระบุหมดเวลาแล้ว ส่วนเรื่องประกัน ต้องรอผู้บังคับบัญชาก่อน ว่าจะอนุญาตหรือไม่</b>
      </p>
      <p>เมื่อวันที่ 24 พ.ย. เจ้าหน้าที่ตำรวจจากฝ่ายสืบสวนตำรวจภูธรภาค 3 ได้ควบคุมตัว นายภูมิภากร ถินสุวรรณ์ หรือ นายนัน  กิ่งเพชร ผู้ต้องหาตามหมายจับศาลจังหวัดมหาสารคาม คดีกรรโชกทรัพย์จับลิขสิทธิ์โดราเอมอน มาถึงยังที่ สภ.เมือง จ.มหาสารคามแล้ว โดยผู้ต้องหาไม่ขอให้สัมภาษณ์ใด ๆ พร้อมกับรีบเดินเข้าไปในห้องคุมขังทันที อย่างไรก็ตามได้มีญาติเดินทางมาเตรียมยื่นหลักทรัพย์ขอประกันตัว และเข้าเยี่ยม แต่เจ้าหน้าที่ไม่อนุญาต เพราะหมดเวลาเยี่ยมแล้ว ทำให้ฝ่ายญาติรู้สึกไม่ค่อยพอใจนัก เนื่องจากมารอกันตั้งแต่ช่วงเย็น แต่ก็ยังไม่สามารถพบหรือประกันตัวได้ </p>
      <figure>
        <img src="https://www.dailynews.co.th/admin/upload/20191124/news_ZnKgpzGBqh233403_533.jpg?v=201911250911?v=3428"/>
      </figure>
      <p>ด้าน พ.ต.ท.วุฒิ ศรีวิลัย รองผกก.สส. สภ.เมืองมหาสารคาม กล่าวว่า หลังจากรับมอบตัวผู้ต้องหามาแล้ว ก็ต้องดำเนินการสอบสวนไปตามขั้นตอน ส่วนญาติที่จะมายื่นประกันตัวนั้น สามารถทำได้ แต่ต้องขึ้นกับดุลยพินิจต้องผู้บังคับบัญชาว่าจะอนุญาตให้ประกันตัวหรือไม่ หลังจากนี้เจ้าหน้าที่จะสอบปากคำ และรวบรวมเอกสารเพื่อดำเนินคดีต่อไป.</p>
    </article>
  </body>
</html>