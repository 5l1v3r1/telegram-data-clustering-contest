<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/avto-zgrmel-z-nadvoza-ena-oseba-umrla-peska-za-las-ubezala-smrti-video-253181"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T15:44:00+00:00"/>
    <meta property="og:title" content="Avto zgrmel z nadvoza: ena oseba umrla, peška za las ubežala smrti (VIDEO)"/>
    <meta property="og:description" content="Prevelika hitrost je vzrok za prenekatero nesrečo. V tem članku bomo omenili tisto, ki se je v soboto kmalu po poldnevu zgodila v indijskem Hajderabadu na novem odseku ceste. Ena oseba je v nesreči..."/>
  </head>
  <body>
    <article>
      <h1>Avto zgrmel z nadvoza: ena oseba umrla, peška za las ubežala smrti (VIDEO)</h1>
      <h2>Po spletnih omrežjih je zakrožil posnetek prometne nesreče, ki je naravnost grozljiv.</h2>
      <address><time datetime="2019-11-24T15:44:00+00:00">24 Nov 2019, 15:44</time> by <a rel="author">A. L.</a></address>
      <p>Prevelika hitrost je vzrok za prenekatero nesrečo. V tem članku bomo omenili tisto, ki se je v soboto kmalu po poldnevu zgodila v indijskem Hajderabadu na novem odseku ceste. Ena oseba je v nesreči, ki jo je zakrivil voznik rdečega VW pola, umrla, več je huje poškodovanih.<br/><br/>Voznik je s polom v ovinek pripeljal menda s 104 kilometri na uro, se zabil v ograjo, po krajšem drsenju po njej zgrmel 20 metrov v globino in se ustavil šele na spodnji cesti. Pred tem ga je še enkrat odbilo v zrak, da je zadelo več ljudi, ki so stali ob cesti in verjetno čakali na javni prevoz. Žrtev bi bilo kmalu še več, saj je na spodnji cesti do nesreče čisto normalno potekel promet.</p>
      <h3>Voznik in še najmanj štirje hudo poškodovani</h3>
      <p>Spletni portal <i>India Today </i>poroča, da je poleg smrtne žrtve, neke 56-letne gospodinje, še šest ljudi poškodovanih (<i>Times of India </i>piše o štirih hudo poškodovanih, med njimi je tudi voznik vozila, ki je strmoglavilo v globino, <b>Krišna Milan Rao Kalvakuntla</b>). Med žrtvami bi bila skoraj tudi peška, ki se je zadrževala nekaj deset metrov stran od nesreče. Ob drsenju po ograji je namreč vozilo odtrgalo enega od prometnih znakov, ki označuje, da gre za oster ovinek, ga vrglo na spodnjo cesto in pristalo tik ob njej.<br/><br/><br/><br/>Na omenjenem odseku se je od odprtja ceste 4. novembra pred to zgodila še ena nesreča, v kateri sta dve mlajši osebi izgubili življenje.<br/><br/>Spodaj objavljamo posnetek nadzorne kamere, ki je zabeležila celotno dogajanje.</p>
      <figure>
        <iframe src="https://www.youtube.com/embed/8Sp2NDnwkDg" width="640" height="360" data-service="Youtube" scrolling="no"/>
      </figure>
    </article>
  </body>
</html>