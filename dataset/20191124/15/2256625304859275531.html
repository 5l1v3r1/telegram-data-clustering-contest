<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159321_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T15:35:00+00:00"/>
    <meta property="og:title" content="Киров: Хубаво е, че има интерес към наши футболисти"/>
    <meta property="og:description" content="&quot;Финансовото положение се подобрява и имаме уверението, че ще става все по-добре&quot;"/>
  </head>
  <body>
    <article>
      <h1>Киров: Хубаво е, че има интерес към наши футболисти</h1>
      <address>
        <time datetime="2019-11-24T15:35:00+00:00">24 Nov 2019, 15:35</time>
      </address>
      <p>Наставникът на Дунав Людмил Киров бе разочарован от загубата на неговия тим с 0:3 от Берое. Специалистът е на мнение, че първият гол на Мартин Камбуров се е оказал решаващ за успеха на заралии. Киров сподели, че има сериозен интерес към нападателя на “драконите” Ахмед Ахмедов.<br/><br/>“Прилично първо полувреме за нашия тим, но в крайна сметка - 0:3. Тежко поражение, трябва да си вземем поуките. Голът на Камбуров бе решителният момент."<br/><br/>"Ще изчистим главите през седмицата, ще проведем нормален тренировъчен процес и се надяваме, че срещу Витоша (Бистрица) ще имаме по-добър мач."<br/><br/>"Хубаво е, че има интерес към наши футболисти. Ако се стигне до трансфер, е добре. Той може да играе във всеки един от грандовете в България. В момента той е наш футболист, но има интерес към него. Финансовото положение се подобрява и имаме уверението, че ще става все по-добре. Русе е голям град и мисля, че бизнесът на града може да се обедини и да се помогне на клуба, но това не е моя работа”, каза Киров.</p>
    </article>
  </body>
</html>