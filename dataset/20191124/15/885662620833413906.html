<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/hristika/asfalistika/125846/ebdomada-pliromon-gia-epidomata-kai-syntaxeis"/>
    <meta property="og:site_name" content="Insider"/>
    <meta property="article:published_time" content="2019-11-24T15:00:00+00:00"/>
    <meta property="og:title" content="Εβδομάδα πληρωμών για επιδόματα και συντάξεις"/>
    <meta property="og:description" content="Μπαράζ πληρωμών αυτή την εβδομάδα, καθώς από την Δευτέρα 25 Νοεμβρίου ξεκινά η καταβολή επιδομάτων και συντάξεων και ολοκληρώνεται την επόμενη Τρίτη 3 Δεκεμβρίου."/>
  </head>
  <body>
    <article>
      <h1>Εβδομάδα πληρωμών για επιδόματα και συντάξεις</h1>
      <h2>Μπαράζ πληρωμών αυτή την εβδομάδα, καθώς από την Δευτέρα 25 Νοεμβρίου ξεκινά η καταβολή επιδομάτων και συντάξεων και ολοκληρώνεται την επόμενη Τρίτη 3 Δεκεμβρίου.</h2>
      <address><time datetime="2019-11-24T15:00:00+00:00">24 Nov 2019, 15:00</time> by <a rel="author">Αγγελική Μαρίνου</a></address>
      <p>Μπαράζ πληρωμών αυτή την εβδομάδα, καθώς από την Δευτέρα 25 Νοεμβρίου ξεκινά η καταβολή επιδομάτων και συντάξεων και ολοκληρώνεται την επόμενη Τρίτη 3 Δεκεμβρίου.</p>
      <p>Πιο συγκεκριμένα, τη Δευτέρα 25 Νοεμβρίου καταβάλλονται τα <b>επιδόματα Παιδιού</b>, καθώς και τα <b>Προνοιακά Αναπηρικά και Διατροφικά Επιδόματα</b> από τον ΟΠΕΚΑ.</p>
      <p>Την Πέμπτη 28 Νοεμβρίου θα πληρωθούν το <b>Κοινωνικό Εισόδημα Αλληλεγγύης</b> (ΚΕΑ), <b>Στεγαστικής Συνδρομής</b>, <b>Κοινωνικής Αλληλεγγύης Ανασφαλίστων Υπερηλίκων</b> και σύνταξη υπερηλίκων, καθώς και το <b>επίδομα Ομογενών</b>.</p>
      <p>Την ίδια ημέρα θα πληρωθεί και το <b>επίδομα ενοικίου</b> μηνός Νοεμβρίου, σε όλους όσοι υπέβαλλαν αίτηση στην ειδική ηλεκτρονική πλατφόρμα έως 31 Οκτωβρίου και αυτή έχει εγκριθεί.</p>
      <p>Το ποσό του επιδόματος ορίζεται σε 70 ευρώ το μήνα για τον δικαιούχο και προσαύξηση 35 ευρώ το μήνα για κάθε επιπλέον μέλος του νοικοκυριού.</p>
      <p>Το ανήλικο παιδί προσμετράται ως ενήλικας τόσο στον υπολογισμό των εισοδηματικών κριτηρίων, όσο και στον υπολογισμό του εισοδήματος.</p>
      <p>Στη μονογονεϊκή οικογένεια, για το πρώτο ανήλικο μέλος του νοικοκυριού ορίζεται προσαύξηση 70 ευρώ το μήνα.</p>
      <p>Στα νοικοκυριά με απροστάτευτα τέκνα, ορίζεται προσαύξηση 70 ευρώ το μήνα για κάθε απροστάτευτο τέκνο. Ως ανώτατο όριο του Επιδόματος Στέγασης ορίζονται τα 210 ευρώ μηνιαίως, ανεξαρτήτως της σύνθεσης του νοικοκυριού.</p>
      <p>
        <b>Συντάξεις- Δώρα</b>
      </p>
      <p>Στο μεταξύ από την Τρίτη 26 Νοεμβρίου, ξεκινά η καταβολή των <b>συντάξεων Δεκεμβρίου</b> σε όλα τα πρώην Ταμεία.</p>
      <p>Πιο συγκεκριμένα, ο ΟΑΕΕ και ο ΟΓΑ θα καταβάλλουν τις συντάξεις στους δικαιούχους την Τρίτη 26 Νοεμβρίου, ενώ την ίδια ημερομηνία ο ΟΠΕΚΑ θα πιστώσει τις συντάξεις των Ανασφάλιστων Υπερηλίκων.</p>
      <p>Το Δημόσιο θα πληρώσει τις συντάξεις του την Πέμπτη 28 Νοεμβρίου, μαζί με το ΙΚΑ, το ΝΑΤ και ΚΕΑΝ. Οι προσωρινές συντάξεις Ενόπλων Δυνάμεων Σωμάτων Ασφαλείας και Πυροσβεστικού Σώματος αναμένεται να καταβληθούν την Πέμπτη.</p>
      <p>Το ΕΤΕΑΕΠ θα πληρώσει στους δικαιούχους τις επικουρικές τους συντάξεις την Τρίτη 3 Δεκεμβρίου.</p>
      <p>Το πρώτο δεκαπενθήμερο του Δεκεμβρίου πρόκειται να καταβληθεί από τον ΟΑΕΔ το <b>δώρο Χριστουγέννων για τους ανέργους</b>, που ισούται με 360 ευρώ, εφόσον ο δικαιούχος λαμβάνει το επίδομα από την 1η Μαΐου έως τις 31 Δεκεμβρίου.</p>
      <p>Το <b>δώρο Χριστουγέννων</b> για τους μισθωτούς του ιδιωτικού τομέα (που ισούται με έναν μισθό) θα καταβληθεί το αργότερο έως την Παρασκευή 20 Δεκεμβρίου 2019.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/hristika/asfalistika/125788/ayxanetai-19-i-katotati-eisfora-ton-mi-misthoton"/>
        <a href="https://www.insider.gr/hristika/asfalistika/125723/ti-allazei-se-ergosimo-kai-titloys-ktisis"/>
        <a href="https://www.insider.gr/hristika/asfalistika/125557/pote-plironontai-syntaxeis-kai-epidomata"/>
      </related>
    </article>
  </body>
</html>