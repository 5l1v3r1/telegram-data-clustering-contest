<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/binnenland/psv-weet-dankzij-teruggekeerde-bergwijn-weer-winnen-is/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T15:23:48+00:00"/>
    <meta property="og:title" content="PSV weet dankzij teruggekeerde Bergwijn weer wat winnen is"/>
    <meta property="og:description" content="PSV weet eindelijk weer wat winnen is. De Eindhovenaren stonden al een tijdje droog, maar zondag was het team van Mark van Bommel in het eigen Philips Stadion met 2-1 te sterk voor sc Heerenveen. Steven Bergwijn, teruggekeerd van een blessure, was met 2 treffers de grote man. De laatste zege van PSV dateerde van…"/>
  </head>
  <body>
    <article>
      <h1>PSV weet dankzij teruggekeerde Bergwijn weer wat winnen is</h1>
      <address>
        <time datetime="2019-11-24T15:23:48+00:00">24 Nov 2019, 15:23</time>
      </address>
      <p>
        <b>PSV weet eindelijk weer wat winnen is. De Eindhovenaren stonden al een tijdje droog, maar zondag was het team van Mark van Bommel in het eigen Philips Stadion met 2-1 te sterk voor sc Heerenveen. Steven Bergwijn, teruggekeerd van een blessure, was met 2 treffers de grote man.</b>
      </p>
      <p>De laatste zege van PSV dateerde van 6 oktober, toen de Eindhovenaren met 4-1 wonnen van VVV. Daarna werd er alleen nog maar gelijkgespeeld en verloren. Wat niet meehielp, was dat Steven Bergwijn en Donyell Malen veel wedstrijden moesten missen vanwege blessures. Nu stonden ze weer in de basis en dat pakte meteen goed uit.<br/><br/>Bergwijn haalde na 17 minuten spelen van buiten het zestienmetergebied hard uit en de bal vloog het doel in. 20 minuten later verdubbelde hij de score: een fraaie krul in de verre hoek was genoeg om Warner Hahn te verschalken.<br/><br/>Toch brachten de Friezen de spanning terug in de wedstrijd. 10 minuten na rust was het Jens Odgaard die scoorde. Daarna werd de jacht geopend op de gelijkmaker, maar deze viel niet meer.</p>
    </article>
  </body>
</html>