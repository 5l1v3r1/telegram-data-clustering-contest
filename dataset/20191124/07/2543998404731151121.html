<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/drustvo/170829/slavimo-mratindan-danasnji-dan-ovo-slucajno-radite-inace-celu-porodicu-pratiti-baksuz"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T07:54:00+00:00"/>
    <meta property="og:title" content="SLAVIMO MRATINDAN: Na današnji dan OVO ni slučajno ne radite, inače će celu porodicu pratiti BAKSUZ!"/>
    <meta property="og:description" content="Srpska pravoslavna crkva i njeni vernici 24. novembra slave Svetog kralja Stefana Dečanskog, koji se u narodu naziva još i Mratindan."/>
  </head>
  <body>
    <article>
      <h1>SLAVIMO MRATINDAN: Na današnji dan OVO ni slučajno ne radite, inače će celu porodicu pratiti BAKSUZ!</h1>
      <h2>Srpska pravoslavna crkva i njeni vernici 24. novembra slave Svetog kralja Stefana Dečanskog, koji se u narodu naziva još i Mratindan.</h2>
      <address><time datetime="2019-11-24T07:54:00+00:00">24 Nov 2019, 07:54</time> by <a rel="author">Republika</a></address>
      <p>Svoj vek je proživeo kao pravednik i mučenik i tako ga i skončao 24. novembra 1336. godine. Zajedno sa svetim Savom i knezom Lazarom čini trojstvo najmudrijih, najpožrtvovanijih i najblagorodnijih ličnosti i svetitelja koje je dao srpski narod.</p>
      <p>U narodu, posebno u istočnoj Srbiji, postoje interesantni običaji povezani s ovim praznikom koji potiču iz paganskih vremena.</p>
      <p>Po jednom, na Mratindan su Stari Sloveni slavili kult vuka koji je istovremeno moćan protivnik i zaštitnik od demona. Tako je nastalo verovanje da 24. novembra Sveti Mrata saziva sve vukove i određuje im koliko ovaca od kojeg domaćina smeju da pojedu te zime tako da nikome ne nanesu preveliku štetu.</p>
      <p>Otud i običaj da se ovce ne izvode na ovaj dan iz tora.</p>
      <p>Takođe, postoji i izreka: "Sveti Mrata, sneg za vrata", kojom je označen početak zimskog, hladnog i snežnog perioda godine.</p>
      <h4>Ukoliko imate bilo kakav problem sa očima, danas bi trebalo da se pomolite ovom svecu, izgovarajući ove reči:</h4>
      <p>- Tebi, bogoslavni Velikomučeniče, izvrsnome zaštitniku, prinosi pobedne i blagodarne pesme Crkva, koju ti izbavljaš od zala. I ti, imajući slobodu pred Bogom, oslobađaj nas od svih opasnosti, da ti kličemo: Raduj se, kralju Stefane, mučenika ukrase!</p>
      <h3>Narodni običaji na Svetog Mratu</h3>
      <p>Prema verovanjima u pojedinim delovima Srbije, ako na današnji dan domaćin prihvati kućne poslove na sebe, ukućanima će krenuti nabolje, ali ako se ponaša razmaženo i negoduje, godina će biti loša.</p>
      <p>U ovim danima ništa se ne daje iz kuće, ne prede se vuna i ništa se ne pere. Krojači i obućari odmaraju, a žene ne rade ručne radove.</p>
      <p>Postoji verovanje ako je na Mratindan maglovito vreme, zima će biti promenljiva. Ako je dan sunčan i vedar, zima će biti mrazovita.</p>
      <related>
        <h4>Pročitajte još:</h4>
        <a href="http://republika.rs/vesti/drustvo/170482/SLAVIMO-ZASTITNIKA-BOLESNIH-Uradite-OVO-gledajte-kako-cuda-desavaju"/>
        <a href="http://republika.rs/vesti/drustvo/170710/Greske-tumacenju-crkvenog-kalendara-Svaki-dan-nedelji-posvecen-nekom-svecu-ali-Petka-pred-veliki-praznik-greska"/>
        <a href="http://republika.rs/vesti/drustvo/170341/Zasto-Arandjelovdan-slavi-novembru"/>
        <a href="http://republika.rs/vesti/drustvo/169697/Danas-veliki-praznik-ljubavi-Pred-spavanje-izgovorite-OVU-MOLITVU-dobro-zapamtite-sta-ste-sanjali"/>
        <a href="http://republika.rs/vesti/drustvo/169274/Danas-slavimo-DJurdjic-ovaj-praznik-ovo-nikako-SMETE-radite-izgovorite-MOLITVU-kako-ste-zastitili-sebe-svoje-najmilije"/>
      </related>
    </article>
  </body>
</html>