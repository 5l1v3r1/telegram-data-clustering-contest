<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/senat-usvojio-predlog-zakona-o-novim-izborima-u-boliviji-2/"/>
    <meta property="og:site_name" content="Krstarica"/>
    <meta property="article:published_time" content="2019-11-24T07:13:00+00:00"/>
    <meta property="og:title" content="Senat usvojio predlog zakona o novim izborima u Boliviji"/>
    <meta property="og:description" content="LA PAZ - Bolivijski Senat usvojio je predlog zakona o održanju novih predsedničkih izbora na kojima bivši predsednik Evo Morales neće moći da učestvuje. U"/>
  </head>
  <body>
    <article>
      <h1>Senat usvojio predlog zakona o novim izborima u Boliviji</h1>
      <address><time datetime="2019-11-24T07:13:00+00:00">24 Nov 2019, 07:13</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LA PAZ – Bolivijski Senat usvojio je predlog zakona o održanju novih predsedničkih izbora na kojima bivši predsednik Evo Morales neće moći da učestvuje.</p>
      <p>U predlogu se ne navodi tačan datum održavanja izbora, prenosi AP.</p>
      <p>Predlog zakona zabranjuje reizbor svakome ko je uzastopno obavljao dva predsednička mandata, što je Morales ranije odbijao.</p>
      <p>Zakon treba da potvrdi donji dom parlamenta.</p>
      <p>Bolivija je zapala u krizu posle Moralesove pobede na osporenim izborima 20. oktobra. On je podneo ostavku 10. novembra, a nakon toga dobio je azil u Meksiku.</p>
      <p>(Tanjug)</p>
    </article>
  </body>
</html>