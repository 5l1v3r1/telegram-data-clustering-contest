<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594137/%E0%A6%A4%E0%A6%BF%E0%A6%A8-%E0%A6%A6%E0%A6%BF%E0%A6%A8-%E0%A6%AA%E0%A6%B0-%E0%A6%B9%E0%A6%BF%E0%A6%B2%E0%A6%BF-%E0%A6%A6%E0%A6%BF%E0%A6%A8%E0%A6%BE%E0%A6%9C%E0%A6%AA%E0%A7%81%E0%A6%B0-%E0%A6%B9%E0%A6%BF%E0%A6%B2%E0%A6%BF-%E0%A6%AC%E0%A6%97%E0%A7%81%E0%A7%9C%E0%A6%BE%E0%A7%9F-%E0%A6%AC%E0%A6%BE%E0%A6%B8-%E0%A6%9A%E0%A6%B2%E0%A6%BE%E0%A6%9A%E0%A6%B2"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T07:27:00+00:00"/>
    <meta property="og:title" content="তিন দিন পর হিলি-দিনাজপুর, হিলি-বগুড়ায় বাস চলাচল শুরু"/>
    <meta property="og:description" content="হিলি-দিনাজপুর ও হিলি-বগুড়ায় রবিবার সকাল থেকে বাস চলাচল শুরু হয়েছে। তিন দিন বন্ধের পর বাস চলাচল শুরু হওয়ায় যাত্রিদের মধ্যে স্বস্তি ফিরে এসেছে। কাগজপত্র ঠিক করার জন্য সরকার সাত মাস সময় দেওয়ায় এবং নতুন আইনের ধারা কিছুটা শিথিল করার আশ্বাসে তিন দিন পর হিলি থেকে দিনাজপুর ও বগুড়ায় বাস চলাচল..."/>
  </head>
  <body>
    <article>
      <h1>তিন দিন পর হিলি-দিনাজপুর, হিলি-বগুড়ায় বাস চলাচল শুরু</h1>
      <address><time datetime="2019-11-24T07:27:00+00:00">24 Nov 2019, 07:27</time> by <a rel="author">হিলি প্রতিনিধি</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/24/c2887de6aa6c909de7d5b594e690a3ac-5dda3332e0678.jpg"/>
        <figcaption>হিলিতে বাস চলাচল শুরু</figcaption>
      </figure>
      <p>হিলি-দিনাজপুর ও হিলি-বগুড়ায় রবিবার সকাল থেকে বাস চলাচল শুরু হয়েছে। তিন দিন বন্ধের পর বাস চলাচল শুরু হওয়ায় যাত্রিদের মধ্যে স্বস্তি ফিরে এসেছে।</p>
      <p>কাগজপত্র ঠিক করার জন্য সরকার সাত মাস সময় দেওয়ায় এবং নতুন আইনের ধারা কিছুটা শিথিল করার আশ্বাসে তিন দিন পর হিলি থেকে দিনাজপুর ও বগুড়ায় বাস চলাচল শুরু হয়েছে।</p>
      <p>দিনাজপুর মোটরপরিবহন শ্রমিক ইউনিয়নের হাকিমপুর বাসস্ট্যান্ড শাখা কমিটির সদস্য ও চেইনমাস্টার রঞ্জু হোসেন বাংলা ট্রিবিউনকে বলেন, ‘নতুন আইনে কোনও দুর্ঘটনা ঘটলে এবং তাতে কারও মৃত্যু হলে চালকদের মৃত্যুদণ্ড, আহত হলে ৫ লাখ টাকা জরিমানা, জামিন অযোগ্য ধারা থাকার কারণে চালকরা বাস চলাচল বন্ধ করে দেয়। গত বৃহস্পতিবার বিকেল থেকে হিলি-দিনাজপুর, হিলি-বগুড়া পথে বাস চলাচল বন্ধ ছিল। সম্প্রতি সরকার বাসের কাগজপত্র ঠিক করতে আগামী ৩০ জুন পর্যন্ত সময় দেওয়ায় এবং নতুন আইনে শ্রমিকদের জামিন অযোগ্য ধারা ও ৫ লাখ টাকা জরিমানার বিধান আপাতত স্থগিত রাখার আশ্বাসের পরিপ্রেক্ষিতে চালকরা আবারও বাস চালানো শুরু করেছেন। এর ফলে তিনদিন বন্ধ থাকার পর হিলি-দিনাজপুর, হিলি-বগুড়ায় বাস চলাচল শুরু হয়েছে।</p>
      <p> </p>
      <p> </p>
      <footer>/জেবি/</footer>
    </article>
  </body>
</html>