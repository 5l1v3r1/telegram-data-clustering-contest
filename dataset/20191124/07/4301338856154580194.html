<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/keros-me-agries-diathesis-erchete-o-girionis-pote-xekina-to-neo-kima-kakokerias/"/>
    <meta property="og:site_name" content="irafina"/>
    <meta property="article:published_time" content="2019-11-24T07:20:16+00:00"/>
    <meta property="og:title" content="Καιρός: Με άγριες διαθέσεις έρχεται ο «Γηρυόνης» – Πότε ξεκινά το νέο κύμα κακοκαιρίας"/>
    <meta property="og:description" content="Το κύμα κακοκαιρίας «Γηρυόνης» αναμένεται σύμφωνα με το έκτακτο δελτίο επιδείνωσης καιρού της ΕΜΥ να «χτυπήσει» από σήμερα το απόγευμα και από τα δυτικά, η οποία κατά τη διάρκεια της Δευτέρας θα επηρεάσει σχεδόν όλη τη χώρα. Κύρια χαρακτηριστικά της θα είναι οι ισχυρές βροχές και καταιγίδες που κατά τόπους θα συνοδεύονται από χαλαζοπτώσεις και […]"/>
  </head>
  <body>
    <article>
      <h1>Καιρός: Με άγριες διαθέσεις έρχεται ο «Γηρυόνης» – Πότε ξεκινά το νέο κύμα κακοκαιρίας</h1>
      <address>
        <time datetime="2019-11-24T07:20:16+00:00">24 Nov 2019, 07:20</time>
      </address>
      <figure>
        <img src="https://www.irafina.gr/wp-content/uploads/2019/04/coffe_wine_gallery_banner728-90new.jpg"/>
      </figure>
      <p>Το κύμα κακοκαιρίας «Γηρυόνης» αναμένεται σύμφωνα με το έκτακτο δελτίο επιδείνωσης καιρού της ΕΜΥ να «χτυπήσει» από σήμερα το απόγευμα και από τα δυτικά, η οποία κατά τη διάρκεια της Δευτέρας θα επηρεάσει σχεδόν όλη τη χώρα.</p>
      <p>Κύρια χαρακτηριστικά της θα είναι οι ισχυρές βροχές και καταιγίδες που κατά τόπους θα συνοδεύονται από χαλαζοπτώσεις και οι θυελλώδεις νότιοι άνεμοι.</p>
      <p>Πιο αναλυτικά, ισχυρές βροχές και καταιγίδες θα επηρεάσουν:</p>
      <p>Από σήμερα τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.</p>
      <p>Τη Δευτέρα (25/11)</p>
      <p>Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.<br/>Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p>Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.</p>
      <p>Την Τρίτη (26/11)</p>
      <p>Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p>Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απόγευμα εκ νέου τα Δωδεκάνησα.</p>
      <p>Σημειώνεται ότι ειδικότερα για την Αττική ισχυρές βροχές και καταιγίδες αναμένονται από τις βραδινές ώρες της Κυριακής μέχρι τις πρωινές ώρες της Δευτέρας .</p>
      <p>Προσοχή και τους πολύ θυελλώδεις νότιους άνεμους σήμερα που θα φτάσουν έως και 9 μποφόρ στα δυτικά και τη Δευτέρα στο Αιγαίο. Πιθανώς στο Ιόνιο έως και τις βραδινές ώρες της Κυριακής ωα φτάσουν πρόσκαιρα τα 10 μποφόρ.</p>
      <p>Ο καιρός σήμερα</p>
      <p>Κακοκαιρία με ισχυρές βροχές και καταιγίδες που κατά τόπους θα συνοδεύονται από χαλαζοπτώσεις προβλέπει από το απόγευμα η ΕΜΥ στα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς τη Θεσσαλία με ανατολική επέκταση. Τοπικά περιορισμένη ορατότητα ή ομίχλες, κυρίως στα ηπειρωτικά τις πρωινές ώρες.</p>
      <p>Οι άνεμοι πνέουν στα δυτικά νότιοι νοτιοανατολικοί 8 με 9 και πρόσκαιρα στο Ιόνιο έως 10 μποφόρ. Στα ανατολικά νότιοι νοτιοανατολικοί 4 με 6 και σταδιακά από το απόγευμα 5 με 7 και στο Αιγαίο το βράδυ έως 8 μποφόρ.</p>
      <p>Η θερμοκρασία με μικρή πτώση.</p>
      <p>Νεφώσεις παροδικά αυξημένες στην Αττική με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά. Οι άνεμοι πνέουν ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ. Η θερμοκρασία κυμαίνεται από 13 έως 19 βαθμούς κελσίου.</p>
      <p>Στη Θεσσαλονίκη, νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν. Οι άνεμοι πνέουν από ανατολικές διευθύνσεις 3 με 5 και βαθμιαία τοπικά 6 μποφόρ, με τη θερμοκρασία να κυμαίνεται από 12 έως 16 βαθμούς κελσίου.</p>
      <p>Ο καιρός στην υπόλοιπη χώρα</p>
      <p>Μακεδονία, Θράκη</p>
      <p>Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.</p>
      <p>Άνεμοι: Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση.</p>
      <p>Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <p>Νησιά Ιονίου, Ήπειρος, δυτική Στερεά, δυτική Πελοπόννησος</p>
      <p>Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές.</p>
      <p>Άνεμοι: Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.</p>
      <p>Θερμοκρασία: Από 11 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p>Θεσσαλία, ανατολική Στερεά, Εύβοια, ανατολική Πελοπόννησος</p>
      <p>Αρχικά λίγες νεφώσεις παροδικά αυξημένες, τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.</p>
      <p>Άνεμοι: Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ.</p>
      <p>Θερμοκρασία: Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Κυκλάδες, Κρήτη</p>
      <p>Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.</p>
      <p>Άνεμοι: Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ.</p>
      <p>Θερμοκρασία: Από 15 έως 22 βαθμούς Κελσίου.</p>
      <p>Νησιά ανατολικού Αιγαίου, Δωδεκάνησα</p>
      <p>Καιρός: Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.</p>
      <p>Άνεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα.</p>
      <p>Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p>Ο καιρός τη Δευτέρα, 25 Νοεμβρίου</p>
      <p>Κακοκαιρία με ισχυρές βροχές και καταιγίδες. Πιο συγκεκριμένα θα επηρεαστούν τις πρωινές ώρες τα δυτικά (νησιά του Ιονίου, δυτική Στερεά, δυτική Πελοπόννησος και πιθανώς η Ήπειρος), μέχρι το μεσημέρι η ανατολική Στερεά, ανατολική Πελοπόννησος, Εύβοια, η Κρήτη, μέχρι αργά το απόγευμα η Θεσσαλία, οι Σποράδες, οι Κυκλάδες και μέχρι τις βραδινές ώρες η Μακεδονία (κυρίως η δυτική και η κεντρική). Σταδιακά από τις πρωινές ώρες τα φαινόμενα θα επηρεάσουν τα νησιά του βόρειου και ανατολικού Αιγαίου και τα Δωδεκάνησα.</p>
      <p>Παροδικές χιονοπτώσεις θα σημειωθούν στα βόρεια ορεινά. Από το μεσημέρι στα δυτικά και βαθμιαία στα κεντρικά και τα νότια τα φαινόμενα πρόσκαιρα θα εξασθενήσουν αλλά ο καιρός θα παραμείνει άστατος.</p>
      <p>Οι άνεμοι θα πνέουν στα ανατολικά ανατολικοί νοτιοανατολικοί 5 με 7 και τοπικά στο Αιγαίο 8 με 9 μποφόρ με εξασθένηση από το απόγευμα, στα δυτικά νοτιοδυτικοί 4 με 6 μποφόρ που βαθμιαία θα στραφούν σε δυτικούς νοτιοδυτικούς.</p>
      <p>Η θερμοκρασία θα σημειώσει πτώση ως προς τις μέγιστες τιμές κυρίως στα βόρεια.</p>
      <p>Ο καιρός την Τρίτη, 26 Νοεμβρίου</p>
      <p>Στα δυτικά νεφώσεις με τοπικές βροχές, μεμονωμένες καταιγίδες κυρίως στα νότια και σταδιακή βελτίωση από το απόγευμα. Στις υπόλοιπες περιοχές νεφώσεις με τοπικές βροχές και καταιγίδες, ισχυρές στα νησιά του ανατολικού Αιγαίου, τα Δωδεκάνησα και βαθμιαία στην Κρήτη και πιθανώς στις Κυκλάδες. Τα φαινόμενα μετά το απόγευμα σταδιακά θα περιοριστούν στα νοτιοανατολικά.</p>
      <p>Οι άνεμοι στα βόρεια θα πνέουν από διάφορες διευθύνσεις 4 μποφόρ, οι οποίοι θα γίνουν βορειοδυτικοί τοπικά 5 μποφόρ. Στα νότια θα πνέουν δυτικοί νοτιοδυτικοί 4 με 5 και τοπικά έως 6 μποφόρ, που μέχρι το βράδυ θα στραφούν σε δυτικούς βορειοδυτικούς. Στα Δωδεκάνησα πρόσκαιρα τις πρωινές ώρες θα πνέουν νοτιοανατολικοί με την ίδια ένταση.</p>
      <p>Η θερμοκρασία δεν θα σημειώσει αξιόλογη μεταβολή.</p>
    </article>
  </body>
</html>