<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/prima-pagina-gazzetta-su-ancelotti-appeso-alla-champions-415595"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T07:35:00+00:00"/>
    <meta property="og:title" content="PRIMA PAGINA - Gazzetta su Ancelotti: &quot;Appeso alla Champions&quot;"/>
    <meta property="og:description" content="Passando in casa azzurra, invece, si legge sulla Rosea che ora &quot;Ancelotti appeso alla Champions&quot;."/>
  </head>
  <body>
    <article>
      <h1>PRIMA PAGINA - Gazzetta su Ancelotti: "Appeso alla Champions"</h1>
      <h2>Passando in casa azzurra, invece, si legge sulla Rosea che ora "Ancelotti appeso alla Champions".</h2>
      <address><time datetime="2019-11-24T07:35:00+00:00">24 Nov 2019, 07:35</time> by <a rel="author">Redazione Tutto Napoli.net</a></address>
      <p>In alto Gonzalo Higuain, in basso Lautaro Martinez. Cos'hanno in comune? Il ruolo, la nazionalità e il fatto di aver trascinato rispettivamente <b>Juventus e Inter</b> fino ai tre punti contro Atalanta e Torino. E così, nel titolo d'apertura de <i>La Gazzetta dello Sport</i>, in onore dei due argentini (e della lotta-scudetto che stanno portando avanti) si parla di "Tango!", il ballo dell'Argentina, giusto. Il ballo a due è per lo scudetto, quindi: da un lato a mettere altro pepe <i>albiceleste</i> ci pensa Dybala, dall'altro invece si tratta di un belga ma sempre un attaccante, Lukaku.</p>
      <p><b>Milan da poker</b> - Sotto l'apertura, invece, <i>La Gazzetta dello Sport</i> si dedica all'altro anticipo di questo sabato di calcio bestiale, <b>Milan-Napoli</b>. L'uomo-copertina è <b>Giacomo Bonaventura</b>, autore della rete che sigla l'1-1 finale. "Milan: c'è il Jack, serve l'asso". Nel sommario, poi, vengono sottolineati anche i fischi a Piatek. Passando in casa azzurra, invece, si legge sulla <i>Rosea</i> che ora "Ancelotti appeso alla Champions".</p>
      <p><b>Altri titoli</b> - Passando in taglio alto, nei due titoli sotto la testata, <i>La Gazzetta dello Sport</i> si dedica prima alla Copa Libertadores conquistata ieri dal <b>Flamengo</b> grazie ad una doppietta nei minuti finali di <b>Gabigol</b>, divenuto l'idolo del Brasile perché dopo 38 anni ridà il titolo ai <i>Rubonegros</i>. Accanto, invece, si torna a parlare di Serie A e di uno dei match più importanti di questa domenica: <b>Roma-Brescia</b>. "Balotelli a casa: si perde il duello Zaniolo-Tonali", titola la <i>Rosea</i> che parla di sfida del futuro tra un classe '99 e un classe 2000 destinati a fare la storia del calcio di casa nostra.</p>
      <figure>
        <img src="https://media-foto.tccstatic.com/storage/album/thumb1/aaca0f7d9b072e6524afb872fdbf8a47-17782-1574574961.jpeg"/>
        <figcaption>P {margin-top:0;margin-bottom:0;}</figcaption>
      </figure>
    </article>
  </body>
</html>