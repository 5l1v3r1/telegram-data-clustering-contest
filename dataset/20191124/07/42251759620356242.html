<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Hokej/NHL/a315486-Bruinsi-od-2-4-do-pobede-i-nastavka-serije.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T07:14:00+00:00"/>
    <meta property="og:title" content="Bruinsi od 2:4 do pobede i nastavka serije"/>
    <meta property="og:description" content="Spektakularan meč odigran je u Ti Di Gardenu u Bostonu. Minesota je vodila 4:2 protiv Bruinsa, ali na kraju meč je odlučen u produžetku u korist domaćina."/>
  </head>
  <body>
    <article>
      <h1>Bruinsi od 2:4 do pobede i nastavka serije</h1>
      <h2>Spektakularan meč odigran je u Ti Di Gardenu u Bostonu. Minesota je vodila 4:2 protiv Bruinsa, ali na kraju meč je odlučen u produžetku u korist domaćina.</h2>
      <address><time datetime="2019-11-24T07:14:00+00:00">24 Nov 2019, 07:14</time> by <a rel="author">Vladimir Vesić</a></address>
      <figure>
        <img src="https://sportklub.rs/Picture/150461/jpeg/Boston-Bruins"/>
        <figcaption>
          <cite>Ed Zurga/Getty Images</cite>
        </figcaption>
      </figure>
      <p>Minesota je vodila od devetog minuta golom Cukera. Izjednačio je Debrask u 25. minutu, a onda Vajld sa dva gola Raska i Stala dolazi do 3:1. Bred Marčand na asistenciju kasnijeg junaka Kruga, četiri sekunde pre kraja druge trećine smanjuje na 3:2. Posle svega pet minuta u poslednjem periodu Fijala donosi ponovo dva gola viška gostima. Ta prednost bila je na snazi do dva minuta pre kraja, a onda u samo 48 sekundi Krejči sa dva pogotka, uz asistenciju Kruga kod drugog, donosi produžetak. U njemu, posle svega 160 sekundi već pomenuti Krug trese mrežu i donosi prvu prednost Bruinsima. Ujedno i kranjnju. Bruinsima je ovo treća vezana pobeda i trenutno su drugi na Istoku sa samo dva boda manje od Vašingtona. Minesota je tek 14. na Zapadu sa 21 bodom.<br/><br/>Iza Minesote samo su Los Anđeles Kingsi, koji su drugi put u samo četiri dana izgubili od Arizona Kojotsa. Ovog puta bilo je 3:2 u Los Anđelesu. Logan Kutur je doneo pobedu San Hozeu golom u produžetku 2:1 nad Njujork Ajlandersima, dok su Dalas Starsi posle penala pobediloi Čikago 2:1, iako je 1:1 bilo već na kraju prve trećine.<br/><br/><b>Ostali rezultati</b>: Karolina - Florida 4:2, Kolorado - Toronto 3:5, Montreal - Njujork Rendžers 5:6, Nju Džersi - Detroit 5:1, Tampa Bej - Anahajm 6:2, Vinipeg - Kolumbus 4:3, Sent Luis - Nešvil 2:4, Vegas - Edmonton 2:4.</p>
    </article>
  </body>
</html>