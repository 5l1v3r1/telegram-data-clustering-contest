<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778900/%D9%BE%DB%8C%DA%A9%D8%B1-%D8%B4%D9%87%DB%8C%D8%AF-%D8%A7%D9%85%D9%86%DB%8C%D8%AA-%D8%AF%D8%B1-%D8%A8%D8%A7%D8%BA%D9%85%D9%84%DA%A9-%D8%AA%D8%B4%DB%8C%DB%8C%D8%B9-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:07:02+00:00"/>
    <meta property="og:title" content="پیکر شهید امنیت در باغملک تشییع شد"/>
    <meta property="og:description" content="اهواز - پیکر سروان شهید مرادی از شهدای مدافع امنیت حوادث اخیر در شهرستان باغملک تشییع شد."/>
  </head>
  <body>
    <article>
      <h1>پیکر شهید امنیت در باغملک تشییع شد</h1>
      <address>
        <time datetime="2019-11-24T07:07:02+00:00">24 Nov 2019, 07:07</time>
      </address>
      <p>به گزارش <a href="https://www.mehrnews.com/">خبرنگار مهر</a>، در مراسم تشییع سروان پاسدار شهید اکبر مرادی، آیت الله موسوی جزایری رئیس حوزه های علمیه خوزستان و فرمانده قرار گاه کربلا سردار سرتیپ خادم سید الشهدا  خانواده شهدائ و مردم و جمعی از مسولان استان حضور داشتند .</p>
      <p>سروان شهید اکبر مردای در اغتشاشات هفته گذشته در ماهشهر مجروح شده بود که براثر شدت جراحات جمعه  گذشته به شهادت رسید.</p>
      <p>پیکر این شهید مدافع امنیت صبح امروز یکشنبه در شهرستان باغملک تشییع و سپس در روستا طلاور زادگاه این شهید خاکسپاری می شود.</p>
      <p>همچنین استاندار خوزستان با صدور پیامی شهادت پاسدار شهید اکبر مرادی پاسدار امنیت را تسلیت گفت. در پیام غلامرضا شریعتی آمده است: اقتدار، یکپارچگی و عظمت ایران اسلامی همواره مرهون فداکاری و رشادت های دلیرمردان جان برکف در نیروهای مسلح از جمله سپاه پاسداران انقلاب اسلامی بوده است. امروز نیز در سنگر اقتدار و امنیت ملی، این عزیزان استوار و با صلابت در مقابل توطئه دشمنان انقلاب و اغتشاشگران ایستادگی کردند و اجازه ندادند که به امنیت و آرامش مردم خدشه وارد شود.</p>
      <p>در این پیام تاکید شده است: اینجانب ضمن قدردانی از این اسوه های ایثار و از خود گذشتگی، شهادت مدافع امنیت پاسدار شهید اکبر مرادی را به خانواده ایشان، فرماندهان و پرسنل غیور سپاه، عموم مردم سرفراز خوزستان و به خصوص مردم شریف شهرستان باغملک تبریک و تسلیت عرض می نمایم. </p>
    </article>
  </body>
</html>