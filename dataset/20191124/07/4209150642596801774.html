<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/drustvo/Kolovozi-klizavi-magla-smanjuje-vidljivost/570190?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T07:36:54+00:00"/>
    <meta property="og:title" content="Kolovozi klizavi, magla smanjuje vidljivost"/>
    <meta property="og:description" content="BANJALUKA - Na području Prijedora jutros je zbog magle vidljivost smanjena na 10 do 30 metara, a ima je i na drugim putnim pravcima koji prolaze kroz kotline, pored rijeka, te u višim predjelima, saopšteno je iz Auto-moto saveza Republike Srpske."/>
  </head>
  <body>
    <article>
      <h1>Kolovozi klizavi, magla smanjuje vidljivost</h1>
      <address><time datetime="2019-11-24T07:36:54+00:00">24 Nov 2019, 07:36</time> by <a rel="author">Srna</a></address>
      <p>BANJALUKA - Na području Prijedora jutros je zbog magle vidljivost smanjena na 10 do 30 metara, a ima je i na drugim putnim pravcima koji prolaze kroz kotline, pored rijeka, te u višim predjelima, saopšteno je iz Auto-moto saveza Republike Srpske.</p>
      <p>Kolovozi su mjestimično vlažni i klizavi, a prohodnost putnih pravaca zadovoljavajuća.</p>
      <p>Vozačima se savjetuje da budu oprezni i vožnju prilagode stanju i uslovima na putu, naročito na dionicama na kojima se izvode sanacioni radovi.</p>
      <p>Radovi su aktuelni na magistralnim putnim pravcima Bijeljina-Šepak u mjestu Patkovača, Modriča-Vukosavlje /Jakeš/-Podnovlje-Šešlije-Johovac-Rudanka-Doboj-Karuše /granica Srpske i FBiH/, Johovac-Rudanka, Karakaj 2-Drinjača, Drinjača-Milići-Vlasenica, Kotor Varoš-Obodnik, u Prijedrodu zbog izgradnje kružnog toka, te Krupac-Bogatići na području opština Istočna Ilidža i Trnovo.</p>
      <p>U Trnu je i dalje na snazi zabrana saobraćaja za teretna vozila preko nadvožnjaka kod NIS petrol pumpe.</p>
      <p>Zbog aktiviranih klizišta usporeno se saobraća na regionalnim putevima Karanovac-Kneževo u mjestu LJubačevo, Ukrina-Gornja Vijaka, Lopare /Mačkovac/-Čelić i Šekovići-Caparde, zatim na lokalnom putu Gornja i Donja Piskavica u mjestu Strike, te na lokalnom putu Svodna-Brezici u opštini Novi Grad.</p>
      <p>U Federaciji BiH danas će od 9.00 do 16.00 časova zbog radova dolaziti do povremenih obustava saobraćaja preko prevoja Lanište na magistralnom putu Ključ-Bosanski Petrovac. Teretnim vozilima i autobusima preporučuje se da koriste alternativne pravce, a putnička i laka teretna vozila mogu da koriste alternativni put u sklopu gradilišta.</p>
      <p>Sporije se zbog radovi vozi i na magistralnim putevima Jajce-Banjaluka kod mjesta Zdaljevac, Sarajevo-Trnovo u mjestu Krupac, Srebrenik-Orašje u tunelu Ormanica, Doljani-Metković između graničnih prelata i Kladanj-Stupari u mjestu Stanovi.</p>
      <p>Na području FBiH zbog praznika je večeras od ponoći do 26. novembra do ponoći na snazi zabrana prevoza eksplozivnih materija.</p>
      <p>Na graničnim prelazima u BiH jutros nema dužih zadržavanja. Iz bezbjednosnih razloga i dalje je obustavljen saobraćaj za teretna vozila i autobuse preko graničnog prelaza Brčko-Gunja.</p>
    </article>
  </body>
</html>