<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/teknoloji/bitcoin-son-6-ayin-en-dusuk-seviyesinde-41381156"/>
    <meta property="og:site_name" content="Hürriyet"/>
    <meta property="article:published_time" content="2019-11-24T07:25:00+00:00"/>
    <meta property="og:title" content="Bitcoin son 6 ayın en düşük seviyesinde"/>
    <meta property="og:description" content="Sanal para birimi Bitcoin'in değeri, Çin Merkez Bankası olarak hizmet veren Çin Halk Bankası (PBoC) Şangay merkezinin, &quot;Bitcoin ve kripto para alım satımına karşı sıkı önlem alacağını&quot; duyurmasının ardından yüzde 9 düşerek 6 bin 929 dolara geriledi."/>
  </head>
  <body>
    <article>
      <h1>Bitcoin son 6 ayın en düşük seviyesinde</h1>
      <address><time datetime="2019-11-24T07:25:00+00:00">24 Nov 2019, 07:25</time> by <a rel="author">A.A.</a></address>
      <p>
        <b>Sanal para birimi Bitcoin'in değeri, Çin Merkez Bankası olarak hizmet veren Çin Halk Bankası (PBoC) Şangay merkezinin, "Bitcoin ve kripto para alım satımına karşı sıkı önlem alacağını" duyurmasının ardından yüzde 9 düşerek 6 bin 929 dolara geriledi.</b>
      </p>
      <p>Çin Halk Bankası tarafından yapılan açıklamada, yatırımcılara blockchain teknolojisinin kripto para birimi ile karıştırmamaları konusunda uyarılarda bulunuldu.</p>
      <p>Açıklamada, <a href="http://www.hurriyet.com.tr/haberleri/bitcoin">Bitcoin</a> ve kripto para ihracı yoluyla alım satım ve finansmanın birçok risk içerdiğine işaret edildi.</p>
      <p>Banka, kripto para işlemlerini izleme faaliyetlerini artıracağını da duyurdu.</p>
      <p>Bitcoin'in değeri, gün içinde 6 bin 929 dolara gerileyerek mayıs ayından beri en düşük seviyesine ulaştı. 18 Mayıs’ta bitcoin 7 bin 134 dolara gerilemişti.</p>
      <p>
        <a href="http://www.hurriyet.com.tr/video/oyunlar-150-milyar-dolara-dayandi-41380323"><b>Video: </b>Oyunlar 150 milyar dolara dayandı</a>
      </p>
    </article>
  </body>
</html>