<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/koinonia/antikapnistikos-giati-chreonontai-oi-kliseis-sto-1142-poies-ypiresies-prosferei/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T07:31:09+00:00"/>
    <meta property="og:title" content="Αντικαπνιστικός: Γιατί χρεώνονται οι κλήσεις στο «1142» -Ποιες υπηρεσίες προσφέρει"/>
    <meta property="og:description" content="Στον λόγο που υπάρχει χρέωση στη γραμμή 1142 για τον αντικαπνιστικό νόμο αναφέρθηκε ο υπουργός Υγείας, Βασίλης Κικίλιας μιλώντας στην τηλεόραση του ΑΝΤ1."/>
  </head>
  <body>
    <article>
      <h1>Αντικαπνιστικός: Γιατί χρεώνονται οι κλήσεις στο «1142» -Ποιες υπηρεσίες προσφέρει</h1>
      <address><time datetime="2019-11-24T07:31:09+00:00">24 Nov 2019, 07:31</time> by <a rel="author">stergios</a></address>
      <p>Στον λόγο που υπάρχει χρέωση στη γραμμή 1142 για τον αντικαπνιστικό νόμο αναφέρθηκε ο υπουργός Υγείας, Βασίλης Κικίλιας μιλώντας στην τηλεόραση του ΑΝΤ1.</p>
      <p>Οπως τόνισε χαρακτηριστικά στην όποια αναμονή για το τηλέφωνο καταγγελιών στην γραμμή 1142 «δεν πληρώνει κανείς», ωστόσο «όταν απαντάται το τηλεφώνημα υπάρχει μια συμβολική χρέωση για να αποφευχθούν οι φάρσες». Παράλληλα, ο υπουργός Υγείας τόνισε ότι στη γραμμή οι καταγγελίες «γίνονται επώνυμα» προκειμένου να αντιμετωπιστούν επίσης και τα φαινόμενα κακεντρεχών καταγγελιών για λόγους ανταγωνισμού.</p>
      <p>«Είμαι πεπεισμένος ότι η κοινωνία μας είναι ώριμη, για πρώτη φορά βλέπω σύγκλιση όλων των πολιτικών κομμάτων, και είναι σημαντικό αυτό, σε κάτι το οποίο προάγει τη Δημόσια Υγεία. Ολες οι σύγχρονες ευρωπαϊκές χώρες έχουνε εφαρμόσει τον αντικαπνιστικό νόμο. Μέχρι και η Τουρκία τον εφήρμοσε, που ενδεχομένως να είχε άλλη κουλτούρα και άλλη νοοτροπία ως προς τα καπνικά».</p>
      <p>
        <b>Αντικαπνιστικός νόμος: Η γραμμή «1142»</b>
      </p>
      <p>Οπως έχει γίνει ήδη γνωστό η γραμμή 1142 δεν θα λειτουργεί αποκλειστικά για καταγγελίες παραβίασης του αντικαπνιστικού νόμου. Καλώντας στο 1142, κάποιος μπορεί να ενημερωθεί για το τι προβλέπει η νομοθεσία για την απαγόρευση του καπνίσματος αλλά και να ζητήσει επίσης βοήθεια για τη διακοπή του καπνίσματος. Ζητώντας βοήθεια για τη διακοπή του καπνίσματος, τα στοιχεία σας καταγράφονται και εντός 48 ωρών, Επαγγελματίας Υγείας αναλαμβάνει να σας ενημερώσει και να σας καθοδηγήσει σε κάποιο Ιατρείο διακοπής καπνίσματος, όπου ειδικοί θα αναλάβουν την υποστήριξη της προσπάθειάς σας.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/koinonia/athina-xilonei-ta-christoygenniatika-asterakia-o-kostas-mpakogiannis/"/>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
        <a href="https://www.aftodioikisi.gr/asfalistika/asfalistikes-eisfores-oi-nees-katigories-gia-toys-agrotes/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
      </related>
    </article>
  </body>
</html>