<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/automoto/news/article/h-nea-filosofia-tis-hyundai-vasizete-ston-an8ropo"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T07:06:00+00:00"/>
    <meta property="og:title" content="H νέα φιλοσοφία της Hyundai βασίζεται στον άνθρωπο"/>
    <meta property="og:description" content="Στο πλαίσιο του Mobility Innovators Forum (MIF) που πραγματοποιήθηκε στο Σαν Φρανσίσκο, η κορεατική αυτοκινητοβιομηχανία ανακοίνωσε το πλάνο για την κινητικότητα του μέλλοντος."/>
  </head>
  <body>
    <article>
      <h1>H νέα φιλοσοφία της Hyundai βασίζεται στον άνθρωπο</h1>
      <address>
        <time datetime="2019-11-24T07:06:00+00:00">24 Nov 2019, 07:06</time>
      </address>
      <p>Στο πλαίσιο του Mobility Innovators Forum (MIF) που πραγματοποιήθηκε στο Σαν Φρανσίσκο, η κορεατική αυτοκινητοβιομηχανία ανακοίνωσε το πλάνο για την κινητικότητα του μέλλοντος.</p>
      <p>Όπως ανέφερε ο εκτελεστικός αντιπρόεδρος της Hyundai Motor, Euisun Chun, oι πόλεις και οι υπηρεσίες κινητικότητας αναπτύχθηκαν εξ’ αρχής για τον άνθρωπο. Οπότε, η τεχνολογία και η καινοτομία θα πρέπει να εστιάζουν στην εξυπηρέτηση των ανθρώπινων αναγκών. Γι΄αυτό και η εταιρεία θα ξεκινήσει την έρευνα για ένα ανθρωποκεντρικό μέλλον από την ευρύτερη προοπτική των ανθρωπιστικών επιστημών.</p>
      <p>Για το σκοπό αυτό, η Hyundai δημιούργησε μία συμβουλευτική ομάδα που αποτελείται από εμπειρογνώμονες διαφόρων κλάδων, όπως η τεχνολογία, ο πολεοδομικός σχεδιασμός και η ψυχολογία. Με τη συμβολή αυτής της ομάδας, θα αναπτύξει από τις αρχές του 2020 ένα σχέδιο για τις πόλεις του μέλλοντος και την έξυπνη ανάπτυξή τους.</p>
    </article>
  </body>
</html>