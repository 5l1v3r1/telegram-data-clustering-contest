<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936240-darfor-ar-vissa-kvinnor-mer-hogljudda-i-sangen-an-andra"/>
    <meta property="og:site_name" content="Nyheter24"/>
    <meta property="article:published_time" content="2019-11-24T07:44:52+00:00"/>
    <meta property="og:title" content="Därför är vissa mer högljudda i sängen än andra"/>
    <meta property="og:description" content="Höga läten i sängen behöver nödvändigtvis inte betyda bättre sex. Nu reder Nyheter24 ut den egentliga orsaken till att vissa låter mer än andra när täckena guppar."/>
  </head>
  <body>
    <article>
      <h1>Därför är vissa mer högljudda i sängen än andra</h1>
      <address><time datetime="2019-11-24T07:44:52+00:00">24 Nov 2019, 07:44</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Höga läten i sängen behöver nödvändigtvis inte betyda bättre sex. Nu reder Nyheter24 ut den egentliga orsaken till att vissa låter mer än andra när täckena guppar.</b>
      </p>
      <p>Världen hade varit en mycket tråkigare plats utan sex. Visst? </p>
      <p>Eller ja, vi hade ju inte ens funnits till om det inte vore för allt liggande.</p>
      <p>Och sex kan ju verkligen se ut och låta på väldigt många olika sätt, det är ju själva grejen. </p>
      <h3>Varför höga stön?</h3>
      <p>Men har du kanske sett på film någon gång att särskilt den kvinnliga njutningen ofta skildras genom väldigt höga ljudvolymer? </p>
      <p>Eller så har du kanske rentav egen erfarenhet av saken. </p>
      <p>Första tanken är kanske att stönandet beror på att njutningen är så pass stor att det blir oundvikligt.</p>
      <p>Men av allt att döma så är detta ett antagande som går att ifrågasätta. </p>
      <h3>Frågat 71 sexuellt aktiva kvinnor</h3>
      <p>Studien "Archives of Sexual Behavior" har nämligen tidigare kunnat presentera en annan slutsats, efter att ha tittat på saken noggrant, skriver <a href="https://www.cosmopolitan.com/uk/love-sex/news/a47704/why-some-women-are-louder-in-bed-than-others/">Cosmopolitan</a>.</p>
      <p>I undersökningen tillfrågades 71 sexuellt aktiva och heterosexuella kvinnor, i åldrarna mellan 18-48, om varför de lät i sänghalmen. </p>
      <p>66 procent svarade att de gjorde läten för att skynda på sin partners klimax – och 87 procent lade till att de gjorde det för att bättra på mannens självkänsla.</p>
      <p>Majoriteten av de tillfrågade menade dessutom att de inte stönade på grund av njutning. </p>
      <h3>"Lindra uttråkning"</h3>
      <p>Deltagarna i studien medgav också att de gjorde läten för att "lindra uttråkning, trötthet eller obehag" under sexakten.</p>
      <p>En forskare bakom studien påpekade också att kvinnans stön är som intensivast precis innan och under mannens orgasm. </p>
      <p>Som ju stärker tesen om att stönen ska påskynda mannens orgasm.</p>
      <p>Så vad kan vi lära oss av det här? </p>
      <p>Jo, att högljudda läten under sexakten inte nödvändigtvis behöver betyda att ligget är rock'n'roll. </p>
      <p>
        <i>Vill du veta anledningen till att män får lättare orgasm än kvinnor? Det kan du läsa om <a href="https://nyheter24.se/nyheter/931746-man-far-orgasm-lattare-an-kvinnor-har-ar-anledningen">här</a>. </i>
      </p>
      <p><b>Läs även:</b> <a href="https://nyheter24.se/nyheter/931994-darfor-ar-blir-du-katare-under-agglossningen">Därför blir du extra kåt under din ägglossning</a><br/><b>Läs även:</b> <a href="https://nyheter24.se/nyheter/931970-sofia-27-har-regelbunda-sexfester-med-sina-basta-vanner">Sofia, 27, har regelbundna sexfester med sina bästa vänner</a></p>
      <p><a href="https://nyheter24.se/sex">sex<br/></a>/<br/><a href="https://nyheter24.se/orgasm">Orgasm<br/></a>/<br/><a href="https://nyheter24.se/karlek">kärlek</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>