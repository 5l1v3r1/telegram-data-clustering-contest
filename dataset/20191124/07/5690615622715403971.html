<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837488-oos-boyoviki-visim-raziv-obstrilyali-ukrayinski-pozitsiyi-2"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T07:08:00+00:00"/>
    <meta property="og:title" content="ООС: бойовики вісім разів обстріляли українські позиції"/>
    <meta property="og:description" content="КИЇВ. 24 листопада. УНН. 23 листопада збройні формування Російської Федерації 8 разів порушили режим припинення вогню. Противник обстрілював позиції …"/>
  </head>
  <body>
    <article>
      <h1>ООС: бойовики вісім разів обстріляли українські позиції</h1>
      <address><time datetime="2019-11-24T07:08:00+00:00">24 Nov 2019, 07:08</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> 23 листопада збройні формування Російської Федерації 8 разів порушили режим припинення вогню. Противник обстрілював позиції підрозділів Об'єднаних сил із заборонених Мінськими домовленостями мінометів калібру 82 мм, гранатометів різних систем та стрілецької зброї, з великокаліберними кулеметами включно. Про це повідомляє <b>УНН</b> з посиланням на пресцентр штабу ООС.</p>
      <p>3 обстріли російськими окупаційними військами наших позицій зафіксовано в районі відповідальності оперативно-тактичного угруповання "Північ", біля населеного пункту Південне. Ворог вів вогонь з ручних протитанкових гранатометів, великокаліберних кулеметів і стрілецької зброї.</p>
      <p>В районі відповідальності оперативно-тактичного угруповання "Схід" ворог здійснив 5 обстрілів:</p>
      <p>двічі біля Пісків – з мінометів калібру 82 мм, гранатометів різних систем, великокаліберних кулеметів та іншої стрілецької зброї;<br/>два рази поблизу Водяного – з автоматичних гранатометів, стрілецької зброї та РПГ;<br/>неподалік Верхньоторецького – з великокаліберних кулеметів і автоматичних гранатометів.</p>
      <p>Вчора, 23 листопада, втрат серед особового складу Об'єднаних сил внаслідок обстрілів не було.</p>
      <p>З початку цієї доби російські окупаційні війська, з великокаліберних кулеметів, вели прицільний вогонь у районі Тарамчука. Обстріл тривав понад півгодини. Втрат з нашого боку не зафіксовано.</p>
      <p>Нагадаємо, у штабі ООС розповіли <a href="https://www.unn.com.ua/uk/news/1837439-u-shtabi-oos-rozpovili-pro-situatsiyu-na-dilyankakh-rozvedennya">про ситуацію на ділянках розведення.</a></p>
    </article>
  </body>
</html>