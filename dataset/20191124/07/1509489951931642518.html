<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655742/olympiakos-ekneyrismos-kai-gkrinia-sta-apodytiria"/>
    <meta property="og:site_name" content="OnSports"/>
    <meta property="article:published_time" content="2019-11-24T07:33:00+00:00"/>
    <meta property="og:title" content="Ολυμπιακός: Εκνευρισμός και γκρίνια στα αποδυτήρια"/>
    <meta property="og:description" content="Οι ποδοσφαιριστές του Ολυμπιακού δεν μπορούσαν να καταλάβουν πως δεν κέρδισαν στη Νέα Σμύρνη, με έναν παίχτη του Ολυμπιακού να σπάει από τον εκνευρισμό του ένα τζάμι στα αποδυτήρια."/>
  </head>
  <body>
    <article>
      <h1>Ολυμπιακός: Εκνευρισμός και γκρίνια στα αποδυτήρια</h1>
      <address><time datetime="2019-11-24T07:33:00+00:00">24 Nov 2019, 07:33</time> by <a rel="author">Onsports Team</a></address>
      <p>Οι ποδοσφαιριστές του Ολυμπιακού δεν μπορούσαν να καταλάβουν πως δεν κέρδισαν στη Νέα Σμύρνη, με έναν παίχτη του Ολυμπιακού να σπάει από τον εκνευρισμό του ένα τζάμι στα αποδυτήρια.</p>
      <p>Στα αποδυτήρια του Ολυμπιακού επικρατούσε μεγάλος εκνευρισμός λίγη ώρα μετά τη λήξη του αγώνα με τον Πανιώνιο στη Νέα Σμύρνη, όπου οι «ερυθρόλευκοι» δεν μπόρεσαν να κερδίσουν τους Νεοσμυρνιώτες για την 11η αγωνιστική.</p>
      <p>Σύμφωνα με την εφημερίδα «Φως των Σπορ», οι Πειραιώτες δεν μπορούσαν να πιστέψουν τι συνέβη και είναι χαρακτηριστικό ότι μέσα στα αποδυτήρια κάποιος έριξε μία μπουνιά πάνω στα νεύρα του για το τελικό αποτέλεσμα και έσπασε ένα τζάμι, όπως έλεγαν οι άνθρωποι του Πανιωνίου.</p>
      <p>Οι «ερυθρόλευκοι» θα επιστρέψουν σήμερα στο Ρέντη, ενόψει και του αγώνα με την Τότεναμ για την προτελευταία αγωνιστική της φάσης των ομίλων του Champions League.</p>
    </article>
  </body>
</html>