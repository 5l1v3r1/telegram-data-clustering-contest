<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392495-%d7%92%d7%95%d7%a4%d7%aa-%d7%90%d7%96%d7%a8%d7%97-%d7%99%d7%a9%d7%a8%d7%90%d7%9c%d7%99-%d7%a0%d7%9e%d7%a6%d7%90%d7%94-%d7%91%d7%9e%d7%a7%d7%a1%d7%99%d7%a7%d7%95-%d7%97%d7%a9%d7%95%d7%93-%d7%a0%d7%a2"/>
    <meta property="og:site_name" content="סרוגים"/>
    <meta property="article:published_time" content="2019-11-24T07:03:31+00:00"/>
    <meta property="og:title" content="גופת אזרח ישראלי נמצאה במקסיקו, חשוד נעצר"/>
    <meta property="og:description" content="גופתו של אזרח ישראלי נמצאה בעיר הרמוסליו במקסיקו, זאת לאחר שככל הנראה נרצח על ידי שותפו לדירה בעקבות מריבה שפרצה ביניהם. החשוד, אזרח אמריקני בן..."/>
  </head>
  <body>
    <article>
      <h1>גופת אזרח ישראלי נמצאה במקסיקו, חשוד נעצר</h1>
      <h2>גופתו של אזרח ישראלי נמצאה בעיר הרמוסליו במקסיקו, זאת לאחר שככל הנראה נרצח על ידי שותפו לדירה בעקבות מריבה שפרצה ביניהם. החשוד, אזרח אמריקני בן 50, נעצר על ידי המשטרה</h2>
      <address><time datetime="2019-11-24T07:03:31+00:00">24 Nov 2019, 07:03</time> by <a rel="author">, חדשות סרוגים</a></address>
      <p>חשד לרצח במקסיקו: כלי התקשורת במדינה דיווחו הבוקר (ראשון) כי גופתו של אזרח ישראלי נמצאה אמש בעיר הרמוסיליו, לאחר שככל הנראה נורה למוות ביום שישי האחרון. במשטרת מקסיקו הודיעו כי פתחו במצוד אחר אזרח אמריקני החשוד באחריות לרצח, והוא נעצר והועבר לחקירה.</p>
      <p>על פי עדי ראייה שנכחו במקום, החשוד האמריקני והתושב הישראלי היו שותפים לדירה בשנות החמישים לחייהם. לטענתם, השניים התווכחו והעימות הפך למתקפה אלימה – כשבשלב מסויים החשוד האמריקני לקח סכין ודקר את הישראלי, ולאחר מכן הוציא אקדח וירה בו מספר פעמים. בעקבות האירוע הוא נמלט מהזירה.</p>
      <p>במשטרה טענו כי האזרח האמריקני נותר במעצר, וכבר נפגש עם פרקליטו. גופת הישראלי הועברה היום למכון הרפואה המשפטית במקסיקו, זאת לצורך ביצוע נתיחה שלאחר המוות. שמו של הישראלי עדיין לא פורסם בכלי התקשורת במקסיקו, ופרטיו עדייו לא ברורים.</p>
    </article>
  </body>
</html>