<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/sport/i/XgOqqB/spanske-aviser-oedegaards-driblinger-var-et-mareritt-for-real-madrid"/>
    <meta property="og:site_name" content="Bergens Tidende"/>
    <meta property="article:published_time" content="2019-11-24T07:49:11+00:00"/>
    <meta property="og:title" content="Spanske aviser: «Ødegaards driblinger var et mareritt for Real Madrid»"/>
    <meta property="og:description" content="Martin Ødegaard viste glimt av sin klasse, men ble aldri noen gigant mot Real Madrid lørdag. Likevel peker spanske aviser på at han snart er tilbake i Madrid."/>
  </head>
  <body>
    <article>
      <h1>Spanske aviser: «Ødegaards driblinger var et mareritt for Real Madrid»</h1>
      <h2>Martin Ødegaard viste glimt av sin klasse, men ble aldri noen gigant mot Real Madrid lørdag. Likevel peker spanske aviser på at han snart er tilbake i Madrid.</h2>
      <address><time datetime="2019-11-24T07:49:11+00:00">24 Nov 2019, 07:49</time> by <a rel="author">NTB-Espen Hartvig</a></address>
      <p>
        <b>Real Madrid-Real Sociedad 3–1</b>
      </p>
      <p>Real Madrid snudde 0-1 til 3-1 og vant fortjent. Ødegaard får jevnt over solide karakterer på spillerbørsene.</p>
      <p>– Ødegaard hadde noen fantastiske detaljer uten å være som best. Likevel etterlot han seg duften av en stor fotballspiller. Dette (Bernabeu-stadion) er hans hjem, trolig allerede fra sommeren av, <a href="https://as.com/opinion/2019/11/24/portada/1574550046_659331.html">skriver avisen AS</a> i en kommentarspalte.</p>
      <p>Han er leid ut fra Real Madrid til Real Sociedad.</p>
      <p>– Ødegaards driblinger var et mareritt for Real Madrid. Forventningene til ham var store, og han skuffet ikke. Innsatsen hans vil gjøre Real-fansen forventningsfull med tanke på framtiden, <a href="https://www.marca.com/en/football/real-madrid/2019/11/24/5dd9c871e2704e1e078b4573.html">skriver Marca</a>.</p>
      <p>
        <a href="https://www.bt.no/sport/i/0nz4MM/oedegaards-lag-sjokkerte-real-madrid-saa-vaaknet-storklubben">Les også<br/>Ødegaards lag sjokkerte Real Madrid – så våknet storklubben</a>
      </p>
      <figure>
        <img src="https://images.sacdn.no/v2/images/36e2bcde-bb01-45da-9907-0a6a4a43adad?fit=crop&amp;h=1267&amp;w=1900&amp;s=8fb0a87768f96e94e1b4abe491f975ec422eb4ee"/>
        <figcaption>Martin Ødegaard blir taklet av Real Madrids Sergio Ramos (til venstre) i lørdagens kamp.<cite>Foto: Heiko Junge / NTB scanpix</cite></figcaption>
      </figure>
      <h3>Ikke maks</h3>
      <p>Ødegaard hadde tre avslutninger, men fikk lite dreis på noen av dem. Real Sociedad er nummer fem på tabellen med sju seirer på 14 kamper i høst.</p>
      <p>Sociedad-trener Imanol Alguacil om Ødegaard:</p>
      <p>– Han gjorde veldig mye for laget, men vi møtte en motstander fra Champions League. Både han og resten av laget manglet den avgjørende pasningen og det avgjørende skuddet.</p>
      <p>Real Sociedad møter Eibar hjemme lørdag.</p>
      <related>
        <h4>Mest lest akkurat nå</h4>
        <a href="https://www.bt.no/sport/i/mRErzv/foelg-aasanes-kvalikfinale-og-chat-med-vaar-reporter"/>
        <a href="https://www.bt.no/nyheter/lokalt/i/lAmVzM/politiet-koeyrer-253-kilometer-og-maa-innom-tre-legevakter-for-aa-faa-full"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/btmagasinet/i/mRx4lE/dagen-barna-tar-alle-moeterom"/>
        <a href="https://www.bt.no/btmeninger/debatt/i/8mVb6r/slaa-ring-om-byens-perle"/>
        <a href="https://www.bt.no/sprek/i/e8vEJy/her-er-ti-myter-om-loeping-du-kan-gi-blaffen-i"/>
      </related>
      <ol>
        <li>
          <a href="https://www.bt.no/tag/Real_Madrid_CF">Real Madrid CF</a>
        </li>
        <li>
          <a href="https://www.bt.no/tag/Real_Sociedad">Real Sociedad</a>
        </li>
        <li>
          <a href="https://www.bt.no/tag/Martin_%C3%98degaard">Martin Ødegaard</a>
        </li>
      </ol>
    </article>
  </body>
</html>