<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/health/epta-vlaveres-epiptoseis-pou-exei-i-zaxari-stin-ygeia-mas/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T07:00:43+00:00"/>
    <meta property="og:title" content="Επτά βλαβερές επιπτώσεις που έχει η ζάχαρη στην υγεία μας"/>
    <meta property="og:description" content="Η παραπάνω κατανάλωση ζάχαρης συνδέεται με αρκετά οργανικά προβλήματα και επιδείνωση της ποιότητας ζωής"/>
  </head>
  <body>
    <article>
      <h6 class="kicker">Υπερκατανάλωση</h6>
      <h1>Επτά βλαβερές επιπτώσεις που έχει η ζάχαρη στην υγεία μας</h1>
      <h2>Η παραπάνω κατανάλωση ζάχαρης συνδέεται με αρκετά οργανικά προβλήματα και επιδείνωση της ποιότητας ζωής</h2>
      <address><time datetime="2019-11-24T07:00:43+00:00">24 Nov 2019, 07:00</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Την ζάχαρη την προσλαμβάνουμε μέσω της καθαρής ή μερικώς επεξεργασμένης μορφής της και μέσω των φρούτων και της διατροφής. Στην εποχή μας ωστόσο, η διατροφή μας περιλαμβάνει αρκετή ποσότητα ζάχαρης με αποτέλεσμα να παίρνουμε περισσότερη από όσο χρειαζόμαστε. Η κατανάλωση περισσότερης ποσότητας οδηγεί σε μία σειρά από ποικίλα για τον οργανισμό προβλήματα.</p>
      <h3>Βλάπτει το δέρμα</h3>
      <p>Η παραπάνω ζάχαρη από την ενδεδειγμένη ημερήσια κατανάλωση προξενεί φλεγμονή. Αυτή ως συνέπεια έχει το δέρμα να «γερνά» πιο γρήγορα. Προσκολλάται στις πρωτεΐνες στην κυκλοφορία του αίματος και δημιουργεί επιβλαβή μόρια που ονομάζονται «AGES». Πλήττεται έτσι το κολλαγόνο που είναι υπεύθυνο για την ελαστικότητα και τη «νεανική» εμφάνιση του δέρματος. Σε αρκετές περιπτώσεις επιδεινώνει την ακμή, τις ρυτίδες και προξενεί πιο αργή επούλωση στα σημάδια, τις πληγές, τις γρατζουνιές κλπ.</p>
      <p>
        <a href="https://www.in.gr/2019/11/24/world/ipa-kindyneyei-fylakisi-epeidi-kykloforouse-gymnostithi-sto-spiti-tis/">ΗΠΑ : Κινδυνεύει με φυλάκιση επειδή κυκλοφορούσε γυμνόστηθη στο σπίτι της</a>
      </p>
      <h3>Κάνει κακό στα δόντια</h3>
      <p>Η τερηδόνα αποτελεί μία πολύ συχνή κατάσταση. Πρόκειται για μια αρρώστια των δοντιών κατά την οποία αυτά σταδιακά χαλάνε ήτοι σαπίζουν. Καλό θα είναι να προλαμβάνεται μέσω του συχνού βουρτσίσματος και των αντιβακτηριακών διαλυμάτων. Ο τρόπος με τον οποίον τρέφεται κάποιος επηρεάζει άμεσα τη στοματική υγιεινή και φυσικά τα ίδια τα δόντια.</p>
      <p>Η ζάχαρη εν ολίγοις θρέφει τα βακτήρια που ήδη υπάρχουν στο στόμα με αποτέλεσμα να αναπτύσσονται οξέα που διαβρώνουν και εν τέλει καταστρέφουν το σμάλτο τους. Η ζάχαρη στην ουσία ενεργοποιεί την πιθανότητα εμφάνισης τερηδόνας. Η ουλίτιδα και έπειτα η περιοδοντίτιδα είναι προχωρημένα στάδια ασθένειας των ούλων. Σε αυτά παίζει καθοριστικό ρόλο το καθάρισμα των δοντιών και η διατροφή.</p>
      <h3>Επηρεάζει την καρδιά</h3>
      <p>Όταν γίνεται υπερκατανάλωση της ζάχαρης, επηρεάζεται η ινσουλίνη. Αυτή με τη σειρά της μέσω της κυκλοφορίας του αίματος μπορεί να επηρεάσει τις αρτηρίες. Αυτό με την πάροδο του χρόνο δύναται να οδηγήσει σε καρδιαγγειακές παθήσεις, εγκεφαλικά επεισόδια κλπ. Μια έρευνα έδειξε ότι όσοι προσλαμβάνουν τουλάχιστον το 1/4 των θερμίδων τους από ζάχαρη, έχουν διπλάσιες πιθανότητες να πεθάνουν από καρδιακές παθήσεις.</p>
      <p>Επιπλέον, η υψηλότερη κατανάλωση πρόσθετων σακχάρων, είναι συνυφασμένη με στατιστικά σημαντική αύξηση των επιπέδων των τριγλυκεριδίων, της ολικής χοληστερόλης και της «κακής»  χοληστερόλης.</p>
      <h3>Το πάγκρεας</h3>
      <p>Όταν τρώτε, το πάγκρεας αντλεί την ινσουλίνη. Αλλά εάν καταναλώνετε παραπάνω ζάχαρη, τότε το σώμα σταματά να ανταποκρίνεται σωστά στην ινσουλίνη. Έτσι το πάγκρεας αρχίζει να αντλεί ακόμα περισσότερη ινσουλίνη. Τελικά, η υπερβολική δραστηριότητα που κάνει το πάγκρεας θα το κάνει να μη λειτουργεί σωστά και να απορρυθμιστεί. Τοιουτοτρόπως τα επίπεδα σακχάρου στο αίμα θα ανέβουν επικίνδυνα και έτσι αυξάνετε η πιθανότητα εμφάνισης Διαβήτη τύπου 2.</p>
      <h3>Νεφρά</h3>
      <p>Η υπερβολική ζάχαρη μπορεί να οδηγήσει σε νεφρική βλάβη. Τα νεφρά παίζουν σημαντικό ρόλο στο φιλτράρισμα του σακχάρου στο αίμα. Μόλις τα επίπεδα σακχάρου στο αίμα φτάσουν σε ένα ορισμένο ποσό, τα νεφρά αρχίζουν να αφήνουν περίσσεια ζάχαρης στα ούρα. Η βλάβη ονομάζεται διαβητική νευροπάθεια που αν δεν διαγνωστεί άμεσα οδηγεί σε νεφρική ανεπάρκεια.<br/>Οι ουσίες που θα έπρεπε να ανακυκλωθούν και να περάσουν στο αίμα περνούν στα ούρα, ενώ ορισμένες  ουσίες περνούν στο αίμα.</p>
      <h3>Αύξηση του σωματικού βάρους</h3>
      <p>Η ζάχαρη είναι ένας απλός υδατάνθρακας, ένας δισακχαρίτης ο οποίος περιέχει ένα μόριο γλυκόζης και ένα μόριο φρουκτόζης. Οι έρευνες δείχνουν ότι η φρουκτόζη είναι το επικίνδυνο μόριο καθώς μεταβολίζεται διαφορετικά από τη γλυκόζη στο συκώτι και μπορεί να οδηγήσει σε λίπος στο συκώτι και σε αύξηση του βάρους.</p>
      <p>H  ζάχαρη δεν έχει θρεπτική αξία. Λειτουργεί ως υποκατάστατο σε φρούτα και γεύματα με πολλές βιταμίνες χρήσιμες για τον οργανισμό. Επιπλέον προξενεί πείνα με αποτέλεσμα να αυξάνεται η κατανάλωση φαγητού. Υποκαθιστά το λίπος οπότε ο οργανισμός «καίει» για ενέργεια τα σάκχαρα και όχι το λίπος. Επιπλέον μεταβάλλει τον γλυκαιμικό δείκτη με αποτέλεσμα να αυξάνει την πείνα με απότομους ρυθμούς και για αυτόν τον λόγο.</p>
      <h3>Τι πρέπει να κάνεις</h3>
      <p>Τα φυσικά σάκχαρα που προέρχονται από φρούτα, λαχανικά και καλή διατροφή είναι τα απαραίτητα για τον οργανισμό. Μεταβολίζονται εύκολα, δεν ταλαιπωρούν τα όργανα που προαναφέρθηκαν και επίσης έρχονται σε συνδυασμό με θρεπτικές ουσίες και βιταμίνες. Καλύτερα τα υπερβολικά σε αριθμό γλυκά και αναψυκτικά να αποφεύγονται. Η καλύτερη διατροφή είναι η λύση στα περισσότερα προβλήματα.</p>
      <p>
        <a href="https://www.tanea.gr/2019/11/24/greece/megales-anatropes-sta-kteo-deite-pos-tha-ginontai-oi-elegxoi-sta-palaia-aytokinita/">Μεγάλες ανατροπές στα ΚΤΕΟ - Δείτε πώς θα γίνονται οι έλεγχοι στα παλαιά αυτοκίνητα</a>
      </p>
    </article>
  </body>
</html>