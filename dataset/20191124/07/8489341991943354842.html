<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806995/%D8%B1%D8%B3%D8%AA%D9%85-%D8%A8%D9%86%D8%AF%DB%8C-%D8%A7%D8%BA%D8%AA%D8%B4%D8%A7%D8%B4%E2%80%8C%DA%AF%D8%B1%D8%A7%D9%86-%D8%A7%D8%B2-%D9%85%D8%A7%D9%87%E2%80%8C%D9%87%D8%A7-%D9%82%D8%A8%D9%84-%D8%A8%D9%87-%D8%AF%D9%86%D8%A8%D8%A7%D9%84-%D9%81%D8%B1%D8%B5%D8%AA-%D8%A8%D9%88%D8%AF%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T07:57:00+00:00"/>
    <meta property="og:title" content="رستم بندی: اغتشاش‌گران از ماه‌ها قبل به دنبال فرصت بودند"/>
    <meta property="og:description" content="رئیس سازمان امور اجتماعی وزارت کشور گفت: بر اساس گزارش‌های ارائه‌شده مشخص شد که اغتشاش‌گران از ماه‌ها قبل به دنبال فرصتی برای اغتشاش و تخریب بودند."/>
  </head>
  <body>
    <article>
      <h1>رستم بندی: اغتشاش‌گران از ماه‌ها قبل به دنبال فرصت بودند</h1>
      <h2>رئیس سازمان امور اجتماعی وزارت کشور گفت: بر اساس گزارش‌های ارائه‌شده مشخص شد که اغتشاش‌گران از ماه‌ها قبل به دنبال فرصتی برای اغتشاش و تخریب بودند.</h2>
      <address>
        <time datetime="2019-11-24T07:57:00+00:00">24 Nov 2019, 07:57</time>
      </address>
      <p>به گزارش گروه اجتماعی خبرگزاری دانشجو، تقی رستم‌بندی رئیس سازمان امور اجتماعی وزارت کشور در حاشیه شورای اجتماعی کشور در جمع خبرنگاران درباره این جلسه اظهار داشت: برابر دعوتی که از اعضای شورای اجتماعی شده بود مقرر بود در این جلسه امروز در مشارکت‌های اجتماعی و نقش سمن‌ها بحث و گفتگو شود، ولی با دستور وزیر کشور دستور جلسه تغییر پیدا کرد و درباره اغتشاشات اخیر صحبت شد.<br/><br/>وی ادامه داد: دستگاه‌ها گزارش عملکرد خود را در این خصوص ارائه دادند و در آخر نیز وزیر در قالب گزارش‌های ارائه‌شده از تحولات اخیر صحبت کرد.<br/><br/>رستم‌بندی گفت: بر اساس گزارش‌های ارائه‌شده در روز دوم اعتراضات با ورود عناصر اغتشاش‌گر که از ماه‌ها قبل به دنبال فرصتی برای اینکه دست به اقدامات اغتشاش‌گرانه و تخریب بزنند، مسیر حرکت آنان با تدابیر مقام معظم رهبری و عملکرد نیرو‌های انتظامی تغییر کرد و شاهد از بین رفتن دسیسه‌های آن‌ها بودیم.<br/><br/>وی بیان داشت: در ادامه این جلسه به موضوعات اجتماعی و اقتصادی این موضوع پرداخته شد.<br/><br/>رستم‌بندی در پاسخ به این سوال که چه تعداد از این افراد در اغتشاشات اخیر دستگیر شدند، گفت: مسئولان امنیتی آمار دستگیرشدگان را ارائه می‌دهند و ما نمی‌توانیم در این خصوص صحبتی داشته باشیم.<br/><br/>رئیس سازمان امور اجتماعی وزارت کشور درباره جمع‌آوری کودکان خیابانی و کار نیز گفت: وظایف و ماموریت دستگاه‌های مختلف در باره آسیب‌های اجتماعی مشخص شده و وزارت بهداشت با سازمان بهزیستی به توافق رسیدند که در این خصوص اقدامات لازم را انجام دهند و در قالب بهداشت و روان اقدامات لازم را برای این کودکان انجام دهند.</p>
    </article>
  </body>
</html>