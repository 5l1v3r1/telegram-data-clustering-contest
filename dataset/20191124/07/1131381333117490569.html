<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/tv-show/mix-and-match/2019/11/22/mix-and-match-anticipazioni-puntata-4.html"/>
    <meta property="og:site_name" content="Sky TG24"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Mix &amp; Match anticipazioni: il tema della quarta puntata e l’ospite"/>
    <meta property="og:description" content="Lodovica Comello e Simone Marchetti sono pronti per la quarta puntata di Mix &amp; Match, in onda tutte le domeniche alle 21.15 su Sky Uno (canale 108) e sul digitale terrestre al canale 455. In ogni puntata quattro fashion lover si sfidano a colpi di outfit e un ospite arriva in studio per giudicare i loro look insieme al direttore di Vanity Fair. Questa volta sarà Giuseppe Maggio.Scopri lo speciale di Mix &amp; Match"/>
  </head>
  <body>
    <article>
      <h1>Mix &amp; Match anticipazioni: il tema della quarta puntata e l’ospite</h1>
      <h2>Lodovica Comello e Simone Marchetti sono pronti per la quarta puntata di <a href="https://tg24.sky.it/spettacolo/tv-show/mix-and-match/2019/11/18/mix-and-match-outfit-vincitrice-puntata-3.html"><b>Mix &amp; Match</b></a>, in onda <b>tutte le domeniche alle 21.15 su Sky Uno (canale 108) e sul digitale terrestre al canale 455</b>. In ogni puntata quattro fashion lover si sfidano a colpi di outfit e un ospite arriva in studio per giudicare i loro look insieme al direttore di Vanity Fair. Questa volta sarà <a href="https://tg24.sky.it/spettacolo/tv-show/mix-and-match/fotogallery/2019/11/20/mix-and-match-giuseppe-maggio-ospite.html"><b>Giuseppe Maggio</b></a>.<br/><a href="https://tg24.sky.it/spettacolo/tv-show/mix-and-match/home.html"><b>Scopri lo speciale di Mix &amp; Match</b></a></h2>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>Il programma più glam della tv torna su Sky Uno domenica 24 novembre alle 21.15. <a href="https://tg24.sky.it/spettacolo/tv-show/mix-and-match/2019/11/03/mix-and-match-2-lodovica-comello.html"><b>Lodovica Comello</b></a> e <a href="https://tg24.sky.it/spettacolo/tv-show/mix-and-match/2019/11/01/mix-and-match-2-simone-marchetti.html"><b>Simone Marchetti</b></a>, direttore di Vanity Fair e giudice supremo di Mix &amp; Match, accoglieranno quattro nuove fashion lover e l’ospite della puntata, l’attore <a href="https://tg24.sky.it/spettacolo/tv-show/mix-and-match/fotogallery/2019/11/20/mix-and-match-giuseppe-maggio-ospite.html"><b>Giuseppe Maggio</b></a>. Classe 1992, Giuseppe ha debuttato al cinema dieci anni fa e si è affermato come attore sul grande e piccolo schermo. Tra gli altri, ha recitato ne La compagnia del cigno ed è Fiore in Baby. A Mix &amp; Match Giuseppe arriverà per giudicare le fashion lover nel corso della seconda prova, quella a tema, dato che di stile se ne intende.</p>
      <p>Il tema di questa quarta puntata sarà un trend molto attuale in questa stagione: <b>il color block</b>, cioè i contrasti di colore. Le concorrenti dovranno mischiare tutti i <b>toni forti</b>: il giallo, il blu, il fucsia, il rosso in modo forte, ma che non risulti un pugno nell’occhio. Per farlo potranno attingere dalla selezione di capi Yoox a tema color block che troveranno all'interno del <a href="https://tg24.sky.it/spettacolo/tv-show/mix-and-match/fotogallery/2019/11/13/mix-and-match-myss-keta-ospite.html#2"><b>Guardaroba delle meraviglie</b></a>. Per vincere dovranno dimostrare di essere creative, ma anche di avere buon gusto. Chi tra loro riuscirà a sorprendere il giudice vincerà la prova accedendo all’ultima fase del gioco, la prova mix &amp; match, in cui le ultime due concorrenti rimaste in gara si sfideranno per vincere il titolo di miglior fashion lover della puntata e tutti gli outfit di Yoox indossati durante le prove.</p>
    </article>
  </body>
</html>