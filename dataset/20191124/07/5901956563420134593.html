<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/stil/bivanje/clanek/star-stedilnik-bolj-skodljiv-kot-tovornjak-251939"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T07:29:00+00:00"/>
    <meta property="og:title" content="Star štedilnik bolj škodljiv kot tovornjak"/>
    <meta property="og:description" content="Za naš žep je najceneje kuriti z drvmi. Trenutna cena bukovih se vrti okoli 60 evrov na prostorninski meter (prm). Za slabo izolirano družinsko hišo jih bomo potrebovali vsaj 15 prm oz. 2800 litro..."/>
  </head>
  <body>
    <article>
      <h1>Star štedilnik bolj škodljiv kot tovornjak</h1>
      <h2>Najceneje je stanovanje ogrevati z bukovimi poleni, a so kamini, štedilniki in peči na drva škodljivi za zdravje, proizvedejo več kot 30 odstotkov vseh trdih delcev v zraku.</h2>
      <address><time datetime="2019-11-24T07:29:00+00:00">24 Nov 2019, 07:29</time> by <a rel="author">Jaroslav Jankovič</a></address>
      <slideshow>
        <figure>
          <img src="https://www.slovenskenovice.si/images/slike/2019/11/20/1646668.jpg"/>
          <figcaption>GETTY IMAGES/ISTOCKPHOTOOgenj v kaminu je danes bolj udobje kot nuja, zato ima svojo ceno. FOTO: Guliver/Getty Images</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1646706.jpg"/>
          <figcaption>V Londonu je zaradi smoga, ki ga je povzročilo kurjenje fosilnih goriv, decembra 1952 umrlo 12.000 ljudi.</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1646718.jpg"/>
          <figcaption>Drva naj bodo dovolj suha, z manj kot 20 odstotki vlage. FOTO: Jaroslav Jankovič</figcaption>
        </figure>
        <figure>
          <img src="https://www.slovenskenovice.si/images/slike/2019/11/20/1707241.jpg"/>
          <figcaption>V slabo izolirani družinski hiši bomo porabili od 15 do 20 metrov drv na leto. FOTO: Igor Modic</figcaption>
        </figure>
      </slideshow>
      <p>Za naš žep je najceneje kuriti z drvmi. Trenutna cena bukovih se vrti okoli 60 evrov na prostorninski meter (prm). Za slabo izolirano družinsko hišo jih bomo potrebovali vsaj 15 prm oz. 2800 litrov kurilnega olja – to je precej dražje. Kurjenje in nalaganje v peč bomo tokrat šteli za rekreacijo.</p>
      <figure>
        <img src="https://www.slovenskenovice.si/images/slike/2019/11/20/1646706.jpg"/>
        <figcaption>V Londonu je zaradi smoga, ki ga je povzročilo kurjenje fosilnih goriv, decembra 1952 umrlo 12.000 ljudi.</figcaption>
      </figure>
      <p>Čeprav imajo drva slab, le od 60- do 70-odstotni energijski izkoristek, kurilno olje in kakovostni peleti denimo več kot 90-odstotnega, plin pa še višjega, so na drugi strani najcenejši energent in je po gozdnatih državah, kot so Slovenija, Avstrija, Švica, sever Italije, skandinavske države, les kot energent zelo priljubljen. A celo v Veliki Britaniji, ki ima samo 13 odstotkov površine pokrite z gozdom, se z njim ogreva kar 1,5 milijona gospodinjstev, to je sedem odstotkov. Omenjena kurišča, štedilniki in peči na drva proizvedejo več kot 30 odstotkov vseh trdnih delcev v zraku, in to večjih delcev z oznako PM2,5 ki so najbolj škodljivi za naše zdravje. Kurjenje drv v domačem štedilniku ali peči, če verjamete ali ne, v eni uri spusti v ozračje več škodljivih trdnih delcev kot tovornjak!</p>
      <blockquote>Čeprav imajo drva kot energent slab izkoristek, so kurišča z ognjem priljubljena.</blockquote>
      <p>Starejši prebivalci prestolnice se še spominjajo jutranjega smoga, ko so po večini blokov kurili premog ali drva. »Ko si stopil na cesto, je bel ovratnik srajce v nekaj minutah postal umazan,« pravijo. Najbolj zlovešči primer smoga nad mestom so zabeležili v Londonu v začetku decembra 1952, ko se je nebo zaprlo in nekaj dni ni bilo vetra. Zvoniki cerkva so bili vseskozi v megli, zbolelo je 100.000 ljudi, umrlo jih je 12.000.</p>
      <figure>
        <img src="https://www.slovenskenovice.si/images/slike/2019/11/20/1707241.jpg"/>
        <figcaption>V slabo izolirani družinski hiši bomo porabili od 15 do 20 metrov drv na leto. FOTO: Igor Modic</figcaption>
      </figure>
      <p>Kako zdravo je torej ogrevanje s poleni? Najbolj škodljivo je odprto kurišče, sledi recimo deset let stara običajna peč, s katero smo zaradi od 70- do 80-odstotnega izkoristka za nekajkrat zmanjšali izpuste. Najbolj učinkovita je sodobna peč na podpih, s katero smo izkoristek dvignili tudi za več kot 10 odstotkov in se skoraj izenačili s kurilnim oljem, a nekaj delcev gre še vedno v zrak. Vendar tovrstne peči niso poceni, običajno so trikrat dražje od običajnih. Velja tudi, da moramo v primeru inštalacije običajne peči nastaviti senzor za ogljikov monoksid, pri peči na podpih pa ta ni potreben.<br/><br/>Kurjenje lesa je najstarejša oblika ogrevanja, a zlasti v mestih ne najbolj zdrava. Ekologi ugotavljajo, da je ogrevanje na plin očitno najbolj zdravo, do nas in okolja.<br/><br/>In kaj lahko naredimo sami? S pozornim nakupom dovolj suhih (manj kot 20 odstotkov vlage) bukovih ali brezovih drv, ki imajo največjo kurilno vrednost, lahko učinkovito zmanjšamo strošek ogrevanja in hkrati močno pripomoremo k zmanjšanju izpustov.</p>
    </article>
  </body>
</html>