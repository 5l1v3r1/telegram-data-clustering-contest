<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779307/%D8%B3%D8%A7%D8%AE%D8%AA-%D9%87%D9%88%D8%A7%D9%BE%DB%8C%D9%85%D8%A7%D9%87%D8%A7%DB%8C-%D8%A8%D8%A7-%D8%B3%D8%B1%D9%86%D8%B4%DB%8C%D9%86-%D9%88-%D8%A8%D8%AF%D9%88%D9%86-%D8%B3%D8%B1%D9%86%D8%B4%DB%8C%D9%86-%D8%AA%D9%88%D8%B3%D8%B7-%D9%86%D8%AE%D8%A8%DA%AF%D8%A7%D9%86-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:04:39+00:00"/>
    <meta property="og:title" content="مسئول علمی سپاه بوشهر خبر داد: ساخت هواپیماهای با سرنشین و بدون سرنشین توسط نخبگان استان بوشهر"/>
    <meta property="og:description" content="دشتی- مسئول علمی، پژوهشی و فناوری سپاه امام صادق(ع) استان بوشهر از ساخت هواپیمای با سرنشین و بدون سرنشین توسط نخبگان این استان خبر داد."/>
  </head>
  <body>
    <article>
      <h1>مسئول علمی سپاه بوشهر خبر داد: ساخت هواپیماهای با سرنشین و بدون سرنشین توسط نخبگان استان بوشهر</h1>
      <address>
        <time datetime="2019-11-24T07:04:39+00:00">24 Nov 2019, 07:04</time>
      </address>
      <p>به گزارش <a href="https://www.mehrnews.com/">خبرنگار مهر</a>، حمزه شیخیانی صبح یکشنبه در آئین افتتاح خانه نخبگان بسیج شهرستان دشتی که در دانشگاه آزاد اسلامی خورموج برگزار شد اظهار داشت: خانه علمی نخبگان استان در سال ۹۲ راه اندازی شده که کار اصلی آن کمک به توسعه استان و شهرستان ها است.</p>
      <p>وی افزود: خانه نخبگان علمی زیر مجموعه علمی و پژوهشی شهرستان ویکی از مراکز که برای پیشرفت علمی شهرستان کمک می کند.</p>
      <p>شیخیانی با بیان اینکه خانه نخبگان از توانایی و ظرفیت مردم برای توسعه شهرستان استفاده می کند، بیان کرد: دشتی به لحاظ علمی از جایگاه بالایی در سطح استان برخوردار است اما از نظر توسعه یافتگی عقب ماندگی‌های زیادی دارد که باید با کار علمی این عقب ماندگی ها جبران شود.</p>
      <p>وی خاطرنشان کرد: باید نقاط ضعف و قوت شهرستان و تهدیدات را شناسایی کرد و راهکارهای لازم نیز ارائه شود.</p>
      <p>شیخیانی با تاکید بر اینکه مشکلات شهرستان اولویت بندی شود و در اختیار مسئولین قرار بگیرد، گفت: بانک نخبگان علمی شهرستان دشتی تهیه شود.</p>
      <p>مسئول علمی، پژوهشی و فناوری سپاه امام صادق(ع) استان بوشهر نیز گفت: در چند سال اخیر نخبگان این استان چندین هواپیمای با سرنشین و بدون سرنشین ساخته اند که این موضوع نشان می دهد نخبگان زیادی در سطح استان وجود دارد.</p>
      <p>فرمانده سپاه امام رضا(ع) شهرستان دشتی نیز گفت: این خانه نخبگان برای هم افزایی تشکیل شده که باید از این فرصت در جهت توسعه شهرستان استفاده کرد.</p>
    </article>
  </body>
</html>