<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/basescu-vot-alegeri-327165.html"/>
    <meta property="og:site_name" content="Observator"/>
    <meta property="article:published_time" content="2019-11-24T07:57:00+00:00"/>
    <meta property="og:title" content="Traian Băsescu, despre alegeri: &quot;Dacă azi nu votezi, în următorii 5 ani să taci din gură&quot;"/>
    <meta property="og:description" content="Traian Băsescu, fostul preşedinte al României, este aşteptat, duminică dimineaţa, să voteze la Liceul Jean Monnet, din Bucureşti."/>
  </head>
  <body>
    <article>
      <h1>Traian Băsescu, despre alegeri: "Dacă azi nu votezi, în următorii 5 ani să taci din gură"</h1>
      <address><time datetime="2019-11-24T07:57:00+00:00">24 Nov 2019, 07:57</time> by <a rel="author">Cristi Ioniţă</a></address>
      <p>
        <b>
          <b>Traian Băsescu, fostul preşedinte al României, este aşteptat, duminică dimineaţa, să voteze la Liceul Jean Monnet, din Bucureşti.</b>
        </b>
      </p>
      <p>Înainte de a se deplasa către secţia de votare, fostul şef al statului a transmis, prin intermediul paginii sale de Facebook, un mesaj dezarmant.</p>
      <p>Pentru toţi cei care mai au dubii dacă să meargă la vot sau nu, Băsescu a transmis că "<i>dacă azi nu votezi, în următorii cinci ani ani să taci din gură</i>".</p>
      <p>Băsescu le recomandă românilor să iasă masiv la vot "<i>pentru că altfel înseamnă că n-ai înţeles nici faptul că azi eşti unica putere în stat şi nici faptul că răspunderea ta este pe măsura puterii uriaşe pe care ţi-a dat-o Constituţia României. Chiar dacă este puţin mai frig decât în luna August iar ploaia măruntă te obligă să treci la ţinuta cu umbrelă, nu ai niciun motiv serios să nu mergi la vot, mai ales că secţia de votare este aproape de locuinţa ta</i>".</p>
      <p>Băsescu este de părere că "<i>avem de ales între speranţă şi un eşec garantat al viitorului nostru, al românilor</i>".</p>
      <p>Iar pentru a fi tranşant din start, fostul preşedinte al României a precizat că "<i>eu nu votez PSD</i>".</p>
    </article>
  </body>
</html>