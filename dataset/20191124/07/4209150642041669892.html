<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Neka-Kolinda-proba-skociti-na-beton-s-visine-od-tri-metra/570191?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T07:44:38+00:00"/>
    <meta property="og:title" content="&quot;Neka Kolinda proba skočiti na beton s visine od tri metra&quot;"/>
    <meta property="og:description" content="SISKA - Nastavljajući prikupljanje potpisa podrške za predsjedničku kandidaturu, Zoran Milanović je u subotu u Sisku izjavio kako će potpise prikupljati još dva dana."/>
  </head>
  <body>
    <article>
      <h1>"Neka Kolinda proba skočiti na beton s visine od tri metra"</h1>
      <address><time datetime="2019-11-24T07:44:38+00:00">24 Nov 2019, 07:44</time> by <a rel="author">N.N.</a></address>
      <p>SISKA - Nastavljajući prikupljanje potpisa podrške za predsjedničku kandidaturu, Zoran Milanović je u subotu u Sisku izjavio kako će potpise prikupljati još dva dana.</p>
      <p>Uz to je komentarisao i aktuelnu predsjednicu Hrvatske Kolindu Grabar-Kitarović.Ona je, podsjetimo, prije dva dana na Milanovićevu kritiku afere s vojnim pilotima i švercom oružja rekla kako je Milanović poznat po svom padu s oklopnog vozila Patria i servisu MIG-ova.</p>
      <p>"Neka ona pokuša skočiti s Patrije na beton s visine od tri metra pa onda možemo razgovarati. Ovo drugo je već komentirao Kotromanović, koji je pravi ratnik i pravi vojnik i ministar", rekao je on i dodao da je aktealna predsjednica koja se bori za novi predsjednički mandat "bježala od novinara i nije se htjela suočavati s istinom".</p>
      <p>Milanović je dodao da se u kampanji može malo pretjerivati i nadmudrivati, ali lagati se ne smije.</p>
      <p>"Ovom se temom nastoji izbjeći razgovor o puno važnijoj temi, a to je činjenica da su dva mjeseca podaci o kriminalu i krijumčarenju oružja zrakoplovima HV-a skrivani od javnosti, što znači da su dva mjeseca ona i Krstičević to zataškavali. A šutili su jer je procijenjeno da će to štetiti njezinoj kampanji i razotkriti u kakvom se haosu nalazi sustav", ustvrdio je Milanović i dodao: "Priče s MIG-ovima su čiste kao djetinja duša. Da novinarka nije iščeprkala aferu, bio bi to slučaj kao s Trumpom i pomoći Ukrajini. Budući da je ministar odbrane nekorektan i neargumentiran, sada moram spomenuti i njega", izjavio je Milanović.</p>
      <p>Na pitanje kako bi on riješio tu aferu da je predsjednik, odgovorio je kako bi je riješio istog trenutka kada bi za nju saznao.</p>
      <p>"To se može dogoditi, čak i u američkoj vojsci, ali se mora reagirati istog trena", rekao je.</p>
    </article>
  </body>
</html>