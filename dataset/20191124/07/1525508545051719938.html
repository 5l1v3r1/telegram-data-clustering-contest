<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779343/%D8%AF%D9%86%DB%8C%D8%A7-%D9%81%DA%A9%D8%B1-%D9%86%D9%85%DB%8C-%DA%A9%D8%B1%D8%AF-%D8%A8%D8%AA%D9%88%D8%A7%D9%86%DB%8C%D9%85-%D8%AF%D8%B1-%DB%B4%DB%B8-%D8%B3%D8%A7%D8%B9%D8%AA-%D8%A2%D8%B4%D9%88%D8%A8-%D9%87%D8%A7-%D8%B1%D8%A7-%D8%AC%D9%85%D8%B9-%DA%A9%D9%86%DB%8C%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:11:55+00:00"/>
    <meta property="og:title" content="سردار فدوی: دنیا فکر نمی‌کرد بتوانیم در ۴۸ ساعت آشوب‌ها را جمع کنیم"/>
    <meta property="og:description" content="جانشین فرمانده کل سپاه پاسداران انقلاب اسلامی گفت: کسی در دنیا فکر نمی‌کرد بتوانیم ظرف ۴۸ ساعت آشوب‌ها را در ایران جمع کنیم."/>
  </head>
  <body>
    <article>
      <h1>سردار فدوی: دنیا فکر نمی‌کرد بتوانیم در ۴۸ ساعت آشوب‌ها را جمع کنیم</h1>
      <address><time datetime="2019-11-24T07:11:55+00:00">24 Nov 2019, 07:11</time> by <a rel="author" href="https://www.mehrnews.com/archive?jr=833" target="_blank">محسن احدی</a></address>
      <p>به گزارش <a href="https://www.mehrnews.com/">خبرنگار مهر</a>، سردار دریادار علی فدوی جانشین فرمانده کل سپاه پاسداران در گرد همایی چهار هزار نفری دختران بسیجی که امروز (یک‌شنبه) در تالار بزرگ وزارت کشور برگزار شد، گفت: دستور امام (ره) برای تشکیل بسیج اثری دائم در فعالیت ها و موفقیت های روز افزون انقلاب اسلامی ایران داشت.</p>
      <p>وی با بیان اینکه سپاه و بسیج پای هر کاری بروند آن را به سرانجام می رسانند و با موفقیت کامل آن کار را به اتمام می رسانند،افزود: این دستاوردهای بسیج و سپاه به دلیل اثر وجودی تشکیل دهنده آن یعنی امام خمینی (ره) است.</p>
      <p>جانشین فرمانده کل سپاه با اشاره به آشوب های اخیر، تصریح کرد: این توطئه بسیار بزرگ و دارای ابعاد مختلف بود که ما ابعاد مختلف آن را به خوبی می دانیم و توانستیم آن را ۴۸ ساعت جمع کنیم، همه دشمنان در این توطئه دخیل بودند و از موفقیت آن اطمینان داشتند به همین دلیل خودشان سریع اعلام کردند که چه نقشی در این آشوب ها داشتند.</p>
      <p>وی گفت: در دنیا کسی تصور نمی کرد ما بتوانیم این توطئه عظیم را  ۴۸ ساعت جمع کنیم.</p>
      <p>
        <b>تکمیل می شود...</b>
      </p>
    </article>
  </body>
</html>