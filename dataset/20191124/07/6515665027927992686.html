<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/crna-hronika/3363301/zlocin-u-selu-kod-krusevca-nemanja-20-priznao-da-je-ubio-ocuha-tukli-su-se-u-svim-prostorijama-u-kuci"/>
    <meta property="og:site_name" content="kurir.rs"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="ZLOČIN U SELU KOD KRUŠEVCA: Nemanja (20) priznao da je ubio očuha! TUKLI SU SE U SVIM PROSTORIJAMA U KUĆI"/>
    <meta property="og:description" content="Nemanja Z. (20) iz sela Konjuh kod Kruševca, koji je uhapšen zbog sumnje da je u četvrtak nasmrt pretukao očuha Igora Ilića (45), na saslušanju u tužilaštvu priznao je zločin.Ubistvo se, podsetimo, dogodilo posle svađe, u dnevnoj sobi kuće u kojoj je Ilić ..."/>
  </head>
  <body>
    <article>
      <h6 class="kicker">EPILOG</h6>
      <h1>ZLOČIN U SELU KOD KRUŠEVCA: Nemanja (20) priznao da je ubio očuha! TUKLI SU SE U SVIM PROSTORIJAMA U KUĆI</h1>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>Nemanja Z. (20) iz sela Konjuh kod Kruševca, koji je uhapšen zbog sumnje da je u četvrtak nasmrt pretukao očuha Igora Ilića (45), na saslušanju u tužilaštvu priznao je zločin.</p>
      <p>Ubistvo se, podsetimo, dogodilo posle svađe, u dnevnoj sobi kuće u kojoj je Ilić živeo s majkom.</p>
      <p>- Tukli su se u svim prostorijama u kući, ali je Ilić preminuo u dnevnoj sobi, pored troseda. Pretpostavlja se da je osumnjičeni svog očuha najmanje tri puta udario tvrdim predmetom u glavu - kaže naš sagovornik.</p>
      <p>Kako saznajemo, nakon saslušanja u Višem javnom tužilaštvu u Kruševcu i određivanja pritvora osumnjičenom, raspisana je poternica za još jednom osobom koja je, navodno, prisustvovala zločinu.</p>
      <p>- Neoborivi dokazi naveli su uhapšenog da sve prizna, a tokom uviđaja utvrđeno je da je na mestu zločina bilo više osoba - navodi naš izvor blizak istrazi.</p>
      <p>
        <b>Kurir.rs/ D. S. Foto: Shutterstock</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/crna-hronika/3362263/pastorak-ubio-ocuha-44-u-selu-kod-krusevca-mladic-20-se-posvadjao-sa-muzem-majke-pa-mu-presudio"/>
      </related>
    </article>
  </body>
</html>