<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230545/anna-falchi-e-rosario-fiorello-finalmente-tutta-la-verita-ecco-perche-si-sono-lasciati-foto/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T07:00:01+00:00"/>
    <meta property="og:title" content="Anna Falchi e Rosario Fiorello, finalmente tutta la verità: ecco perché si sono lasciati [FOTO]"/>
    <meta property="og:description" content="Anna Falchi e la storia con Fiorello Nella giornata di venerdì Anna Falchi è tornata in televisione dopo tanto tempo d’attesa. L’attrice è stata ospite a Vieni da me di Caterina Balivo parlando della sua vita privata. Da qualche anno è felicemente fidanzata Andrea Ruggieri, politico italiano nonché nipote di Bruno Vespa. Ma non tutti […]"/>
  </head>
  <body>
    <article>
      <h1>Anna Falchi e Rosario Fiorello, finalmente tutta la verità: ecco perché si sono lasciati [FOTO]</h1>
      <address><time datetime="2019-11-24T07:00:01+00:00">24 Nov 2019, 07:00</time> by <a rel="author" href="https://www.kontrokultura.it/author/calogero/" target="_blank">Calogero Latino</a></address>
      <h3>Anna Falchi e la storia con Fiorello</h3>
      <p>Nella giornata di venerdì<b> Anna Falchi</b> è tornata in televisione dopo tanto tempo d’attesa. L’attrice è stata ospite a <b>Vieni da me</b> di Caterina Balivo parlando della sua vita privata. Da qualche anno è felicemente fidanzata <b>Andrea Ruggieri</b>, politico italiano nonché nipote di Bruno Vespa.</p>
      <p>Ma non tutti ricordano che la prosperosa soubrette ha avuto delle relazioni sentimentali con due pezzi da novanta della televisione italiana e dello sport. Stiamo parlando di <b>Max Biaggi e Rosario Fiorello</b>. E noi vogliamo occuparci della storia con lo showman siciliano che per il momento sta conducendo <b>Viva Rai Play</b>.</p>
      <h3>Il tradimento dello showman siciliano</h3>
      <p><b>Anna Falchi e Fiorello</b> sono stati insieme dal 1994 al 1996 e ai tempi erano molto seguiti dai paparazzi. Ma come è finita la <b>storia d’amore</b> più chiacchierata degli Anni Novanta? L’attrice tempo fa lo ha rivelato in una lunga intervista a <i><b>Chi</b></i>, il magazine di gossip diretto da Alfonso Signorini:</p>
      <aside>“Io ero giovanissima, gli ho donato completamente me stessa ed ero corrisposta. Conservo tutte le sue lettere, tutti i suoi bigliettini. È stato l’uomo che mi ha amato di più, un grandissimo poeta. Ma per me è stato anche la più grande delusione. Lui è siciliano, molto possessivo, molto geloso. Ma alla fine ho scoperto che chi mal pensa mal fa”.</aside>
      <p>La soubrette, inoltre, ha detto che dopo aver fatto <b>Sanremo</b> lei iniziò le riprese del film di Dino Risi <b>Giovani e Belli</b>. Un giorno chiese al regista la libera uscita dal set, perché era il compleanno di Fiorello e voleva fargli una <b>sorpresa</b>.</p>
      <aside>“Ho preso l’aereo e sono volata a Milano. Avevo le chiavi di casa, sono entrata e…”.</aside>
      <h4>(Continua dopo la foto)</h4>
      <figure>
        <img src="https://www.kontrokultura.it/wp-content/uploads/2019/11/falchi-fiorello.jpg"/>
        <figcaption>Fiorello e Anna Falchi</figcaption>
      </figure>
      <h3>I rapporti di Anna Falchi con Max Biaggi e Rosario Fiorello</h3>
      <p>Intervistata a <b>Vieni da me</b> di Caterina Balivo, la bella <b>Anna Falchi</b> ha svelato in che rapporti si trova con i suoi ex fidanzati <b>Max e Rosario</b>.</p>
      <aside>“Con Max ci sentiamo ancora, almeno uno o due volte l’anno. Ci prendiamo in giro, abbiamo un rapporto molto scherzoso. Siamo stati insieme due anni. Fiorello? Non ho il suo numero, non ci sentiamo più”.</aside>
    </article>
  </body>
</html>