<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806974/%D8%AF%D8%A7%D9%86%D8%B4-%D8%A2%D9%85%D9%88%D8%B2%D8%A7%D9%86-%D8%A8%D8%B3%DB%8C%D8%AC%DB%8C-%D8%AF%D8%B1-%D9%85%D8%AF%D8%A7%D8%B1%D8%B3-%DB%8C%DA%A9-%D8%A7%D9%84%DA%AF%D9%88%DB%8C-%D8%A2%D9%85%D9%88%D8%B2%D8%B4%DB%8C-%D9%88-%D9%BE%D8%B1%D9%88%D8%B1%D8%B4%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T07:20:00+00:00"/>
    <meta property="og:title" content="جانشین رئیس سازمان بسیج دانش‌آموزی کشور: دانش آموزان بسیجی در مدارس یک الگوی آموزشی و پرورشی هستند"/>
    <meta property="og:description" content="مراسم تجدید میثاق بسیجیان کشور به میزبانی سپاه حضرت سیدالشهدا (ع) استان تهران در حرم مطهر امام خمینی (ره) با حضور رئیس سازمان بسیج مستضعفین، فرمانده سپاه حضرت سیدالشهدا (ع) استان تهران و فرماندهان و اقشار مختلف بسیج برگزار شد."/>
  </head>
  <body>
    <article>
      <h1>جانشین رئیس سازمان بسیج دانش‌آموزی کشور: دانش آموزان بسیجی در مدارس یک الگوی آموزشی و پرورشی هستند</h1>
      <h2>مراسم تجدید میثاق بسیجیان کشور به میزبانی سپاه حضرت سیدالشهدا (ع) استان تهران در حرم مطهر امام خمینی (ره) با حضور رئیس سازمان بسیج مستضعفین، فرمانده سپاه حضرت سیدالشهدا (ع) استان تهران و فرماندهان و اقشار مختلف بسیج برگزار شد.</h2>
      <address>
        <time datetime="2019-11-24T07:20:00+00:00">24 Nov 2019, 07:20</time>
      </address>
      <p>به گزارش گروه اجتماعی خبرگزاری دانشجو، مراسم تجدید میثاق بسیجیان کشور به میزبانی سپاه حضرت سیدالشهدا (ع) استان تهران در حرم مطهر امام خمینی (ره) با حضور رئیس سازمان بسیج مستضعفین، فرمانده سپاه حضرت سیدالشهدا (ع) استان تهران و فرماندهان و اقشار مختلف بسیج برگزار شد.<br/><br/> مجتبی باستان جانشین رئیس سازمان بسیج دانش‌آموزی کشور در گفتگو با خبرگزاری دانشجو، گفت: امروز بسیجیان از اقشار مختلف مردم از جمله دانش‌آموزان بسیجی در حرم مطهر امام خمینی (ره) حضور یافته‌اند تا با آرمان‌های امام راحل تجدید میثاق کنند. <br/><br/>باستان با بیان اینکه امام راحل به نسل جوان توجه ویژه‌ای داشت، ادامه داد: نسل سوم و چهارم انقلاب همانند نسل اول در کنار اهداف و آرمان‌های امام راحل هستند همانطور که نسل اول انقلاب، انقلاب عظیم را رقم زدند و همچنین در عرصه دفاع مقدس نقش آفرینی کردند ونهایتا شهادت نصیبشان شد و امروز نسل سوم و چهارم با نشاط‌تر و پر شور‌تر مسیر شهدای عزیز و مسیر نسل اول انقلاب را ادامه می‌دهند.<br/><br/><br/>او افزود: در بسیج دانش آموزی برنامه‌های مختلفی از جمله خدمت رسانی به محرومین، فعالیت‌های های تربیتی و آموزشی، فعالیت‌های تحقیقاتی متناسب با فضای دانش آموزی، بحث همفکری کنگره ملی دانش آموزی و آموزش‌های مختلف فضای تربیتی بحث طرح فاخر شهید بهنام محمدی صورت می‌گیرد.<br/><br/>جانشین رئیس سازمان بسیج دانش‌آموزی کشور با اشاره بر اینکه دانش آموزان بسیجی در مدارس یک الگوی آموزشی و پرورشی هستند، ادامه داد: دانش‌آموزان بسیجی با پیروی از فرمایشات امام راحل و مقام معظم رهبری میتوانند در مدارس الگو قرار بگیرند و فضای بسیج و فضای فرهنگ و تفکر بسبجی را در مدارس حاکم کنند و اگر مدارس ما همسو با مبانی و اهداف انقلاب شوند، بدون شک به سمت مسیر تمدن نوین اسلامی حرکت می‌کنند.</p>
    </article>
  </body>
</html>