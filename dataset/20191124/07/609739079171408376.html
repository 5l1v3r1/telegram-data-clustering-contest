<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/dunya/viraji-donemeyen-otomobil-kopruden-insanlarin-ustune-dustu-1-olu-6-yarali-41381161"/>
    <meta property="og:site_name" content="Hürriyet"/>
    <meta property="article:published_time" content="2019-11-24T07:38:00+00:00"/>
    <meta property="og:title" content="Virajı dönemeyen otomobil, köprüden insanların üstüne düştü: 1 ölü, 6 yaralı"/>
    <meta property="og:description" content="Hindistan'da viraja hızla giren otomobil dönüş yapamayınca köprüden uçtu. Otomobil, yaklaşık 20 metreden insanların üzerine düştü. Aracın düştüğü yerde taksi bekleyen bir kadın hayatını kaybetti, 6 kişi ise yaralandı."/>
  </head>
  <body>
    <article>
      <h1>Virajı dönemeyen otomobil, köprüden insanların üstüne düştü: 1 ölü, 6 yaralı</h1>
      <address><time datetime="2019-11-24T07:38:00+00:00">24 Nov 2019, 07:38</time> by <a rel="author">DHA</a></address>
      <p>
        <b>Hindistan'da viraja hızla giren otomobil dönüş yapamayınca köprüden uçtu. Otomobil, yaklaşık 20 metreden insanların üzerine düştü. Aracın düştüğü yerde taksi bekleyen bir kadın hayatını kaybetti, 6 kişi ise yaralandı.</b>
      </p>
      <figure>
        <video src="http://hurriyettv.cubecdn.net/2019/11/24/htv_41381217_360p.mp4"/>
      </figure>
      <p>Kaza, <a href="http://www.hurriyet.com.tr/haberleri/hindistan">Hindistan</a>'ın Telangana eyaletindeki Haydarabad kentinde meydana geldi. Sürat yapan otomobil, virajı dönemeyince köprüden 20 metre aşağıya, insanların üzerine düştü.</p>
      <figure>
        <img src="https://i4.hurimg.com/i/hurriyet/75/770x0/5dda3366c9de3d077839b51b"/>
      </figure>
      <p>Güvenlik kameralarınca kaydedilen görüntülerde, köprünün üstünde hızla giden otomobilin virajı dönemeyerek, <a href="http://www.hurriyet.com.tr/haberleri/kopru">köprü</a> korkuluklarına çarptığı ve 20 metre aşağıya düştüğü görüldü. Otomobilin düştüğü yerde ise 10 kişilik bir grubun beklediği kameralara yansıdı.</p>
      <figure>
        <img src="https://i4.hurimg.com/i/hurriyet/75/770x0/5dda3366c9de3d077839b519"/>
      </figure>
      <p>Yerel medya, kazada taksi bekleyen bir kadının hayatını kaybettiğini duyurdu. 6 yaralıdan 3ünün köprüden düşen aracın içerisinde bulunduğu ve sürücünün ağır yaralı olduğu belirtildi.</p>
      <figure>
        <img src="https://i4.hurimg.com/i/hurriyet/75/770x0/5dda3366c9de3d077839b51a"/>
      </figure>
    </article>
  </body>
</html>