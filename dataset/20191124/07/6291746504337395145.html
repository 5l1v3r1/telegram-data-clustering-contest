<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/24/colombia-proteste/"/>
    <meta property="og:site_name" content="Il Post"/>
    <meta property="article:published_time" content="2019-11-24T07:34:31+00:00"/>
    <meta property="og:title" content="In Colombia l’esercito verrà impiegato con compiti di polizia per controllare le proteste antigovernative"/>
    <meta property="og:description" content="Il presidente colombiano Iván Duque ha detto che l'esercito verrà impiegato con compiti di polizia per mantenere l'ordine durante le proteste antigovernative iniziate giovedì a Bogotà. Dopo che le proteste erano iniziate pacificamente, con una manifestazione a cui avevano partecipato circa 250.000 persone, sono"/>
  </head>
  <body>
    <article>
      <h1>In Colombia l’esercito verrà impiegato con compiti di polizia per controllare le proteste antigovernative</h1>
      <address>
        <time datetime="2019-11-24T07:34:31+00:00">24 Nov 2019, 07:34</time>
      </address>
      <p>Il presidente colombiano Iván Duque <a href="https://www.bbc.com/news/world-latin-america-50531816">ha detto</a> che l’esercito verrà impiegato con compiti di polizia per mantenere l’ordine durante le proteste antigovernative iniziate giovedì a Bogotà. Dopo che le proteste erano iniziate pacificamente, con una manifestazione a cui avevano partecipato circa 250.000 persone, sono cominciati scontri con la polizia che si sono trascinati fino a venerdì e sabato. Le proteste sono indirizzate a una possibile riforma delle leggi sul lavoro e sulle pensioni – che il governo ha per ora detto di non voler approvare –, alla corruzione nel governo e al fallimento dell’accordo di pace con le FARC. Duque ha detto che l’esercito aiuterà la polizia nel pattugliamento delle strade per impedire atti di vandalismo e saccheggi.</p>
    </article>
  </body>
</html>