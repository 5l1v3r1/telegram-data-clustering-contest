<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962175/"/>
    <meta property="og:site_name" content="Sanook"/>
    <meta property="article:published_time" content="2019-11-24T07:00:58+00:00"/>
    <meta property="og:title" content="ไฟลท์นี้มากับไฟ! ลูกเพลิงลุกเครื่องยนต์ หลังเทคออฟขึ้นจากสนามบิน"/>
    <meta property="og:description" content="เกิดเหตุระทึกกับเที่ยวบินข้ามมหาสมุทรแปซิฟิก หลังทยานขึ้นจากสนามบินแอลเอไม่ได้ เกิดไฟลุกขึ้นที่เครื่องยนต์ เคราะห์ดีนักบินตัดสินใจบินวนกลับไปที่เดิม"/>
  </head>
  <body>
    <article>
      <h1>ไฟลท์นี้มากับไฟ! ลูกเพลิงลุกเครื่องยนต์ หลังเทคออฟขึ้นจากสนามบิน</h1>
      <address><time datetime="2019-11-24T07:00:58+00:00">24 Nov 2019, 07:00</time> by <a rel="author">Supapong Jean</a></address>
      <p>
        <b>เกิดเหตุระทึกกับเที่ยวบินข้ามมหาสมุทรแปซิฟิก หลังทยานขึ้นจากสนามบินแอลเอไม่ได้ เกิดไฟลุกขึ้นที่เครื่องยนต์ เคราะห์ดีนักบินตัดสินใจบินวนกลับไปที่เดิม</b>
      </p>
      <p>สำนัก<a href="https://www.sanook.com/news/">ข่าว</a>ต่างประเทศรายงานว่า เกิดเหตุไม่คาดคิดขึ้นระหว่างเครื่องบินลำหนึ่งเพิ่งจะทยานขึ้นจากสนามบิน เมื่อปรากฏพบว่ามีประกายไฟลุกขึ้นบริเวณเครื่องยนต์ข้างหนึ่ง เหตุดังกล่าวมีผู้โดยสารที่อยู่บนเครื่องบินบันทึกภาพเอาไว้ได้ รวมทั้งพยานที่อยู่บนถนนใกล้กับสนามบินก็เห็นเหตุการณ์นี้เช่นเดียวกัน</p>
      <p>ตามรายงานระบุว่า เหตุการณ์ดังกล่าวเกิดขึ้นเมื่อช่วงสัปดาห์ที่ผ่านมา เครื่องบินโบอิ้ง 777 ของสายการบินฟิลิปปินส์ แอร์ไลน์ส เพิ่งทยานขึ้นจากสนามบินนานาชาติลอสแองเจลิส เพื่อมุ่งหน้ากลับไปยังกรุงมะนิลา แต่ช่วงที่เครื่องบินทำการเทคออฟพบประกายไฟลุกขึ้นมาที่เครื่องบินข้างหนึ่งของเครื่องบินอย่างน่าหวาดกลัว</p>
      <p>ผู้โดยสารที่นั่งอยู่ริมหน้าต่างได้บันทึกภาพเหตุการณ์เอาไว้ ขณะที่เครื่องบินได้ทยานขึ้นจากสนามบินและมุ่งหน้าออกไปสู่มหาสมุทรแปซิฟิก แต่หลังจากนั้นไม่นาน ทางนักบินได้ประกาศแจ้งนำเครื่องบินวนกลับไปจอดที่สนามบิน ก่อนจะลงจอดได้อย่างปลอดภัย โดยไม่มีผู้ใดได้รับบาดเจ็บจากเหตุการณ์ครั้งนี้</p>
      <p>เบื้องต้นคาดว่าเครื่องยนต์ของเครื่องบินน่าจะเกิดปัญหาขึ้น นักบินจึงตัดสินใจวนกลับไปเพื่อตรวจสอบและซ่อมแซม ก่อนจะออกเดินทางข้ามมหาสมุทรในระยะไกล เพื่อความปลอดภัยของผู้โดยสารเป็นหลัก</p>
      <footer><b>ขอขอบคุณ<br/></b>ข้อมูล :<a href="https://www.rt.com/usa/474055-plane-los-angeles-video-flames/">RT.com</a></footer>
    </article>
  </body>
</html>