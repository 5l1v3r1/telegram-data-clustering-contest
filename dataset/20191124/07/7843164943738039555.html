<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jaihindtv.in/kannur-dcc-general-secretary-n-narayanan-passes-away/"/>
    <meta property="og:site_name" content="Jaihind TV"/>
    <meta property="article:published_time" content="2019-11-24T07:23:29+00:00"/>
    <meta property="og:title" content="കണ്ണൂര്‍ ഡി.സി.സി ജനറല്‍ സെക്രട്ടറി എന്‍ നാരായണന്‍ അന്തരിച്ചു"/>
    <meta property="og:description" content="കണ്ണൂർ ജില്ലാ കോണ്‍ഗ്രസ് കമ്മിറ്റി ജനറൽ സെക്രട്ടറി എൻ നാരായണൻ (68) അന്തരിച്ചു. അസുഖബാധിതനായി ചികിത്സയിലായിരുന്നു. കടന്നപ്പളളി - പാണപ്പുഴ പഞ്ചായത്തിലെ പാണപ്പുഴയാണ് സ്വദേശം. ദീര്‍ഘകാലം മാടായി ബ്ലോക്ക് കോണ്‍ഗ്രസ് കമ്മിറ്റി പ്രസിഡന്‍റ്, കേരള പ്രൈവറ്റ് കോളേജ് മിനിസ്റ്റീരിയല്‍ സ്റ്റാഫ് അസോസിയേഷൻ സ്ഥാപക പ്രസിഡന്‍റ്, പിലാത്തറ അര്‍ബന്‍ കോ - ഓപ്പറേറ്റീവ് സൊസൈറ്റി പ്രസിഡന്‍റ് , കയര്‍ ഫെഡ് ഡയറക്ടര്‍ എന്നീ പദവികള്‍ വഹിച്ചിരുന്നു. ഭാര്യ ജാനകി. മക്കള്‍ ഗിരിജ , ഗിരീഷ്. മരുമക്കള്‍ രമേശന്‍, സുമിത. [...]"/>
  </head>
  <body>
    <article>
      <h1>കണ്ണൂര്‍ ഡി.സി.സി ജനറല്‍ സെക്രട്ടറി എന്‍ നാരായണന്‍ അന്തരിച്ചു</h1>
      <address><time datetime="2019-11-24T07:23:29+00:00">24 Nov 2019, 07:23</time> by <a rel="author">Jaihind News Bureau</a></address>
      <figure>
        <img src="https://jaihindtv.in/wp-content/uploads/2019/11/N-Narayanan-1.jpg"/>
      </figure>
      <p>കണ്ണൂർ ജില്ലാ കോണ്‍ഗ്രസ് കമ്മിറ്റി ജനറൽ സെക്രട്ടറി എൻ നാരായണൻ (68) അന്തരിച്ചു. അസുഖബാധിതനായി ചികിത്സയിലായിരുന്നു. കടന്നപ്പളളി – പാണപ്പുഴ പഞ്ചായത്തിലെ പാണപ്പുഴയാണ് സ്വദേശം.</p>
      <p>ദീര്‍ഘകാലം മാടായി ബ്ലോക്ക് കോണ്‍ഗ്രസ് കമ്മിറ്റി പ്രസിഡന്‍റ്, കേരള പ്രൈവറ്റ് കോളേജ് മിനിസ്റ്റീരിയല്‍ സ്റ്റാഫ് അസോസിയേഷൻ സ്ഥാപക പ്രസിഡന്‍റ്, പിലാത്തറ അര്‍ബന്‍ കോ – ഓപ്പറേറ്റീവ് സൊസൈറ്റി പ്രസിഡന്‍റ് , കയര്‍ ഫെഡ് ഡയറക്ടര്‍ എന്നീ പദവികള്‍ വഹിച്ചിരുന്നു. ഭാര്യ ജാനകി. മക്കള്‍ ഗിരിജ , ഗിരീഷ്. മരുമക്കള്‍ രമേശന്‍, സുമിത.</p>
      <p>ഇന്ന് രാവിലെ 11 മണി മുതൽ പഴയങ്ങാടിയിലും ഉച്ചക്ക് 12 മണി മുതല്‍ പാണപ്പുഴ കോണ്‍ഗ്രസ് ആസ്ഥാനത്തും ഭൗതികദേഹം പൊതുദര്‍ശനത്തിന് വെക്കും. സംസ്കാരം വൈകിട്ട് 5 മണിക്ക് പാണപ്പുഴ സമുദായ ശ്മശാനത്തില്‍.</p>
    </article>
  </body>
</html>