<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/pakistan-msz-wezwal-ambasadora-norwegii-w-zwiazku-z-podpaleniem-koranu,987811.html"/>
    <meta property="og:site_name" content="TVN24"/>
    <meta property="article:published_time" content="2019-11-24T07:15:26+00:00"/>
    <meta property="og:title" content="Koran podpalony w czasie wiecu w Norwegii. Ambasador na dywaniku w Pakistanie"/>
    <meta property="og:description" content="Władze i społeczeństwo są zaniepokojone z powodu podpalenia Koranu podczas manifestacji w Norwegii i w związku z tym wezwaliśmy norweskiego ambasadora - poinformowało w sobotę pakistańskie Minister..."/>
  </head>
  <body>
    <article>
      <h1>Koran podpalony w czasie wiecu w Norwegii. Ambasador na dywaniku w Pakistanie</h1>
      <address><time datetime="2019-11-24T07:15:26+00:00">24 Nov 2019, 07:15</time> by <a rel="author">kris/adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/47f17b5b-1119-4112-a4ba-4b5681eec0a9-480p.mp4"/>
        <figcaption>Do MSZ Pakistanu wezwano ambasadora Norwegii w związku z podpaleniem Koranu<cite>Foto: PAP/EPA/SHAHZAIB AKBER | Video: PAP/EPA/SHAHZAIB AKBER</cite></figcaption>
      </figure>
      <h3>Władze i społeczeństwo są zaniepokojone z powodu podpalenia Koranu podczas manifestacji w Norwegii i w związku z tym wezwaliśmy norweskiego ambasadora - poinformowało w sobotę pakistańskie Ministerstwo Spraw Zagranicznych.</h3>
      <p>"Takie działania ranią uczucia 1,3 mld muzułmanów na świecie" - napisano w oświadczeniu.</p>
      <p>Resort zaapelował o podjęcie działań wobec osoby, która podpaliła Koran.</p>
      <related>
        <a href="https://www.tvn24.pl/wiadomosci-ze-swiata,2/ten-gigantyczny-tlum-moze-sam-aresztowac-premiera,982500.html"/>
      </related>
      <h3>Wideo opublikowano</h3>
      <p>Do zdarzenia doszło w ubiegłą sobotę w mieście Kristiansand na południu kraju podczas wiecu zorganizowanego przez ugrupowanie Stop Islamizacji Norwegii (SIAN).</p>
      <p>Incydent nagrano, a wideo opublikowano w internecie. Widać na nim, jak mężczyzna podpala księgę. Widać też, że po chwili młody chłopak przeskakuje przez barierki i kopie osobę palącą Koran. Chłopak został uznany przez wielu internautów za bohatera - pisze agencja AP.</p>
      <p>Norweskie media informują, że policja próbowała uniemożliwić zebranym spalenie Koranu. Jeden egzemplarz księgi - według mediów - został też wyrzucony do kosza na śmieci.</p>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/litwa-i-norwegia-wymienily-szpiegow-z-rosja,985614.html"/>
        <a href="https://www.tvn24.pl/wiadomosci-ze-swiata,2/eksplozja-granatu-w-centrum-miasta-jedna-osoba-nie-zyje-dziesiatki-rannych,982764.html"/>
        <a href="https://www.tvn24.pl/wiadomosci-ze-swiata,2/ten-gigantyczny-tlum-moze-sam-aresztowac-premiera,982500.html"/>
        <a href="https://www.tvn24.pl/wiadomosci-ze-swiata,2/pasazerowie-wyskakiwali-z-plonacego-pociagu-wielu-zabitych-i-rannych,981849.html"/>
        <a href="https://www.tvn24.pl/wiadomosci-ze-swiata,2/byly-premier-pakistanu-wyszedl-z-wiezienia,980580.html"/>
      </related>
    </article>
  </body>
</html>