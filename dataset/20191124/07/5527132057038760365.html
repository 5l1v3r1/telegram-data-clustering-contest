<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070732/asus-zenfone-6-12-gb-w-polsce-cena/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-24T07:00:59+00:00"/>
    <meta property="og:title" content="ASUS Zenfone 6 w najpotężniejszej wersji (12 GB RAM) i rozszerzoną gwarancją już w Polsce"/>
    <meta property="og:description" content="ASUS Zenfone 6 Edition 30 trafił do Polski. Na stronie ASUSa możesz już zamówić najmocniejszą wersję oryginalnego flagowca z obracanym aparatem. Czy dłuższa gwarancja, 12 GB RAM lub 512 GB na dane użytkownika są warte 3499 złotych?"/>
  </head>
  <body>
    <article>
      <h1>ASUS Zenfone 6 w najpotężniejszej wersji (12 GB RAM) i rozszerzoną gwarancją już w Polsce</h1>
      <address><time datetime="2019-11-24T07:00:59+00:00">24 Nov 2019, 07:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/11/zenfone-6.jpg"/>
        <figcaption>Zenfone 6/fot. ASUS</figcaption>
      </figure>
      <p>ASUS Zenfone 6 Edition 30 trafił do Polski. Na stronie ASUSa możesz już zamówić najmocniejszą wersję oryginalnego flagowca z obracanym aparatem. Czy dłuższa gwarancja, 12 GB RAM lub 512 GB na dane użytkownika są warte 3499 złotych?</p>
      <p>Najmocniejsza wersja ASUS Zenfone 6 jest już dostępna w Polsce. Ile przyjdzie nam zapłacić za wariant z 12 GB RAM, 512 GB przestrzeni na dane i rozszerzoną gwarancją? Czy<b> ASUS Zenfone 6 Edition 30</b> jest wart zakupu?</p>
      <h3>ASUS Zenfone 6 z 12 GB RAM i przedłużoną gwarancją za 3499 złotych</h3>
      <p>ASUS Zenfone 6 Edition 30 jest nie tylko najpotężniejszym wariantem tego modelu z <b>12 GB RAM i 512 GB</b> pamięci na dane, ale także posiada nieco inny, typowy dla sprzętów tego producenta design, oparty na koncentrycznych okręgach. Smartfon jest czarny, a szkło na tylnym panelu jest nieco zmatowione, więc odciski palców nie będą tak bardzo widoczne.</p>
      <p>To jednak nie wszystko. Jeśli zdecydujesz się na zakup Zenfone 6 w tej wersji, to otrzymasz również <b>lepsze wsparcie gwarancyjne</b>. Producent zapewnia 30 miesięcy gwarancji z najwyższym priorytetem prowadzonej naprawy i telefonem zastępczym w jej czasie. Wszystko to ma jednak swoją cenę, bo <a href="https://eshop.asus.com/pl-PL/zenfone-6/zenfone-6-edition-30/zenfone-6-edition-30-12-512-gb-matte-black.html">smartfon kosztuje 3499 złotych</a>. To sporo więcej od innych wersji, ale przecież taki urok edycji limitowanych.</p>
      <figure>
        <a href="https://eshop.asus.com/pl-PL/zenfone-6/zenfone-6-edition-30/zenfone-6-edition-30-12-512-gb-matte-black.html">
          <img src="https://cdn2.techmaniak.pl/wp-content/uploads/gsmmaniak/2019/11/zenfone-6-2-medium.jpg"/>
        </a>
        <figcaption>Fot. ASUS</figcaption>
      </figure>
      <h3>Czy Zenfone 6 nadal jest wart zakupu pod koniec 2019 roku?</h3>
      <p>Moim zdaniem jak najbardziej. Mimo niemal pół roku na karku design nie zestarzał się wcale i to prawdopodobnie najlepiej wyglądający smartfon z ekranem LCD na rynku. Pozwala również wyróżnić się z tłumu, bo <b>obrotowy aparat</b> jest bardzo rzadki u konkurencji. Nie da się też narzekać na wydajność, bo Snapdragon 855 nadal ma spory zapas mocy.</p>
      <related>
        <a href="https://www.gsmmaniak.pl/1025068/test-asus-zenfone-6-zs630kl/"/>
      </related>
      <p><a href="https://www.gsmmaniak.pl/1025068/test-asus-zenfone-6-zs630kl/">ASUSa Zenfone 6 testowałem</a> w wersji z 8 GB RAM, która i tak działała świetnie, wiec w wariancie z 12 GB wielozadaniowość będzie wręcz bajeczna. Wisienką na torcie w przypadku tego modelu pozostaje oczywiście bateria, która ma pojemność 5000 mAh i to jedyny flagowiec, który wytrzymywał ze mną 2 dni intensywnej pracy.</p>
      <p>Jeśli zastanawiasz się, czy<a href="https://www.gsmmaniak.pl/1070716/pixel-4-to-asus-zenfone-6-opinia/"> Zenfone 6 może być lepszym wyborem od Google Pixela 4 XL</a>, to zapraszam do zapoznania się z moim porównaniem.</p>
      <p>
        <a href="https://eshop.asus.com/pl-PL/zenfone-6/zenfone-6-edition-30/zenfone-6-edition-30-12-512-gb-matte-black.html">
          <i>Źródło</i>
        </a>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1064218/asus-zenfone-6-aktualizacja-do-androida-10/"/>
        <a href="https://www.gsmmaniak.pl/1061546/asus-zenfone-4-android-9-pie-brak-aktualizacji/"/>
        <a href="https://www.gsmmaniak.pl/1055366/asus-zenfone-6-aparat-dxomark/"/>
        <a href="https://www.gsmmaniak.pl/1045110/asus-rog-phone-2-cena-w-polsce-dostepnosc/"/>
      </related>
    </article>
  </body>
</html>