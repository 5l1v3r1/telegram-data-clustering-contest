<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/ekonomija/dinar-stabilan-kurs-sutra-1175638/"/>
    <meta property="og:site_name" content="Krstarica"/>
    <meta property="article:published_time" content="2019-11-24T07:11:00+00:00"/>
    <meta property="og:title" content="Dinar stabilan, kurs sutra 117,5638"/>
    <meta property="og:description" content="BEOGRAD - Zvanični srednji kurs dinara iznosiće sutra 117,5638 dinara za evro što je neznatna promena u odnosu na petak, objavila je Narodna banka Srbije."/>
  </head>
  <body>
    <article>
      <h1>Dinar stabilan, kurs sutra 117,5638</h1>
      <address><time datetime="2019-11-24T07:11:00+00:00">24 Nov 2019, 07:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BEOGRAD – Zvanični srednji kurs dinara iznosiće sutra 117,5638 dinara za evro što je neznatna promena u odnosu na petak, objavila je Narodna banka Srbije.</p>
      <p>Dinar će prema evru biti na istom nivou kao pre mesec dana, na godišnjem jači za 0,7 procenata, a u odnosu na početak godine jači za 0,5 procenata.</p>
      <p>Indikativni kurs dinara prema dolaru je oslabio u petak za 0,2 posto na 106,4022 dinara za dolar.</p>
      <p>Dinar prema dolaru vredi 0,5 odsto manje nego pre mesec dana, na godišnjem nivou je slabiji za 2,5 posto, a od početka godine je u padu za 2,8 procenata.</p>
      <p>NBS je kupila od početka godine na međubankarskom deviznom tržištu ukupno dve milijarde i 730 miliona evra i prodala 300 miliona kako bi ublažila prekomerne dnevne oscilacije kursa.</p>
      <p>Domaća valuta je prema novčanoj jedinici evrozone bila najjača 18. novembra kada je kurs iznosio 117,4333 dinara za evro, a najslabija 29. januara kada je jedan evro koštao 118,4940 dinara.</p>
      <p>(Tanjug)</p>
    </article>
  </body>
</html>