<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779327/%D8%B4%D8%B1%D8%A7%DB%8C%D8%B7-%D8%A8%D8%B1%DA%AF%D8%B2%D8%A7%D8%B1%DB%8C-%D8%A7%D9%86%D8%AA%D8%AE%D8%A7%D8%A8%D8%A7%D8%AA-%D8%A8%D8%A7%D8%B4%DA%A9%D9%88%D9%87-%D9%88-%D8%B3%D8%A7%D9%84%D9%85-%D8%AF%D8%B1-%D8%AC%D8%B2%DB%8C%D8%B1%D9%87-%D8%AE%D8%A7%D8%B1%DA%AF-%D9%81%D8%B1%D8%A7%D9%87%D9%85-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:04:34+00:00"/>
    <meta property="og:title" content="بخشدار ویژه خارگ: شرایط برگزاری انتخابات باشکوه و سالم در جزیره خارگ فراهم شود"/>
    <meta property="og:description" content="بوشهر - بخشدار ویژه خارگ گفت: بسترهای لازم در بخش ویژه خارگ برای برگزاری یک انتخابات باشکوه و سالم فراهم شود."/>
  </head>
  <body>
    <article>
      <h1>بخشدار ویژه خارگ: شرایط برگزاری انتخابات باشکوه و سالم در جزیره خارگ فراهم شود</h1>
      <address>
        <time datetime="2019-11-24T07:04:34+00:00">24 Nov 2019, 07:04</time>
      </address>
      <p>به گزارش <a href="https://www.mehrnews.com/">خبرنگار مهر</a>، محمود رضایی صبح یکشنبه در نشست اعضای هیئت نظارت بر انتخابات بخش خارگ اظهار داشت: جزیره مقاوم خارگ به عنوان یکی از مراکز راهبردی ایران اسلامی به همت اهالی شریف این جزیره کهن آماده نقش آفرینی و حضوری پرشور در انتخابات پیش رو است.</p>
      <p>وی افزود: کلیدواژه‌های اتحاد و انسجام با مبنا قرار دادن قانون و اصل بی طرفی سرلوحه فرآیند برگزاری انتخابات در بخش ویژه خارگ است. انتخابات مجلس شورای اسلامی در اسفند ماه امسال، بزرگترین و مهم‌ترین رویداد سیاسی کشور محسوب می شود.</p>
      <p>بخشدار ویژه خارگ تصریح کرد: رسانه ها در انتخابات جاری نقشی تاثیرگذار را ایفا می‌کنند. پیشنهاد می شود رسانه‌ها به اصل انتخابات و جایگاه مجلس شورای اسلامی در نظام جمهوری اسلامی پرداخته و تلاش برای مشارکت حداکثری مردم در دستور کار خود قرار دهند.</p>
      <p>رضایی گفت: وظیفه همه مسئولان حفظ انسجام و هم افزایی در جریان برگزاری انتخابات است. تمامی بسترهای لازم در بخش ویژه خارگ برای برگزاری یک انتخابات باشکوه و سالم فراهم شود،  وظایف مشترک هیئت نظارت و هیات اجرایی صیانت از آرای مردم است.</p>
    </article>
  </body>
</html>