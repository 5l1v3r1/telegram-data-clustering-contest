<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.cross.bg/ekaterina-vyarata-pitki-1618662.html"/>
    <meta property="og:site_name" content="Cross"/>
    <meta property="article:published_time" content="2019-11-24T07:01:00+00:00"/>
    <meta property="og:title" content="Св. вмчца Екатерина. Св. вмчк Меркурий."/>
    <meta property="og:description" content="/КРОСС/ Църквата почитата Великомъченица Екатерина - девойка от царски александрийски род. Тя влиза в деспут с езически жрец, но въпреки, че го печели е осъдена на смърт и жестоко убита.Хората почитат тази светица заради лечителските й способности при лекуване на болестите бяс и шарка.Рано сутринта в този ден стопанката на дома, която трябва да бъде ритуално чиста (т.е. не е в цикъл), мълчана вода омесва 5, 7, или 9 броя пшеничени питки, които шари с вретеното. После ги маже с петмез, рачел или мед и ги раздава на комшиите. Ако в къщата има малки деца,взема две питки, застава на кръстопът и дава на всеки минувач да си отчупи с думите: &quot;Ха вземи за Света Катерина да ни е край дома и да ни пази от Шарко и Беско!&quot;Всеки трябва да отчупи къшей и след като се прекръсти до три пъти да изрече: &quot;Сполай ти, стопанке, за сладкия залък. Както се лепят пръстите, тъй да се лепи Здравето по децата ти!&quot; &quot;Амин! - дай, Боже!&quot; - отвръща стопанката и гледа на тек (нечетно число) минувачи да свършат питките, че пресечени да са болестите.Св.…"/>
  </head>
  <body>
    <article>
      <h1>Св. вмчца Екатерина. Св. вмчк Меркурий.</h1>
      <address>
        <time datetime="2019-11-24T07:01:00+00:00">24 Nov 2019, 07:01</time>
      </address>
      <p>/КРОСС/ Църквата почитата Великомъченица Екатерина - девойка от царски александрийски род. Тя влиза в деспут с езически жрец, но въпреки, че го печели е осъдена на смърт и жестоко убита.<br/>Хората почитат тази светица заради лечителските й способности при лекуване на болестите бяс и шарка.<br/>Рано сутринта в този ден стопанката на дома, която трябва да бъде ритуално чиста (т.е. не е в цикъл), мълчана вода омесва 5, 7, или 9 броя пшеничени питки, които шари с вретеното. После ги маже с петмез, рачел или мед и ги раздава на комшиите. Ако в къщата има малки деца,взема две питки, застава на кръстопът и дава на всеки минувач да си отчупи с думите: "Ха вземи за Света Катерина да ни е край дома и да ни пази от Шарко и Беско!"<br/>Всеки трябва да отчупи къшей и след като се прекръсти до три пъти да изрече: "Сполай ти, стопанке, за сладкия залък. Както се лепят пръстите, тъй да се лепи Здравето по децата ти!" "Амин! - дай, Боже!" - отвръща стопанката и гледа на тек (нечетно число) минувачи да свършат питките, че пресечени да са болестите.<br/><br/>Св. великомъченица Екатерина - от Александрия, дъщеря на Конста, бивш цар. Майка й - християнка, я запознала с един пустинник, който я въвел във вярата. Изучила елинската мъдрост, но над всичко обикнала Божествената мъдрост.<br/>На 18 години, като безстрашна изобличителка на езичеството, за вярата Христова я хвърлили в тъмница. Извикали я на спор с най-първите 50 мъдреци в Египет, но не могли да я отклонят от Христовата вяра и те самите повярвали и били осъдени и изгорени живи. Бита с волски жили, обезобразена, хвърлена в тъмница, Екатерина търпяла глад, страдала и накрая я посекли с меч в 305 година. Ангел Божи отнесъл тялото й на планина Синай, дето по-сетне е построен манастир.<br/>На същия ден: Царицата - Августа, жена на цар Максимин, успяла да види Екатерина, да беседва с нея и повярвала. Узнала за чудесата, станали по време на нейните мъчения, вън от двореца гръмко изобличила царя за жестокостта му и тя била посечена с меч. Порфирий с 200 войници погребали с почести царицата, и като изповядвали, че и те са християни, били посечени с меч.<br/>На същия ден: Св. великомъченик Меркурий - войник, скитянин. За вярата Христова пострада в III век.</p>
    </article>
  </body>
</html>