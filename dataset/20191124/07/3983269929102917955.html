<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/canada-espanya-la-final-de-la-copa-davis/noticia/2965681/"/>
    <meta property="og:site_name" content="CCMA"/>
    <meta property="article:published_time" content="2019-11-24T07:34:58+00:00"/>
    <meta property="og:title" content="Canadà - Espanya: la final de la Copa Davis"/>
    <meta property="og:description" content="Com ja els va passar en els quarts de final, Espanya i la Gran Bretanya van necessitar arribar al partit de dobles per decidir el finalista"/>
  </head>
  <body>
    <article>
      <h1>Canadà - Espanya: la final de la Copa Davis</h1>
      <h2>Com ja els va passar en els quarts de final, Espanya i la Gran Bretanya van necessitar arribar al partit de dobles per decidir el finalista</h2>
      <address><time datetime="2019-11-24T07:34:58+00:00">24 Nov 2019, 07:34</time> by <a rel="author">esport3</a></address>
      <figure>
        <img src="https://statics.ccma.cat/multimedia/jpg/1/6/1574584431961.jpg"/>
        <figcaption>Nadal i Feliciano celebren la victòria davant la Gran Bretanya (EFE)</figcaption>
      </figure>
      <p><b>Els equips d'Espanya i el Canadà jugaran aquest diumenge, a les 16.30, la final de la Copa Davis que aquest any ha estrenat format.</b> Els canadencs s'hi han classificat després d'eliminar Rússia i els espanyols van fer el mateix amb la Gran Bretanya.</p>
      <p>Com ja els va passar en els quarts de final, <b>van necessitar arribar al partit de dobles per decidir el guanyador</b>. En el primer, Kyle Edmund va derrotar Feliciano López en dos sets però, en el segon, Nadal feia miques Dan Evans també en dues mànegues: 6-4, 6-0. Tot es va decidir als dobles en què Nadal i López es van imposar a Murray i Skupsi en dos llarguíssims sets decidits en el desempat.</p>
    </article>
  </body>
</html>