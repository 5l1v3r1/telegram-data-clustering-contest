<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/protestele-se-amplifica-in-sudul-irakului-doi-morti-si-peste-47-de-raniti_3059920.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T07:22:52+00:00"/>
    <meta property="og:title" content="Protestele se amplifică în sudul Irakului: Doi morți și peste 47 de răniți"/>
    <meta property="og:description" content="Doi manifestanţi au fost ucişi duminică, potrivit unor surse medicale, în timpul unor ciocniri cu forţele de securitate la Nassiriya, în sudul Irakul, unde mişcarea de nesupunere civilă se amplifică prin blocarea unor importante axe rutiere, informează ag"/>
  </head>
  <body>
    <article>
      <h1>Protestele se amplifică în sudul Irakului: Doi morți și peste 47 de răniți</h1>
      <address><time datetime="2019-11-24T07:22:52+00:00">24 Nov 2019, 07:22</time> by <a rel="author">PUBLIKA.MD</a></address>
      <p><b>Doi manifestanţi au fost ucişi duminică, potrivit unor surse medicale, în timpul unor ciocniri cu forţele de securitate la Nassiriya, în sudul Irakul, unde mişcarea de nesupunere civilă se amplifică prin blocarea unor importante axe rutiere, informează <a href="https://www.agerpres.ro/mondorama/2019/11/24/doi-morti-si-peste-47-de-raniti-in-sudul-irakului-unde-protestele-se-amplifica--408131">agerpres.ro</a>.</b><br/><br/>Alţi cel puţin 47 de protestatari au fost ucişi, au adăugat sursele de informaţie, în acest oraş, punct important al revoltei din sudul şiit, tribal şi agricol, unde şcolile sunt în continuare închise, majoritatea instituţiilor publice blocate şi unde manifestanţii incendiază pneuri pe cele cinci poduri de peste Eufrat.<br/><br/>Mai mult de 300 de persoane au fost ucise de la declanşarea protestelor în masă la Bagdad şi în sudul Irakului, cele mai ample de la înlăturarea lui Saddam Hussein în 2003 şi care au zguduit calmul relativ instaurat după înfrângerea organizaţiei Stat Islamic în 2017.<br/><br/>Masiva mişcare contestatară, începută pe 1 octombrie, cere locuri de muncă, servicii de bază şi plecarea întregii clase politice, pe care o acuză că s-a îmbogăţit pe seama statului şi serveşte unor puteri străine, în special Iranului.</p>
    </article>
  </body>
</html>