<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779331/%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%A8%D8%A7-%D8%AA%D8%AF%D8%A8%DB%8C%D8%B1-%D8%B1%D9%87%D8%A8%D8%B1%DB%8C-%D9%88-%D8%AA%D9%84%D8%A7%D8%B4-%D9%86%D8%A7%D8%AC%D8%A7-%D9%85%D8%AA%D9%88%D9%82%D9%81-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:07:42+00:00"/>
    <meta property="og:title" content="معاون وزیر کشور: اغتشاشات با تدبیر رهبری و تلاش ناجا متوقف شد"/>
    <meta property="og:description" content="رئیس سازمان امور اجتماعی کشور گفت: اغتشاشات روزهای اخیر با تدبیر رهبر معظم انقلاب و تلاش ناجا مدیریت شد."/>
  </head>
  <body>
    <article>
      <h1>معاون وزیر کشور: اغتشاشات با تدبیر رهبری و تلاش ناجا متوقف شد</h1>
      <address><time datetime="2019-11-24T07:07:42+00:00">24 Nov 2019, 07:07</time> by <a rel="author" href="https://www.mehrnews.com/archive?jr=768" target="_blank">مهسا شمس</a></address>
      <p>به گزارش <a href="https://www.mehrnews.com/">خبرنگار مهر</a>، تقی رستم بندی رئیس سازمان امور اجتماعی کشور صبح امروز در حاشیه شورای اجتماعی کشور در جمع خبرنگاران اظهار کرد: قرار بود در این جلسه بحث مشارکت ها و سازمان های مردم نهاد مطرح شود ولی با دستور وزیر کشور بحث عوض شد و انتخابات روزهای اخیر بررسی شد.</p>
      <p>وی افزود: در این جلسه موضوع مربوط به التهابات اخیر بررسی شد و هر کدام از دوستان و دستگاه های دخیل در این امر عملکرد خود را ارائه دادند.</p>
      <p>وی افزود: همانطور که می دانید از روز دوم اعلام افزایش قیمت بنزین عناصر اغتشاشگر وارد اعتراضات معیشتی مردم شدند و مسیر کار را تغییر دادند اما با تدبیر مقام معظم رهبری و تلاش نیروی انتظامی التهابات فعلا مدیریت شد.</p>
      <p>وی افزود: آسیب های اجتماعی از سال ۹۵ به صورت کارویژه در حال بررسی است و طی یک تفاهم نامه بین وزارت کشور، وزارت بهداشت و بهزیستی قرار است شبکه بهداشت و سلامت و روان راه اندازی شود.</p>
      <p>وی افزود: طرح اولیه این پروژه با نام طرح سامان انجام شده است و همانند دیگر طرح های نهادهای مختلف مانند نماد، کاج و ... قرار است به مرحله اجرا گذاشته شود.</p>
      <p>وی در پاسخ به سوال <a href="https://www.mehrnews.com/">خبرنگار مهر</a> مبنی بر آخرین نتایج از طرح ساماندهی کودکان کار گفت: این طرح با جدیت در حال پیگیری است اما اگر خانواده ای بخواهد بعد از تعهد اولیه باز هم از فرزندش به عنوان کودک کار استفاده کند باید حکم قضایی برای آن خانواده صادر شود و حضانت از آن خانواده سلب شود.</p>
    </article>
  </body>
</html>