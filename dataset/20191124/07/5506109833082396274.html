<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145649/%D8%A8%D8%A7-%D8%B5%D8%AF%D9%88%D8%B1-%D8%A8%DB%8C%D8%A7%D9%86%DB%8C%D9%87-%D8%A7%DB%8C-%D9%81%D8%AF%D8%B1%D8%A7%D8%B3%DB%8C%D9%88%D9%86-%D9%81%D9%88%D8%AA%D8%A8%D8%A7%D9%84-%D9%85%D8%B0%D8%A7%DA%A9%D8%B1%D9%87-%D8%A8%D8%A7-%D8%A8%D8%B1%D8%A7%D9%86%DA%A9%D9%88-%D8%B1%D8%A7-%D9%86%D9%87-%D8%AA%D8%A3%DB%8C%DB%8C%D8%AF-%DA%A9%D8%B1%D8%AF-%D9%86%D9%87-%D8%AA%DA%A9%D8%B0%DB%8C%D8%A8"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T07:49:00+00:00"/>
    <meta property="og:title" content="با صدور بیانیه‌ای؛ فدراسیون فوتبال مذاکره با برانکو را نه تأیید کرد، نه تکذیب"/>
    <meta property="og:description" content="به گزارش خبرگزاری تسنیم و به نقل از سایت رسمی فدراسیون فوتبال، با توجه به انتشار برخی مطالب درباره نیمکت تیم ملی فوتبال بزرگسالان، فدراسیون فوتبال با تأکید بر سیاست خود مبنی بر ضرورت برنامه‌ریزی همه‌جانبه و تداوم پشتیبانی لازم جهت حضوری موفق در دور برگشت مقدماتی جام جهانی، مطالب ذیل را به اطلاع عموم می‌رساند:"/>
  </head>
  <body>
    <article>
      <h1>با صدور بیانیه‌ای؛ فدراسیون فوتبال مذاکره با برانکو را نه تأیید کرد، نه تکذیب</h1>
      <h2>فدراسیون فوتبال با صدور بیانیه‌ای تغییرات روی نیمکت تیم ملی را نه تأیید کرد و نه تکذیب.</h2>
      <address>
        <time datetime="2019-11-24T07:49:00+00:00">24 Nov 2019, 07:49</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/06/10/1398061009560277918263404.jpg"/>
      </figure>
      <p>
        <a href="https://www.tasnimnews.com/fa/service/3/%D9%88%D8%B1%D8%B2%D8%B4%DB%8C">- اخبار ورزشی -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> و به نقل از سایت رسمی فدراسیون فوتبال، با توجه به انتشار برخی مطالب درباره نیمکت تیم ملی فوتبال بزرگسالان، فدراسیون فوتبال با تأکید بر سیاست خود مبنی بر ضرورت برنامه‌ریزی همه‌جانبه و تداوم پشتیبانی لازم جهت حضوری موفق در دور برگشت مقدماتی جام جهانی، مطالب ذیل را به اطلاع عموم می‌رساند:</p>
      <p>1_انتظارات فدراسیون فوتبال از سرمربی محترم تیم ملی وفق جزئیات قرارداد در مذاکرات اخیر میان طرفین، مورد تأکید دوباره قرار گرفته است. تأکید فدراسیون بر ضرورت انجام برنامه جامع و متمرکز تیم ملی در ماه‌های باقیمانده تا آغاز دور برگشت، از تصریحات مکاتبات و مذاکرات صورت گرفته است.</p>
      <p>
        <a href="http://tn.ai/2145179">برانکو نزدیک‌تر از همیشه به نیمکت تیم ملی</a>
      </p>
      <p>2_ با توجه به شرایط به وجود آمده در جدول و اینکه سرنوشت صعود در دست تیم ملی است، بستر فعلی در موضوع همگرایی آحاد مردم، رسانه‌ها و حمایت تام و تمام از ملی‌پوشان در چهار بازی مهم پیش رو، بیش از پیش حائز اهمیت به نظر می‌رسد.</p>
      <p>3_ فدراسیون فوتبال در حال حاضر در موقعیت تأیید یا تکذیب گمانه‌زنی‌های مطرح شده قرار ندارد.</p>
      <p>4_ نتایج پیگیری‌ها و مذاکرات صورت گرفته در باب مباحث مرتبط با سرمربی تیم ملی در آینده به اطلاع عموم خواهد رسید.</p>
      <p>به گزارش تسنیم، در چند روز اخیر مواردی درباره فسخ قرارداد ویلموتس و حضور برانکو روی نیمکت تیم ملی مطرح شده که بیانیه فدراسیون و عدم تأیید یا تکذیب این موضوع، بر گمانه‌زنی‌های موجود دامن می‌زند.</p>
      <p>انتهای پیام/</p>
    </article>
  </body>
</html>