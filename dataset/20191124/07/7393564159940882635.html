<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2581985/23-prosti-sposobi-ak-perejti-na-zdorove-harcuvanna"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-24T07:03:00+00:00"/>
    <meta property="og:title" content="23 прості способи, як перейти на здорове харчування"/>
    <meta property="og:description" content="Здорове харчування - запорука здоров'я, а також впливає на схуднення."/>
  </head>
  <body>
    <article>
      <h1>23 прості способи, як перейти на здорове харчування</h1>
      <address><time datetime="2019-11-24T07:03:00+00:00">24 Nov 2019, 07:03</time> by <a rel="author">Катерина Тополюк</a></address>
      <p>
        <i>Харчування безпосередньо впливає на наше здоров'я та зовнішній вигляд. Натомість, багато людей не слідкують за тим, що їдять та думають, що тяжко дотримуватися здорового раціону. </i>
      </p>
      <p>Про прості способи, які допоможуть розпочати правильно харчуватися розповіла кореспонденту 032.ua спеціалістка зі здорового харчування Юлія Крілик.</p>
      <figure>
        <img src="https://s.032.ua/section/newsInText/upload/images/news/intext/000/051/474/4609813419329066401188858516247109412847616o_5dd7fe84a2934.jpg"/>
      </figure>
      <p>Як зазначила Юлія Крілик, продукти, що ви вживаєте мають значний вплив на ваш організм. Однак, відразу відмовитись від усіх шкідливих звичок у харчуванні практично неможливо. Отож, щоб уникнути стресу під час переходу до здорового способу життя, потрібно робити це поступово. Добірка поетапних кроків, що допоможуть без особливих зусиль перейти на здорове харчування:</p>
      <p><b>Не вживайте солодкі та газовані напої. </b>Вони містить багато цукру, консервантів та інших шкідливих речовин, а часто й газів. Надайте перевагу чистій воді, щоб оздоровити своє тіло. Для підсилення смаку можна використати лимон.</p>
      <p><b>Відмовитися від фаст-фуду.</b> Приготовані нашвидкуруч «вуличні» страви містять небезпечні транс-жири та інші нездорові складники. Відмовившись від них, ви швидко помітите позитивні зміни в своєму організмі.</p>
      <figure>
        <img src="https://s.032.ua/section/newsInText/upload/images/news/intext/000/051/474/1036534_5dd803c03bf23.jpg"/>
      </figure>
      <p><b>Пийте очищену воду</b> у великій кількості. Варто вживати відфільтровану не менше 1,5 л в день. Також можна вичавити сік з лимона або лайму.</p>
      <p><b>Уважно читайте надписи на етикетках.</b> Велика кількість інгредієнтів у пакеті свідчить про наявність емульгаторів, цукру та добавок, які завдають шкоди організму. Якщо бачите в складі хоча б одну незнайому назву складника, сміливо цей продукт відкладайте на полицю.</p>
      <p><b>Додавайте у їжу менше солі.</b> Харчова сіль спричиняє набряки та підвищує артеріальний тиск. Замість звичайного продукту, краще додавати при готуванні рожеву гімалайську, морську або кельтську сіль.</p>
      <p><b>Зменшіть кількість солодкого.</b> Більшість солодощів містять рафінований цукор. Він шкодить печінці, погіршує метаболізм, сприяє утворенню атеросклеротичних бляшок на судинах та відкладенню жирів. Штучні підсолоджувачі також шкідливі. Замініть їх на більш безпечний кленовий сироп або патоку.</p>
      <figure>
        <img src="https://s.032.ua/section/newsInText/upload/images/news/intext/000/051/474/kak-perestat-est-sladkoe-i-mucnoe1_5dd806e47ca46.jpg"/>
      </figure>
      <p><b>Обирайте корисну олію.</b> Очищені рослинні жири не приносять користі, є постачальниками «поганого» холестерину. При їх виготовленні використовуються небезпечний для життя гексан та інші хімікати. Дієтологи рекомендують замінити їх на кокосову, оливкову, лляну чи олію авокадо або ж 82,5% вершкове масло.</p>
      <p><b>Обирайте правильні перекуси.</b> Замість бутербродів, шоколадних батончиків перекусіть, для прикладу,яблуком, здоровими бутербродами на житньому хлібі, авокадо зі спеціями та лимонним соком, яблуком з мигдальною пастою, овочами, кисломолочним сиром, яйцем, салатом з сиром фета, пудингом з чіа. </p>
      <figure>
        <img src="https://s.032.ua/section/newsInText/upload/images/news/intext/000/051/474/652b4fa706b279576214b89c4ffbcc9b-1_5dd805433c551.jpg"/>
      </figure>
      <p><b>Харчуйтеся здоровою їжею.</b> Вживайте велику кількість овочів та фруктів у щоденному раціоні. Вони є цінним джерелом необхідних вітамінів, мінералів та клітковини. Посипайте овочі різними видами насіння, відтак, відразу отримаєте здорові варіанти жирів.</p>
      <p><b>Додавайте у раціон детокс-коктейлі.</b> Змішуйте у блендері манго з зеленню, або зі шпинатом та ківі. Такі суміші заряджають енергією, добре оздоровлюють. Рецепти корисних поєднань можна знайти безліч в інтернеті. Але пам’ятайте, що фруктові смузі не є корисними, 70% смузі мають складати овочі і зелень.</p>
      <p><b>Не використовуйте мікрохвильову піч.</b> Під впливом над коротких хвиль молекули продуктів розпадаються. Такі продукти змінюють активність білих кров’яних тілець та знищуючи імунну систему. Також контейнери для «мікрохвильовки» містять багато шкідливих компонентів, що виділяються при нагріванні.</p>
      <p><b>Вживайте більше салатів.</b> Зелень надзвичайно корисна. Комбінуйте її з огірками, помідорами, брюссельською капустою, фруктами, горіхами. Заправляйте тільки корисними оліями.</p>
      <figure>
        <img src="https://s.032.ua/section/newsInText/upload/images/news/intext/000/051/474/4d0ad17db84fc62main_5dd805f7661f6.jpg"/>
      </figure>
      <p><b>Віддавайте перевагу гарячому чаю.</b> Одна чашка крупнолистового зеленого чаю чи цикорієвого напою замінить звичну кофеїнову каву. Ще краще пити трав’яні настої, які зменшують запалення, лікують кишечник, допомагають бути енергійними та очищують шкіру.</p>
      <p><b>Готуйте вдома</b>. Мало в яких ресторанах дотримуються правил здорового приготування їжі. Для підсилення смаку та кращого зберігання продуктів часто використовуються шкідливі добавки та пластиковий посуд.</p>
      <figure>
        <img src="https://s.032.ua/section/newsInText/upload/images/news/intext/000/051/474/1469779259prigotovleniepishchiotricatelnoskazyvaetsyanazdorovezhenshchiny46134817818840227_5dd8077d5d64d.jpg"/>
      </figure>
      <p><b>Слідкуйте за прийомами їжі.</b> Наступний крок – замінити один із прийомів їжі на повністю здоровий. В тарілці у вас повинні лежати білки, корисні жири  та вуглеводи. В ідеалі це має бути сніданок, адже він дає заряд для активності протягом дня. </p>
      <p><b>Купуйте генетично модифіковані продукти.</b> Шукайте сертифіковані товари «Без ГМО», коли це можливо. Якщо вид продукції не передбачає отримання такого сертифіката, купуйте пакування без вмісту сої, кукурудзи, соєвого лецитину, бавовняного масла та інших шкідливих субстанцій.</p>
      <p><b>Вживайте в раціоні домашнє куряче м’ясо</b>. Вирощуючи курей на масовий продаж, виробники годують їх антибіотиками та спеціальними кормами, щоб птахи швидко росли й не хворіли. Користі від такого м’яса і яєць немає, а шкоди багато. Варто обирати птахопродукти, виготовлені на невеликих сільських фермах або у приватних домогосподарствах. </p>
      <p><b>Купуйте органічні продукти.</b> По можливості, замініть всі хімічні чи оброблені продукти органічними аналогами. Буде важко, але вкрай необхідно для молодості, краси та хорошого самопочуття.</p>
      <p><b>Не їжте за 3 години до сну.</b> Якщо лягати спати на голодний шлунок, то печінка легше справиться зі своєю роботою по виведенні токсинів, а травна система – з перетравленням спожитого. Окрім цього, шкіра буде виглядати здоровою, а також ви прокинетеся з відчуттям легкості у шлунку. </p>
      <figure>
        <img src="https://s.032.ua/section/newsInText/upload/images/news/intext/000/051/474/4ef6924000000578-0-image-a-321533854339041_5dd8066c01a0f.jpg"/>
      </figure>
      <p><b>Двотижнева безглютенова дієта.</b> Глютен викликає автоімунні захворювання, розлади нервової й серцево-судинної системи, хвороби суглобів. Періодична відмова від джерел глютену: жита, пшениці, ячменю та інші зернових продуктів з домішками очистить організм. </p>
      <p><b>Три тижні без цукру.</b> Білі кристали псують не тільки шкіру й волосся, а й внутрішні органи, а також руйнують ендокринну систему. Витримайте без солодкого порошку 21 день і тоді побачите чудові зміни.</p>
      <p><b>Елімінаційна дієта.</b> За допомогою цього кроку ви визначите наявність чутливості на той чи інший вид продукту, а також зможете виключити ці продукти зі свого раціону. Найкраще відмовитись від таких продуктів: глютен, молочна та кисломолочна продукція, цукор, соя, шоколад, арахіс, яйця на 4-6 тижнів, а потім поступово вводити кожен продукт в раціон раз на 2-3 дні. Відтак, ви зможете відслідковувати реакцію організму.</p>
      <p><b>Слухайте своє тіло.</b> Організм реагує на кожен спожитий продукт. Дискомфорт, біль, діарея, нудота, важкість, здуття – це наслідки поганого сприйняття певної їжі. Надлишок енергії та надмірне відчуття ситості можуть бути викликані великою кількістю вуглеводів. Отож, варто дослухатися до свого організму та харчуватися інтуїтивно. </p>
      <p>Нагадаємо, раніше кореспондент 032.ua поспілкувався зі спеціалісткою зі здорового харчування та дізнався, як схуднути без дієт. 9 простих та дієвих порад можна дізнатися <a href="https://www.032.ua/news/2569963/ak-shudnuti-bez-diet-9-dievih-sposobiv-vid-lvivskoi-specialistki">ТУТ</a>. </p>
    </article>
  </body>
</html>