<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/viabilita-critica-lelenco-delle-strade-provinciali-chiuse"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T07:54:18+00:00"/>
    <meta property="og:title" content="Viabilità critica: l’elenco delle strade provinciali chiuse"/>
    <meta property="og:description" content="La Provincia raccomanda: &quot;Uscite solo in casi di reale e concreta necessità e fatelo con la massima attenzione e prudenza&quot;."/>
  </head>
  <body>
    <article>
      <h1>Viabilità critica: l’elenco delle strade provinciali chiuse</h1>
      <h2>La Provincia raccomanda: "Uscite solo in casi di reale e concreta necessità e fatelo con la massima attenzione e prudenza".</h2>
      <address>
        <time datetime="2019-11-24T07:54:18+00:00">24 Nov 2019, 07:54</time>
      </address>
      <p>Viabilità critica: l’elenco delle strade provinciali chiuse. Aggiornamento delle ore 8 della Provincia di Biella.</p>
      <p>Si evidenzia il perdurare delle precipitazioni in maniera abbondante ed il conseguente permanere delle condizioni di criticità della viabilità sia in pianura che nelle zone collinari e montane. Si segnalano vari allagamenti, anche con rilevanti quantità di acqua sulla carreggiata, soprattutto nella zona di pianura. Nelle zone collinari e montane permangono criticità di carattere idrogeologico e di pericolo valanghe.</p>
      <p>Si consiglia e si raccomanda di uscire solo in casi di reale e concreta necessità e di farlo con la massima attenzione e prudenza!</p>
      <p>Di seguito l’elenco delle strade provinciali che risultano chiuse:</p>
      <p>Chiuse:<br/>sp 230/A tra Casapinta e Masserano<br/>sp 120 di Ailoche<br/>sp 115 “Panoramica Zegna” da Piaro al Bocchetto Sessera<br/>sp 338Var Galleria San Maurizio direzione Mongrando<br/>sp 208 Valdengo-Piatto in Comune di Valdengo<br/>sp 142Var (Superstrada) carreggiata direzione da Lessona a Masserano<br/>sp 102 di Vaglio Colma<br/>sp 419 “della Serra” al km 5+500 tra Mongrando e Donato</p>
      <p>Sp 144 di Oropa in corso di apertura, in seguito al completamento dell’intervento del materiale in carreggiata, in regime di senso unico alternato al km 9+300. La sp 144 risultava chiusa dalla mezzanotte di ieri.</p>
      <p>Sp 511 “del Santuario di Graglia” carreggiata parzializzata a senso unico alternato con impianto semaforico.</p>
      <p>In caso di necessità si raccomanda di contattare il numero unico per le emergenze 112 e per situazioni legate alla viabilità di contattare la Sala Operativa della Provincia di Biella al numero 015.8480822</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/maltempo-allerta-arancione-per-nuove-precipitazioni-e-corsi-dacqua"/>
        <a href="https://laprovinciadibiella.it/attualita/il-santuario-di-oropa-sotto-la-neve-guardate-il-video"/>
        <a href="https://laprovinciadibiella.it/attualita/nel-fine-settimana-e-atteso-un-forte-peggiornamento-del-maltempo"/>
      </related>
    </article>
  </body>
</html>