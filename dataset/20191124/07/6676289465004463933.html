<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/firea-vot-colegiul-grivita-327157.html"/>
    <meta property="og:site_name" content="Observator"/>
    <meta property="article:published_time" content="2019-11-24T07:14:00+00:00"/>
    <meta property="og:title" content="Gabriela Firea a deschis secţia de votare de la Colegiul Griviţa"/>
    <meta property="og:description" content="Gabriela Firea, primarul general al Capitalei, a fost una dintre primele persoane care a votat, duminică dimineaţa, la Colegiul Griviţa, din Bucureşti."/>
  </head>
  <body>
    <article>
      <h1>Gabriela Firea a deschis secţia de votare de la Colegiul Griviţa</h1>
      <address><time datetime="2019-11-24T07:14:00+00:00">24 Nov 2019, 07:14</time> by <a rel="author">Cristi Ioniţă</a></address>
      <p>
        <b>
          <b>Gabriela Firea, primarul general al Capitalei, a fost una dintre primele persoane care a votat, duminică dimineaţa, la Colegiul Griviţa, din Bucureşti.</b>
        </b>
      </p>
      <p>Firea şi-a exprimat votul pentru turul al doilea al alegerilor prezidenţiale şi a precizat că "<i>am votat pentru o Românie în care toţi românii să fie respectaţi</i>".</p>
      <p>Gabriela Firea a precizat, de asemenea, că a votat la Colegiul Griviţa pe listă permanenţă, ea având oficial domiciliul pe o stradă aferentă secţie respective de votare.</p>
      <p>În legătură cu viitorul preşedinte al României, primarul Capitalei a anunţat că "<i>avem nevoie de un dialog direct cu toţi cetăţenii României şi multă atenţie acordată problemelor acestora. Am votat împotriva intenţiilor de austeritate. România nu mai are nevoie de curbe de sacrificiu. Consider că economia este la un stadiu bun şi avem nevoie măcar de menţinerea realizărilor de până acum. Ne trebuie oameni care se gândesc la binele românilor şi care acţionează în acest sens</i>".</p>
    </article>
  </body>
</html>