<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77664-Shia-LaBeoufovi-robil-otec-zo-zivota-peklo-Herec-v-putavej-drame-stvarnuje-svojho-agresivneho-rodica"/>
    <meta property="og:site_name" content="REFRESHER"/>
    <meta property="article:published_time" content="2019-11-24T07:45:00+00:00"/>
    <meta property="og:title" content="Shia LaBeoufovi robil otec zo života peklo. Herec v pútavej dráme stvárňuje svojho agresívneho rodiča"/>
    <meta property="og:description" content="Talentovaný búrlivák si zažil pomerne zložité detstvo."/>
  </head>
  <body>
    <article>
      <h1>Shia LaBeoufovi robil otec zo života peklo. Herec v pútavej dráme stvárňuje svojho agresívneho rodiča</h1>
      <address><time datetime="2019-11-24T07:45:00+00:00">24 Nov 2019, 07:45</time> by <a rel="author">Jakub Paulík</a></address>
      <p>
        <b>Talentovaný búrlivák si zažil pomerne zložité detstvo.</b>
      </p>
      <p>Známy herec <b>Shia LaBeouf</b> (Wall Street: Money Never Sleeps, Transformers, Disturbia) bude v snímke <b>Honey Boy</b> stvárňovať bývalého klauna a odsúdeného zločinca Jamesa Lorta. Ten má byť v podstate odrazom jeho skutočného otca, ktorý sa zjavne voči Shiovi nikdy nesprával práve dvakrát ideálne.</p>
      <p>Scenár k filmu napísal na „odvykačke“ samotný Shia LaBeouf, pričom malo ísť o určitú formu terapie, ktorá bola s ohľadom na jeho <b>časté užívanie drog a excesy s políciou</b> pomerne nutná. Keď sa však v krátkosti zamyslíš nad jeho detstvom, ktorého časť môžeš vidieť priamo v traileri, niet sa príliš čomu čudovať.</p>
      <figure>
        <iframe src="https://www.youtube.com/embed/RG9a4xO0Inc" width="700" height="370" data-service="Youtube" scrolling="no"/>
      </figure>
      <p>Roly 12-ročného Otisa (a teda v skutočnosti Shiu) sa zhostil<b> Noah Jupe</b> (Le Mans '66, A Quiet Place) a jeho 22-ročnú verziu si zahral <b>Lucas Hedges</b> (Manchester by the Sea, Three Billboards Outside Ebbing). Honey Boy je pomerne chválenou drámou, pričom na <a href="https://www.rottentomatoes.com/m/honey_boy"><b>Rotten Tomatoes</b></a> má od kritikov priemerný´rating<b> 7,71/10</b> a diváci si snímku pochvaľujú na <b>4,49/5</b>.</p>
      <p>O réžiu filmu sa postarala <b>Alma Har’el</b> (Bombay Beach). Honey Boy mal premiéru v USA už začiatkom novembra, no dátum premiéry v slovenských a českých kinách nebol doposiaľ určený. Viac sa o snímke dočítaš <a href="https://refresher.sk/tag/honey-boy"><b>v tomto vlákne</b></a>.</p>
      <figure>
        <img src="https://i.refresher.sk/public/jakub-p/posters_0_1500.jpg"/>
        <figcaption>
          <cite>Amazon Studios</cite>
        </figcaption>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/71893-Shia-LaBeouf-pripravuje-film-o-sebe-samom-Zahra-si-v-nom-svojho-otca"/>
        <a href="https://refresher.sk/71149-Universal-zrusilo-svoj-prepojeny-filmovy-svet-monstier-uz-po-Mumii-Neviditelneho-muza-natoci-reziser-Upgrade-a-zacne-sa-odznova"/>
        <a href="https://refresher.sk/68142-Shia-LaBeouf-si-zahral-svojho-drogovo-zavisleho-otca-ktory-mu-nicil-zivot"/>
        <a href="https://refresher.sk/54942-Na-nepoznanie-zmeneny-Shia-LaBeouf-sa-predstavuje-na-obrazkoch-z-dramy-Honey-Boy-ako-svoj-vlastny-na-heroine-zavisly-otec"/>
        <a href="https://refresher.sk/77669-Knights-of-the-Ren-konecne-v-akcii-Kylo-Ren-a-Rey-zvadzaju-suboje-so-svetelnymi-mecmi-a-vo-vesmire-sa-crta-bitka-storocia"/>
        <a href="https://refresher.sk/77649-Tvorcovia-Bohemian-Rhapsody-natocia-biografiu-aj-o-Michaelovi-Jacksonovi"/>
        <a href="https://refresher.sk/77558-Harrison-Ford-sa-vrha-do-divociny-Na-dobrodruznej-novinke-pracovala-aj-Slovenka-Jana-Kondelova"/>
        <a href="https://refresher.sk/77568-Jennifer-Lopez-hrala-zlatokopku-okradajucu-milionarov-uplne-zadarmo-za-film-Hustlers-si-nezobrala-ani-cent"/>
      </related>
    </article>
  </body>
</html>