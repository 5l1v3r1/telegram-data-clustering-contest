<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/"/>
    <meta property="og:site_name" content="Cnews.cz"/>
    <meta property="article:published_time" content="2019-11-24T07:00:48+00:00"/>
    <meta property="og:title" content="Nvidia chystá aktualizaci monitorů s G-Sync, budou podporovat i HDMI VRR a FreeSync"/>
    <meta property="og:description" content="Nvidia chystá velkou změnu v kompatibilitě G-Sync monitorů. Nová verze firmwaru na nich zprovozní FreeSync a HDMI VRR, takže budou fungovat už i s Radeony."/>
  </head>
  <body>
    <article>
      <h1>Nvidia chystá aktualizaci monitorů s G-Sync, budou podporovat i HDMI VRR a FreeSync</h1>
      <h2>Nvidia chystá velkou změnu v kompatibilitě G-Sync monitorů. Nová verze firmwaru na nich zprovozní FreeSync a HDMI VRR, takže budou fungovat už i s Radeony.</h2>
      <address><time datetime="2019-11-24T07:00:48+00:00">24 Nov 2019, 07:00</time> by <a rel="author" href="https://www.cnews.cz/lide/jan-olsan/" target="_blank">Jan Olšan</a></address>
      <slideshow>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-1">
            <img src="https://www.cnews.cz/wp-content/uploads/2019/09/specifikace_hdmi_2_1_oznamena_01.png"/>
          </a>
        </figure>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-2">
            <img src="https://www.cnews.cz/wp-content/uploads/2017/11/HDMI-21-rozliseni.jpg"/>
          </a>
        </figure>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-3">
            <img src="https://www.cnews.cz/wp-content/uploads/2017/04/hdmi-21-game-mode-vrr.png"/>
          </a>
        </figure>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-4">
            <img src="https://www.cnews.cz/wp-content/uploads/2019/09/specifikace_hdmi_2_1_oznamena_03.png"/>
          </a>
        </figure>
      </slideshow>
      <p>
        <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-1">VŠECHNY FOTOGRAFIE</a>
      </p>
      <p>Ještě začátkem tohoto roku panovala v oblasti herních monitorů taková situace, že a kartami GeForce fungovaly jen a pouze LCD s její proprietární technologií G-Sync, vyžadující v monitoru speciální modul (a naopak, G-Sync fungovalo jen na kartách Nvidia). A na Radeonech zase šlo adaptivní obnovování jen s monitory FreeSync, které nepodporovala Nvidia. Snad proto, že FreeSync monitorů je nakonec na trhu víc díky levnější výrobě bez onoho modulu, letos Nvidia povolila a <a href="https://www.cnews.cz/freesync-na-grafickych-kartach-nvidia-geforce-jak-zapnout-ohlasy-hdmi-maxwell-kepler">doplnila na grafikách Pascal a Turing podporu pro FreeSync</a> (lépe řečeno standard VESA Adaptive-Sync, na kterém stojí), čemuž také Nvidia říká G-Sync Compatible. Ovšem tím to nekončí, podle všeho se kompatibilita rozšíří i na druhou stranu. Monitory s modulu G-Sync od Nvidie mají v v budoucnu získat schopnost adaptivního obnovování i mimo grafické karty Nvidia.</p>
      <h3>Moduly G-Sync se naučí oba standardy adaptivního obnovování</h3>
      <p>Nebude to ovšem tak, že by Nvidia nějakým způsobem dopustila podporu G-Sync na cizích grafikách (vedle AMD se rýsuje i <a href="https://www.cnews.cz/intel-7nm-gpu-ponte-vecchio-architektura-xe-hpc-aurora-odhaleni">příchod nových samostatných GPU Intelu</a>). Místo toho Nvidia naopak implementuje kompatibilitu na straně samotných monitorů, právě v modulech G-Sync. Firma potvrdila webu TFT Central, že chystá novou revizi modulů G-Sync, které budou kromě protokolu G-Sync podporovat VESA Adaptive-Sync na portu DisplayPort.</p>
      <p>A nejen to, zároveň také adaptivní obnovování dle standardu HDMI 2.1, tedy technologii HDMI Variable Refresh Rate, to zase na příslušných portech. <a href="https://www.cnews.cz/nvidia-hdmi-vrr-adaptivni-obnovovani-g-sync-compatible-televize-uvedeni-ovladace-firmware-lg">HDMI 2.1 VRR Nvidia nedávno přidala do ovladačů</a>, takže už ho umí i GeForce generace Turing, nicméně u těch bude hráč typicky používat DisplayPort. K čemu ale bude HDMI VRR dobré, jsou pravděpodobně konzole. Díky této technologie budou herní monitory s G-Sync schopné obnovovat adaptivně i v konzolových hrách.</p>
      <p>TFT Central píše, že HDMI VRR by dokonce už měl první monitor obsahovat, a sice Acer Predator X27 P, osazený G-Sync modulem generace v2. Nyní se objevil ještě Predator XB273 X, který podle některých zdrojů avizuje ve specifikacích už nejen HDMI VRR, ale i Adaptive-Sync na DisplayPortu.</p>
      <figure>
        <img src="https://www.cnews.cz/wp-content/uploads/2019/11/Acer-Predator-X27-P.jpg"/>
        <figcaption>Acer Predator X27 P</figcaption>
      </figure>
      <p>V budoucnu by se toto asi mohlo stát běžné, či alespoň ne ojedinělé. Nvidia sdělila TFT Central, že toto je funkce, kterou přidala do nové verze firmwaru pro moduly G-Sync, a to jak hardware první, tak druhé generace, nejde tedy o něco vyhrazeného pro moduly v2. S touto aktualizací bude možné na monitorech používat tedy i obě standardizované technologie adaptivního obnovování, což znamená mimo jiného i podporu na Radeonech nebo <a href="https://www.cnews.cz/intel-architektura-gpu-gen11-grafika-ice-lake-architektura-odhaleni-funkce-novinky-vykon/">integrovaném GPU Gen11</a> od Intelu (<a href="https://www.cnews.cz/intel-ice-lake-uvedeni-parametry-testy-vykon">procesory Ice Lake</a>).</p>
      <h3>Uživatelský upgrade bohužel nebude možný, týká se jen nově uváděných modelů</h3>
      <p>Bohužel se nemůžete těšit na to, že byste tento firmware nahráli do již existujícího monitoru. Monitory obvykle uživatelský update nedovolují a Nvidia potvrdila, že se s tím, že by se upgradovaly již prodané/vyrobené monitory, vůbec nepočítá. Tento update bude určen pro nově uváděné monitory, byť ty budou jinak hardwarově prakticky shodné. Podpora HDMI VRR a Adaptive-Sync tak bude platit jen u nových typů monitorů, které výrobci v budoucnu uvedou. Je možné, že se nějakým zdatným kutilům podaří moduly G-Sync (měly by používat FPGA) přeprogramovat, ale standardně to možné nebude.</p>
      <figure>
        <img src="https://www.cnews.cz/wp-content/uploads/2018/06/Asus-ROG-PG27UQ-GSync-HDR-elektronika-FPGA-04.jpg"/>
        <figcaption>Elektronika implementující G-Sync HDR: FPGA Altera Arria 10 GX 480 a 3 GB paměti DDR4</figcaption>
      </figure>
      <p>Přesto je toto hodně pozitivní změnu, který omezí efekt „vendor lock-in“ u monitorů s G-Sync. Totiž že jejich vlastník byl přivázán do ekosystému Nvidie, protože v případě přechodu na konkurenční grafiku by přišel o adaptivní obnovování. Jde tedy o krok vstřícný k zákazníkům, současně ale také zatraktivní monitory s G-Sync v očích zájemců. To by asi mohl být i jeden z důvodů, proč Nvidia změnila exkluzivní politiku a podporu pro oba standardy do přidává.</p>
      <h4>Galerie: HDMI Variable Refresh Rate a technologie HDMI 2.1</h4>
      <slideshow>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-1">
            <img src="https://www.cnews.cz/wp-content/uploads/2019/09/specifikace_hdmi_2_1_oznamena_01.png"/>
          </a>
        </figure>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-2">
            <img src="https://www.cnews.cz/wp-content/uploads/2017/11/HDMI-21-rozliseni.jpg"/>
          </a>
        </figure>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-3">
            <img src="https://www.cnews.cz/wp-content/uploads/2017/04/hdmi-21-game-mode-vrr.png"/>
          </a>
        </figure>
        <figure>
          <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-4">
            <img src="https://www.cnews.cz/wp-content/uploads/2019/09/specifikace_hdmi_2_1_oznamena_03.png"/>
          </a>
        </figure>
      </slideshow>
      <p>
        <a href="https://www.cnews.cz/monitory-s-g-sync-podpora-hdmi-vrr-freesync-nova-verze-firmwaru/galerie-179724-1">VŠECHNY FOTOGRAFIE</a>
      </p>
      <related>
        <h4>SOUVISEJÍCÍ ČLÁNKY</h4>
        <a href="https://www.cnews.cz/trzni-podily-vyrobcu-gpu-q3-2019-nvidia-masivni-narust-intel-amd-ztratili/"/>
        <a href="https://www.cnews.cz/amd-radeon-pro-w5700-uvedeni-parametry-cena-usb-c-virtuallink"/>
        <a href="https://www.cnews.cz/intel-7nm-gpu-ponte-vecchio-architektura-xe-hpc-aurora-odhaleni"/>
        <a href="https://www.cnews.cz/nvidia-financni-vysledky-q3-fy2020-trzby-opet-pres-3-miliardy-dolaru"/>
        <a href="https://www.cnews.cz/amd-radeon-rx-5300m-levne-navi-notebooky-radeon-pro-5500m-5300m-uvedeni/"/>
      </related>
    </article>
  </body>
</html>