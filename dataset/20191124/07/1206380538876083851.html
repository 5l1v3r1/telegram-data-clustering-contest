<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/jana-hlavacova-potrebuje-soustavnou-pomoc-pecuji-o-ni-hned-tri-zeny"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Jana Hlaváčová potřebuje soustavnou pomoc: Pečují o ni hned tři ženy"/>
    <meta property="og:description" content="Oblíbená česká herečka Jana Hlaváčová (81) se kvůli těžkým chorobám už dlouhé roky neukazuje na veřejnosti. Téměř nevychází ze svého domu v Modřanech a naprosto se uzavřela před okolním světem. Stará se o ni dcera Barbora Munzarová (47), ale na péči o nemocnou maminku sama nestačí. Musela vyhledat odbornou pomoc. Kdo jí pomáhá?"/>
  </head>
  <body>
    <article>
      <h6 class="kicker">Nemocná Hlaváčová</h6>
      <h1>Jana Hlaváčová potřebuje soustavnou pomoc: Pečují o ni hned tři ženy</h1>
      <address><time datetime="2019-11-24T07:00:00+00:00">24 Nov 2019, 07:00</time> by <a rel="author">Michaela Vlčková</a></address>
      <slideshow>
        <figure>
          <img src="https://www.extra.cz/images/thumbs/a0/4b/a04b758-186265-jana1-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Jana Hlaváčová<cite>facebook.com</cite></figcaption>
        </figure>
        <figure>
          <img src="https://www.extra.cz/images/thumbs/3d/d5/3dd5e11-246790-tfghjik-2560x0-shrink.png"/>
          <figcaption>Jana Hlaváčová trpí Parkinsonovou chorobou.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/04/e9/04e9272-246789-fvgbhjkl-2560x0-shrink.png"/>
          <figcaption>Stará se o ni dcera Barbora.<cite>csfd</cite></figcaption>
        </figure>
        <figure>
          <img src="https://www.extra.cz/images/thumbs/c1/79/c179464-213023-snimek-obrazovky-2019-01-27-v-17-2560x0-shrink.png"/>
          <figcaption>Jana s Luďkem Munzarem.<cite>Profimedia.cz</cite></figcaption>
        </figure>
        <figcaption>
          <a href="https://www.extra.cz/jana-hlavacova-potrebuje-soustavnou-pomoc-pecuji-o-ni-hned-tri-zeny/galerie/4">+ Další 4 fotografie</a>
        </figcaption>
      </slideshow>
      <p>
        <b>Oblíbená česká herečka Jana Hlaváčová (81) se kvůli těžkým chorobám už dlouhé roky neukazuje na veřejnosti. Téměř nevychází ze svého domu v Modřanech a naprosto se uzavřela před okolním světem. Stará se o ni dcera Barbora Munzarová (47), ale na péči o nemocnou maminku sama nestačí. Musela vyhledat odbornou pomoc. Kdo jí pomáhá?</b>
      </p>
      <p>Hvězda Chalupářů Jarča alias <a href="https://www.extra.cz/tema/jana-hlavacova">Jana Hlaváčová</a> má za sebou možná ten nejhorší rok v životě. Nejenže trpí závažným onemocněním Parkinsonovou chorobou a navíc má hluboké deprese, k tomu všemu se musela ještě vyrovnávat s ohromnou ztrátou.</p>
      <p>V lednu jí zemřel milovaný manžel <a href="https://www.extra.cz/tema/ludek-munzar">Luděk Munzar</a> (†85), který se o ni staral do poslední chvíle, ačkoli sám měl vážné zdravotní komplikace. Po jeho odchodu se o nemocnou Hlaváčovou začala starat dcera <a href="https://www.extra.cz/tema/barbora-munzarova">Barbora Munzarová</a>. Není na to ale sama.</p>
      <related>
        <a href="https://www.extra.cz/jana-hlavacova-smutni-za-manzelem-tonicka-z-basniku-prozradila-kde-jeji-muz-odpociva"/>
      </related>
      <p>S péčí o Janu Hlaváčovou jí pomáhají dvě pečovatelky. „Dlouho jsme hledali, než nám je osud zavál. Jsou to úžasné ženy, mají srdce na pravém místě. Pomáhaly a pomáhají nám nejen s rodiči, ale i s nemocným kocourem nebo zahradou,“ svěřila herečka.</p>
      <p>V tom, jak moc Janu choroba limituje, však konkrétní nebyla. „Myslím si, že by všechno do jisté míry zvládala sama, ale tu péči kolem, která je nějak nastavena, bych řekla, že si tak trochu až lišácky užívá. Celý život dřela na milion procent, tak si to ale zaslouží. Já jsem strašně ráda, že jí to mohu dopřát,“ uvedla Munzarová pro Český rozhlas v pořadu Blízká setkání.</p>
    </article>
  </body>
</html>