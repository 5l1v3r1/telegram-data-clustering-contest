<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/tehnologii/kak-da-podobrim-sigurnostta-na-iphone-6102317"/>
    <meta property="og:site_name" content="Vesti"/>
    <meta property="article:published_time" content="2019-11-24T07:24:00+00:00"/>
    <meta property="og:title" content="Как да подобрим сигурността на iPhone"/>
    <meta property="og:description" content="Няколко лесни съвета ще затруднят хакерите"/>
  </head>
  <body>
    <article>
      <h1>Как да подобрим сигурността на iPhone</h1>
      <h2>Няколко лесни съвета ще затруднят хакерите</h2>
      <address><time datetime="2019-11-24T07:24:00+00:00">24 Nov 2019, 07:24</time> by <a rel="author">Мартин Дешев</a></address>
      <p>През последните почти две години Apple превърна сигурността на личните данни на потребителите в едно от основните си послания. Компанията полага много усилия, за да предлага колкото се може по-сигурна среда, като изпълнителният ѝ директор Тим Кук редовно критикува ИТ индустрията, че не следва примера.</p>
      <p>
        <a href="https://www.vesti.bg/tehnologii/kak-da-uskorim-rabotata-na-mac-kompiutyr-6101726">Как да ускорим работата на Mac компютър</a>
      </p>
      <p>iPhone е и един от най-популярните смартфони и това го прави атрактивна мишена за хакерите. В случая от полза е по-строгата и затворена екосистема на Apple, в която трудно се допускат неоторизирани действия. Въпреки това рискове винаги има и те няма как да бъдат напълно премахнати.</p>
      <p>
        <a href="https://www.vesti.bg/tehnologii/microsoft-podgotvia-novo-office-prilozhenie-za-android-i-ios-6101681">Microsoft подготвя ново Office приложение за Android и iOS</a>
      </p>
      <p>Но има няколко лесни начина, които да повишат сигурността на устройството и съхраняваната в него информация. А това ще затрудни хакерите, които обикновено търсят най-лесните мишени, освен ако не става дума за много конкретна цел.</p>
      <p>Най-очевидният и очакваният съвет, разбира се, е винаги да <b>обновявате iOS</b> до най-актуалната версия. Това е особено препоръчително сега, когато iOS 13 все още е доста нова и вече имаше доста проблеми с нея. Именно затова Apple пуска доста често ъпдейти, като само през този месец вече бяха два.</p>
      <p>Също така е препоръчително <b>да се използва заключен екран</b> с парола или Face ID/Touch ID функциите за заключване и идентифициране. Те добавят още една стъпка при отключването на устройството, но тя ще затрудни значително някой, който има физически достъп до телефона и иска набързо да провери някаква информация в него, докато сте отишли до бюрото на колегата, например.</p>
      <p>
        <a href="https://www.vesti.bg/tehnologii/apple-obmislia-da-prodava-abonamenti-za-iphone-6101489">Apple обмисля да продава абонаменти за iPhone</a>
      </p>
      <p>
        <a href="https://www.vesti.bg/tehnologii/apple-podgotvia-gama-ot-ustrojstva-za-umni-domove-6101406">Apple подготвя гама от устройства за умни домове</a>
      </p>
      <p>Докато сме на тази тема, препоръчително е и да се активира <b>функцията Find My</b> на iPhone. Тя позволява да се следи и открива устройството, когато бъде изгубено или откраднато. Функцията позволява и отдалечено блокиране и изтриване на данните. Обикновено функцията е включена по подразбиране, като тя изисква профил в iCloud, който е свързан с Apple ID-то, което се използва на конкретния телефон. Това може да се провери от основното меню с настройки на телефона.</p>
      <p><b>Макар вирусите за iOS да са рядкост, все пак има такива.</b> Най-често те се разпространяват чрез прикачени файлове в имейли или чрез линкове към предварително подготвени сайтове. Затова старите правила да не се кликва на линкове и прикачени файлове от непознати податели продължават да важат с пълна сила. Може да се използват и приложения за киберсигурност като Avira Mobile Security, Kaspersky, Lookout, McAfee Mobile Security и др. Те могат да помагат при опити на сайтове да изпълнят зловреден код или да инсталират т.нар. spyware и adware - софтуер, който да копира данни или да показва реклами.</p>
      <p>Някои приложения сами по себе си не са опасни, но може да събират твърде много данни.<b> iOS фима вградена функция,</b> която кара приложенията да изискват допълнително разрешение от потребителя, когато искат достъп до модули като камера, GPS, Bluetooth и др. Тук за потребителя обикновено се предлагат няколко опции - трайно разрешение, еднократно разрешение, разрешение само докато приложението се използва и отказ.</p>
      <p>
        <a href="https://www.vesti.bg/tehnologii/kak-da-zapisvame-sluchvashtoto-se-na-ekrana-na-iphone-6097192">Как да записваме случващото се на екрана на iPhone</a>
      </p>
      <p>
        <a href="https://www.vesti.bg/tehnologii/kak-da-proverim-smartfona-si-za-opasni-prilozheniia-6096982">Как да проверим смартфона си за опасни приложения</a>
      </p>
      <p>В зависимост от ситуацията и приложението, може да е подходящо да се дават само временни разрешения. Така приложенията няма да събират данни, когато реално не се използват и това ще намали както използваните ресурси, така и риска от проследяване или други злоупотреби.</p>
      <p><b>Препоръчително е и да се проверява секцията Privacy</b> в основното меню с настройки на iPhone. Там може да се проверят всички приложения и достъп до кои данни и функции в устройството имат. От това меню може да се променят настройките и да се персонализират според личните предпочитания на всеки потребител.</p>
      <p><b>Друг препоръчителен съвет </b>е да се не държат вече ненужни приложения и игри в iPhone. Ако повече не ги използвате, просто ги изтрийте. Има вероятност те да продължават да събират известно количество данни, а и може да се окажат идеална възможност за хакерите. Освен това ще взимат място в паметта, което може да бъде използвано за други цели.</p>
      <p><b>Накрая остава и традиционният съвет за бдителността.</b> Важно е всеки потребител винаги да има едно наум, когато използва дигитални услуги, имейли, чат приложения и социални мрежи. Кликването на линкове по навик може да доведе до доста главоболия, затова човек не трябва да бърза, а да преценява по-спокойно рисковете.</p>
      <p>
        <a href="https://www.vesti.bg/tehnologii/kyde-da-slozhim-rutera-za-po-visoka-skorost-na-vryzkata-6097930">Къде да сложим рутера за по-висока скорост на връзката</a>
      </p>
      <p>
        <a href="https://www.vesti.bg/tehnologii/kak-da-izprashtame-pisma-v-konkreten-chas-s-gmail-6098611">Как да изпращаме писма в конкретен час с Gmail</a>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/tehnologii/hiliadi-trakeri-postoianno-slediat-potrebitelite-na-ios-6095892"/>
        <a href="https://www.vesti.bg/tehnologii/kak-da-sprem-prilozheniiata-v-ios-da-ni-slediat-postoianno-6095910"/>
        <a href="https://www.vesti.bg/tehnologii/kak-da-osvobodim-poveche-miasto-v-telefona-si-6098884"/>
      </related>
    </article>
  </body>
</html>