<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilrestodelcarlino.it/commento/sardine-1.4902888"/>
    <meta property="og:site_name" content="il Resto del Carlino"/>
    <meta property="article:published_time" content="2019-11-24T07:21:20+00:00"/>
    <meta property="og:title" content="Politica, chi campa solo sugli slogan scivola"/>
    <meta property="og:description" content="La lettera. Risponde il condirettore de il Resto del Carlino, Beppe Boni"/>
  </head>
  <body>
    <article>
      <h1>Politica, chi campa solo sugli slogan scivola</h1>
      <h2>La lettera. Risponde il condirettore de il Resto del Carlino, Beppe Boni</h2>
      <address><time datetime="2019-11-24T07:21:20+00:00">24 Nov 2019, 07:21</time> by <a rel="author">il Resto del Carlino</a></address>
      <p>Bologna, 24 novembre 2019 - Che 4 ragazzi sconosciuti abbiano riempito Piazza Maggiore a Bologna ha dell’incredibile. Le Sardine hanno risvegliato le coscienze. Sono un bolognese che vorrebbe una politica volta a migliorare la vita. Vorrei rivederli in versione politica: avrebbero la mia adesione e quella di famiglie e pensionati.<br/>Alberto Donati</p>
      <p>
        <b>Risponde il condirettore del Resto del Carlino, Beppe Boni </b>
      </p>
      <p>La politica troppo spesso si avvita intorno a concetti che alla gente comune non interessano più. I cittadini chiedono risposte, pretendono che chi ricopre una carica elettiva risolva i problemi di tutti i giorni. E invece accade il contrario. I partiti non sono più monolitici come una volta, quando Pci e Dc sembravano immortali. Oggi nascono più che altro sull’onda della protesta, ma se non sanno dare risposte si sciolgono. I cittadini chiedono risultati su sicurezza, immigrazione, lavoro. Le Sardine sono nate spontaneamente in questo scenario, non sono un partito ma un segnale di disagio, e anche di entusiasmo, a sinistra.</p>
      <p>
        <b>beppe.boni@ilcarlino.net</b>
      </p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
    </article>
  </body>
</html>