<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rijnmond.nl/nieuws/188910/Politie-neemt-elf-rijbewijzen-in-bij-alcoholcontrole-op-Erasmusbrug"/>
    <meta property="og:site_name" content="RTV Rijnmond"/>
    <meta property="article:published_time" content="2019-11-24T07:06:25+00:00"/>
    <meta property="og:title" content="Politie neemt elf rijbewijzen in bij alcoholcontrole op Erasmusbrug"/>
    <meta property="og:description" content="Bij een alcoholcontrole aan het Wilhelminaplein in Rotterdam heeft de politie zaterdagavond van 11 mensen het rijbewijs ingenomen. Zij hadden teveel alcohol gedronken om te mogen rijden."/>
  </head>
  <body>
    <article>
      <h1>Politie neemt elf rijbewijzen in bij alcoholcontrole op Erasmusbrug</h1>
      <address>
        <time datetime="2019-11-24T07:06:25+00:00">24 Nov 2019, 07:06</time>
      </address>
      <h4>Bij een alcoholcontrole aan het Wilhelminaplein in Rotterdam heeft de politie zaterdagavond van 11 mensen het rijbewijs ingenomen. Zij hadden teveel alcohol gedronken om te mogen rijden.</h4>
      <p>De politie laat weten dat 11 vorderingen bij dertig controles veel is. "Normaal gesproken als we dertig verdachten hebben, worden er vijf rijbewijzen direct ingevorderd in verband met een hoog promillage."</p>
      <p>Een van de verdachten was een 40-jarige Rotterdammer die acht keer teveel alcohol op had als toegestaan is achter het stuur. Omdat de man pas twee jaar in het bezit was van zijn rijbewijs, werd deze ingevorderd. "Ook kreeg hij een rijverbod van elf uur." De man kroop niet veel later toch weer achter het stuur. "We hebben hem wederom aangehouden voor rijden onder invloed, rijden tijdens rijverbod en rijden met een ingevorderd rijbewijs."</p>
    </article>
  </body>
</html>