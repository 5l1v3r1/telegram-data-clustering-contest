<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/lmr-vnochi-u-misti-pratsyuvalo-16-odynyts-snigoochysnoyi-tehniky/"/>
    <meta property="og:site_name" content="VARTA1"/>
    <meta property="article:published_time" content="2019-11-24T07:40:01+00:00"/>
    <meta property="og:title" content="ЛМР: вночі у місті працювало 16 одиниць снігоочисної техніки"/>
    <meta property="og:description" content="ЛМР: вночі у місті працювало 16 одиниць снігоочисної техніки"/>
  </head>
  <body>
    <article>
      <h1>ЛМР: вночі у місті працювало 16 одиниць снігоочисної техніки</h1>
      <address>
        <time datetime="2019-11-24T07:40:01+00:00">24 Nov 2019, 07:40</time>
      </address>
      <p>Post Views: 254</p>
      <p>
        <b>За даними «Гарячої лінії міста» станом на 08.00 год ранку в місті працювало 16 одиниць снігоочисної техніки, на чергуванні було 13 одиниць. До роботи було задіяно 12 піскорозкидувачів, 2 навантажувачі, 1 трактор та 1 одиницю іншої техніки. Загалом використано 32 м куб піскосуміші та 4 тонни солі. Зараз продовжують працювати двірники. Про це інформує ЛМР.</b>
      </p>
      <p>Як уточнила Ірина Маруняк, заступник міського голови Львова з питань житлово-комунального господарства, вночі комунальники посипали підйоми, мости, перехрестя. Зараз в місті працює 782 двірники, котрі посипають хідники. У Галицькому районі на чергуванні було 4 одиниці техніки, до роботи задіяно 1 піскорозкидувач. Використано 2 тонни солі. «Хідники сухі, зараз потреби посипання нема. Працюють чергові двірники ШРП — 30 людей, та 105 людей з ЛКП», — повідомив голова району Андрій Зозуля.</p>
      <figure>
        <img src="https://varta1.com.ua/wp-content/uploads/2019/11/viber201911231150081-43d89e34.jpg"/>
      </figure>
      <p>У Шевченківському районі на чергуванні було 4 одиниці техніки, працювало вночі 2 одиниці. «В основному посипали мости і підйоми, використано 2 м кубічні піскосуміші. До прибирання залучено 40 двірників ШРП та 65 двірників ЛКП», — повідомили у Шевченківській районній адміністрації. По Залізничному району чергувало 5 одиниць техніки, працювали 2 піскорозкидувачі, 1 трактор-солерозкидувач. Використано7,5 м куб піскосуміші, 2 м куб солі. До прибирання залучено 38 двірників ШРА та 76 двірників ЛКП.</p>
      <p>Франківський район на чергуванні мав 4 одиниці техніки, зокрема 3 піскорозкидувачі та один трактор для посипки хідників. Залучено 1 піскорозкидувач для посипання шляхопроводів, підйомів та спусків, та трактор для посипки тротуарів. Використання протиожеледних матеріалів 2 тонни (солі). В районі працює 12 двірників ШРП та 196 осіб ЛКП.</p>
      <p>У Сихівському районі працювало 3 піскорозкидувачі, використана 8 м куб піскосуміші. Працюють чергові двірники — 98 осіб. У Личаківському районі на чергуванні 4 піскорозкидувачі, з них за ніч задіяно 2 піскорозкидувачі, використано 2 м куб піскосуміші. Чергують двірники — 20 осіб ШРП та 90 осіб ЛКП. Львівський регіональний центр з гідрометеорології інформує, що по території Львівської області та місту Львову 24 листопада збережеться на дорогах ожеледиця.</p>
      <p> </p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>