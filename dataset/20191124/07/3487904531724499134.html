<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/aneparkis-somatiki-askisi-gia-to-85-ton-efivon-stin-ellada"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T07:20:00+00:00"/>
    <meta property="og:title" content="Ανεπαρκής σωματική άσκηση για το 85% των εφήβων στην Ελλάδα"/>
    <meta property="og:description" content="Σύμφωνα με μια νέα παγκόσμια μελέτη επιστημόνων του Παγκόσμιου Οργανισμού Υγείας"/>
  </head>
  <body>
    <article>
      <h1>Ανεπαρκής σωματική άσκηση για το 85% των εφήβων στην Ελλάδα</h1>
      <h2>Σύμφωνα με μια νέα παγκόσμια μελέτη επιστημόνων του Παγκόσμιου Οργανισμού Υγείας</h2>
      <address><time datetime="2019-11-24T07:20:00+00:00">24 Nov 2019, 07:20</time> by <a rel="author">Metrosport.gr Team</a></address>
      <p>
        <b>Η μεγάλη πλειονότητα των εφήβων δεν ασκείται σωματικά όσο πρέπει. Το 81% των μαθητών 11 έως 17 ετών στον κόσμο δεν φθάνουν τη συνιστώμενη τουλάχιστον μία ώρα άσκησης μέτριας έως μεγάλης έντασης κάθε μέρα, σύμφωνα με μια νέα παγκόσμια μελέτη επιστημόνων του Παγκόσμιου Οργανισμού Υγείας (ΠΟΥ), την πρώτη του είδους της σε τέτοια διεθνή κλίμακα, σύμφωνα με το ΑΠΕ-ΜΠΕ.</b>
      </p>
      <p>
        <b>Η κατάσταση στην Ελλάδα, όσον αφορά το επίπεδο σωματικής άσκησης των εφήβων,  είναι χειρότερη από το μέσο παγκόσμιο όρο και μάλιστα επιδεινώνεται διαχρονικά. Ενώ το 2001 η χώρα μας βρισκόταν -μεταξύ 146 χωρών- στην 59η θέση της παγκόσμιας κατάταξης με ποσοστό 83,6% ανεπαρκώς ασκούμενων μαθητών, το 2016 είχε πέσει στη 87η θέση με ποσοστό 84,5%.</b>
      </p>
      <p>Η μελέτη, που δημοσιεύθηκε στο ιατρικό περιοδικό "The Lancet Child and Adolescent Health" και περιέλαβε πληροφορίες μόνο για τους μαθητές και όχι για εφήβους εκτός σχολικού συστήματος, βρήκε ότι το ποσοστό των ανεπαρκώς ασκούμενων εφήβων και των δύο φύλων σταδιακά μειώνεται διεθνώς: ήταν 82,5% το 2001, υποχώρησε στο 81,6% το 2010 και μειώθηκε περαιτέρω στο 81% το 2016.</p>
      <p>
        <b>Σχεδόν σε όλες τις χώρες τα κορίτσια ασκούνται λιγότερο από τα αγόρια και η «ψαλίδα» τείνει να διευρυνθεί στις περισσότερες χώρες (στο 73%). Το 2016 ανεπαρκή σωματική άσκηση έκαναν το 77,6% το αγοριών και το 84,7% των κοριτσιών, ενώ το 2001 τα αντίστοιχα ποσοστά ήσαν 80,1% και 85,1%.</b>
      </p>
      <p>Αντίθετα στην Ελλάδα, το ποσοστό των νέων που δεν ασκούνται όσο χρειάζεται, αυξάνεται με το πέρασμα του χρόνου, αντί να μειώνεται. Το 2016 στην Ελλάδα δεν ασκούνταν επαρκώς το 89,1% των κοριτσιών (θέση 104 στην παγκόσμια κατάταξη) και το 80% των αγοριών (θέση 76). Το 2001 στη χώρα μας δεν ασκούνταν επαρκώς το 88,3% των κοριτσιών (θέση 93 στη διεθνή κατάταξη) και το 79,2% των αγοριών (θέση 47), συνεπώς παρατηρείται μια μικρή αύξηση στα ποσοστά μεταξύ 2001-2016.</p>
      <p>typosthes.gr</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/thessaloniki-epithesi-koukouloforon-me-molotof-se-dimiries-ton-mat"/>
        <a href="http://www.metrosport.gr/article/kakokeria-girionis-kategides-chalazi-ke-anemi-eos-10-mpofor"/>
        <a href="http://www.metrosport.gr/article/tragodia-trocheo-gia-tetrameli-ikogenia-meta-apo-gamo-vid"/>
        <a href="http://www.metrosport.gr/article/keros-tin-kiriaki-2411-sti-thessaloniki"/>
        <a href="http://www.metrosport.gr/article/ta-6-proidopiitika-simadia-pos-chriazese-perissotero-ipno"/>
        <a href="http://www.metrosport.gr/article/enischiete-en-meso-krisis-to-mobile-internet-stin-ellada"/>
      </related>
    </article>
  </body>
</html>