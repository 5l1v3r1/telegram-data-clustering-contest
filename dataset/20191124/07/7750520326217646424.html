<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/golova-pravlinnya-pryvatbanku-potrapyv-do-likarni.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T07:29:39+00:00"/>
    <meta property="og:title" content="Голова правління ПриватБанку потрапив до лікарні"/>
    <meta property="og:description" content="Голова правління ПриватБанку потрапив до лікарні"/>
  </head>
  <body>
    <article>
      <h1>Голова правління ПриватБанку потрапив до лікарні</h1>
      <address>
        <time datetime="2019-11-24T07:29:39+00:00">24 Nov 2019, 07:29</time>
      </address>
      <figure>
        <img src="https://1news.com.ua/wp-content/uploads/2019/11/untitled-4.png"/>
      </figure>
      <p>Голова правління ПриватБанку Петр Крумханзл потрапив до лікарні, утім, не з діагнозом “інфаркт”. Це була перевтома, і наразі його здоров’ю нічого не загрожує. Про це заявив прессекретар ПриватБанку Олег Серга, пише 1NEWS, посилаючись на <a href="https://www.unn.com.ua/uk/exclusive/1837445-u-privatbanku-pidtverdili-scho-golova-pravlinnya-potrapiv-do-likarni">УНН</a>.</p>
      <p>“Ми не підтверджуємо госпіталізацію з інфарктом. Пану Крумханзлу була надана медична допомога, але не за діагнозом інфаркт. Він перебуває зараз у лікарні, в амбулаторії. І стан здоров’я нормальний, нічого не загрожує”, – повідомив Серга.</p>
      <p>На уточнювальне запитання щодо того, чи пан Крумханзл перебуває у лікарні за кордоном, чи в Україні, прессекретар ПриватБанку повідомив: “В Україні”.</p>
      <p>“Це не інфаркт. Це була перевтома”, – додав він.</p>
      <p>Нагадаємо, раніше 23 листопада народний депутат від “Слуги народу” Олександр Дубінський у своєму Telegram-каналі заявив, що у голови правління Приватбанку Петра Крумханзла “стався інфаркт”. Відразу після появи таких даних у пресслужбі ПриватБанку заявляли, що не мають такої інформації.</p>
    </article>
  </body>
</html>