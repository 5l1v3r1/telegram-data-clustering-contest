<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/drustvo/3363367/jutro-hladno-ali-suncano-po-podne-stize-naoblacenje-i-olujni-udari-vetra"/>
    <meta property="og:site_name" content="kurir.rs"/>
    <meta property="article:published_time" content="2019-11-24T07:09:00+00:00"/>
    <meta property="og:title" content="JUTRO HLADNO, ALI SUNČANO: Po podne stiže naoblačenje i olujni udari vetra"/>
    <meta property="og:description" content="U Srbiji će danas ujutru i pre podne u većem delu zemlje biti pretežno sunčano.Tokom dana postepeno povećanje oblačnosti na jugu i jugozapadu, što će uveče usloviti ponegde slabu kišu. Duvaće slab i umeren, u košavskom području umeren i jak jugoistočni vetar, ..."/>
  </head>
  <body>
    <article>
      <h6 class="kicker">dobro se obucite</h6>
      <h1>JUTRO HLADNO, ALI SUNČANO: Po podne stiže naoblačenje i olujni udari vetra</h1>
      <address>
        <time datetime="2019-11-24T07:09:00+00:00">24 Nov 2019, 07:09</time>
      </address>
      <p>U Srbiji će danas ujutru i pre podne u većem delu zemlje biti pretežno sunčano.</p>
      <p>Tokom dana postepeno povećanje oblačnosti na jugu i jugozapadu, što će uveče usloviti ponegde slabu kišu. Duvaće slab i umeren, u košavskom području umeren i jak jugoistočni vetar, povremeno sa olujnim udarima, na jugu Banata i preko 24 metara u sekundi.</p>
      <p>Najniža temperatura od 0 do sedam stepeni, najviša dnevna od sedam do 14.</p>
      <p>U ponedeljak će se naoblačenje sa juga proširiti na celu zemlju uslovljavajući ponegde slabu kišu, i to uglavnom u južnim, centralnim i istočnim krajevima. U košavskom području će i dalje duvati jak i olujni jugoistočni vetar koji će krajem dana oslabiti.</p>
      <p>U utorak umereno do potpuno oblačno i suvo, samo na istoku i jugoistoku ujutru i pre podne još ponegde s kišom.</p>
      <p>U sredu pretežno sunčano i malo toplije, osim u Timočkoj krajini gde će se zadržati oblačno i hladno. Krajem dana naoblačenje sa zapada.</p>
      <p>Od četvrtka pretežno oblačno i malo hladnije sa čestom pojavom kiše.</p>
      <p>
        <b>(Kurir.rs/Tanjug)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/vesti/drustvo/3363197/poslednje-cetiri-godine-najtoplije-u-istoriji-srbiji-prete-poplave-suse-i-epidemije"/>
        <a href="https://www.kurir.rs/vesti/drustvo/3362967/3-dana-snega-i-debeli-minus-evo-kada-nam-stize-zima-detaljna-prognoza-do-nove-godine-padavine-vec-naredne-sedmice"/>
      </related>
    </article>
  </body>
</html>