<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/gavleborg/man-allvarligt-skadad-efter-bastubrand-i-soderhamn"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T07:39:44+00:00"/>
    <meta property="og:title" content="Man allvarligt skadad efter bastubrand i Söderhamn"/>
    <meta property="og:description" content="En man i 50-55-årsåldern vårdas på sjukhus för allvarliga skador efter att ha fått brännskador i bastubrand sent på lördagskvällen i Söderhamn."/>
  </head>
  <body>
    <article>
      <h1>Man allvarligt skadad efter bastubrand i Söderhamn</h1>
      <address><time datetime="2019-11-24T07:39:44+00:00">24 Nov 2019, 07:39</time> by <a rel="author">Mathias Andersson</a></address>
      <p>
        <b>En man i 50-55-årsåldern vårdas på sjukhus för allvarliga skador efter att ha fått brännskador i bastubrand sent på lördagskvällen i Söderhamn.</b>
      </p>
      <p>Det var strax före 21-tiden på lördagskvällen som räddningstjänst, ambulans och polis larmades till platsen. Enligt polisen ska det ha börjat brinna i en bastu som låg i ett uthus intill en annan byggnad.</p>
      <p>I branden ska mannen, som är i 50-55-årsåldern, fått brännskador och vårdas nu på sjukhus för allvarliga skador, enligt Region Gävleborgs presstjänst.</p>
      <p>Polisen misstänker inget brott i samband med händelsen.</p>
    </article>
  </body>
</html>