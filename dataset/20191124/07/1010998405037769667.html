<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/oblachno-vreme-s-prevaljavanija-tazi-nedelja.html"/>
    <meta property="og:site_name" content="bTV Новините"/>
    <meta property="article:published_time" content="2019-11-24T07:47:00+00:00"/>
    <meta property="og:title" content="Облачно време с превалявания тази неделя"/>
    <meta property="og:description" content="Максималните температури в Северна България ще са между 3° и 8°, в Южна - между 8° и 13°"/>
  </head>
  <body>
    <article>
      <h1>Облачно време с превалявания тази неделя</h1>
      <h2>Максималните температури в Северна България ще са между 3° и 8°, в Южна - между 8° и 13°</h2>
      <address>
        <time datetime="2019-11-24T07:47:00+00:00">24 Nov 2019, 07:47</time>
      </address>
      <p>Тази неделя в България времето ще бъде предимно облачно , като в източната на част ще превалява дъжд. На места ще има мъгли и ръмежи.</p>
      <p>Максималните температури в Северна България ще са между 3° и 8°, в Южна - между 8° и 13°, за София - около 10°. Атмосферното налягане е близко до средното за месеца, бавно ще се понижава.</p>
      <p>Над планините ще е предимно облачно, с временни разкъсвания на облачността над масивите от Югозападна България.</p>
      <p>По Черноморието ще е предимно облачно и на места главно в часовете преди обяд ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температурата на морската вода е около 16°. Вълнението на морето ще бъде 3-4 бала.</p>
    </article>
  </body>
</html>