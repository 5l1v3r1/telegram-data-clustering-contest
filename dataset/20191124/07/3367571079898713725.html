<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/in-primo-piano/gazzetta-ancelotti-ha-fallito-napoli-mai-cosi-male-dai-tempi-di-benitez-e-mazzarri-415598"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T07:52:00+00:00"/>
    <meta property="og:title" content="Gazzetta - Ancelotti ha fallito: Napoli mai così male dai tempi di Benitez e Mazzarri"/>
    <meta property="og:description" content="Il pareggio sul campo del Milan non è una buona notizia per il Napoli, considerando il momento delicato che vive e il periodo nero anche dei rossoneri"/>
  </head>
  <body>
    <article>
      <h1>Gazzetta - Ancelotti ha fallito: Napoli mai così male dai tempi di Benitez e Mazzarri</h1>
      <h2>Il pareggio sul campo del Milan non è una buona notizia per il Napoli, considerando il momento delicato che vive e il periodo nero anche dei rossoneri</h2>
      <address><time datetime="2019-11-24T07:52:00+00:00">24 Nov 2019, 07:52</time> by <a rel="author">Redazione Tutto Napoli.net</a></address>
      <p>Il pareggio sul campo del Milan non è una buona notizia per il <b>Napoli</b>, considerando il momento delicato che vive e il periodo nero anche dei rossoneri, che in questo stato potevano essere tranquillamente battuti. E invece no, a San Siro finisce 1-1 e a vincere è soprattutto l'ansia, la paura, il timore di perdere. <i>La Gazzetta dello Sport</i> parla di un vero e proprio fallimento, dal momento che la squadra partenopea era partita con ambizioni da scudetto e dopo 13 giornate è già a -15 dalla capolista Juventus. La Rosea sottolinea come siano pochi quelli che seguono ancora il tecnico di Reggiolo e il fatto che ci sia una rottura tra dirigenza, allenatore e squadra dopo l'insubordinazione del 5 novembre:</p>
      <p>
        <i>"Il progetto tecnico di Carlo Ancelotti è per buona parte fallito, gli resta la possibilità di accedere agli ottavi di Champions League un traguardo, peraltro, raggiunto già da Mazzarri (contro il Chelsea) e da Sarri (contro il Real Madrid). I numeri sono la condanna dell’allenatore, non gli consentono attenuanti, gli ricordano che il suo Napoli non vince da 6 partite (da 5 in campionato) e per trovare una striscia peggiore bisogna andare indietro, al 2013, quando la vittoria mancò per ben 7 giornate. Gli stessi numeri sono ancora più impietosi quando gli ricordano che il suo Napoli ha finora sommato appena 20 punti nelle 13 partite disputate: solo nel 2011-12 la squadra azzurra era partita male con gli stessi punti, poi sempre meglio. Insomma, bisognerà restare aggrappati alla Champions League se si vuole ancora intravedere qualcosa di positivo in questa stagione".</i>
      </p>
    </article>
  </body>
</html>