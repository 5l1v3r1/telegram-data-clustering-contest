<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/politics/news_539539/"/>
    <meta property="og:site_name" content="INNnews"/>
    <meta property="article:published_time" content="2019-11-24T07:27:04+00:00"/>
    <meta property="og:title" content="โปรดเกล้าฯพรฎ.เลือกตั้งสส.เขต7ขอนแก่นแล้ว"/>
    <meta property="og:description" content="เว็บไซต์ราชกิจจานุเบกษา เผยแพร่ พระราชกฤษฎีกาให้มีการเล…"/>
  </head>
  <body>
    <article>
      <h1>โปรดเกล้าฯพรฎ.เลือกตั้งสส.เขต7ขอนแก่นแล้ว</h1>
      <h2>ราชกิจจานุเบกษา เผยแพร่ ประกาศร่างพระราชกฤษฎีกาให้มีการเลือกตั้งซ่อมส.ส. เขต7 ขอนแก่น</h2>
      <address>
        <time datetime="2019-11-24T07:27:04+00:00">24 Nov 2019, 07:27</time>
      </address>
      <p>เว็บไซต์ราชกิจจานุเบกษา เผยแพร่ พระราชกฤษฎีกาให้มีการเลือกตั้งสมาชิกสภาผู้แทนราษฎรจังหวัดขอนแก่นเขตเลือกตั้งที่ 7 แทนตำแหน่งที่ว่างพ.ศ.2562 พระบาทสมเด็จพระปรเมนทรรามาธิบดีศรีสินทรมหาวชิราลงกรณพระวชิรเกล้าเจ้าอยู่หัว ให้ไว้ ณ วันที่ 24 พฤศจิกายน พ.ศ. 2562 เป็นปีที่ 4 ในรัชกาลปัจจุบัน</p>
      <p>พระบาทสมเด็จพระปรเมนทรรามาธิบดีศรีสินทรมหาวชิราลงกรณ พระวชิรเกล้าเจ้าอยู่หัว มีพระบรมราชโองการโปรดเกล้าฯ ให้ประกาศว่า โดยที่เป็นการสมควรให้มีการเลือกตั้งสมาชิกสภาผู้แทนราษฎรที่มาจากการเลือกตั้งแบบแบ่งเขตเลือกตั้งขึ้นแทนตำแหน่งที่ว่างอาศัยอำนาจตามความในมาตรา 105 วรรคหนึ่ง (1) และมาตรา 175 ของรัฐธรรมนูญแห่งราชอาณาจักรไทย จึงทรงพระกรุณาโปรดเกล้าฯ ให้ตราพระราชกฤษฎีกาขึ้นไว้ ดังต่อไปนี้</p>
      <p>มาตรา 1 พระราชกฤษฎีกานี้เรียกว่า “พระราชกฤษฎีกาให้มีการเลือกตั้งสมาชิกสภาผู้แทนราษฎรจังหวัดขอนแก่น เขตเลือกตั้งที่ 7 แทนตำแหน่งที่ว่าง พ.ศ.2562 ”</p>
      <p>มาตรา 2 พระราชกฤษฎีกานี้ให้ใช้บังคับตั้งแต่วันประกาศในราชกิจจานุเบกษาเป็นต้นไป</p>
      <p>มาตรา 3 ให้มีการเลือกตั้งสมาชิกสภาผู้แทนราษฎรจังหวัดขอนแก่น เขตเลือกตั้งที่ 7 แทนตำแหน่งที่ว่าง</p>
      <p>มาตรา 4 ให้ประธานกรรมการการเลือกตั้งรักษาการตามพระราชกฤษฎีกานี้</p>
      <p>ผู้รับสนองพระบรมราชโองการ<br/>พลเอก ประยุทธ์ จันทร์โอชา<br/>นายกรัฐมนตรี</p>
      <figure>
        <img src="https://www.innnews.co.th/wp-content/uploads/2019/11/4-143.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/5-117.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/6-91.jpg"/>
      </figure>
      <p> </p>
      <p> </p>
    </article>
  </body>
</html>