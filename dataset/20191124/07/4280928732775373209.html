<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nyteknik.se/elbilar/fordchefen-mustang-mach-e-ger-vinst-direkt-6979458"/>
    <meta property="og:site_name" content="Ny Teknik"/>
    <meta property="article:published_time" content="2019-11-24T07:11:00+00:00"/>
    <meta property="og:title" content="Fordchefen: Mustang Mach-E ger vinst direkt"/>
    <meta property="og:description" content="En produkt för att kapa utsläppssiffror – eller en kassako? Enligt Fords chef Jim Hackett är deras nya elbil Mach-E lönsam. Men han bortser samtidigt från en viktig sak."/>
  </head>
  <body>
    <article>
      <h1>Fordchefen: Mustang Mach-E ger vinst direkt</h1>
      <address><time datetime="2019-11-24T07:11:00+00:00">24 Nov 2019, 07:11</time> by <a rel="author">Felix Björklund</a></address>
      <h4>En produkt för att kapa utsläppssiffror – eller en kassako? Enligt Fords chef Jim Hackett är deras nya elbil Mach-E lönsam. Men han bortser samtidigt från en viktig sak.</h4>
      <p>Det går inte att säga annat än att de traditionella biltillverkarna har varit något försiktiga när det kommer till att investera i elbilsteknik.</p>
      <p>För det är först nu, runt sju år efter de första serie-elbilarna kom, som vi på allvar börjar se ett större antal modeller komma ut.</p>
      <p>Och ett av skälen till senfärdigheten brukar tillskrivas ekonomin. Elbilar måste subventioneras för att priset ska vara acceptabelt, och trots det är marginalerna för biltillverkarna dåliga.</p>
      <h3>Mach-E lanserades förra veckan</h3>
      <p>I söndags ryckte Ford skynket av sin första riktiga mass-elbil, Mach-E. Och enligt företagets chef, Jim Hackett, så är modellen inte bara den första i sitt slag, det är även en bil som omedelbart börjar bidra till kassan.</p>
      <p>– Den kommer att ge positivt täckningsbidrag (engelska: contribution margin, reds, anm), det vill säga intäkter minus kostnader, redan från bil ett. Det kan överraska många eftersom elbilar historiskt sett inte tjänat in pengar, säger han i en intervju med <a href="https://www.bloomberg.com/news/videos/2019-11-18/ford-ceo-says-electric-mustang-will-bring-instant-profit-video">Bloomberg</a>.</p>
      <related>
        <a href="https://www.nyteknik.se/elbilar/bmw-s-elbil-har-600-km-rackvidd-6979107"/>
      </related>
      <p>Täckningsbidrag är ett företagsekonomiskt begrepp som innebär försäljningsintäkter, särintäkter, minus särkostnader. Fords kostnader för till exempel material, monteringspersonal och administration täcks alltså av försäljningspriset.</p>
      <h3>Utvecklingskostnader är inte inräknade</h3>
      <p>Däremot ingår inte kostnaderna för utveckling, vilket Jim Hackett påpekar i nästa andetag. Det är först när även utvecklingskostnaden, som kan uppgå till åtskilliga miljarder kronor, har betalats av, som elbilen blir verkligt vinstgivande, betonar han.</p>
      <p>VW försäljningschef, Jürgen Stackmann, har vid flertalet tillfällen sagt att ID-familjen kommer att vara vinstgivande inom den första generationen, det vill säga fem till sju år.</p>
      <related>
        <h4>Relaterade artiklar</h4>
        <a href="https://www.nyteknik.se/elbilar/har-ar-tesla-cybertruck-inspirerad-av-bond-bil-6979368"/>
        <a href="https://www.nyteknik.se/elbilar/nu-ar-fords-elbil-mustang-mach-e-presenterad-6978802"/>
        <a href="https://www.nyteknik.se/premium/bmw-chefen-dieseln-ar-inte-pa-vag-att-do-ut-6978770"/>
        <a href="https://www.nyteknik.se/elbilar/bmw-s-elbil-har-600-km-rackvidd-6979107"/>
      </related>
    </article>
  </body>
</html>