<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/omer-fethi-gurer-ogretmenlere-bir-maas-ikramiye-verilsin-257670h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T07:10:00+00:00"/>
    <meta property="og:title" content="Ömer Fethi Gürer: &quot;Öğretmenlere bir maaş ikramiye verilsin&quot;"/>
    <meta property="og:description" content="CHP Niğde Milletvekili Ömer Fethi Gürer, TBMM Başkanlığı'na 24 Kasım’da öğretmenlere bir maaş ikramiye ve ek 3 bin 600 gösterge verilmesi için kanun teklifi sundu."/>
  </head>
  <body>
    <article>
      <h1>Ömer Fethi Gürer: "Öğretmenlere bir maaş ikramiye verilsin"</h1>
      <address><time datetime="2019-11-24T07:10:00+00:00">24 Nov 2019, 07:10</time> by <a rel="author">Yeni Çağ Gazetesi</a></address>
      <p>
        <b>CHP Niğde Milletvekili Ömer Fethi Gürer, TBMM Başkanlığı'na 24 Kasım’da öğretmenlere bir maaş ikramiye ve ek 3 bin 600 gösterge verilmesi için kanun teklifi sundu.</b>
      </p>
      <p>CHP Niğde Milletvekili Ömer Fethi Gürer, Meclis'te yeni bir kanun teklifi verdi.</p>
      <p>Öğretmenlerin sorunlarının çözülmesini isteyen CHP Niğde Milletvekili Ömer Fethi Gürer,  24 Kasım’da öğretmenlere bir maaş ikramiye ve ek 3600 gösterge verilmesi için hazırlamış olduğu kanun tekliflerini TBMM başkanlığına sundu.</p>
      <p>Mustafa Kemal Atatürk'ün başöğretmenliğini kabul ettiği gün olan 24 Kasım'ın 1981 yılından bu yana Öğretmenler Günü olarak kutlandığını anımsatan Gürer, şöyle konuştu:</p>
      <p>"Her türlü zorluk ve sorunlara rağmen görevlerini fedakar bir şekilde yerine getiren tüm öğretmenlerimizin 24 Kasım Öğretmenler Günü'nü kutluyorum. Öğretmenlerin özlük hakları iyileştirilmeli. Açığa alınan öğretmenler görevlerine iade edilmelidir. Hepsine kadro verilmelidir."</p>
      <related>
        <a href="https://www.yenicaggazetesi.com.tr/ogrenci-affi-gelecek-mi-chpden-aciklama-256600h.htm"/>
        <a href="https://www.yenicaggazetesi.com.tr/sarayin-luks-arabalarindan-tasarruf-edildi-mi-253072h.htm"/>
      </related>
    </article>
  </body>
</html>