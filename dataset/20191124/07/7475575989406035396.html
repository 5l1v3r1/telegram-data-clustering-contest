<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/asayis/32-multeci-yakalandi-h698923.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T07:28:59+00:00"/>
    <meta property="og:title" content="32 mülteci yakalandı"/>
    <meta property="og:description" content="Tekirdağ’ın Muratlı ilçesinde jandarma ekiplerinin gerçekleştirdiği mülteci operasyonunda, 32 kaçak göçmen ile onları kaçırmaya teşebbüs eden bir şüpheli kıskıvrak yakalandı."/>
  </head>
  <body>
    <article>
      <h1>32 mülteci yakalandı</h1>
      <h2>Tekirdağ’ın Muratlı ilçesinde jandarma ekiplerinin gerçekleştirdiği mülteci operasyonunda, 32 kaçak göçmen ile onları kaçırmaya teşebbüs eden bir şüpheli kıskıvrak yakalandı.</h2>
      <address>
        <time datetime="2019-11-24T07:28:59+00:00">24 Nov 2019, 07:28</time>
      </address>
      <p>Tekirdağ’ın Muratlı ilçesinde jandarma ekiplerinin gerçekleştirdiği mülteci operasyonunda, 32 kaçak göçmen ile onları kaçırmaya teşebbüs eden bir şüpheli kıskıvrak yakalandı.</p>
      <p>Olay, gece saatlerinde Muratlı’nın Yurtbekler Mahallesi’nde meydana geldi. Alınan bilgiye göre; Yurtbekler Mahallesi’nde devriye atan Muratlı İlçe Jandarma ekipleri, şüphe üzerine bir aracı durdurdu. Araç içerisinde; 31’i Pakistan, 1’i ise Bangladeş uyruklu yurda yasa dışı yollarla girdikleri tespit edilen toplam 32 göçmen ele geçirildi. Araç sürücüsü M.A.T. ise gözaltına alınarak Jandarma Karakolu’na götürüldü.</p>
      <p>Kimlik tespitleri yapılan göçmenler, sağlık kontrolünden geçirildikten sonra Kayı’daki İl Göç İdaresi Müdürlüğü’ne teslim edildi. Gözaltında bulunan şüpheli M.A.T.’nin ise yarın adliyeye sevk edilmesi bekleniyor.</p>
      <p>Olaya ilişkin başlatılan soruşturma sürüyor.</p>
      <p>(Müberra Çelebi/İHA)</p>
    </article>
  </body>
</html>