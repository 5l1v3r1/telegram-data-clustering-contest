<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.haber61.net/trabzon/murat-zorluoglu-ndan-ogretmenler-gunu-mesaji-h375260.html"/>
    <meta property="og:site_name" content="HABER 61"/>
    <meta property="article:published_time" content="2019-11-24T07:51:36+00:00"/>
    <meta property="og:title" content="Murat Zorluoğlu'ndan Öğretmenler günü mesajı"/>
    <meta property="og:description" content="Murat Zorluoğlu: Öğretmenlerimiz istikbalimizin mimarlarıdır."/>
  </head>
  <body>
    <article>
      <h1>Murat Zorluoğlu'ndan Öğretmenler günü mesajı</h1>
      <h2>Murat Zorluoğlu: Öğretmenlerimiz istikbalimizin mimarlarıdır.</h2>
      <address>
        <time datetime="2019-11-24T07:51:36+00:00">24 Nov 2019, 07:51</time>
      </address>
      <p><a href="https://www.haber61.net/haberleri/trabzon">Trabzon</a> Büyükşehir Belediye Başkanı Murat Zorluoğlu, 24 Kasım Öğretmenler Günü dolayısıyla bir mesaj yayımlandı. Mesajında öğretmenlik mesleğinin kutsal ve mesuliyeti ağır bir makam olduğunu kaydeden Zorluoğlu, “Öğretmenlerimiz istikbalimizin mimarlarıdır. Eğitim camiamızın 24 Kasım Öğretmenler Günü'nü tebrik ediyorum" dedi.</p>
      <p>Başkan Zorluoğlu mesajında şu ifadelere yer verdi: “24 Kasım Öğretmenler Günü vesilesiyle, kutsal olduğu kadar mesuliyeti de ağır bir mesleği icra eden bütün öğretmenlerimize şükranlarımı sunuyorum. Bizler “beşikten mezara kadar ilim tahsil etmeyi” emreden, kalemin kılıçtan üstün olduğu bir medeniyetin mensupları olarak, tarih boyunca olduğu gibi bugün de öğretmenlerimize büyük değer veriyoruz. Zira öğretmen, sadece öğreten, bilgiyi nakleden insan değildir. Öğretmen, öğrettiğinden ziyade, yetiştiren, eğiten, terbiye eden; öğrencisinin içindeki cevheri sabırla açığa çıkaran ve işleyen kişidir. Öğretmenlik, bilgi, tecrübe ve irfanla çocuklarımızı, gençlerimizi geleceğe hazırlama mesleğidir. Bu yönüyle öğretmenler, eğitim öğretim sistemimizin temel yapı taşları, istikbalimizin de mimarlarıdır. Bu düşüncelerle, Millet Mekteplerinin açıldığı ve Gazi Mustafa Kemal’e Başöğretmenlik unvanının verildiği bu anlamlı günde, tüm öğretmenlerimize şükranlarımı sunuyor, tüm eğitim camiamızın 24 Kasım Öğretmenler Gününü tebrik ediyorum.”</p>
    </article>
  </body>
</html>