<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145618/%D8%A7%D9%84%D8%AE%D8%B2%D8%B9%D9%84%DB%8C-%D8%A8%D8%B1%DA%A9%D9%86%D8%A7%D8%B1%DB%8C-%D8%B9%D8%A8%D8%AF%D8%A7%D9%84%D9%85%D9%87%D8%AF%DB%8C-%D8%B1%D8%A7%D9%87-%D8%AD%D9%84-%D8%A8%D8%AD%D8%B1%D8%A7%D9%86-%D8%B9%D8%B1%D8%A7%D9%82-%D9%86%DB%8C%D8%B3%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T07:58:28+00:00"/>
    <meta property="og:title" content="الخزعلی: برکناری عبدالمهدی راه‌حل بحران عراق نیست"/>
    <meta property="og:description" content="به گزارش گروه بین‌الملل خبرگزاری تسنیم، «قیس الخزعلی» دبیرکل جنبش «عصائب اهل الحق» در عراق، روز گذشته در گفت‌وگو با شبکه تلویزیون «دجله»، بر حمایت از «عادل عبدالمهدی» نخست‌وزیر این کشور تأکید کرد و آن را در راستای منافع عمومی خواند."/>
  </head>
  <body>
    <article>
      <h1>الخزعلی: برکناری عبدالمهدی راه‌حل بحران عراق نیست</h1>
      <h2>دبیرکل عصائب اهل الحق در عراق تأکید کرد که برکناری نخست‌وزیر راه‌حل بحران در کشور نیست بلکه راه‌حل برون‌‌رفت از مشکلات در تغییر قانون اساسی و قوانین نهفته است.</h2>
      <address>
        <time datetime="2019-11-24T07:58:28+00:00">24 Nov 2019, 07:58</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/139210181139231451872754.jpg"/>
      </figure>
      <p>
        <a href="https://www.tasnimnews.com/fa/service/8/%D8%A8%DB%8C%D9%86-%D8%A7%D9%84%D9%85%D9%84%D9%84">- اخبار بین الملل -</a>
      </p>
      <p>به گزارش گروه بین‌الملل <a href="https://www.tasnimnews.com/">خبرگزاری تسنیم</a>، «قیس الخزعلی» دبیرکل جنبش «عصائب اهل الحق» در عراق، روز گذشته در گفت‌وگو با شبکه تلویزیون «دجله»، بر حمایت از «عادل عبدالمهدی» نخست‌وزیر این کشور تأکید کرد و آن را در راستای منافع عمومی خواند.</p>
      <p>الخزعلی گفت: «برکناری عادل عبدالمهدی مشکلی را حل نمی‌کند و حل و فصل بحریان به اصلاح قانون اساسی و قوانین نیاز دارد.»</p>
      <p>وی افزود: «ما درباره عبدالمهدی ملاحظاتی داریم ولی وی نیز نکات مثبتی دارد از جمله این‌که وی هیچ‌گونه پرونده فسادی ندارد و منتسب به هیچ حزبی نیست و پتانسیل مدیریت دولت را دارد.»</p>
      <p>دبیرکل عصائب اهل الحق در ادامه گفت: «طرف سومی در تظاهرات این کشور بنا به انگیزه‌هایی، معترضان و نیروهای امنیتی را می‌‌کُشد و این طرف سوم جزو نیروهای امنیتی یا تظاهرات‌کنندگان نیست و باید تحقیقات اطلاعاتی برای شناسایی آن‌ها انجام شود.»</p>
      <p>برخی از شهرهای عراق از حدود 2 ماه پیش شاهد برگزاری تظاهرات در اعتراض به وضعیت نامناسب خدمات عمومی، نبود فرصت‌های شغلی و فساد اداری است ولی این اعتراضات طی هفته‌های اخیر با دخالت برخی کشورهای غربی رنگ و بوی خشونت گرفته و طی آن، صدها نفر کشته و زخمی شده‌اند.</p>
      <p>
        <a href="https://tasnimnews.com/2144851">عراق | محکومیت موضع کشورهای عرب خلیج فارس علیه عراق</a>
      </p>
      <p>انتهای پیام/</p>
    </article>
  </body>
</html>