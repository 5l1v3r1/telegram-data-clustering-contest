<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/arastirma-kopek-yasini-insan-yasina-cevirmek-icin-yeni-formul-gelistirildi"/>
    <meta property="og:site_name" content="euronews"/>
    <meta property="article:published_time" content="2019-11-24T07:00:54+00:00"/>
    <meta property="og:title" content="Köpek yaşını insan yaşına çevirmek için yeni formül geliştirildi"/>
    <meta property="og:description" content="Köpek yaşının insan yaşına karşılık gelecek şekilde hesaplanmasını sağlayacak yeni bir formül bulundu. Birçokları köpeklerinin yaşının karşılık geldiği insan yaşını bulmak için köpek yaşını 7 ile çarpar. Ancak Kaliforniya Üniversitesi'nden bir grup araştırmacıya göre bu yöntem geçerli değil."/>
  </head>
  <body>
    <article>
      <h1>Köpek yaşını insan yaşına çevirmek için yeni formül geliştirildi</h1>
      <address><time datetime="2019-11-24T07:00:54+00:00">24 Nov 2019, 07:00</time> by <a rel="author">Gizem Sade</a></address>
      <p>Köpek yaşının insan yaşına karşılık gelecek şekilde hesaplanmasını sağlayacak yeni bir formül bulundu.</p>
      <p>Birçokları köpeklerinin yaşının karşılık geldiği insan yaşını bulmak için köpek yaşını 7 ile çarpar. Ancak Kaliforniya Üniversitesi'nden bir grup araştırmacıya göre bu yöntem geçerli değil ve yalnızca bir efsaneden ibaret.</p>
      <p>Cold Spring Harbor Laboratuvarı tarafından yayımlanan yeni bir araştırmada bilim insanları, köpeklerin yaşını insan yaşı ile eşleştirmek üzere bir formül geliştirdi: insan yaşı = 16 * ln (köpek yaşı) + 31.</p>
      <p>Bu hesabı yapabilmek için köpeğin yaşını hesap makinesine yazarak "ln" tuşuna bastıktan sonra çıkan sonucu 16 ile çarpıp 31 daha eklemek yeterli. Buna göre, 2 yıl önce doğmuş bir köpeğin insan yaşına göre yaşı 42. 10 yaşındaki bir köpek ise 67 yaşındaki bir insanla aynı yaşta sayılıyor.</p>
      <p>Araştırmacı ekibin kullandığı yöntemin temelinde metilasyon adı verilen epigenetik bir mekanizmaya dayanıyor. Hem insanlar hem de evcil köpekler yaşlandıkça DNA moleküllerine, DNA'nın kendisini değiştirmeden bir DNA bölümünün hareketlerini değiştiren metil gruplar ekleniyor.</p>
      <p>Bu hareketlerin kendine has işlevleri olmasının yanında sonuçlarından biri de DNA metilasyonunun insanların yaşını ölçmek için kullanılıyor olması. Buna epigenetik saat adı veriliyor. Araştırmacılar bundan hareketle insanların epigenetik saati ile köpeklerin epigenetik saatini karşılaştırma amacıyla yola çıktı.</p>
      <ul>
        <li>
          <a href="https://tr.euronews.com/2019/09/19/kedi-sahibi-olmak-sagliga-iyi-geliyor-evcil-hayvan-edinme-yarar-zarar-alerji-uzman-gorusu">Kedi sahibi olmak sağlığımıza iyi geliyor</a>
        </li>
        <li>
          <a href="https://tr.euronews.com/2019/07/20/avrupa-da-sokaklarda-neden-evcil-hayvan-yok">Avrupa'da sokaklarda neden evcil hayvan yok?</a>
        </li>
      </ul>
      <p>Bunun yanında <a href="https://www.biorxiv.org/content/10.1101/829192v1?ct=">araştırma</a>da uzmanlar, köpeklerin 2 yaşına geldiklerinde orta yaşlı sayıldığını, daha sonra ise yaşlanma hızlarının yavaşlama eğiliminde olduğunu söylüyor.</p>
      <p>Uzmanların ele aldığı köpek türüyse Labrador Retrievers oldu. Labradorların seçilme sebebi, tek bir ırk olmasının araştırmayı kolaylaştırması.</p>
    </article>
  </body>
</html>