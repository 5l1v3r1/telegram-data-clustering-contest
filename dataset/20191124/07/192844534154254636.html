<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962546/"/>
    <meta property="og:site_name" content="Sanook"/>
    <meta property="article:published_time" content="2019-11-24T07:15:21+00:00"/>
    <meta property="og:title" content="&quot;ชวน&quot; ยันไม่ปกป้องเลขาฯ สภา หากคุกคามทางเพศจริง ขอความร่วมมือ ขรก.สาว ให้ข้อมูล"/>
    <meta property="og:description" content="นายชวน หลีกภัย ประธานสภาผู้แทนราษฎร กล่าวถึงความคืบหน้าการตรวจสอบ เรื่องนายวัชระ เพชรทอง อดีต ส.ส.พรรคประชาธิปัตย์ ถูกร้องเรียนกรณี เลขาธิการสภาผู้แทนราษฎร ประพฤติมิชอบ ล่วงละเมิดทางเพศข้าราชการหญิง"/>
  </head>
  <body>
    <article>
      <h1>"ชวน" ยันไม่ปกป้องเลขาฯ สภา หากคุกคามทางเพศจริง ขอความร่วมมือ ขรก.สาว ให้ข้อมูล</h1>
      <address>
        <time datetime="2019-11-24T07:15:21+00:00">24 Nov 2019, 07:15</time>
      </address>
      <p><b>นาย<a href="http://www.sanook.com/news/7961718/">ชวน หลีกภัย</a></b> ประธานสภาผู้แทนราษฎร กล่าวถึงความคืบหน้าการตรวจสอบ เรื่อง<b>นายวัชระ เพชรทอง</b> อดีต ส.ส.<b>พรรคประชาธิปัตย์</b> ถูกร้องเรียนกรณี เลขาธิการสภาผู้แทนราษฎร ประพฤติมิชอบ ล่วงละเมิดทางเพศข้าราชการหญิง</p>
      <p>นายชวน ยืนยันว่า เรื่องนี้ได้ติดตามอย่างต่อเนื่อง และได้สอบถามฝ่ายตรวจแล้วว่าทำไมถึงล่าช้า แต่ปัญหาพบว่าผู้ร้อง ซึ่งเป็นข้าราชการหญิงที่อ้างว่าได้รับความเสียหายนั้นไม่ยอมมาให้ข้อเท็จจริง แต่กลับมีการยื่นคัดค้านกรรมการตรวจสอบเรื่องนี้ เพราะไม่เชื่อว่าจะให้ความเป็นธรรมได้ เลยต้องส่งให้กรรมการเจ้าของเรื่องพิจารณา หลังจากนี้หากผู้ร้องไม่มาอีกก็ต้องเร่งดำเนินการ ยืนยันว่าจะตรวจสอบเรื่องนี้โดยไม่ละเว้น เพราะต้องยึดความจริง ถ้าที่ร้องมาเป็นความจริงก็ต้องยึดตามกฎหมายไม่อาจไปปกป้องใครได้</p>
      <p> </p>
    </article>
  </body>
</html>