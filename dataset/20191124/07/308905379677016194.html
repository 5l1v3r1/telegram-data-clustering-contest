<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.apparata.nl/nieuws/apple-vernieuwt-nu-al-deze-serie-33219"/>
    <meta property="og:site_name" content="Apparata"/>
    <meta property="article:published_time" content="2019-11-24T07:34:00+00:00"/>
    <meta property="og:title" content="Apple vernieuwt nu al deze serie"/>
    <meta property="og:description" content="Het eerste seizoen moet nog verschijnen."/>
  </head>
  <body>
    <article>
      <h1>Apple vernieuwt nu al deze serie</h1>
      <h2>Het eerste seizoen moet nog verschijnen.</h2>
      <address><time datetime="2019-11-24T07:34:00+00:00">24 Nov 2019, 07:34</time> by <a rel="author" href="https://www.apparata.nl/nieuws/author/rubenpriest" target="_blank">RubenPriest</a></address>
      <p>Soms zijn streamingdiensten zo overtuigd van hun series dat ze al een nieuw seizoen aankondigen nog voor het publiek kennis heeft gemaakt met seizoen één. <a href="https://www.apparata.nl/tag/netflix">Netflix</a> doet dat bijvoorbeeld, maar ook Apple. Zo blijkt.</p>
      <p>Op 28 november verschijnt de serie Servant op Apple TV+, de streamingdienst van het Amerikaanse merk. Nog voor Servant te zien is hebben uitvoerend producers M. Night Shyamalan en Tony Basgallop bekendgemaakt dat er een tweede seizoen gaat komen, aldus <a href="https://deadline.com/2019/11/m-night-shyamalan-servant-renewed-season-2-apple-ahead-of-premiere-1202793633/">Deadline</a>.</p>
      <p>De serie kun je het beste omschrijven als een spannende, psychologische triller. Het verhaal gaat over Sean en Dorothy Turner. Ouders die een babysitter nemen voor hun pasgeboren kindje. Dan blijken dingen niet te zijn zoals je ze verwacht. Met M. Night Shyamalan aan boord zijn de verwachtingen hooggespannen. Hij is onder meer de regisseur van topfilm The Sixth Sense (1999) en producer van Glass (2019).</p>
      <p>Wij hebben Apple TV+ al even uitgeprobeerd. Wat we vonden van deze nieuwe streamingdienst kun je <a href="https://www.apparata.nl/nieuws/apple-tv-is-live-ik-nam-een-kijkje-32988">hier</a> lezen.</p>
    </article>
  </body>
</html>