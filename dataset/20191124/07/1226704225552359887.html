<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/slovensko/sudna-rada-bude-v-pondelok-opatovne-vo/431916-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T07:14:00+00:00"/>
    <meta property="og:title" content="Súdna rada bude v pondelok opätovne voliť predsedu Najvyššieho súdu SR"/>
    <meta property="og:description" content="O post predsedu NS SR zabojujú dvaja kandidáti. O funkciu sa uchádzajú Alena Šišková a Ján Šikuta."/>
  </head>
  <body>
    <article>
      <h1>Súdna rada bude v pondelok opätovne voliť predsedu Najvyššieho súdu SR</h1>
      <h2>O post predsedu NS SR zabojujú dvaja kandidáti. O funkciu sa uchádzajú Alena Šišková a Ján Šikuta.</h2>
      <address><time datetime="2019-11-24T07:14:00+00:00">24 Nov 2019, 07:14</time> by <a rel="author">TASR</a></address>
      <p>Bratislava 24. novembra (TASR) – Súdna rada bude v pondelok (25. 11.) od 13.00 h opätovne voliť predsedu Najvyššieho súdu (NS) SR. Voľba sa bude opakovať druhýkrát po tom, čo sa nepodarilo zvoliť žiadneho z pôvodných kandidátov.</p>
      <p>O post predsedu NS SR zabojujú dvaja kandidáti. O funkciu sa uchádzajú Alena Šišková a Ján Šikuta. Možnosť navrhnúť kandidátov využil člen Súdnej rady Branislav Jablonka, ktorý navrhol Šikutu. Šiškovú navrhla na pozíciu bývalá predsedníčka NS SR Daniela Švecová.</p>
      <p>Kandidátov na predsedu NS SR môžu Súdnej rade navrhnúť člen rady, sudcovské rady, stavovské organizácie sudcov, plénum sudcov NS, sudca NS a minister spravodlivosti. Predsedom NS SR sa môže stať len jeho sudca.</p>
      <p>V prvej voľbe predsedu NS SR sa nepodarilo zvoliť žiadneho kandidáta.</p>
      <related>
        <h4>Prečítajte si aj:</h4>
        <a href="https://www.teraz.sk/slovensko/spis-v-pripade-zadrzanych-takacovco/430048-clanok.html"/>
        <a href="https://www.teraz.sk/slovensko/svecova-vyzyva-zastupujucu-predsedn/427506-clanok.html"/>
        <a href="https://www.teraz.sk/slovensko/na-novej-volbe-predsedu-ns-sa-uz-nemo/418120-clanok.html"/>
      </related>
    </article>
  </body>
</html>