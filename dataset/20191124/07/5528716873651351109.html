<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://vosveteit.sk/tim-cook-cina-od-nas-odomknutie-iphonu-nikdy-neziadala-usa-naopak-ano/"/>
    <meta property="og:site_name" content="Vosveteit"/>
    <meta property="article:published_time" content="2019-11-24T07:02:36+00:00"/>
    <meta property="og:title" content="Tim Cook: Čína od nás odomknutie iPhonu nikdy nežiadala, USA naopak áno"/>
    <meta property="og:description" content="Paradoxnú situáciu spoločnosti nedávno objasnil samotný generálny riaditeľ spoločnosti Apple, Tim Cook, v rozhovore pre portál ABC News."/>
  </head>
  <body>
    <article>
      <h1>Tim Cook: Čína od nás odomknutie iPhonu nikdy nežiadala, USA naopak áno</h1>
      <address><time datetime="2019-11-24T07:02:36+00:00">24 Nov 2019, 07:02</time> by <a rel="author">Tomáš Sedláček</a></address>
      <p><b><a href="https://vosveteit.sk//?s=obchodn%C3%A1+vojna">Obchodná vojna</a> medzi Čínou a USA</b> už trvá niekoľko dlhých mesiacov. I keď spory pomaly utíchajú, niektoré spoločnosti stále hlásia problémy, či už s licenciami, úplnou stopkou pre obchodovanie s Čínou, alebo s príliš vysokými clami. Zmeny v pomeroch sa ale zásadne dotkli aj technologických gigantov, akými sú napríklad spoločnosti<b><a href="https://vosveteit.sk/huawei/"> Huawei</a>,</b> alebo <a href="https://vosveteit.sk/apple/"><b>Apple</b></a>. Dnes si však povieme niečo viac o druhej spomínanej spoločnosti, ktorá to mala v posledných mesiacoch naozaj ťažké.</p>
      <h3>Posilnenie spoločnosti Apple</h3>
      <p>Len nedávno sme <a href="https://vosveteit.sk/donald-trump-zvazuje-zrusenie-dovoznych-sankcii-z-ciny-pre-americky-apple-dovodom-ma-byt-samsung/">informovali</a> o vyhláseniach <b>Donalda Trumpa</b>, ktorý by chcel pomôcť americkej spoločnosti Apple. Veľkou podporou pre spoločnosť by mohlo byť odstránenie všetkých ciel z produktov z Číny, keďže veľká časť výroby spoločnosti sa koncentruje práve na ďalekom východe. Apple by sa tak výrazne posilnil najmä voči juhokórejskému Samsungu, ktorý by musel na americkom trhu doťahovať veľkú medzeru.</p>
      <p>Najnovšie správy zo sveta spoločnosti Apple však odhaľujú naozaj zaujímavé „interné“ informácie, s ktorými prišiel generálny riaditeľ spoločnosti, <b>Tim Cook</b>. Ten v nedávnom rozhovore pre <a href="https://abcnews.go.com/Business/tim-cook-talks-vision-apple-breaks-ground-facility/story?id=67165042">ABC News</a> prezradil naozaj zvláštnu situáciu, v ktorej sa spoločnosť ocitla.</p>
      <h3>Americké orgány robia presne to, čo nechcú od tých čínskych</h3>
      <p>Vláda USA už dlhé mesiace hovorí <b>o bezpečnostnej hrozbe zo strany čínskych technologických spoločností</b>, ktoré by mohli taktiež narúšať práva používateľov tak, <b>že by Číne poskytovali informácie o používateľoch</b>. Veľkým paradoxom však je, že <b>ku takýmto krokom pristúpili práve orgány USA</b>, keď spoločnosť Apple požiadali o odomknutie skonfiškovaných smartfónov. <i>„Voči takýmto požiadavkám sme sa postavili a povedali, že to jednoducho nemôžme urobiť. Náš záväzok v oblasti súkromia je celosvetový. „</i> Tim Cook v rozhovore zároveň dodáva, že <b>zo strany Číny takáto požiadavka nikdy nepadla</b>.</p>
      <p>Čo si o celej tejto paradoxnej situácii myslíte? Samozrejme, netreba brať všetko čiernobielo a taktiež sa treba zamyslieť aj nad tým, či náhodou zo strany Číny takáto požiadavka nepadla iba preto, že si „situáciu“ vedia vyriešiť aj sami. Tak či tak je konanie zo strany USA stále trošku pritiahnuté za vlasy.</p>
      <h4>Prihláste sa do odberu tých najnovších informácií a správ z portálu VoSveteIt.sk</h4>
      <p>Odoslaním e-mailu dávate súhlas s <a href="https://www.vosveteit.sk/obchodne-podmienky-a-cookies/">podmienkami ochrany súkromia.</a> Nezabudnite odber potvrdiť ešte v e-maile, ktorý Vám bude doručený</p>
      <p>Leave this field empty if you're human:</p>
      <h4>Mohlo by Vás zaujímať</h4>
    </article>
  </body>
</html>