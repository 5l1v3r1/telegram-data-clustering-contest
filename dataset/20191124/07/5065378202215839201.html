<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1031714/thessaloniki-eprepe-na-anakalypto-synexos-to-dromo-leei-o-tyflos-aristoyxos-apofoitos-toy-apth"/>
    <meta property="og:site_name" content="Newsbomb"/>
    <meta property="article:published_time" content="2019-11-24T07:39:25+00:00"/>
    <meta property="og:title" content="Θεσσαλονίκη: &quot;Έπρεπε να ανακαλύπτω συνεχώς το δρόμο&quot;, λέει ο τυφλός αριστούχος απόφοιτος του ΑΠΘ"/>
    <meta property="og:description" content="«Όταν πας σε ένα Πανεπιστήμιο, περιμένεις κάποιος να σε πιάσει από το χέρι και να σε βοηθήσει. Στη δική μου περίπτωση, εγώ ήμουν αυτός που έπρεπε να ανακαλύπτω συνεχώς τον δρόμο. Έτσι, όμως, μαθαίνεις και παράλληλα αναπτύσσεις νέες δεξιότητες»."/>
  </head>
  <body>
    <article>
      <h1>Θεσσαλονίκη: "Έπρεπε να ανακαλύπτω συνεχώς το δρόμο", λέει ο τυφλός αριστούχος απόφοιτος του ΑΠΘ</h1>
      <h2>«Όταν πας σε ένα Πανεπιστήμιο, περιμένεις κάποιος να σε πιάσει από το χέρι και να σε βοηθήσει. Στη δική μου περίπτωση, εγώ ήμουν αυτός που έπρεπε να ανακαλύπτω συνεχώς τον δρόμο. Έτσι, όμως, μαθαίνεις και παράλληλα αναπτύσσεις νέες δεξιότητες».</h2>
      <address><time datetime="2019-11-24T07:39:25+00:00">24 Nov 2019, 07:39</time> by <a rel="author">Newsroom</a></address>
      <p>Με τα λόγια αυτά ο Αργύρης Κουμτζής, <b>ο τυφλός απόφοιτος του ΑΠΘ, που αρίστευσε στο Τμήμα Φυσικής,</b> περιέγραψε τις πρακτικές δυσκολίες που αντιμετώπισε κατά τη φοίτησή του και το πώς τις ξεπέρασε.</p>
      <p>Ο Αργύρης Κουμτζής αποφοίτησε από το Τμήμα Φυσικής του ΑΠΘ με βαθμό πτυχίου 9,39/10,<b> τη μεγαλύτερη βαθμολογία μεταξύ των φοιτητών που ορκίστηκαν την περασμένη Πέμπτη από το συγκεκριμένο Τμήμα</b>. Είναι ήδη υποψήφιος διδάκτορας στο Ινστιτούτο Max Planck της Γερμανίας στον τομέα της ηλιακής φυσικής.</p>
      <p>Στην πρυτανεία του ΑΠΘ τον υποδέχθηκε σήμερα- προκειμένου να τον συγχαρεί- ο πρύτανης, καθηγητής Νίκος Παπαϊωάννου. <i>«Αυτή σου η προσπάθεια μάς έχει συγκινήσει όλους ξεχωριστά, αν και δεν πρόκειται μόνο για ένα απλό συναίσθημα συγκίνησης, αλλά είναι θέμα αριστείας και τιμής, καθώς κατάφερες να επιτύχεις τον μεγαλύτερο βαθμό ανάμεσα στους συμφοιτητές σου»</i>, είπε ο πρύτανης απευθυνόμενος στον αριστούχο απόφοιτο.</p>
      <p>Ο Αργύρης Κουμτζής <b>δήλωσε χαρούμενος για την απόκτηση του πτυχίου από το Αριστοτέλειο Πανεπιστήμιο</b> και εξήγησε πώς κατάφερε να αντεπεξέλθει στην καθημερινότητα με τις δυσκολίες που προκύπτουν από την οπτική αναπηρία. Τόνισε, μάλιστα, ότι είναι διατεθειμένος να βοηθήσει με οποιονδήποτε τρόπο μπορεί, το ΑΠΘ, σε θέματα ΑμεΑ.</p>
      <p>Ο κ. Παπαϊωάννου δήλωσε ότι στόχος του Αριστοτελείου είναι να ενισχυθούν οι δράσεις και οι ενέργειες, που απαιτούνται προκειμένου να διευκολυνθεί η φοίτηση Ατόμων με Αναπηρία στο Πανεπιστήμιο.</p>
      <p>Πηγή: ΑΠΕ-ΜΠΕ</p>
      <p>Διαβάστε επίσης:</p>
      <p>
        <a href="https://www.newsbomb.gr/ellada/story/1031701/epidoma-thermansis-pote-tha-dothei-stoys-dikaioyxoys-dieykriniseis-apo-to-ypoik">Επίδομα θέρμανσης: Πότε θα δοθεί στους δικαιούχους - Διευκρινίσεις από το ΥΠΟΙΚ</a>
      </p>
      <related>
        <a href="https://www.newsbomb.gr/bombplus/fun/story/1031642/kai-omos-des-ti-epidomata-exoyn-dothei-stin-ellada-pics"/>
        <a href="https://www.newsbomb.gr/oikonomia/story/1031701/epidoma-thermansis-2019-pote-tha-dothei-stoys-dikaioyxoys-dieykriniseis-apo-to-ypoik"/>
        <a href="https://www.newsbomb.gr/bombplus/fun/story/1031666/prosoxi-ti-synevi-me-ayta-ta-epidomata"/>
      </related>
    </article>
  </body>
</html>