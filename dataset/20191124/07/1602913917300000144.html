<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/alegeri-prezidentiale-2019-turul-2-prezenta-la-vot-la-ora-09-00-este-de-3-35-mai-mica-decat-in-primul-tur-al-prezidentialelor-18610519"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T07:30:15+00:00"/>
    <meta property="og:title" content="Alegeri prezidenţiale 2019, turul 2: Prezenţa la vot la ora 09.00 este de 3,35 %, mai mică decât în primul tur al prezidenţialelor"/>
    <meta property="og:description" content="Update ora 09:00 - 610.918 români au votat, duminică, în ţară, în primele două ore de la deschiderea urnelor, înregistrându-se o prezenţă la vot la ora 09.00 de 3,35 %, potrivit Biroului Electoral Central. În primul tur, la aceeaşi oră, votaseră 640.431 de alegători, prezenţa la vot fiind de 3,51%."/>
  </head>
  <body>
    <article>
      <h1>Alegeri prezidenţiale 2019, turul 2: Prezenţa la vot la ora 09.00 este de 3,35 %, mai mică decât în primul tur al prezidenţialelor</h1>
      <address>
        <time datetime="2019-11-24T07:30:15+00:00">24 Nov 2019, 07:30</time>
      </address>
      <p><b>Update ora 09:00</b> - 610.918 români au votat, duminică, în ţară, în primele două ore de la deschiderea urnelor, înregistrându-se o prezenţă la vot la ora 09.00 de 3,35 %, potrivit Biroului Electoral Central. În primul tur, la aceeaşi oră, votaseră 640.431 de alegători, prezenţa la vot fiind de 3,51%.</p>
      <p>Până duminică, la ora 09.00, au votat, în ţară, 610.918 români. Dintre aceştia, 508.382 sunt votanţi pe liste permanente, 102.292 sunt votanţi pe liste suplimentare, iar 244 şi-au exercitat votul folosindu-se de urna mobilă.</p>
      <p>Prezenţa este la ora 09.00, potrivit datelor Biroului Electoral Central, de 3,35 % .</p>
      <p>Judeţele în care se înregistrează cea mai mare prezenţă sunt Ilfov (4,57%), Teleorman (4,50%), Olt (4,40%) şi Tulcea (4,29%).</p>
      <p>La polul opus, se află Harghita (1,26%), Covasna (1,39%), Satu Mare (2,51%), Vaslui (2,55%) şi Mureş (2,56%), unde prezenţa la vot este cea mai scăzută.</p>
      <p>Comparativ, în primul tur, 640.431 de alegători votaseră în primele două ore de la deschiderea urnelor, înregistrându-se atunci o prezenţă de 3,51%, potrivit datelor Biroului Electoral Central (BEC).</p>
    </article>
  </body>
</html>