<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/news/society/menshe-kartopli-bilshe-morkvy-iak-zminylasia-kupivelna-spromozhnist-u/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Менше картоплі, більше моркви: як змінилася купівельна спроможність українців за рік"/>
    <meta property="og:description" content="В Україні за рік ціни однозначно зросли"/>
  </head>
  <body>
    <article>
      <h1>Менше картоплі, більше моркви: як змінилася купівельна спроможність українців за рік</h1>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>В Україні за рік ціни однозначно зросли. Але і зарплата не стоїть на місці. У вересні торік середня заробітна платня становила 9042 грн. Цьогоріч – 10 687 грн, розповів<a href="https://gazeta.ua/articles/economics/_menshe-kartopli-bilshe-morkvi-yak-zminilasya-kupivelna-spromozhnist-za-rik/939056"> Gazeta.ua</a> економіст<b> Олександр Охріменко</b>.<br/><br/>«Люди завжди хочуть, щоб зарплати зростали, а ціни падали. Так не буває. Торік українці могли купити картоплі на 588 кілограмів більше, ніж цьогоріч. Ціна аномально висока. Хоча наступного року буде обвал. Щоб заробити, люди масово вирощуватимуть картоплю. Крім того, за рік подорожчав хліб. Його можна купити менше на 9 кілограмів. Зросла ціна на горілку, тютюн, імпортні ліки», – каже Охріменко.<br/><br/>Додає, що за середню зарплату українці можуть придбати більше свинини, курятини, сала, моркви, капусти, яєць.<br/><br/>«Деякі продукти подорожчали синхронно з темпами підвищення заробітків у країні. Наприклад, молоко. Цьогоріч на середню зарплату можна придбати на 2 літри більше. Зі сметаною та кисломолочними сирами ситуація така ж», – пояснює економіст.<br/><br/>За його словами, під Новий рік торговці підніматимуть ціни на головні продукти до святкового столу – м’ясо, яйця, алкоголь.<br/><br/>«Сьогодні кілограм свинини продають по 130 гривень. Буде 150-160. Яловичина коштуватиме під 200 гривень. Щонайменше на 10% подорожчає алкоголь», – каже Охріменко.<br/><br/>Підсумовує, що значну націнку на товарах роблять ті, хто торгує контрабандою. Щоб заробити та відбити затрати і ризики, рахують вартість за курсом 28 грн/дол. Хоча долар коштує дешевше 25 грн. Реклама</p>
    </article>
  </body>
</html>