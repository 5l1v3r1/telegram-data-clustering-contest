<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301321/%D9%85%DB%8C%D8%B2%D8%A7%D9%86-%DA%A9%D9%84%D8%B3%D8%AA%D8%B1%D9%88%D9%84-%D8%A8%D8%AF%D9%86-%D8%AF%D8%B1-%D8%A8%D8%AF%D9%88-%D8%AA%D9%88%D9%84%D8%AF-%D8%B4%D8%A7%D8%AE%D8%B5%DB%8C-%D8%AF%D8%B1-%D8%B3%D9%84%D8%A7%D9%85%D8%AA-%D8%B1%D9%88%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-24T07:28:39+00:00"/>
    <meta property="og:title" content="میزان کلسترول بدن در بدو تولد شاخصی در سلامت روان"/>
    <meta property="og:description" content="ایسنا/خراسان رضوی بر اساس نتایج تحقیقات جدید، میزان کلسترول خوب و بد خون در بدو تولد ممکن است پیش‌بینی کننده سلامت روان افراد در آینده باشد."/>
  </head>
  <body>
    <article>
      <h1>میزان کلسترول بدن در بدو تولد شاخصی در سلامت روان</h1>
      <address><time datetime="2019-11-24T07:28:39+00:00">24 Nov 2019, 07:28</time> by <a rel="author">راحله بختياري</a></address>
      <p>ایسنا/خراسان رضوی بر اساس نتایج تحقیقات جدید، میزان کلسترول خوب و بد خون در بدو تولد ممکن است پیش‌بینی کننده سلامت روان افراد در آینده باشد.</p>
      <p>به نقل از اریک نیوز، محققان این تحقیق دکتر اریکا ام منکزادک از دانشگاه دنور و دکتر ایان گوتلیب از دانشگاه استنفورد در تحقیق اصلی خود  1369 نوزاد متولد شده در بریتانیا و در تحقیق زیرمجموعه آن 500 هزار فرد متولد شده در برادفورد، انگلستان و 5 شهر بزرگ بریتانیا را مورد ارزیابی قرار دادند.</p>
      <p>در ابتدا محققان نتایج آزمایش خون استاندارد در زمان تولد نوزادان را بررسی کردند. در این آزمایش نمودار چربی که شامل کلسترول و تری‌گلسیرید بود بر اساس انجمن علوم روانشناسی ارزیابی شد.</p>
      <p>سپس در سن 4 و 5 سالگی این کودکان در مورد رشد روانی که شامل اعتماد به نفس، کنترل احساسات و روابط بین فردی بود، با معلمان آنان مصاحبه شد.</p>
      <p>میزان همبستگی بین کلسترول خوب و بد در نمودار چربی در هنگام تولد و سپس در سن 4 تا 5 سالگی بر اساس نظر معلمان ارزیابی شد.</p>
      <p>کودکان با میزان بالاتر از توده چربی HDL (که به عنوان چربی خوب شناخته می‌شود و قادر به ازبین بردن چربی از دیواره شریان‌هاست) در زمان تولد با ارزیابی معلمان رشد روانی بهتری نسبت به نوزادان با میزان بالاتر از چربی بد LDL قرار داشتند.</p>
      <p>در این تحقیق نژاد و سابقه خانوادگی بر نتیجه‌گیری تاثیر نداشت و شرکت‌کنندگان نیز از گروه‌های مختلف بودند که شامل 51.1 درصد مادر بریتانیایی با نژاد پاکستانی، 37.9 درصد مادر انگلیسی و 11 درصد دیگر نژادها بودند.</p>
      <p>محققان اظهار کردند: نتایج این تحقیق قطعی نیست و نیاز به تحقیقات بیشتر داریم.</p>
      <p>منکزادک محقق این تحقیق گفت:" اگر این نتایج در تحقیقات دیگر تکرار شود بیانگر تاثیر میزان چربی بالا بر اختلالات روانی در آینده افراد خواهد بود که نیاز به مداخلات پزشکی در سال‌های اولیه زندگی را نشان می‌دهد".</p>
      <p>وی در ادامه افزود: این نتایج احتمال تاثیر عملکرد چربی‌ها به‌عنوان یکی از عوامل مشکلات سلامت روان را بیان می‌کند.</p>
      <p>نتایج این تحقیق در نشریه Psychological Science منتشرشده است.</p>
      <p>انتهای پیام</p>
    </article>
  </body>
</html>