<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/corsera-il-milan-cresce-ma-non-basta-la-crisi-resta-aperta-e-la-classifica-e-da-paura-352985"/>
    <meta property="og:site_name" content="MilanNews.it"/>
    <meta property="article:published_time" content="2019-11-24T07:57:00+00:00"/>
    <meta property="og:title" content="CorSera - Il Milan cresce, ma non basta: la crisi resta aperta. E la classifica è da paura"/>
    <meta property="og:description" content="È mancato il guizzo, forse il coraggio di provare a vincerla. E alla fine è arrivato un brodino. Che può starci, certamente, ma che non cambia le cose. In questa situazione complicata, infatti, il pareggio - come evidenzia il Corriere della Sera - somiglia più a una sconfitta. E il discorso, ovviamente, vale sia per il Milan che (soprattutto) per il Napoli."/>
  </head>
  <body>
    <article>
      <h1>CorSera - Il Milan cresce, ma non basta: la crisi resta aperta. E la classifica è da paura</h1>
      <address><time datetime="2019-11-24T07:57:00+00:00">24 Nov 2019, 07:57</time> by <a rel="author">Salvatore Trovato</a></address>
      <p>È mancato il guizzo, forse il coraggio di provare a vincerla. E alla fine è arrivato un brodino. Che può starci, certamente, ma che non cambia le cose. In questa situazione complicata, infatti, il pareggio - come evidenzia il Corriere della Sera - somiglia più a una sconfitta. E il discorso, ovviamente, vale sia per il Milan che (soprattutto) per il Napoli.</p>
      <p><b>NON BASTA</b> - Il punticino ottenuto in rimonta va leggermente meglio ai rossoneri, che dimostrano di avere più energia dei rivali e confermano la crescita sul piano del gioco. Inoltre, per la prima volta in questa stagione la squadra di Pioli non perde contro una big. Insomma, l’atteggiamento - come ha giustamente sottolineato l’allenatore nel dopo-partita - è stato quello giusto. Ma servirebbe di più. E servirebbe un centravanti diverso da Piatek.</p>
      <p><b>CRISI APERTA</b> - Il pari frena l’emorragia di sconfitte, ma la classifica resta da paura: 14 punti in 13 giornate di campionato come mai era successo nell’era dei tre punti. Ora Pioli è atteso da due delicate trasferte (Parma e Bologna), ma stavolta non può davvero permettersi di sbagliare. La crisi, dunque, resta aperta, tanto per il Milan quanto che per il Napoli.</p>
    </article>
  </body>
</html>