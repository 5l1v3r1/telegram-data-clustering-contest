<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/vesti/beograd/3363273/predavanje-egiptologa-dr-zahija-havasa-kralj-piramida-otkriva-velike-tajne-faraona"/>
    <meta property="og:site_name" content="kurir.rs"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="KRALJ PIRAMIDA STIGAO U BEOGRAD! Najpoznatiji svetski arheolog otkriva VELIKE TAJNE FARAONA!"/>
    <meta property="og:description" content="Najpoznatiji svetski arheolog i najcenjeniji egiptolog dr Zahi Havas održaće danas, u 15 časova, u Kombank dvorani predavanje na kojem će ekskluzivno govoriti o najnovijim otkrićima do kojih je došao istražujući Dolinu kraljeva.Ovogodišnji laureat nagrade ..."/>
  </head>
  <body>
    <article>
      <h6 class="kicker">Ekskluzivno</h6>
      <h1>KRALJ PIRAMIDA STIGAO U BEOGRAD! Najpoznatiji svetski arheolog otkriva VELIKE TAJNE FARAONA!</h1>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>Najpoznatiji svetski arheolog i najcenjeniji egiptolog dr Zahi Havas održaće danas, u 15 časova, u Kombank dvorani predavanje na kojem će ekskluzivno govoriti o najnovijim otkrićima do kojih je došao istražujući Dolinu kraljeva.</p>
      <p>Ovogodišnji laureat nagrade „Braća Karić“, koja će mu biti uručena 25. novembra na svečanosti u Narodnom pozorištu, prvi put će obelodaniti neke od najvećih tajni faraona koje je razotkrio temeljnim proučavanjem njihovih života, skrivenih detalja unutar piramida i tunela ispod Sfinge.</p>
      <p>Ulaz na predavanje čoveka koji je poslužio Stivenu Spilbergu i Džordžu Lukasu kao inspiracija za lik Indijane Džonsa je besplatan, a organizuje se pod pokroviteljstvom Karić fondacije i Ambasade Egipta.</p>
      <p>Uz dr Zahija Havasa, 25. novembra u Narodnom pozorištu nagradom „Braća Karić“ biće ovenčani i Željko Obradović, jedan od najuspešnijih srpskih, jugoslovenskih i svetskih košarkaša i trenera, Vaclav Dvoržak, filmski i televizijski reditelj i politički analitičar, Žak Ogar, pukovnik i bivši komandant francuskih specijalnih snaga na Kosovu i Metohiji, i Marilina Veka, novinarka i književnica iz Rima.</p>
      <p>
        <b>Kurir.rs Foto: Profimedia</b>
      </p>
    </article>
  </body>
</html>