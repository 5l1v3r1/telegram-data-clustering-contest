<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%ac%ce%bd%ce%b4%cf%81%ce%b1%cf%82-%cf%80%ce%bf%cf%85-%cf%80%cf%85%cf%81%cf%80%ce%bf%ce%bb%ce%ae%ce%b8%ce%b7%ce%ba%ce%b5-%ce%b1%cf%80%cf%8c-%ce%b4%ce%b9%ce%b1%ce%b4%ce%b7%ce%bb%cf%89%cf%84%ce%ad.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T07:30:38+00:00"/>
    <meta property="og:title" content="Άνδρας που πυρπολήθηκε από διαδηλωτές στο Χονγκ Κονγκ «δεν αναγνωρίζει την κόρη του» μετά το κώμα"/>
    <meta property="og:description" content="«Δεν αναγνωρίζει την κόρη του» δήλωσε η σύζυγος άνδρα που πυρπολήθηκε σε σταθμό του Χονγκ Κονγκ από διαδηλωτές, ύστερα από περισσότερες από δέκα ημέρες σε κώμα."/>
  </head>
  <body>
    <article>
      <h1>Άνδρας που πυρπολήθηκε από διαδηλωτές στο Χονγκ Κονγκ «δεν αναγνωρίζει την κόρη του» μετά το κώμα</h1>
      <address>
        <time datetime="2019-11-24T07:30:38+00:00">24 Nov 2019, 07:30</time>
      </address>
      <p>
        <b>«Δεν αναγνωρίζει την κόρη του» δήλωσε η σύζυγος άνδρα που πυρπολήθηκε σε σταθμό του Χονγκ Κονγκ από διαδηλωτές, ύστερα από περισσότερες από δέκα ημέρες σε κώμα.</b>
      </p>
      <p>Ένας άνδρας που πυρπολήθηκε από διαδηλωτές στο Χονγκ Κονγκ, ξύπνησε από το κώμα ύστερα από δέκα και πλέον ημέρες, δεν μπορεί να «αναγνωρίσει την κόρη του».</p>
      <p>Όλα άρχισαν όταν ο άνδρας, που κατονομάζεται μόνο με το επίθετό του, Λι, ήρθε σε σύγκρουση με διαδηλωτές στον σταθμό Μα Ον Σαν του Χονγκ Κονγκ. Επέμεινε ότι «όλοι είμαστε Κινέζοι» και οι διαδηλωτές εκνευρίστηκαν, περιέλουσαν τον άνδρα με εύφλεκτο υλικό και του έβαλαν φωτιά.</p>
      <figure>
        <iframe data-src="https://twitter.com/RT_com/status/1196760031900905472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Ο Λι υπέστη σοβαρά εγκαύματα στο μισό του σώμα και πέρασε περισσότερες από δέκα ημέρες στη Μονάδα Εντατικής Θεραπείας σε κώμα. Επίσης, υπεβλήθη σε δύο χειρουργικές επεμβάσεις μεταμόσχευσης δέρματος και διακομίστηκε σε ειδικό κέντρο για εγκαύματα.</b>
      </p>
      <p>Το μεγαλύτερο μέρος του σώματός του εξακολουθεί να είναι τυλιγμένο και το πρόσωπό του φέρει τις ουλές και τα σημάδια εκτεταμένων εγκαυμάτων. Οι γιατροί είναι προσεκτικοί σχετικά με τις προοπτικές ανάκαμψης, καθώς εξακολουθεί να είναι αβέβαιο εάν το μεταμοσχευμένο δέρμα θα απορριφθεί. Σε κάθε περίπτωση, ο άνθρωπος πρόκειται να αντιμετωπίσει μια εξαιρετικά μακρά και οδυνηρή διαδικασία ανάκαμψης.</p>
      <p>Σύμφωνα με τη σύζυγό του, που μίλησε στο πρακτορείο Xinhua, ο άνδρας δεν αναγνωρίζει την κόρη του και υποφέρει από κρίσεις πανικού υπό την παρουσία αγνώστων.</p>
      <p>Η ίδια, η οποία απέφυγε να αποκαλύψει την ταυτότητά της, και δήλωσε χαρακτηριστικά:</p>
      <blockquote>«Με ξέρει. Όταν ένας ή δύο περισσότεροι άνθρωποι ήρθαν στο θάλαμο, φαινόταν να είναι πολύ φοβισμένος, σαν κάποιος ίσως του επιτίθετο. Ποτέ δεν είχε καβγαδίσει με ανθρώπους στον δρόμο και νομίζω ότι απλά δεν μπορούσε να ανεχτεί το ότι αυτοί οι άνθρωποι καταστρέφουν τον σταθμό του μετρό. Ήμουν συντετριμμένη και απλώς δεν μπορούσα να το δεχθώ αυτό. Το πρώτο πράγμα που μου είπε [αφού ξύπνησε] ήταν ότι [οι διαδηλωτές] δεν είχαν ανθρωπιά και ότι έπρεπε να είμαι προσεκτική στον δρόμο».</blockquote>
      <p>Το Χονγκ Κονγκ βιώνει μια παρατεταμένη περίοδο διαδηλώσεων, με αφορμή ένα νομοσχέδιο της Κίνας για έκδοση υπόπτων, το οποίο αναγκάστηκε να το αποσύρει.</p>
    </article>
  </body>
</html>