<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-prezenta-vot-nivel-national-ora-14-30-29-31-peste-5-milioane-romani-exercitandu-dreptul-vot-numarul-celor-au-votat-sectiile-strainatate-depasit-prezenta-totala-turul-intai-1924400024002019110719178453"/>
    <meta property="og:site_name" content="News.ro"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Alegeri prezidenţiale 2019 – Prezenţa la vot la nivel naţional la ora 14:30 este 29,31%, peste 5 milioane de români exercitându-şi dreptul de vot. Numărul celor care au votat deja la secţiile din străinătate a depăşit prezenţa totală din turul întâi"/>
    <meta property="og:description" content="Prezenţa la vot la alegerile prezidenţiale este, la ora 14:30, de 29,31 %, peste milioane de români exercitându-şi dreptul de vot în ţară, conform datelor BEC. Până la 14:30, la secţiile de vot din străinătate au votat peste 600.000 de alegători. Înainte de ora 15.30, numărul celor care au votat în diaspora a depăşit prezenţa totală din primul tur al alegerilor. Peste 18,2 milioane de români cu drept de vot sunt aşteptaţi, duminică, la cel de-al doilea tur de scrutin al alegerilor prezidenţiale. Votarea are loc până la ora 21.00, dar secţiile unde sunt cozi pot rămâne deschise până la ora 23.59. În străinătate, procesul electoral a început în noaptea de joi spre vineri şi continuă până luni, la ora 7.00. La primul tur al alegerilor prezidenţiale, prezenţa a fost de 51,19%, 675.348 persoane votând în diaspora."/>
  </head>
  <body>
    <article>
      <h1>Alegeri prezidenţiale 2019 – Prezenţa la vot la nivel naţional la ora 14:30 este 29,31%, peste 5 milioane de români exercitându-şi dreptul de vot. Numărul celor care au votat deja la secţiile din străinătate a depăşit prezenţa totală din turul întâi</h1>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>
        <b>Prezenţa la vot la alegerile prezidenţiale este, la ora 14:30, de 29,31 %, peste milioane de români exercitându-şi dreptul de vot în ţară, conform datelor BEC. Până la 14:30, la secţiile de vot din străinătate au votat peste 600.000 de alegători. Înainte de ora 15.30, numărul celor care au votat în diaspora a depăşit prezenţa totală din primul tur al alegerilor. Peste 18,2 milioane de români cu drept de vot sunt aşteptaţi, duminică, la cel de-al doilea tur de scrutin al alegerilor prezidenţiale. Votarea are loc până la ora 21.00, dar secţiile unde sunt cozi pot rămâne deschise până la ora 23.59. În străinătate, procesul electoral a început în noaptea de joi spre vineri şi continuă până luni, la ora 7.00. La primul tur al alegerilor prezidenţiale, prezenţa a fost de 51,19%, 675.348 persoane votând în diaspora.</b>
      </p>
      <related>
        <a href="https://www.news.ro/politic-intern/alegeri-prezidentiale-2019-candidatii-sustinuti-de-principalele-partide-pnl-si-psd-isi-disputa-voturile-romanilor-in-al-doilea-tur-de-scrutin-1922400524002019110719178473?utm_source=News&amp;utm_medium=Click%2BCitesteSi&amp;utm_campaign=CitesteSi%2Bnews"/>
      </related>
      <p><b>UPDATE - </b>Potrivit datelor transmise de BEC, înainte de ora 15.30, votaseră în străinătate 677.850 de persoane, dintre care 660.347 la secţiile de votare şi 17.503 prin corespondenţă.</p>
      <p>În primul tur de scrutin s-au prezentat la urne, în total, 675.348 alegători.</p>
      <p>Votul în diaspora se desfăşoară în 835 de secţii de votare şi continuă până luni, la ora 7.00, când se închid secţiile de pe costa de vest a Statelor Unite ale Americii.</p>
      <p><b>UPDATE</b> - În continuare, votanţii din mediul urban sunt mai numeroşi decât cei din mediul rural. În ceea ce priveşte categoriile de vârstă, începe să crească uţor prezenţa celor sub 44 de ani.</p>
      <p>Cea mai bună prezenţă, se înregistrează în judeţul Ilfov, 37,63%.</p>
      <p>Cea maI slabă prezenţă este Harghita - 13,04%</p>
      <p>La turul 1, la aceeaşi oră prezenţa în ţară era similară celei de la turul 2.</p>
      <p>Celor peste 600.000 de alegători de la secţiile de vot din străinătate li se adaugă cei 17.503 care au optat pentru votul prin corespondenţă. La turul precedent,până duminică, la ora 13:00 votaseră la secţiile din străinătate peste 453.500 de alegători.</p>
      <p>
        <b>UPDATE - La turul 1, la aceeaşi oră prezenţa în ţară era de 20,68 %</b>
      </p>
      <p>În continuare, în ţară proponderenţi sunt alegătorii cu vârsta peste 45 de ani. iar votanţii din mediul urban sunt mai numeroşi decât cei din mediul rural.</p>
      <p>Cea mai bună prezenţă, se înregistrează în judeţul Ilfov, peste 27%, dar şi în judeţul Teleroman, cu peste 25%.</p>
      <p>Cea maI slabă prezenţă este Harghita - 9,53%.Covasna - 10,49%.</p>
      <p>La turul 1, la aceeaşi oră prezenţa în ţară era de 20,68 %.</p>
      <p>Celor peste 500.000 de alegători de la secţiile de vot din străinătate li se adaugă cei 17.503 care au optat pentru votul prin corespondenţă. La turul precedent,până duminică, la ora 13:00 votaseră la secţiile din străinătate 365.762 de alegători.</p>
      <p><b>UPDATE - Prezenţa la vot la ora 11:00, uşor mai mare decât la primul tur</b> În continuare, în ţară proponderenţi sunt alegătorii cu vârsta peste 45 de ani. votanţii din mediul urban sunt mai numeroşi decât cei din mediul rural.</p>
      <p>Cea mai bună prezenţă, de peste 15%, se înregistrează în judeâul Teleroman, care este urmat de judeţul Olt.</p>
      <p>Cea maI slabă prezenţă este Harghita - 4.74%.Covasna - 5,22%.</p>
      <p>La turul 1, prezenţa în ţară era de 11.08%.</p>
      <p>Celor 400.658 de alegători de la secţiile de vot din străinătate li se adaugă cei 17.503 care au optat pentru votul prin corespondenţă.</p>
      <p>Cea de-a treia zi a votului în străinătate pentru turul al doilea al alegerilor prezidenţiale 2019 se desfăşoară în 776 secţii de votare din Australia, Asia, Europa</p>
      <p>şi Africa.</p>
      <p>Al doilea tur de scrutin s-a încheiat deja în Noua Zeelandă, la ora locală 21.00.</p>
      <p>Cetăţenii români din străinătate pot în continuare să îşi exercite dreptul de vot astăzi, 24 noiembrie, în intervalul 7.00-21.00 (ore locale).</p>
      <p>Ministerul Afacerilor Externe recomandă cetăţenilor români din străinătate să vină la vot încă din prima parte a zilei, pentru a evita eventuale aglomerări.</p>
      <p>Harta interactivă a secţiilor de votare din străinătate poate fi accesată pe site-ul oficial al MAE: http://www.mae.ro/maps/4083.</p>
      <p><b>UPDATE</b> - În mai puţin de o oră, prezenţa la urme la secţiile de vot din ţară aproape s-a dublat,depăşind 6%, iar prezenţa în mediul urban aproape a depăşit-o pe cea din rural.</p>
      <p>În străinătate, prezenţa la urne este de peste 379.000 de români, care împreună cu cei 17.503 care au votat prin corespondenţă se apropie de 400.000.</p>
      <p><b>UPDATE</b> - Prezenţa la vot la al doilea tur al alegerilor prezidenţiale a fost, la ora 9:00, la nivel naţional, de 3,35%, 610.818 alegători prezentându-se la vot. Ilfov, Constanţa, Teleorman sunt judeţele cu cea mai bună prezenţă, în timp ce Satu Mare, Constanţa şi Harghita înregistrează cea mai slabă prezenţă.</p>
      <p>Până la ora 9:00 s-a prezentat la vot 3,35% din totalul alegătorilor înscrişi în listele electorale,adică 610.818 alegători, comform BEC.</p>
      <p>În mediul urban prezenţa a fost de 3,3 %, iar în cel rural 3,42%.</p>
      <p>Judeţele cu prezenţă ridicată la vot sunt Ilfov - 4,57%, Constanţa - $,52% şi Teleorman - 4,51%.</p>
      <p>Judeţele cu prezenţă slabă sunt Harghita - 1,27 %, Covasna - 1,39%, Satu Mare - 2,51%.</p>
      <p>Peste 18,2 milioane de români cu drept de vot sunt aşteptaţi, duminică, să-şi exprime opţiunea electorală într-una dintre cele 18.748 de secţii de votare organizate în ţară.</p>
      <p>Votarea are loc până la ora 21.00, dar secţiile unde sunt cozi pot rămâne deschise până la ora 23.59.</p>
      <p>În străinătate, procesul electoral a început în noaptea de joi spre vineri şi continuă până luni, la ora 7.00.</p>
      <p>Peste 715.000 de români cu drept de vot au domiciliul în afara ţării, iar până la această oră au votat la secţiile de votare din străinătate 366.500 dintre ei, faţă de 273.282 la primul tur.</p>
      <p>- Potrivit legii, al doilea tur de scrutin are loc în aceleaşi secţii de votare şi circumscripţii electorale, sub conducerea operaţiunilor electorale de către aceleaşi birouri electorale şi pe baza aceloraşi liste de alegători de la primul tur.</p>
      <p>Totuşi, Ministerul Afacerilor Externe (MAE) a anunţat că unele secţii de votare din ţări precum Italia, Spania, Germania sau Marea Britanie au fost relocate pentru al doilea tur de scrutin, în unele cazuri fiind necesară relocarea din cauze "obiective” care ţin de autorităţile locale care au pus la dispoziţie spaţiile pentru primul tur.</p>
      <p>Autoritatea Electorală Permanentă (AEP) anunţă că pentru alegerile de duminică numărul total al alegătorilor înscrişi în listele electorale permanente este 18.217.411, în timp ce 19.186 cetăţeni au dreptul de vot interzis.</p>
      <p>Pentru ca aceştia să poată vota au fost organizate 18.748 de secţii de votarare, lista acestora poate fi consultată pe site-ul www.roaep.ro la secţiunea Management Electoral/ Geografie electorală/ Registrul secţiilor de votare.</p>
      <p>Alegătorii pot afla secţia de votare la care sunt arondaţi accesând <a href="http://www.registrulelectoral.ro/">www.registrulelectoral.ro</a>.</p>
      <p>Potrivit Administraţiei Naţionale a Penitenciarelor (ANP), din totalul de persoane private de libertate aflate în custodie - 20.324, au drept de vot 17.941 de persoane.</p>
      <p>Dintre acestea, până vineri şi-au exprimat în scris intenţia de a vota la alegerile pentru Preşedintele României din anul 2019 – turul al II-lea - un număr de 15.151 de persoane.</p>
      <p>Votarea în ţară are loc duminică, între orele 7:00 şi 21:00, cu posibilitatea de prelungire până la cel mai târziu ora 23:59 pentru alegătorii care se află la sediul secţiei de votare la ora 21:00, precum şi pentru cei care se află la rând în afara sediului secţiei de votare.</p>
      <p>Alegătorii din ţară votează cu un act de identitate valabil, emis de statul român, respectiv: cartea de identitate; cartea electronică de identitate; cartea de identitate provizorie; buletinul de identitate; paşaportul diplomatic; paşaportul diplomatic electronic; paşaportul de serviciu; paşaportul de serviciu electronic; paşaportul simplu; paşaportul simplu electronic; paşaportul simplu temporar; titlul de călătorie; carnetul de serviciu militar.</p>
      <p>În ţară, cetăţenii votează la secţia de votare la care este arondată strada sau localitatea unde îşi au domiciliul ori reşedinţa, iar în cazul în care se află în altă unitate administrativ-teritorială, pot vota la orice secţie de votare din cadrul acesteia, pe listele suplimentare.</p>
      <p>Pentru alegătorii netransportabili din motive de boală sau invaliditate, care au făcut cerere scrisă în acest sens, preşedintele secţiei de votare poate decide ca o echipă formată din cel puţin 2 membri ai biroului electoral să se deplaseze cu o urnă specială şi cu materialul necesar votării - ştampilă cu menţiunea "VOTAT", buletine de vot şi timbre autocolante necesare pentru a se efectua votarea.</p>
      <blockquote>Ca şi în primul tur, operaţiunile privind numărarea voturilor, inclusiv ale celor prin corespondenţă, sunt înregistrate video şi audio şi se desfăşoară în deplină transparenţă, în prezenţa tuturor membrilor birourilor electorale ale secţiilor de votare şi a persoanelor acreditate.</blockquote>
      <p>
        <b>VOTUL ÎN STRĂINĂTATE</b>
      </p>
      <p>Votarea în străinătate a început în noaptea de joi spre vineri, în Noua Zeelandă şi Australia, şi se va încheia, luni, la ora 7.00, odată cu închiderea secţiilor de votare de pe coasta de vest a Statelor Unite ale Americii.</p>
      <p>Secţiile de votare sunt deschise până la ora locală 21.00, cu posibilitatea de prelungire până la 23.59, pentru alegătorii care se află la sediul secţiei de votare, precum şi pentru cei care se află la rând în afara sediului secţiei de votare.</p>
      <p>Potrivit legii, pot vota la secţiile de votare din străinătate cetăţenii români care în ziua alegerilor se află în afara ţării indiferent de motivul prezenţei acestora pe teritoriul altei ţări - domiciliaţi, rezidenţi sau turişti. Cei care au dorit să voteze la o secţie de votare din străinătate mai aproape de casă au avut posibilitatea să se înregistreze cu această opţiune pe portalul votstrainatate.ro, în această situaţie aflându-se 33.802 de persoane.</p>
      <p>Actele pe baza cărora se poate vota în străinătate sunt: cartea de identitate; cartea de identitate provizorie; buletinul de identitate; paşaportul diplomatic; paşaportul diplomatic electronic; paşaportul de serviciu; paşaportul de serviciu electronic; paşaportul simplu, paşaportul simplu electronic; paşaportul simplu temporar; carnetul de serviciu militar (în cazul elevilor din şcolile militare).</p>
      <p>Pentru al doilea tur de scrutin au fost trimise în diaspora, pe baza informărilor misiunilor diplomatice şi consulare, 4.608.175 de buletine de vot şi 2.866.260 de timbre autocolante, numărul buletinelor de vot fiind cu 107.068 mai mare decât cel solicitat pentru primul tur de scrutin.</p>
      <p>MAE a solicitat, de asemenea, BEC posibilitatea tipăririi buletinelor de vot pe plan local în cazul a opt secţii de votare din străinătate aflate în zone depărtate şi unde există riscul ca buletinele trimise din ţară să nu ajungă până la 21 noiembrie inclusiv, aşa cum prevede legea. Este vorba despre secţii de votare din Canada, Angola, Cuba, Iran Irak, Siria şi Venezuela, secţii unde la primul tur de scrutin fluxul de alegători a fost unul redus.</p>
      <p>Iniţial, în această situaţie au fost 17 secţii care ar fi putut imprima pe plan local buletine de vot, dar între timp materialele electorale au ajuns la secţii precum Australia sau Noua Zeelandă.</p>
      <p>Pentru aceste alegeri, în străinătate au fost organizate 835 de secţii de votare, lista acestora putând fi consultată pe <a href="https://www.mae.ro/sites/default/files/file/anul_2019/alegeri_2019/2019.11.01__lista_sv_835_alegeri_prezidentiale_2019.pdf">site-ul</a> Ministerului Afacerilor Externe. <br/><br/>Cele mai multe secţii de votare sunt în Spania (143, faţă de 50 organizate la alegerile europarlamentare), Italia (142, faţă de 76), Germania (80, faţă de 25), Marea Britanie (72, faţă de 29), Franţa (50, faţă de 17), SUA (38, faţă de 31), Republica Moldova (37, faţă de 36), Olanda (25, faţă de 4), Belgia (23, faţă de 8), Irlanda (16, faţă de 5), Danemarca (12, faţă de 7), Austria (17, faţă de 9), Grecia (11, faţă de 4 organizate), Portugalia (9, faţă de 5), Elveţia (8, faţă de 4).</p>
      <p>Este vorba de aproape o triplare a numărului de secţii prin comparaţie cu scrutinul similar din 2014 (294 secţii) şi aproape o dublare faţă de scrutinul din mai 2019 (441 secţii).</p>
      <p>Potrivit AEP, numărul total de cetăţeni români cu domiciliul în străinătate care figurează cu drept de vot la al doilea tur de scrutin este 715.064 persoane.</p>
      <p>Cei mai mulţi români cu drept de vot în afara ţării sunt în Republica Moldova, respectiv peste 230.900, şi Germania, peste 101.000. În Italia sunt peste 62.000 de români cu drept de vot, în Statele Unite ale Americii peste 60.000, în Canada peste 43.000, în spaia peste 41.000, în Israel peste 38.000, în Ungaria peste 27.000, în Franţa peste 19.000, în Austria peste 18.000, iar în Belgia peste 6.800.</p>
      <p>În mai multe ţări figurează câte un cetăţean român cu drept de vot, respectiv Nepal, Polinezia franceză, Rwanda, Ciad, Tadjikistan, Comore, Guyana franceză, Jamaica, Liberia şi Sri Lanka.</p>
      <p>În premieră la un scrutin prezidenţial, anul acesta alegătorii români cu domiciliul sau reşedinţa în străinătate au la dispoziţie şi varianta de a vota anticipat, prin corespondenţă, pentru această opţiune fiind înregistraţi pe portalul votstrainatate.ro un număr de 35.917 cetăţeni români.</p>
      <p>O altă noutate a alegerilor prezidenţiale din acest an o constituie utilizarea Sistemului informatic de monitorizare a prezenţei la vot şi de prevenire a votului ilegal (SIMPV), cu precizarea că secţiile de votare din străinătate vor fi dotate cu trei până la nouă tablete, acestea având dublă funcţionalitate: scanarea actelor de identitate a votanţilor şi înregistrarea semnăturii electronice a acestora.</p>
      <p>Conform datelor finale centralizate de Biroul Electoral Central, la primul tur al alegerilor prezidenţiale au votat 9.359.673 persoane, reprezentând 51,19% din numărul total al celor înscrişi pe listele electorale.</p>
      <p>675.348 persoane au votat în diaspora la primul tur, 25.319 alegători prin corespondenţă.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>