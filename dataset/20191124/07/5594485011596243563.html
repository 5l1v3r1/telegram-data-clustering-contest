<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/pritesnitelni-novini-za-vremeto-nad-blgariya_news711070.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T07:15:00+00:00"/>
    <meta property="og:title" content="Притеснителни новини за времето над България"/>
    <meta property="og:description" content="Ноември продължава да бъде облачен"/>
  </head>
  <body>
    <article>
      <h1>Притеснителни новини за времето над България</h1>
      <h2>Ноември продължава да бъде облачен</h2>
      <address>
        <time datetime="2019-11-24T07:15:00+00:00">24 Nov 2019, 07:15</time>
      </address>
      <p>https://blitz.bg/obshtestvo/pritesnitelni-novini-za-vremeto-nad-blgariya_news711070.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1573806281-mg-2240jpg.jpg"/>
        <figcaption>Снимка: Георги КОЛЕВ, БЛИЦ</figcaption>
      </figure>
      <p><b>Днес облачността в по-голямата част от страната ще се задържи значителна, с временни разкъсвания над Югозападна България. На отделни места в източната половина от страната и в планините все още ще превалява. Това сочи прогнозата на НИМХ за днешния ден.</b><br/><br/>Ще духа слаб североизточен, в Югозападна България - югоизточен вятър. <b>Максимални температури</b>: в Северна България между 4 и 8, в Южна - предимно между 8 и 13 градуса, София около 11.<br/><br/><b>По Черноморието</b> ще е облачно и на места ще превалява дъжд. Ще духа слаб североизточен вятър. Максималните температури на въздуха ще са между 12 и 14 градуса. Температура на морската вода е около 16 градуса. Вълнението на морето ще бъде 3-4 бала.<br/> <br/><b>Над планините </b>облачността ще е значителна, с временни разкъсвания над Югозападна България. На места ще има слаби превалявания от дъжд. Ще духа слаб до умерен юг-югозападен вятър. Максимална температура на височина 1200 метра около 8, на 2000 метра - около 2 градуса.<br/><br/><b>В понеделник и вторник</b> ще преобладава облачно време. От югозапад ще започнат валежи, които постепенно ще обхванат страната.<br/><br/><b>Сутрешните температури </b>ще се повишат и <b>минималните във вторник </b>ще бъдат между 5 и 10 градуса, <b>максимални </b>- между 8 и 13 градуса.<br/><br/><b>Вятърът </b>ще бъде предимно от изток, умерен, в източните райони временно силен.<br/><br/><a href="https://www.blitz.bg/vremeto/sofia"><b>Какво ще е времето по дни и часове може да видите в рубриката на БЛИЦ, в която ви информираме в реално време какви са климатичните условия в страната</b></a></p>
    </article>
  </body>
</html>