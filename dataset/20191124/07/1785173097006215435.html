<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-ministrul-de-interne-am-votat-pentru-o-tara-normala-si-in-special-pentru-nepotica-mea-si-pentru-un-viitor-normal-1922402124002019110719178851"/>
    <meta property="og:site_name" content="News.ro"/>
    <meta property="article:published_time" content="2019-11-24T07:21:00+00:00"/>
    <meta property="og:title" content="Alegeri prezidenţiale 2019 - Ministrul de Interne: Am votat pentru o ţară normală şi în special pentru nepoţica mea şi pentru un viitor normal"/>
    <meta property="og:description" content="Ministrului Afacerilor Interne, Marcel Vela, a afirmat duminică, după ce a votat la al doilea tur al alegerilor prezidenţiale, că a votat pentru o ţară normală, şi pentru nepoţica sa, pentru ca ea să trăiască într-o ţară normală."/>
  </head>
  <body>
    <article>
      <h1>Alegeri prezidenţiale 2019 - Ministrul de Interne: Am votat pentru o ţară normală şi în special pentru nepoţica mea şi pentru un viitor normal</h1>
      <address><time datetime="2019-11-24T07:21:00+00:00">24 Nov 2019, 07:21</time> by <a rel="author">News.ro</a></address>
      <p>
        <b>Ministrului Afacerilor Interne, Marcel Vela, a afirmat duminică, după ce a votat la al doilea tur al alegerilor prezidenţiale, că a votat pentru o ţară normală, şi pentru nepoţica sa, pentru ca ea să trăiască într-o ţară normală.</b>
      </p>
      <p>“Astăzi este bine să votăm pentru normalitate, pentru o ţară normală şi în special am votat pentru nepoţica mea şi pentru un viitor normal ca să trăiască într-o ţară normală”, a declarat Vela la ieşirea din secţia de votare. El a mai spus că a venit la ora 7 pentru a-şi exercita dreptul de vot pentru că reprezentanţii MAI sunt în dispozitiv.</p>
      <p>“Pentru că noi suntem în dispozitiv, Ministerul Afacerilor Interne este la datorie şi ne dorim din tot sufletul ca şi turul 2 să fie organizat la fel de bine ca şi turul întâi, să nu avem evenimente şi în acest sens o să avem foarte mult de lucru la minister, videoconferinţă, tot ceea ce ţine de o bună organizare, de o bună desfăşurare a procesului electoral”, a mai spus ministrul.</p>
      <p>Vela a precizat că aproximativ 39.000 poliţişti, jandarmi şi reprezentanţi ai IGSU veghează la buna desfăşurare a procesului electoral.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>