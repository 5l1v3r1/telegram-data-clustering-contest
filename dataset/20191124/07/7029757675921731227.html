<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/health/lekar-ne-ochakva-da-se-razbere-kakvo-se-e-sluchilo-s-pochinaloto-3-godishno-dete.html"/>
    <meta property="og:site_name" content="News.bg"/>
    <meta property="article:published_time" content="2019-11-24T07:30:39+00:00"/>
    <meta property="og:title" content="Лекар не очаква да се разбере какво се е случило с починалото 3-годишно дете"/>
    <meta property="og:description" content="Лекарите полагали всички усилия, правели каквото трябва"/>
  </head>
  <body>
    <article>
      <h1>Лекар не очаква да се разбере какво се е случило с починалото 3-годишно дете</h1>
      <address><time datetime="2019-11-24T07:30:39+00:00">24 Nov 2019, 07:30</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p><b>Никога няма да се разбере точно какво се е случило</b>. Трудно се установява нещо, което се е случило в миналото. Така д-р Станимир Хасърджиев коментира пред Нова телевизия проверката на прокуратурата за смъртта на тригодишното момченце.</p>
      <p>Припомняме, преди няколко дни в кулоарите на парламента стана ясно от думите на главния прокурор Сотир Цацаров, че <b><a href="https://news.bg/crime/prokuraturata-izze-videozapisi-ot-trite-stolichni-bolnitsi.html">прокуратурата извършвала разследване</a></b> на смъртта на тригодишното дете. Иззета е медицинската документация и от трите здравни заведения, през които детето е преминало - "Лозенец", "Пирогов" и Педиатрията.</p>
      <p>Той запита как да се докаже сега дали някои е спазил изискванията, кога са направени изследвания на детето и коя медицинска сестра му е помогнала. "<b>Трудно ще можем да дадем отговор кой е виновен. Дума срещу дума е в момента ситуацията</b>", категоричен беше медикът.</p>
      <p>Според него <b>лекарите по цял свят тепърва ще бъдат много голям дефицит</b>. Друг е въпросът дали броят на лекари в страната ни води до по-добро качество, коментира д-р Хасърджиев.</p>
      <p>Той изтъкна, че <b>лекарите полагат всички усилия, правят каквото трябва</b> и <b>невинаги имат условията и знанията</b> това да се случва по най-добрия утвърден и световен начин.</p>
      <p>Според д-р Хасърджиев България е с <b>най-лоши нива до достъп до здравеопазването</b> за това лекарят да има необходимите знания, инструменти, да даде и предпише необходимите лекарства.</p>
      <p>Затова, че лесно можем да се обадим не лекаря, не означава, че нашето здравеопазване е лесно достъпно. По думите му <b>здравеопазването трябва да бъде по-достъпно за хората</b>, защото колкото е по-достъпно, толкова би било по-добре за цялата нация.</p>
      <p>Докато продължаваме да си мислим за здравеопазването, че някой дава нещо на някого, ще имаме сериозни проблеми. Не можем да си мислим, че само с икономически сметки - <b>не се прави така здравеопазването</b>.</p>
      <p>От своя страна заместник-председателят на Българския лекарски съюз (БЛС) д-р Николай Брънзалов коментира, че не би влизал в конкретика, докато тече проверката на прокуратурата, защото медиците не са хора, които мислят на глас. Той ще изчака какво е установила проверката и тогава ще говори много.</p>
      <p>По отношение идеята за потребителската <b><a href="https://news.bg/health/bls-iska-pensioneri-i-detsa-da-plashtat-1-lev-za-pregled-pri-dzhipito.html">такса при личния лекар да стане 1 лев</a> </b>за деца и възрастни, д-р Брънзалов посочи, че таксата има две основни задачи - да дофинансира съответното лечебно заведение и да се преустанови свръхдостъпността.</p>
      <p>Той не се съгласи с твърденията на д-р Хасърджиев, че България разполага с модерно здравеопазване и с високотехнологични дейности.</p>
    </article>
  </body>
</html>