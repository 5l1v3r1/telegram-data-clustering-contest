<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.epoli.gr/endexomeni-kakokairia-proetoimasia-zita-toys-dimarxoys-a-113683.html?category_id=51"/>
    <meta property="og:site_name" content="Epoli.gr"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Ενδεχόμενη κακοκαιρία: Προετοιμασία ζητά από τους Δημάρχους ο Γ. Πατούλης"/>
    <meta property="og:description" content="Ο Περιφερειάρχης Ατττικής, Γ. Πατούλης, με αφορμή την αναμενόμενη εκδήλωση έντονων καιρικών φαινομένων, απέστειλε επιστολή προς τους 66 Δημάρχους της Αττικής με την οποία τους ζητά να προχωρήσουν σε προληπτικές ενέργειες, για την αποφυγή τυχόν πλημμυρικών φαινομένων."/>
  </head>
  <body>
    <article>
      <h1>Ενδεχόμενη κακοκαιρία: Προετοιμασία ζητά από τους Δημάρχους ο Γ. Πατούλης</h1>
      <address>
        <time datetime="2019-11-24T07:00:00+00:00">24 Nov 2019, 07:00</time>
      </address>
      <p>Ο Περιφερειάρχης Ατττικής, Γ. Πατούλης, με αφορμή την αναμενόμενη εκδήλωση έντονων καιρικών φαινομένων, απέστειλε επιστολή προς τους 66 Δημάρχους της Αττικής με την οποία τους ζητά να προχωρήσουν σε προληπτικές ενέργειες, για την αποφυγή τυχόν πλημμυρικών φαινομένων.</p>
      <p>Ειδικότερα λόγω των ισχυρών βροχών και καταιγίδων που ενδεχομένως πλήξουν την Αττική σήμερα Κυριακή, από τις βραδινές ώρες, ο κ. Πατούλης ζήτησε από τους Δήμους να απομακρύνουν, κατά απόλυτη προτεραιότητα μέχρι το απόγευμα, τυχόν ογκώδη αντικείμενα και φερτά υλικά που βρίσκονται περιμετρικά κάδων απορριμμάτων, ώστε να αποφευχθούν προβλήματα εμφράξεων φρεατίων υδροσυλλογής ή και απορροής υδάτων σε ρέματα.</p>
    </article>
  </body>
</html>