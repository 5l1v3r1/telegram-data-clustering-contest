<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/world/406283/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T07:05:00+00:00"/>
    <meta property="og:title" content="Поліцейські-напарники були настільки близькими, що їх можна було вважати братами, але вони навіть не підозрювали що їх життя — справжній сюжет для кіно"/>
    <meta property="og:description" content="Вони були найкращими друзями."/>
  </head>
  <body>
    <article>
      <h1>Поліцейські-напарники були настільки близькими, що їх можна було вважати братами, але вони навіть не підозрювали що їх життя — справжній сюжет для кіно</h1>
      <address>
        <time datetime="2019-11-24T07:05:00+00:00">24 Nov 2019, 07:05</time>
      </address>
      <p>Вони були найкращими друзями.</p>
      <figure>
        <img src="https://ukr.media/static/ba/aimg/4/0/6/406283_1.jpg"/>
      </figure>
      <p>Двоє напарників поліції були найкращими друзями. Вони ризикували один заради одного на службі, а у повсякденному житті поділяли спільні інтереси, як справжні родичі. Але вони навіть не підозрювали, наскільки мають рацію у своєму передчутті і що їх життя — справжній сюжет для кіно, у якому є все: таємниця, випадковість, гонитва, смертельні поранення, сльози та щасливий фінал, інформує <a href="https://ukr.media/">Ukr.Media</a>.</p>
      <p>Співробітники нью-йоркської поліції Тайлер Барбур і його напарник Харлі Греко живуть в одному районі, і їх стосунки складалися протягом багатьох змін. У чоловіків завжди було багато спільного: любов до серфінгу, полювання, рибалки та служби, яку обидва несуть самовіддано.</p>
      <p>Разом вони працюють ось уже пів року, і за цей час у них траплялося чимало небезпечних ситуацій. Наприклад, одного разу напарники отримали повідомлення про збройний напад у метро. Після спуску у метро, вони почали переслідувати зловмисника, але той втік на сусідню платформу через колії. Слідом побіг Харлі, і у цю мить з тунелю вискочив поїзд. Тайлер не відразу зрозумів, що сталося.</p>
      <p>"Я почув гучний звук, обернувся і побачив, як Харлі падає на землю."</p>
      <p>Барбур відтягнув напарника від поїзда і відвіз до лікарні. На щастя, потерпілий відбувся лише легкими травмами.</p>
      <p>"Мені дуже пощастило."</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406283_2.jpg"/>
      </figure>
      <p>Тайлер дуже переживав за напарника і не знаходив собі місця, поки не з'ясувалося, що з ним все буде гаразд.</p>
      <p>"Я вважав його одним з кращих друзів і ледь не втратив."</p>
      <p>Після цього випадку поліцейські ще сильніше прив'язалися один до одного, адже знали, що можуть повністю довіритися партнерові. Проте доля приготувала їм ще один сюрприз. Бабуся Харлі, Лінда Греко, захотіла знайти своїх далеких родичів і пройшла ДНК-тест в онлайн-компанії, а потім опублікувала його результати у соцмережах. Через певний час на фейсбуці відгукнулися кілька людей, які виявилися її родичами.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406283_3.jpg"/>
      </figure>
      <p>Бабуся додала їх у друзі та почала з ними спілкуватися. А одного разу, зайшовши на сторінку 19-го поліцейського управління, щоб дізнатися новини про свого онука Харлі, Лінда помітила, що її новоспечені родичі теж залишають коментарі під постами та почала з ними листуватися:</p>
      <ul>
        <li>Треба любити 19-е!</li>
        <li>Онук мого двоюрідного брата — офіцер тут. Він вчора одружився у Лонг-Айленді.</li>
        <li>І мій онук — офіцер у 19-му.</li>
        <li>Вражаюче. Я говорила про Тайлера Барбура, він мій родич.</li>
        <li>А Харлі Греко — мій онук. І оскільки ми з тобою родичі... тоді Харлі і Тайлер теж родичі?</li>
      </ul>
      <p>Після декількох коментарів стало зрозуміло, що прабабусі Тайлера і Харлі були сестрами, а самі вони доводяться один одному двоюрідними братами. Першим про це дізнався Харлі і поспішив зателефонувати Тайлеру, який у цю мить перебував у весільній подорожі із дружиною.</p>
      <p>"Як там твій медовий місяць, братику?"</p>
      <p>Напарники не могли повірити у те, що це правда і вирішили зробити додатковий тест, який показав, що вони дійсно родичі. Новина настільки здивувала усіх співробітників поліцейського управління, що у твіттері відділу одразу з'явився пост про це.</p>
      <figure>
        <iframe data-src="https://twitter.com/NYPD19Pct/status/1196427509014941698" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>"Вони зробили ДНК-тест і виявилося, що вони на 100 відсотків родичі! Офіцери Греко і Барбур виявили, що вони не просто напарники, але й двоюрідні брати! Їх родичі зробили ДНК-тест і, коментуючи один із наших постів, зрозуміли, що у них обох члени родини служать у 19-му!"</p>
      <p>Щойно чоловіки з'ясували, що доводяться один одному братами, їх робочі взаємини набули більш глибокого змісту.</p>
      <p>"Просто неймовірно мати когось, кому можна настільки довіряти у патрулюванні, а потім дізнатися, що він твій двоюрідний брат."</p>
      <p><a href="https://ukr.media/poliseisci/">Поліцейські</a> <a href="https://ukr.media/babusya/">Бабуся</a> <a href="https://ukr.media/rodii/">Родичі</a> <a href="https://ukr.media/neimovirna-istoriya/">Неймовірна історія</a> <a href="https://ukr.media/druzi/">Друзі</a> <a href="https://ukr.media/istoriya-jittya/">Історія життя</a></p>
    </article>
  </body>
</html>