<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://limanowa.in/aktualnosci/nie-zabijaj-jedz-bezpiecznie/46955"/>
    <meta property="og:site_name" content="Limanowa.in"/>
    <meta property="article:published_time" content="2019-11-24T07:25:00+00:00"/>
    <meta property="og:title" content="&quot;Nie zabijaj – jedź bezpiecznie!&quot;"/>
    <meta property="og:description" content="Trwa policyjna akcja informacyjno-edukacyjna pn. „Nie zabijaj – Jedź bezpiecznie!”, której celem jest przypominanie i uświadamianie kierującym, że nieprzestrzeganie przepisów, w tym przekraczanie dozwolonych prędkości, jazda po spożyciu alkoholu lub środków działających podobnie do alkoholu, to czynniki mające wpływ na liczbę wypadków drogowych oraz ich skutki."/>
  </head>
  <body>
    <article>
      <h1>"Nie zabijaj – jedź bezpiecznie!"</h1>
      <address>
        <time datetime="2019-11-24T07:25:00+00:00">24 Nov 2019, 07:25</time>
      </address>
      <p>Trwa policyjna akcja informacyjno-edukacyjna pn. „Nie zabijaj – Jedź bezpiecznie!”, której celem jest przypominanie i uświadamianie kierującym, że nieprzestrzeganie przepisów, w tym przekraczanie dozwolonych prędkości, jazda po spożyciu alkoholu lub środków działających podobnie do alkoholu, to czynniki mające wpływ na liczbę wypadków drogowych oraz ich skutki.</p>
      <p>Policja apeluje o włączenie się w akcję "Nie Zabijaj – Jedź bezpiecznie!" poprzez świadome i odpowiedzialne zachowanie oraz dbanie o bezpieczeństwo swoje i innych. Brawura i bezmyślność na drodze często kończą się dramatem — zarówno dla poszkodowanego, jak i sprawcy zdarzenia oraz ich rodzin.</p>
      <p>Jedź bezpiecznie! - przestrzegaj przepisów, dostosuj prędkość do warunków panujących na drodze, bądź uprzejmy i cierpliwy, zwracaj uwagę na innych uczestników ruchu drogowego, a podróż dla Ciebie i pasażerów będzie o wiele bardziej przyjemna i bezpieczna. Twoja kultura osobista tworzy kulturę jazdy i bezpieczeństwa na drodze!</p>
      <p><i>- Przypominamy też kierowcom, że obecna pora roku potęguje zagrożenie bezpieczeństwa pieszych w ruchu drogowym. Zgodnie z przepisami, kierujący pojazdem, zbliżając się do przejścia dla pieszych, zobowiązany jest do zachowania szczególnej ostrożności i ustąpienie pierwszeństwa pieszemu znajdującemu się na przejściu –</i> informuje policja.</p>
      <p>Pamiętaj o obserwacji drogi i jej otoczenia, pozwoli to uniknąć wielu niebezpiecznych sytuacji.</p>
      <footer>(Źródło: BRD KGP)</footer>
    </article>
  </body>
</html>