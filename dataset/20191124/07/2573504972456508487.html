<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230826/mattino-cinque-ambra-lombardo-svela-ulteriori-dettagli-della-vicenda-legata-a-gaetano-arena/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T07:20:15+00:00"/>
    <meta property="og:title" content="Mattino Cinque: Ambra Lombardo svela ulteriori dettagli della vicenda legata a Gaetano Arena"/>
    <meta property="og:description" content="Ambra Lombardo, ospite a Mattino Cinque, ha svelato a Federica Panicucci ulteriori dettagli dell’incontro con Gaetano Arena e sulla foto del bacio GF 16: caos tra Ambra Lombardo, Kikò Nalli e Gaetano Arena Gli amanti del gossip da settimane stanno seguendo l’intricata vicenda che coinvolge ex protagonisti del Grande Fratello 16, ovvero Ambra Lombardo, Gaetano […]"/>
  </head>
  <body>
    <article>
      <h1>Mattino Cinque: Ambra Lombardo svela ulteriori dettagli della vicenda legata a Gaetano Arena</h1>
      <address><time datetime="2019-11-24T07:20:15+00:00">24 Nov 2019, 07:20</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Ambra Lombardo, ospite a Mattino Cinque, ha svelato a Federica Panicucci ulteriori dettagli dell’incontro con Gaetano Arena e sulla foto del bacio</h3>
      <h3>GF 16: caos tra Ambra Lombardo, Kikò Nalli e Gaetano Arena</h3>
      <p>Gli amanti del gossip da settimane stanno seguendo l’intricata vicenda che coinvolge ex protagonisti del <i>Grande Fratello 16</i>, ovvero<b> Ambra Lombardo</b>,<b> Gaetano Arena</b> e<b> Kikò Nalli</b>. Qualche settimana fa è uscita un’indiscrezione che voleva<b> Gaetano</b> in una relazione con una ragazza fidanzata e poi si è ipotizzato che la ragazza in questione fosse <b>Ambra Lombardo</b>.</p>
      <p>Quest’ultima e il compagno,<b> Kikò Nalli</b>, si sono sempre dimostrati molto tranquilli nell’affrontare l’argomento fino alla pubblicazione di alcune foto che ritraggono <b>Ambra e Gaetano</b> in un locale. Tra queste foto c’è anche quella del famoso bacio.</p>
      <p>Tuttavia, nei salotti televisivi di <b>Barbara D’Urso</b> l’argomento è stato affrontato più e più volte e <b>Gaetano e Kikò</b> sono intervenuti per raccontare la loro versione. L’amico di<b> Fabrizio Corona</b> sostiene di essere stato seguito e importunato dai paparazzi e che ci sia un complotto contro di lui, l’ex marito di <b>Tina Cipollari</b> pensa che sia tutto orchestrato ad arte e che sia coinvolto anche <b>Gaetano</b>.</p>
      <h3>Ambra Lombardo a Mattino Cinque: i dettagli dell’incontro e delle foto</h3>
      <p><b>Ambra Lombardo</b> è davvero molto arrabbiata per tutto questa vicenda. La modella non ha voluto andare a dire la sua verità nelle trasmissioni di<b> Barbara D’Urso</b>, ma è intervenuta a <i>Mattino Cinque</i> con <b>Federica Panicucci</b>. In quell’occasione <b>Ambra</b> ha raccontato nei dettagli l’incontro con <b>Gaetano</b>:</p>
      <aside>L’episodio è stato brevissimo. Ho incontrato Gaetano che è un amico per lavoro, in particolare di un provino con un regista proposto da lui. Il bacio è impossibile che ci sia stato, che poi sarei veramente una pazza a baciarmi per strada con un altro uomo.</aside>
      <p>L’ex gieffina ha anche confessato i suoi dubbi sulla presenza dei paparazzi. Infatti, lei non si ritiene un personaggio conosciuto. Ecco le sue parole:</p>
      <aside>Io non sono un personaggio famoso come te, come le presentatrici, attrici della tv e dello spettacolo. Dubito fortemente che proprio in quell’istante e in quel frangente un paparazzo fosse lì per fotografare due pseudo-conosciuti che erano lì per mezz’ora per un caffè. Tutto molto strano.</aside>
      <p>Insomma, secondo lei non è improbabile che <b>Gaetano</b> abbia organizzato tutto, anche perché anche altre ragazze del <i>GF 16</i> le hanno raccontato che lui voleva organizzare finti scoop. <b>Ambra</b> si è sentita “incastrata per bene” e “tradita” da quello che pensava essere un amico suo e del suo compagno <b>Kikò</b>. Inoltre ha confessato di aver fatto esaminare la foto del bacio:</p>
      <aside>Ho fatto fare una perizia da un esperto di grafica e la foto è alterata. Si vede bene che il mento di Gaetano è sovrapposto al mio in modo innaturale e che non c’è pressione sulle guance.</aside>
      <p>Ad oggi<b> Ambra e Kikò</b> hanno interrotto il rapporto d’amicizia che avevano con<b> Gaetano</b> anche se lui continua a dichiararsi estraneo alle accuse e incastrato a sua volta. A sostegno della tesi della coppia, ci sono anche i due ex gieffini <b>Enrico Contarin e Ivana Icardi</b>.</p>
    </article>
  </body>
</html>