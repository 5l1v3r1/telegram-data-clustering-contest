<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806975/%D8%B3%D9%88%D9%85%DB%8C%D9%86-%D9%86%D9%85%D8%A7%DB%8C%D8%B4%DA%AF%D8%A7%D9%87-%DA%A9%D8%A7%D8%B1-%D8%AF%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D8%AA%D8%A8%D8%B1%DB%8C%D8%B2-%D8%A2%D8%BA%D8%A7%D8%B2-%D8%A8%D9%87-%DA%A9%D8%A7%D8%B1-%DA%A9%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T07:37:00+00:00"/>
    <meta property="og:title" content="با همکاری مرکز رشد و فناوری؛ سومین نمایشگاه کار در دانشگاه تبریز آغاز به کار کرد"/>
    <meta property="og:description" content="سومین نمایشگاه کار به منظور آشنایی دانشجویان با مهارت‌های مورد نیاز کار و ارتباط مستقیم با کارآفرینان در مرکز رشد و فناوری دانشگاه تبریز گشایش یافت."/>
  </head>
  <body>
    <article>
      <h1>با همکاری مرکز رشد و فناوری؛ سومین نمایشگاه کار در دانشگاه تبریز آغاز به کار کرد</h1>
      <h2>سومین نمایشگاه کار به منظور آشنایی دانشجویان با مهارت‌های مورد نیاز کار و ارتباط مستقیم با کارآفرینان در مرکز رشد و فناوری دانشگاه تبریز گشایش یافت.</h2>
      <address>
        <time datetime="2019-11-24T07:37:00+00:00">24 Nov 2019, 07:37</time>
      </address>
      <p>به گزارش گروه دانشگاه خبرگزاری دانشجو، سومین نمایشگاه کار به منظور آشنایی دانشجویان با مهارت‌های مورد نیاز کار و ارتباط مستقیم با کارآفرینان در مرکز رشد و فناوری دانشگاه تبریز گشایش یافت.</p>
      <p>میر رضا مجیدی، رئیس دانشگاه تبریز در آیین گشایش این نمایشگاه، توسعه ارتباط دانشگاه با صنعت با توجه به نیاز جامعه را ضروری بیان کرد و گفت: صنعت گران و مدیران صنایع با طرح مشکلات و چالش‌های پیش روی خود می‌توانند از ظرفیت‌های دانشگاه‌ها در زمینه‌های مختلف بهره‌مند شوند.<br/><br/>مجیدی در ادامه، برگزاری چنین نمایشگاه‌هایی در سطح دانشگاه‌ها و دیگر مراکز علمی را برای توسعه ارتباط صنعت و دانشگاه و رفع برخی چالش‌های موجود در صنایع موثر عنوان کرد و افزود: دانشگاه تبریز یکی از دانشگاه‌های نسل سوم کشور است و از این رو برای حضور هرچه بیشتر در عرصه‌های مختلف فنی، صنعتی و اجتماعی جامعه آمادگی کامل دارد.<br/><br/>توحیدی، معاون فرهنگی و اجتماعی دانشگاه تبریز نیز در این ارتباط ارتقای گسترش صنعت و دانشگاه و معرفی زمینه‌های شغلی برای دانشجویان را از جمله اهداف برپایی این نمایشگاه بیان کرد و گفت: این نمایشگاه با حضور ۴۲ شرکت در زمینه‌های مختلف فنی ومهندسی، علوم انسانی، علوم پایه، کشاورزی و دامپزشکی از سطح استان، چندین شرکت دانش بنیان و شرکت فناورانه از دانشگاه تبریز به میزبانی این دانشگاه برگزار می‌شود.<br/><br/>بر پایه همین گزارش؛ این نمایشگاه تا ۶ آذرماه سالجاری از ساعت ۹:۳۰ صبح تا ۱۶ عصر از سوی <b>انجمن‌های علمی - دانشجویی</b> و به همت مدیریت امور اجتماعی با همکاری مرکز رشد و فناوری <b>دانشگاه تبریز</b> برای بازدید علاقمندان دایر شده است.</p>
      <figure>
        <img src="https://snn.ir/files/fa/news/1398/9/3/847286_446.png"/>
      </figure>
      <figure>
        <img src="https://snn.ir/files/fa/news/1398/9/3/847287_292.png"/>
      </figure>
      <figure>
        <img src="https://snn.ir/files/fa/news/1398/9/3/847288_690.png"/>
      </figure>
      <figure>
        <img src="https://snn.ir/files/fa/news/1398/9/3/847289_307.png"/>
      </figure>
      <figure>
        <img src="https://snn.ir/files/fa/news_albums/806975/5068/thumbnails/thm_847286_446.png"/>
      </figure>
      <figure>
        <img src="https://snn.ir/files/fa/news_albums/806975/5068/thumbnails/thm_847287_292.png"/>
      </figure>
      <figure>
        <img src="https://snn.ir/files/fa/news_albums/806975/5068/thumbnails/thm_847288_690.png"/>
      </figure>
      <figure>
        <img src="https://snn.ir/files/fa/news_albums/806975/5068/thumbnails/thm_847289_307.png"/>
      </figure>
    </article>
  </body>
</html>