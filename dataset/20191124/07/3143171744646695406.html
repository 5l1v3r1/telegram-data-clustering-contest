<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tempostretto.it/news/onde-sonore-fuori-tempo-flamenco-e-magie-spagnole-sul-palco-della-elio.html"/>
    <meta property="og:site_name" content="Tempostretto"/>
    <meta property="article:published_time" content="2019-11-24T07:26:43+00:00"/>
    <meta property="og:title" content="Onde Sonore Fuori Tempo: Flamenco e magie spagnole sul palco della Elio"/>
    <meta property="og:description" content="I riflettori si accenderanno a partire dalle 18 e sino alle 21"/>
  </head>
  <body>
    <article>
      <h1>Onde Sonore Fuori Tempo: Flamenco e magie spagnole sul palco della Elio</h1>
      <address><time datetime="2019-11-24T07:26:43+00:00">24 Nov 2019, 07:26</time> by <a rel="author" href="https://www.tempostretto.it/author/adminadmin-com" target="_blank">Redazione</a></address>
      <p>
        <i>I riflettori si accenderanno a partire dalle 18 e sino alle 21</i>
      </p>
      <p>Saranno le “Flamencole”, compagnia stabile di flamenco con sede a Catania, nata dall’ispirazione di artisti formatisi a Siviglia, Jerez de La Frontera e Madrid e dalla collaborazione con alcuni tra i più rappresentativi artisti di quest’antica cultura musicale a dare un tocco di magia e luccicanza spagnola all’ultimo appuntamento di Onde Sonore Fuoritempo.</p>
      <p>I riflettori si accenderanno a partire dalle 18 e sino alle 21 sul palco della “Elio”, Ammiraglia del Gruppo Caronte&amp;Tourist in navigazione tra le due sponde dello Stretto.</p>
      <p>Formata principalmente da Rossana Arena, Agata Pennisi ed Elisa Pezzino, la compagnia propone uno spettacolo di danza, musica e canto flamenco tradizionale, ma anche Flamenco Nuevo, formato dalle contaminazioni attuali.</p>
      <p>Tre validissimi maestri musicisti accompagnano il trio danzante:</p>
      <p>Daniele Pidone, chitarra</p>
      <p>Massimo Martines, chitarra</p>
      <p>Ugo Rosso, cajon e percussioni</p>
      <p>Tra le esperienze più significative della compagnia:</p>
      <p>2008: Ass.ne Euterpe di Messina ed alla Fungaia ad Acicastello con cadenza mensile estiva.</p>
      <p>2009: Club Nautico di Messina, Naxos Beach Residence a Recanati ME, durante gli eventi estivi 2009 organizzati dal Comune di Giardini Naxos ME; alla Fungaia di Acicastello.</p>
      <p>Come ogni anno sponsor etico dell’evento è “Posto Occupato” iniziativa di sostegno e sensibilizzazione all’emergenza della violenza di genere.<br/>Il ricavato sarà raddoppiato da Caronte &amp; Tourist e devoluto all’associazione ABC, che assiste le famiglie di bambini costretti alla lungodegenza per particolari gravi patologie.</p>
    </article>
  </body>
</html>