<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779295/%DA%A9%D8%AA%D8%A7%D8%A8-%D9%86%DA%AF%D8%A7%D9%87%DB%8C-%D8%A8%D9%87-%D8%AA%D8%AC%D8%A7%D8%B1%D8%A8-%D8%B2%D9%86%D8%A7%D9%86-%DA%A9%D8%A7%D8%B1%D8%A2%D9%81%D8%B1%DB%8C%D9%86-%D8%AF%D8%B1-%D8%A7%DB%8C%D8%B1%D8%A7%D9%86-%D8%B1%D9%88%D9%86%D9%85%D8%A7%DB%8C%DB%8C-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T07:09:57+00:00"/>
    <meta property="og:title" content="به مناسبت هفته جهانی کارآفرینی؛ کتاب «نگاهی به تجارب زنان کارآفرین در ایران» رونمایی می‌شود"/>
    <meta property="og:description" content="مراسم رونمایی از کتاب «نگاهی به تجارب زنان کارآفرین در ایران» فردا دوشنبه ۴ آذر همزمان با هفته جهانی کارآفرینی در شهر کتاب مرکزی برگزار می‌شود."/>
  </head>
  <body>
    <article>
      <h1>به مناسبت هفته جهانی کارآفرینی؛ کتاب «نگاهی به تجارب زنان کارآفرین در ایران» رونمایی می‌شود</h1>
      <address><time datetime="2019-11-24T07:09:57+00:00">24 Nov 2019, 07:09</time> by <a rel="author" href="https://www.mehrnews.com/archive?jr=13" target="_blank">صادق وفایی</a></address>
      <p>به گزارش <a href="https://www.mehrnews.com/">خبرگزاری مهر</a>، کتاب «نگاهی به تجارب زنان کارآفرین» در مراسمی که همزمان با هفته جهانی کارآفرینی در نظر گرفته شده،‌ فردا دوشنبه ۴ آذر در مرکز فرهنگی شهر کتاب رونمایی می‌شود.</p>
      <p>یکی از مهم‌ترین معیارها جهت ارزیابی توسعه کشورها میزان اهمیتی است که به زنان آن کشورها در زمینه‌های اقتصادی، سیاسی، اجتماعی و فرهنگی داده می‌شود. این‌کتاب به کوشش انجمن زنان مدیر کارآفرین چاپ شده و در معرفی چند تن از زنانی است که توانسته‌اند کسب و کاری بومی در زمینه‌های مختلف در یکی از استان‌های آذربایجان غربی، کردستان، لرستان، ایلام، سیستان و بلوچستان، خراسان جنوبی، خوزستان و هرمزگان راه‌اندازی کنند و گامی در راستای پیشرفت و توسعه اقتصادی منطقه‌ خود بردارند.</p>
      <p>مراسم رونمایی از کتاب مذکور که با همکاری انجمن زنان مدیر کارآفرین و شهر کتاب برگزار می‌شود، با حضور و سخنرانی فریبا مهدیون، آسیه علی‌نژاد و شهلا لاهیجی همراه است که این سخنرانان در نشست مذکور، درباره اهمیت ثبت تجارب زنان کارآفرین، روند تدوین این کتاب و هفته جهانی کارآفرینی صحبت می‌کنند.</p>
      <p>این‌برنامه فردا دوشنبه ۴ آذر از ساعت ۱۸ در شهر کتاب مرکزی واقع در خیابان شریعتی، نرسیده به خیابان معلم، نبش کوچه کلاته برگزار می‌شود.</p>
    </article>
  </body>
</html>