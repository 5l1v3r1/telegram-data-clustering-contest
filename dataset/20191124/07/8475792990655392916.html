<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/vast/stokig-natt-for-polisen-i-vast"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T07:58:31+00:00"/>
    <meta property="og:title" content="Stökig natt för polisen i Väst"/>
    <meta property="og:description" content="Rån, misshandel och bilbränder. Men enligt polisen inget som sticker ut under natten mot söndagen. – Det är mycket fylla och bråk runt krogmiljöer och det har varit en hel del att göra, säger Ulla Brehm, polisens presstalesperson till SVT Nyheter Väst."/>
  </head>
  <body>
    <article>
      <h1>Stökig natt för polisen i Väst</h1>
      <address><time datetime="2019-11-24T07:58:31+00:00">24 Nov 2019, 07:58</time> by <a rel="author">Helena Josefsson</a></address>
      <p>
        <b>Rån, misshandel och bilbränder. Men enligt polisen inget som sticker ut under natten mot söndagen.<br/>– Det är mycket fylla och bråk runt krogmiljöer och det har varit en hel del att göra, säger Ulla Brehm, polisens presstalesperson till SVT Nyheter Väst.</b>
      </p>
      <p>Vid 03-tiden under natten mot söndagen rånades en man i 45-årsåldern på sin mobil i centrala Göteborg av tre unga kvinnor och två män. Mannen blev slagen, men det finns enligt polisen inga uppgifter om personskador. Ingen har gripits för rånet.</p>
      <p>I Tibro hamnade ett tiotal personer i bråk efter stängning.</p>
      <p>– Man slår varann i hemmet och i krogkön. Det är mycket fylla och bråk och misshandel runt krogmiljöer under sena nätter och tidiga mornar, säger Ulla Brehm, polisens presstalesperson i region Väst.</p>
      <h3>Bilbränder och misshandel</h3>
      <p>På ett par ställen i Göteborg får polis och räddningstjänst rycka ut till bilbränder, totalt fyra bilar har brandskadats. Och i Lidköping larmas polisen till Tallskogsvägen där flera unga män slår sönder en parkerad bil. Flera personer i 20-års åldern är inblandade och någon har enligt uppgift också blivit misshandlad.</p>
      <p>– Det är stökigt på platsen och en anmälan om misshandel och olaga hot skrivs. En man grips.</p>
    </article>
  </body>
</html>