<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/irak-tri-demonstranta-ubijena-u-nasiriji-50-povredjeno/"/>
    <meta property="og:site_name" content="Krstarica"/>
    <meta property="article:published_time" content="2019-11-24T07:11:00+00:00"/>
    <meta property="og:title" content="Irak: Tri demonstranta ubijena u Nasiriji, 50 povređeno"/>
    <meta property="og:description" content="BAGDAD - Najmanje tri demonstranta su ubijena u iračkom gradu Nasiriji, na jugu zemlje, kada su snage bezbednosti otvorile vatru na učesnike protesta,"/>
  </head>
  <body>
    <article>
      <h1>Irak: Tri demonstranta ubijena u Nasiriji, 50 povređeno</h1>
      <address><time datetime="2019-11-24T07:11:00+00:00">24 Nov 2019, 07:11</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>BAGDAD – Najmanje tri demonstranta su ubijena u iračkom gradu Nasiriji, na jugu zemlje, kada su snage bezbednosti otvorile vatru na učesnike protesta, saopštili su izvori u policiji i lekarskim službama.</p>
      <p>Demonstranti su se okupili na tri glavna mosta u tom gradu, a snage bezbednosti su upotrebile bojevu municiju i suzavac kako bi ih rasterali, naveli su izvori, prenosi Rojters.</p>
      <p>Više od 50 demonstranata je povređeno u sukobima, dodaje agencija.</p>
      <p>Irački antivladini protesti eskalirali su 1. oktobra, a najžešći su organizovani u Bagdadu, ali ih ima i u drugim iračkim gradovima.</p>
      <p>(Tanjug)</p>
    </article>
  </body>
</html>