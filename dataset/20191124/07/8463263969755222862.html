<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/boks-zawodowy/855949/boks-deontay-wilder-luis-ortiz-piorunujacy-nokaut-mistrza-amerykanin-przegrywal-"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T07:09:17+00:00"/>
    <meta property="og:title" content="Boks. Deontay Wilder - Luis Ortiz. Piorunujący nokaut mistrza. Amerykanin przegrywał, ale wystarczył tylko jeden cios"/>
    <meta property="og:description" content="Kibice nie mogli uwierzyć w to, co zobaczyli w hali MGM Grand w Las Vegas. Deontay Wilder po sporych kłopotach w pierwszych sześciu rundach znokautował Luisa Ortiza w siódmej odsłonie, broniąc pas mistrzowski WBC w wadze ciężkiej."/>
  </head>
  <body>
    <article>
      <h1>Boks. Deontay Wilder - Luis Ortiz. Piorunujący nokaut mistrza. Amerykanin przegrywał, ale wystarczył tylko jeden cios</h1>
      <address><time datetime="2019-11-24T07:09:17+00:00">24 Nov 2019, 07:09</time> by <a rel="author" href="https://sportowefakty.wp.pl/autor/jakub-madej" target="_blank">Jakub Madej</a></address>
      <h4>Kibice nie mogli uwierzyć w to, co zobaczyli w hali MGM Grand w Las Vegas. Deontay Wilder po sporych kłopotach w pierwszych sześciu rundach znokautował Luisa Ortiza w siódmej odsłonie, broniąc pas mistrzowski WBC w wadze ciężkiej.</h4>
      <related>
        <a href="https://sportowefakty.wp.pl/boks-zawodowy/855906/boks-mb-boxing-night-6-krzysztof-zimnoch-krzysztof-twardowski-sensacja-zimnoch-z"/>
      </related>
      <p>Mało kto spodziewał się, że  (42-0-1, 41 KO) będzie miał takie problemy w rewanżu z  (31-2, 26 KO). Amerykanin już w pierwszej rundzie nie był w stanie poradzić sobie z szybkością pretendenta, który punktował 34-latka. Po jednej z serii ciosów na twarzy "The Bronze Bombera" pojawiło się rozcięcie. Zapowiadało to kłopoty mistrza.</p>
      <p>W kolejnych odsłonach Ortiz w dalszym ciągu świetnie poruszał się na nogach i często obniżał pozycję, aby za moment zaatakować prostym lub sierpem. Deontay Wilder najwyraźniej czekał na jeden celny cios, bo to pretendent był pięściarzem aktywniejszym w tym starciu. Pierwsze rundy z pewnością trafiły na konto Luis Ortiza, co zwiastowało ogromną niespodziankę w Las Vegas.</p>
      <p>Kolejne minuty to kolejna przewaga pretendenta. Ortiz bardzo dobrze blokował proste Wildera, które nie dochodziły do celu. W trzeciej rundzie pojawiło się rozcięcie na twarzy Kubańczyka, jednak nie miało to żadnego wpływu na starcie. Widać było, że przewaga Ortiza zaczęła irytować Wildera, który nie mógł wejść w starcie tak, jak to sobie zaplanował.</p>
      <related>
        <h4>Zobacz także: </h4>
        <a href="https://sportowefakty.wp.pl/boks-zawodowy/855917/boks-mb-boxing-night-6-dariusz-sek-sebastian-slusarczyk-ciezki-nokaut-sek-na-des"/>
      </related>
      <p>Kolejne rundy wyglądały bardzo ponownie. Ortiz był szybszy od mistrza i atakował częściej oraz celniej. To z pewnością zauważyli sędziowie punktowi. Po sześciu odsłonach 40-latek był na idealnej drodze ku temu, aby sprawić jedną z największych niespodzianek w historii boksu zawodowego i zdobyć pas WBC w wadze ciężkiej.</p>
      <p>W siódmej rundzie stało się jednak coś, na co czekali kibice Deontaya Wildera. "The Bronze Bomber" podczas jednej z wymian trafił bardzo mocnym prawym, którym posłał Luisa Ortiza na deski. Rozpoczęło się odliczanie, Kubańczyk próbował jeszcze wstać, jednak ostatecznie sędzia doliczył do dziesięciu, zanim Ortiz podniósł się z maty. Kibice w MGM Grand dosłownie oszaleli.</p>
      <related>
        <h4>Zobacz także: </h4>
        <a href="https://sportowefakty.wp.pl/boks-zawodowy/855921/boks-mb-boxing-night-6-patryk-szymanski-andrij-wielikowski-dominacja-ukrainca-po"/>
      </related>
      <p>Dla "King Konga" była to druga przegrana w zawodowej karierze. 40-latek po przegranej przez techniczny nokaut z Deontayem Wilderem w 2018 roku, powrócił do ringu po zaledwie czterech miesiącach nokautując Razvana Cojanego. W dwóch kolejnych starciach Ortiz posłał na deski Travisa Kauffmana i wypunktował Christiana Hammera. Trzy wygrane z rzędu zagwarantowały Kubańczykowi walkę o pas i rewanż z niepokonanym Wilderem.</p>
      <p>Amerykanin po raz dziesiąty stanął do obrony tytułu mistrzowskiego WBC w wadze ciężkiej. W ostatnich latach Deontay Wilder wygrywał między innymi z Bermanem Stivernem, Arturem Szpilką, Chrisem Arreolą czy Dominiciem Breazealem. W grudniu 2018 roku "The Bronze Bomber" po wyrównanej walce zremisował z Tysonem Furym. W 2020 roku dojdzie do rewanżu tych dwóch pięściarzy.</p>
      <p>WP SportoweFakty</p>
    </article>
  </body>
</html>