<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/obce-volicum/Havirov-Primator-Josef-Belica-prijal-pri-navsteve-mesta-ministra-zdravotnictvi-Adama-Vojtecha-604454"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T07:35:00+00:00"/>
    <meta property="og:title" content="Havířov: Primátor Josef Bělica přijal při návštěvě města ministra zdravotnictví Adama Vojtěcha"/>
    <meta property="og:description" content="Primátor Josef Bělica přijal při návštěvě Havířova ministra zdravotnictví Adama Vojtěcha. Setkání vedení města s ministrem zdravotnictví se uskutečnilo na radnici."/>
  </head>
  <body>
    <article>
      <h1>Havířov: Primátor Josef Bělica přijal při návštěvě města ministra zdravotnictví Adama Vojtěcha</h1>
      <address>
        <time datetime="2019-11-24T07:35:00+00:00">24 Nov 2019, 07:35</time>
      </address>
      <p>
        <b>Primátor Josef Bělica přijal při návštěvě Havířova ministra zdravotnictví Adama Vojtěcha. Setkání vedení města s ministrem zdravotnictví se uskutečnilo na radnici.</b>
      </p>
      <p>Během jednání se ministr dozvěděl více o fungování města a také o tom, jak se pomocí zajištění bydlení snaží Havířov stabilizovat počty zdravotnického personálu ve městě. Po zápisu ministra zdravotnictví Adama Vojtěcha do pamětní knihy města se delegace přesunula do Nemocnice s poliklinikou v Havířově.</p>
      <p>V nemocnici si ministr prohlédl centrální příjem a seznámil se s vizí nemocnice na vybudování urgentního příjmu a také s plánovaným využitím jedné z budov nemocnice, která by v budoucnu mohla sloužit jako paliativní oddělení.</p>
      <p>„My jsme při dnešní návštěvě, chtěli panu ministrovi ukázat, jakým způsobem se do nemocnice dostávají traumatologičtí pacienti. A také to, že Nemocnice s poliklinikou v Havířově je už 15 let připravena na takzvanou síť urgentních příjmů,“ uvedl ředitel havířovské nemocnice Norbert Schellong.</p>
      <p>„Musím říct, že se mi velmi líbí, když vedení nemocnice má vizi a plány do budoucna, a když chce nemocnici dále rozvíjet. A tady ta vize je, zejména ve vytvoření nového urgentního příjmu, což je koncepce, kterou ministerstvo zdravotnictví podporuje,“ řekl při návštěvě nemocnice ministr zdravotnictví.</p>
      <p>„Havířovská nemocnice dnes prezentovala, že je připravena na novou koncepci zdravotnictví, kterou připravuje ministerstvo. Jsem rád, že nemocnice dobře a konstantně pracuje jak na rozvoji personálu, tak zdravotní techniky a zařízení,“ uvedl při návštěvě zdravotnického zařízení primátor Josef Bělica.</p>
      <p>Po prohlídce nemocnice navštívil ministr zdravotnictví Adam Vojtěch Domov seniorů, středisko Luna, kde měl možnost vidět, jak domov funguje v běžném provozu.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/obce-volicum/Havirov-Probiha-vyhodnoceni-prvni-sezony-bikesharingu-603808"/>
        <a href="https://www.parlamentnilisty.cz/politika/obce-volicum/Havirov-Primator-Josef-Belica-se-potkal-s-obcany-konalo-se-seste-setkani-Ptejte-se-primatora-602859"/>
        <a href="https://www.parlamentnilisty.cz/politika/obce-volicum/-Havirov-podal-zalobu-nechce-zruseni-krizovatky-pred-vjezdem-do-mesta-601981"/>
        <a href="https://www.parlamentnilisty.cz/politika/obce-volicum/Havirov-Detske-hriste-v-parku-za-Lucinou-ma-novy-mobiliar-595375"/>
      </related>
    </article>
  </body>
</html>