<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/germania-o-persoana-suspectata-de-apartenenta-la-gruparea-terorista-stat-islamic-a-fost-repatriata_3059921.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T07:43:33+00:00"/>
    <meta property="og:title" content="Germania: O persoană suspectată de apartenenţă la gruparea teroristă Stat Islamic a fost repatriată"/>
    <meta property="og:description" content="O femeie germană suspectată de apartenenţă la gruparea teroristă Stat Islamic a fost repatriată împreună cu cei trei copii ai săi şi cu o fetiţă cu cetăţenie americană ce se află de asemenea în grija ei, transmite agerpres.ro.Grupul a sosit pe aeroportul"/>
  </head>
  <body>
    <article>
      <h1>Germania: O persoană suspectată de apartenenţă la gruparea teroristă Stat Islamic a fost repatriată</h1>
      <address><time datetime="2019-11-24T07:43:33+00:00">24 Nov 2019, 07:43</time> by <a rel="author">PUBLIKA.MD</a></address>
      <p><b>O femeie germană suspectată de apartenenţă la gruparea teroristă Stat Islamic a fost repatriată împreună cu cei trei copii ai săi şi cu o fetiţă cu cetăţenie americană ce se află de asemenea în grija ei, transmite <a href="https://www.agerpres.ro/politica-externa/2019/11/24/autoritatile-germane-au-repatriat-prima-persoana-suspecta-de-apartenenta-la-gruparea-stat-islamic--408192">agerpres.ro</a>.</b><br/><br/>Grupul a sosit pe aeroportul din Frankfurt sâmbătă seara, cu o cursă aviatică din Erbil, Irak. Ei s-au aflat înainte de aceasta în nordul Siriei, a anunţat poliţia federală germană. Autorităţile din landul Hesse din vestul Germaniei se vor ocupa de acum de acest caz, a precizat poliţia federală.<br/><br/>Acesta este primul caz când autorităţile germane au iniţiat procesul de repatriere a unui cetăţean care s-a aflat pe teritoriul Statului Islamic. Alţi suspecţi s-au confruntat cu urmărirea penală în Germania, însă aceştia fie s-au întors pe cont propriu, fie au fost deportaţi din altă ţară.<br/><br/>De asemenea, Germania a mai preluat copii din tabere de refugiaţi din Siria.<br/><br/>Femeia de 30 de ani este investigată sub suspiciunea de apartenenţă la o grupare teroristă şi de neglijare a copiilor minori, a informat purtătorul de cuvânt al Biroului Procurorului General din Frankfurt. Deocamdată nu a fost emis un mandat de arestare pe numele ei.<br/><br/>Alături de propriei ei copii, femeia are în grijă o fetiţă de 2 ani cu cetăţenie americană. Legătura dintre femeie din fetiţa americană nu este deocamdată foarte clară.</p>
    </article>
  </body>
</html>