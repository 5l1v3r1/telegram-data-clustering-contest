<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/vdyhnovenite/istinata-zad-legendarnite-pesni-na-queen-6102442"/>
    <meta property="og:site_name" content="Vesti"/>
    <meta property="article:published_time" content="2019-11-24T07:00:00+00:00"/>
    <meta property="og:title" content="Истината зад легендарните песни на Queen"/>
    <meta property="og:description" content="Знаехте ли историята зад едни от най-големите хитове на групата?"/>
  </head>
  <body>
    <article>
      <h1>Истината зад легендарните песни на Queen</h1>
      <h2>Знаехте ли историята зад едни от най-големите хитове на групата?</h2>
      <address><time datetime="2019-11-24T07:00:00+00:00">24 Nov 2019, 07:00</time> by <a rel="author">Ванеса Николова</a></address>
      <aside>
        <a href="https://vbox7.com/emb/external.php?vid=0f41fa2b27&amp;autoplay=1">Видео</a>
      </aside>
      <p>На 24 ноември 1991 г. великият Фреди Меркюри си отива от този свят вследствие на бронхопневмония, едно от усложненията на болестта, от която певецът страда – СПИН.</p>
      <p>Въпреки тежкото си здравословно състояние Фреди все пак успява да заснеме клипа на една от най-запомнените песни на Queen - Show Must Go On („Шоуто трябва да продължи”) малко преди смъртта си.</p>
      <p>На днешния ден си спомняме за творчеството, което Фреди остави зад гърба си, както и за неговия непреклоним дух и извънземен талант.</p>
      <p>Ще си поговорим и за истинските истории зад едни от най-легендарните хитови на Queen.</p>
      <figure>
        <iframe src="https://www.youtube.com/embed/fJ9rUzIMcZQ" width="560" height="315" data-service="Youtube" scrolling="no"/>
      </figure>
      <p><b>Bohemian</b> <b>Rhapsody</b><b> (1975 г.)</b></p>
      <p>Това е може би най-големият хит в историята на музиката. Не само заради популярността, която добива, а и заради начина, по който изпъква на фона на всичко познато до този момент.</p>
      <p>Създадена от гениалния ум на Фреди, <b>Bohemian</b> <b>Rhapsody</b> оборва всички прогнози и безапелационно се изкачва на върха на всички музикални класации.</p>
      <p>Песента е съставена от шест отделни композиционни части и не предизвиква нищо друго освен дълбоко и безгранично възхищение.</p>
      <p>За създаването на песента съществуват много хипотези, а самият Фреди никога не коментира в прав текст какво всъщност е значението на странния на пръв поглед текст.</p>
      <p>Най-много поддръжници събира теорията за това, че песента е отражение на историята на самия Фреди. Браян Мей и Роджър Тейлър потвърждават, че в текста има автобиографични нюанси.</p>
      <figure>
        <iframe src="https://www.youtube.com/embed/-tJYN-eG1zk" width="560" height="315" data-service="Youtube" scrolling="no"/>
      </figure>
      <p>
        <b>We Will Rock You (1977 г.)</b>
      </p>
      <p>Единственият инструмент, нужен за изпълнението на <b>We Will Rock You</b>, несъмнено е човешкото тяло.</p>
      <p>Може би именно това я превръща в тотален хит и до днес я чуваме в почти всеки един спортен център (заедно с нейната посестрима <b>We</b> <b>Are</b> <b>The</b> <b>Champions</b>).</p>
      <p>Идеята за песента, която да включи активно публиката в самото изпълнение, идва от китариста на групата Браян Мей, който за пример взима песента You’ll Never Walk Alone, която феновете на английския футболен отбор “Ливърпул” на всеки мач.</p>
      <p>Видеоклипът към песента е сниман в двора на барабаниста на групата Роджър Тейлър.</p>
      <figure>
        <iframe src="https://www.youtube.com/embed/HgzGwKwLmgM" width="560" height="315" data-service="Youtube" scrolling="no"/>
      </figure>
      <p>
        <b>Don’t Stop Me Now (1978 г.)</b>
      </p>
      <p><b>Don’t Stop Me Now</b> е най-веселата песен в историята на музиката. И не го казваме само ние, а и самите учени, които по специална формула са изчислили, че това е най-радостната песен, съществувала някога.</p>
      <p>Песента я пише самият Фреди и то в един не много светъл период от живота си, когато потъва в света на наркотиците и безкрайните купони.</p>
      <p>Останалите членове на бандата са изключително притеснени от състоянието му и съдържанието на песента.</p>
      <p>Истината е, че популярността на <b>Don</b><b>’</b><b>t</b> <b>Stop</b> <b>Me</b> <b>Now</b> расте все повече през последните десетилетия. Можете да я чуете на фона на редица реклами, телевизионни предавания и сериали.</p>
      <figure>
        <iframe src="https://www.youtube.com/embed/v3xwCkhmies" width="560" height="315" data-service="Youtube" scrolling="no"/>
      </figure>
      <p>
        <b>Love Of My Life (</b>
        <b>1979 г.)</b>
      </p>
      <p>Само един човек на тази планета може да се похвали с това, че Фреди Меркюри ѝ е написал песен, и това е Мери Остин – най-голямата любов в живота на певеца.</p>
      <p>Двамата се запознават в началото на 70-те години, сгодяват се, Мери е до Фреди в най-тежките периоди от живота му.</p>
      <p>Остава до него до последния му ден, макар и години след развода им. Мери и Фреди се разделят, след като той ѝ съобщава, че е бисексуален.</p>
      <figure>
        <iframe src="https://www.youtube.com/embed/f4Mc-NYPHaQ" width="560" height="315" data-service="Youtube" scrolling="no"/>
      </figure>
      <p>
        <b>I Want To Break Free (198</b>
        <b>4</b>
        <b> г.)</b>
      </p>
      <p>Въпреки често срещаното вярване, че текстът на хитовата <b>I Want To Break Free</b> е написан от самия Фреди, това не е вярно.</p>
      <p>Текстът на песента е дело на Джон Дийкън, басиста на групата. <b>I</b> <b>Want</b> <b>To</b> <b>Break</b> <b>Free</b> се превръща в химн на Американския национален конгрес в Република Южна Африка, докато Нелсън Мандела е все още в затвора.</p>
      <p>Днес този хит може и да е символ на личностната свобода, но през 1984 г. неговият ексцентричен характер кара САЩ да забрани излъчването му на своята територия.</p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a>.</u></i>
      </p>
      <related>
        <h4>По темата</h4>
        <a href="https://www.vesti.bg/vdyhnovenite/vechniiat-nedostizhimiiat-kraliat-fredi-6099340"/>
        <a href="https://www.vesti.bg/lyubopitno/legendarnite-snimki-koito-promeniha-istoriiata-6098777"/>
        <a href="https://www.vesti.bg/vdyhnovenite/izgubenata-pesen-na-fredi-merkiuri-6096773"/>
        <a href="https://www.vesti.bg/lyubopitno/bohemska-rapsodiia-istoriiata-koiato-sybra-rami-i-lusi-6092450"/>
      </related>
    </article>
  </body>
</html>