<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806955/%D9%86%D8%B8%D8%A7%D8%B1%D8%AA-%D8%B3%D8%B9%D9%88%D8%AF%DB%8C%E2%80%8C%D9%87%D8%A7-%D8%A8%D8%B1-%D9%BE%D8%A7%D8%AF%DA%AF%D8%A7%D9%86%E2%80%8C%D9%87%D8%A7%DB%8C-%D8%A2%D9%85%D9%88%D8%B2%D8%B4%DB%8C-%D8%A7%D9%84%D9%82%D8%A7%D8%B9%D8%AF%D9%87-%D9%88-%D8%AF%D8%A7%D8%B9%D8%B4-%D8%AF%D8%B1-%DB%8C%D9%85%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:45:00+00:00"/>
    <meta property="og:title" content="وزارت کشور دولت نجات ملی در صنعا مطرح کرد نظارت سعودی‌ها بر پادگان‌های آموزشی القاعده و داعش در یمن"/>
    <meta property="og:description" content="وزارت کشور دولت نجات ملی در صنعا اعلام کرد که ۷۵ جنگجوی خارجی وابسته به گروه‌های تروریستی القاعده و داعش در تعدادی از شهرستان‌های شبوة و أبین در یمن مستقر شده و پادگان‌های آموزشی تحت نظارت سعودی در برخی مناطق برپا کرده‌اند."/>
  </head>
  <body>
    <article>
      <h1>وزارت کشور دولت نجات ملی در صنعا مطرح کرد نظارت سعودی‌ها بر پادگان‌های آموزشی القاعده و داعش در یمن</h1>
      <h2>وزارت کشور دولت نجات ملی در صنعا اعلام کرد که ۷۵ جنگجوی خارجی وابسته به گروه‌های تروریستی القاعده و داعش در تعدادی از شهرستان‌های شبوة و أبین در یمن مستقر شده و پادگان‌های آموزشی تحت نظارت سعودی در برخی مناطق برپا کرده‌اند.</h2>
      <address>
        <time datetime="2019-11-24T06:45:00+00:00">24 Nov 2019, 06:45</time>
      </address>
      <p>به گزارش گروه بین‌الملل خبرگزاری دانشجو به نقل از المیادین، وزارت کشور وابسته به دولت مستقر در صنعا اعلام کرد، عناصر دو تشکیلات تروریستی القاعده و داعش پادگان‌هایی آموزشی در مناطق اشغال‌شده تحت نظارت عربستان سعودی احداث کرده‌اند.<br/><br/>این وزارتخانه افزود، ۷۵ جنگجوی خارجی وابسته به این دو گروه تروریستی وارد تعدادی از شهرستان‌های دو استان شبوه و ابین شده‌اند.<br/><br/>طبق اعلام این وزارتخانه، عربستان سعودی به منظور به کار گرفتن گروه‌های تکفیری در ابین و شبوه علیه مخالفانش اقدام به جابه‌جایی عناصر این گروه‌ها کرده است.<br/><br/>این وزارتخانه تأکید کرد، پادگان آموزشی در شهرستان «جعار» شامل عناصر یمنی و سعودی برای آموزش و پناه دادن عناصر تکفیری است.</p>
    </article>
  </body>
</html>