<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806939/%D8%A7%D9%85%D8%B1%D9%88%D8%B2-%D9%85%D8%AD%D9%88%D8%B1-%D8%A7%D8%B5%D9%84%DB%8C-%D9%86%D8%B2%D8%A7%D8%AC%D8%A7-%D8%A7%D8%B1%D8%AA%D9%82%D8%A7-%D8%AA%D8%AD%D8%B1%DA%A9-%D8%A7%D8%B3%D8%AA-%D9%86%DB%8C%D8%B1%D9%88%DB%8C-%D8%B2%D9%85%DB%8C%D9%86%DB%8C-%D8%A7%D8%B1%D8%AA%D8%B4-%D8%AF%D8%B1-%D8%AD%D9%88%D8%B2%D9%87-%D9%81%D9%86%D8%A7%D9%88%D8%B1%DB%8C-%D9%BE%D9%87%D9%BE%D8%A7%D8%AF-%D8%A8%D9%87-%D8%AE%D9%88%D8%AF%DA%A9%D9%81%D8%A7%DB%8C%DB%8C-%D8%AF%D8%B3%D8%AA-%DB%8C%D8%A7%D9%81%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:14:00+00:00"/>
    <meta property="og:title" content="فرمانده نیروی زمینی ارتش: امروز محور اصلی نزاجا ارتقا تحرک است/ نیروی زمینی ارتش در حوزه فناوری پهپاد به خودکفایی دست یافت"/>
    <meta property="og:description" content="فرمانده نیروی زمینی ارتش در حاشیه همایش مسئولین مجتمع‌های فرهنگی کوی‌های سازمانی نزاجا گفت: امروز محور اصلی نزاجا ارتقا تحرک است."/>
  </head>
  <body>
    <article>
      <h1>فرمانده نیروی زمینی ارتش: امروز محور اصلی نزاجا ارتقا تحرک است/ نیروی زمینی ارتش در حوزه فناوری پهپاد به خودکفایی دست یافت</h1>
      <h2>فرمانده نیروی زمینی ارتش در حاشیه همایش مسئولین مجتمع‌های فرهنگی کوی‌های سازمانی نزاجا گفت: امروز محور اصلی نزاجا ارتقا تحرک است.</h2>
      <address>
        <time datetime="2019-11-24T06:14:00+00:00">24 Nov 2019, 06:14</time>
      </address>
      <p> به گزارش گروه سیاسی خبرگزاری دانشجو، در حاشیه همایش مسئولین مجتمع‌های فرهنگی نزاجا که در ستاد این نیرو برگزار شد، امیر سرتیپ کیومرث حیدری فرمانده نیروی زمینی ارتش گفت: طرح‌های تحولی عمیقی در نیروی زمینی انجام شد، به این معنا که کلیه یگان‌های نیروی زمینی متناسب با رصدی که از تهدیدات داریم در ماهیت و هویت متحول شدند.<br/><br/>وی ادامه داد: در کنار این تحول بزرگ که در ساختار نیروی زمینی محوری رخ داد، نیازمند این هستیم مستمرا تجهیزات نوین و به روز را که پاسخ گوی نیاز‌های عملیاتی باشد در چرخه دفاعی مورد استفاده قرار دهیم.<br/><br/>سرتیپ حیدری با اشاره به مولفه تحرک در نیروی زمینی ارتش گفت: امروز محور اصلی نزاجا ارتقا تحرک است، ما یگان‌های واکنش سریع و یگان‌های متحرک هجومی را به وجود آورده ایم، که تحرک و چابکی ویژگی ذاتی یگان‌ها است. <br/><br/>فرمانده نیروی زمینی ارتش خاطر نشان کرد: در راستای طرح ساختاری نزاجا، یکی از تجهیزات دفاعی و به روز که هم در بعد جمع آوری اطلاعات و هم در بعد انجام عملیات‌های مختلف مورد بهره برداری قرار می‌گیرد، «پهپاد» است که در انواع مختلف با برد‌های عملیاتی متفاوت در یگان‌های نیروی سازمان دهی شده است و همچنین روز به روز در حال تجهیز و توسعه این یگان‌ها به بهترین و کارآمد‌ترین نوع پهپاد‌ها هستیم و در حوزه فناوری پهپاد نیز تقریبا به خودکفایی دست یافته ایم.<br/><br/>امیر سرتیپ کیومرث حیدری بیان کرد: بهترین مژده به ملت عزیز این است که فناوری تولید و در اختیار گرفتن پهپاد‌های بومی شده در نیروی زمینی، مربوط به متخصصین داخلی نزاجا است و با قابلیت‌های خوبی که در نیروی انسانی داریم توانسته ایم در عرصه تولید و به خدمت گیری پهپاد در ابعاد و مقیاس مختلف عملیاتی، به این فناوری دست یابیم، و در سایر تجهیزات به ویژه در حوزه جنگ الکترونیک نیز توانسته ایم ظرفیت مطلوبی را در یگان‌های نزاجا ایجاد کنیم.<br/><br/>سرتیپ حیدری با اشاره به مولفه تحرک در نیروی زمینی ارتش گفت: امروز محور اصلی نزاجا ارتقا تحرک است ما یگان‌های واکنش سریع و یگان‌های متحرک هجومی را به وجود آورده ایم، که تحرک و چابکی ویژگی ذاتی یگان‌ها است. <br/><br/>وی تاکید کرد: یگان متحرک هجومی یگانی است که حداکثر قدرت تحرک و تهاجم در آن نهادینه شده و می‌تواند درکوتاه‌ترین زمان ممکن خودش را به منطقه تهدید برساند.</p>
      <p>امیر سرتیپ کیومرث حیدری گفت: در مجموع، نزاجا یک نیروی متحرک هجومی و واکنش سریع است که انشاالله بتواند در مقابل عملیات‌هایی که پیش بیاید پاسخگو باشد و پاسخ دندان شکنی به تهدیدات دشمنان اسلام بدهد.</p>
    </article>
  </body>
</html>