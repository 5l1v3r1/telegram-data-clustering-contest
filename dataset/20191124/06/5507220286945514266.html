<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188602/"/>
    <meta property="og:site_name" content="Janam TV"/>
    <meta property="article:published_time" content="2019-11-24T06:25:25+00:00"/>
    <meta property="og:title" content="ചെങ്കല്‍ മഹേശ്വരത്തെ ശിവലംഗ പ്രതിഷ്ഠയ്ക്കുള്ളില്‍ മോഷണം, ദൃശ്യങ്ങള്‍ പുറത്ത്, മോഷ്ടാവിനെ തേടി പോലീസ്"/>
    <meta property="og:description" content="നെയ്യാറ്റിന്‍കര: ചെങ്കല്‍ മഹേശ്വരം ശിവപാര്‍വ്വതി ക്ഷേത്രത്തിലെ ശിവലംഗത്തിനുള്ളില്‍ മോഷണം. 111 അടി ഉയരമുള്ള ശിവലിംഗത്തിനുള്ളിലാണ് മോഷണം നടന്നത്. മോഷണം"/>
  </head>
  <body>
    <article>
      <h1>ചെങ്കല്‍ മഹേശ്വരത്തെ ശിവലംഗ പ്രതിഷ്ഠയ്ക്കുള്ളില്‍ മോഷണം, ദൃശ്യങ്ങള്‍ പുറത്ത്, മോഷ്ടാവിനെ തേടി പോലീസ്</h1>
      <address><time datetime="2019-11-24T06:25:25+00:00">24 Nov 2019, 06:25</time> by <a rel="author">Janam TV Web Desk</a></address>
      <p>നെയ്യാറ്റിന്‍കര: ചെങ്കല്‍ മഹേശ്വരം ശിവപാര്‍വ്വതി ക്ഷേത്രത്തിലെ ശിവലംഗത്തിനുള്ളില്‍ മോഷണം. 111 അടി ഉയരമുള്ള ശിവലിംഗത്തിനുള്ളിലാണ് മോഷണം നടന്നത്. മോഷണം നടക്കുന്നതിന്റെ സിസിടിവി ദൃശ്യങ്ങള്‍ അധികൃതര്‍ പുറത്ത് വിട്ടു.</p>
      <p>സന്ദര്‍ശത്തിന് എത്തിയയാള്‍ സുരക്ഷാ ജീവനക്കാരന്റെ മൊബൈലും പേഴ്‌സുമാണ് മോഷ്ടിച്ചത്. ശിവലിംഗത്തിനുള്ളിലേക്ക് പ്രവേശിക്കുന്ന നടപ്പാതയിലാണ് മോഷണം നടന്നത്. ഉള്ളിലേക്ക് പോയയാള്‍ പെട്ടന്ന് മടങ്ങി വരികയും ആരുമില്ലെന്ന് ഉറപ്പ് വരുത്തിയ ശേഷം മോഷണം നടത്തുകയുമാണ് ചെയ്തത്. സംഭവത്തില്‍ പാറശാല പോലീസ് സ്ഥലത്തെത്തി അന്വേഷണം നടത്തി. സിസിടിവി ദൃശ്യങ്ങളുടെ അടിസ്ഥാനത്തില്‍ മോഷ്ടാവിനെ കണ്ടെത്താനുള്ള ശ്രമത്തിലാണ് പോലീസ്.</p>
      <p>അടുത്തിടെയാണ് ഏഷ്യബുക്ക് റെക്കോര്‍ഡ് സ്വന്തമാക്കിയ ചെങ്കല്‍ മഹേശ്വരത്തെ 111 അടി ഉയരമുള്ള ശിവലിംഗം സന്ദര്‍ശകര്‍ക്കായി തുറന്ന് കൊടുത്തത്. എട്ട് നിലകളിലായി നിര്‍മ്മിച്ച ശിലലിംഗത്തിനുള്ളില്‍ 108 ശിവലിംഗങ്ങള്‍ പ്രതിഷ്ഠിച്ചിട്ടുണ്ട്. മഹാലിംഗ നിര്‍മ്മാണവുമായി ബന്ധപ്പെട്ട പ്രവര്‍ത്തനങ്ങള്‍ തടസപ്പെടുന്നതിനാല്‍ ഏറെ നാളായി ഭക്തരെ പ്രവേശിപ്പിച്ചിരുന്നില്ല. പണി പൂര്‍ത്തിയായതോടെ നവംബര്‍ 10-നാണ് സന്ദര്‍ശനത്തിനായി തുറന്ന് നല്‍കിയത്.</p>
    </article>
  </body>
</html>