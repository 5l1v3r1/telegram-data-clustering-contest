<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvnoviny.sk/zahranicne/1983000_video-auto-pohltila-cesta-zmizlo-v-hlbokej-jame"/>
    <meta property="og:site_name" content="tvnoviny.sk"/>
    <meta property="article:published_time" content="2019-11-24T06:00:00+00:00"/>
    <meta property="og:title" content="VIDEO: Auto pohltila cesta. Zmizlo v hlbokej jame"/>
    <meta property="og:description" content="Pri nehode sa zranila mladá vodička."/>
  </head>
  <body>
    <article>
      <h1>VIDEO: Auto pohltila cesta. Zmizlo v hlbokej jame</h1>
      <h2>Pri nehode sa zranila mladá vodička.</h2>
      <address><time datetime="2019-11-24T06:00:00+00:00">24 Nov 2019, 06:00</time> by <a rel="author">BRAZÍLIA/jh</a></address>
      <p>Vodička zažila na ceste v brazílskom mestečku Flores da Cunha šok. Zrazu sa pred ňou rozostúpila zem a na ceste sa vytvorila veľká jama. Nevšimla si ju a skončila v nej. Celý incident nakrútila priemyselná kamera.</p>
      <p>Diera na ceste sa vytvorila krátko potom, ako tadiaľ prešiel nákladiak. Pri nehode sa zranila mladá vodička.</p>
      <figure>
        <iframe src="https://www.youtube.com/embed/d8pvw828zlM" width="640" height="360" data-service="Youtube" scrolling="no"/>
      </figure>
      <p>Vanessa Cavagnolli (34) po páde do jamy vystúpila z auta a snažila sa dostať späť na cestu. V aute sa v tom čase nachádzala aj jej 12-ročná dcéra, ktorá mala iba ľahké zranenie. Pomohol im vodič, ktorý išiel okolo, píše <a href="https://www.dailymail.co.uk/news/article-7712375/Mother-drove-car-sinkhole-opened-truck-passed-road-lane.html?fbclid=IwAR00uu8Eum9vJ814hnFOEMh40HJ6kFBg3dbrvTNYq9GrETfdIw9UR_-BzB0">Daily Mail.</a> Vodička si pri páde zlomila nos a previezli ju do nemocnice.</p>
      <p>Presná príčina nehody zatiaľ nie je známa. Táto časť cesty sa však nachádza priamo nad vodovodným potrubím a kanalizáciou. Po incidente museli od vody odpojiť časť obyvateľov.</p>
    </article>
  </body>
</html>