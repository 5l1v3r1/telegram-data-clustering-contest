<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://t24.com.tr/haber/brezilya-devlet-baskani-bolsonaro-nun-ogluna-yolsuzluk-sorusturmasi-baslatildi,849420"/>
    <meta property="og:site_name" content="T24"/>
    <meta property="article:published_time" content="2019-11-24T06:24:00+00:00"/>
    <meta property="og:title" content="Brezilya Devlet Başkanı Bolsonaro'nun oğluna yolsuzluk soruşturması başlatıldı"/>
    <meta property="og:description" content="Brezilya Devlet Başkanı Bolsonaro'nun oğluna yolsuzluk soruşturması başlatıldı"/>
  </head>
  <body>
    <article>
      <h1>Brezilya Devlet Başkanı Bolsonaro'nun oğluna yolsuzluk soruşturması başlatıldı</h1>
      <h2>Brezilya Devlet Başkanı Bolsonaro'nun oğluna yolsuzluk soruşturması başlatıldı</h2>
      <address>
        <time datetime="2019-11-24T06:24:00+00:00">24 Nov 2019, 06:24</time>
      </address>
      <p><b>T24 Dış haberler<br/></b>Brezilya Devlet Başkanı Jair Bolsonaro'nun oğlu Flavio Bolsonaro hakkında Rio de Janeiro savcıları tarafından bölge vekili olduğu döneme dair yolsuzluk soruşturması açıldı.<br/>Yılın başında senatör olan Flavio Bolsonaro hakkında Rio de Janeiro bölge vekili olduğu dönemde sahte işe alımlar gerçektirdiği ve maaşlarını kendi aldığı gerekçesiyle yolsuzluk soruşturması açıldı. <br/>Bolsonaro hakkında bir önce açılan soruşturma ise personellerine yaptığı ödemedeki düzensizliklerle ilgiliydi. Yüksek mahkeme bir önceki soruşturmayı rafa kaldırmış ve temyiz edilmişti. <br/>Flavio Bolsonaro'nun avukatı Frederick Wassef, müvekkilinin suçsuz olduğunu belirterek herhangi bir usulsüzlüğü reddetti. Wassef, "Bütün bu sürecin sonunda yasa dışı hiçbir şey olmadığı kanıtlanacak" ifadelerini kullandı.<br/> <br/> <br/> </p>
    </article>
  </body>
</html>