<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/djurgardens-tranare-klarade-inte-tre-timmar-ulf-lundell/"/>
    <meta property="og:site_name" content="DN.SE"/>
    <meta property="article:published_time" content="2019-11-24T06:00:00+00:00"/>
    <meta property="og:title" content="”Djurgårdens tränare klarade inte tre timmar Ulf Lundell”"/>
    <meta property="og:description" content="”Eftersom DN Kultur inte ägnade en bilaga åt att kora Ulf Lundells bästa låt görs det här. ’Jag saknar dej’ är tidernas bästa låt om Stockholm.”"/>
  </head>
  <body>
    <article>
      <h1>”Djurgårdens tränare klarade inte tre timmar Ulf Lundell”</h1>
      <address><time datetime="2019-11-24T06:00:00+00:00">24 Nov 2019, 06:00</time> by <a rel="author" href="https://www.dn.se/av/johan-esk/" target="_blank">Johan Esk</a></address>
      <p>
        <b>Visst är sport kultur. I Johan Esks elva vecka 47 tar DN Sportens krönikör avstamp i kulturen och funderar lite på sport.</b>
      </p>
      <p>
        <b>70-åringen</b>
      </p>
      <p>Döm om min förvåning när DN Kultur inte hedrade Ulf Lundell med en bilaga på hans 70-årsdag i onsdags. I väntan på att höra med Wiman och Wolodarski (kulturchefen och chefredaktören) om vad som hände (måste vara teknikstrul) skickar jag ett sent grattis från Marieberg till idrottskonsumenten på Skånegården.</p>
      <p>
        <b>Skidcitatet</b>
      </p>
      <p>”9 februari. Redan klockan fem var jag på benen för att se herrarna åka slalom i Japan. Jag har svårt att förstå varför.” Jack Råstedt/Ulf Lundell följde OS -72.</p>
      <p>
        <b>Gulduppladdningen</b>
      </p>
      <p>Ett gäng av Djurgårdens ledare följde upp en grillkväll vid Kaknäs med att se Ulf Lundell på Skansen. Klart att det blev guld efter det.</p>
      <p>
        <b>Konsertavbrottet</b>
      </p>
      <p>Kim Bergstrands slitna fotbollskropp klarade inte av hela Skansen-spelningen. Inte så konstigt. Lundell spelade en bra bra bit över tre timmar.</p>
      <p>
        <b>Fysikfenomenet</b>
      </p>
      <p>Det är en sorts bragd att en man runt 70 orkar ha såna konserter. Lundell har sagt att ungdomens terränglöpning skapade grundkonditionen.</p>
      <p>
        <b>Låtlistan</b>
      </p>
      <p>Bra Lundell-låtar att träna till: Stockholms city (live-versionen), Låt dom prata, Ute på vägen igen, Den här vägen, Stora vägen.</p>
      <p>
        <b>Låtlistan 2</b>
      </p>
      <p>Fler bra träningslåtar av Lundell: Idiot city, Omaha, Somliga män, Tranorna kommer, Är vi lyckliga nu?, På fri fot, Oh la la (jag vill ha dig).</p>
      <p>
        <b>Författaren</b>
      </p>
      <p>I Vardagar 1 och Vardagar 2 tittas det en del på sport på tv och Ulf Lundell tycker precis som många av oss. Det pladdras alldeles för mycket.</p>
      <p>
        <b>Omnämnandet</b>
      </p>
      <p>Inför VM 1999 frågade jag Pernilla Wiberg om hon visste att Lundell nämnt henne i senaste boken. Hon visste. Och dolde dåligt hur stolt hon var.</p>
      <p>
        <b>Bandylåten</b>
      </p>
      <p>”Rom i regnet”. Börjar där Lundell bott och Hammarby spelar bandy. En ung Mats Wilander spelade låten i tv, det blir inte större än så.</p>
      <p>
        <b>Vinnarlåten</b>
      </p>
      <p>Eftersom DN Kultur inte ägnade en bilaga åt att kora Ulf Lundells bästa låt görs det här. ”Jag saknar dej” är tidernas bästa låt om Stockholm.</p>
    </article>
  </body>
</html>