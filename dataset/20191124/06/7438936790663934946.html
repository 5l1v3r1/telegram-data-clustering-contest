<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/politika/politici-volicum/Matouskova-STAN-Zname-potreby-nasich-obcanu-604465"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T06:33:00+00:00"/>
    <meta property="og:title" content="Matoušková (STAN): Známe potřeby našich občanů"/>
    <meta property="og:description" content="Krajský sněm STAN schválil na pozici lídra v Pardubickém kraji starostku obce Řečany nad Labem a vítězku celostátní soutěže Nadějná politička roku 2019, Michaelu Matouškovou. Zároveň rozhodl, že v Pardubickém kraji půjde STAN samostatně a na svou kandidátní listinu přizve osobnosti z kraje."/>
  </head>
  <body>
    <article>
      <h1>Matoušková (STAN): Známe potřeby našich občanů</h1>
      <address>
        <time datetime="2019-11-24T06:33:00+00:00">24 Nov 2019, 06:33</time>
      </address>
      <p>
        <b>Krajský sněm STAN schválil na pozici lídra v Pardubickém kraji starostku obce Řečany nad Labem a vítězku celostátní soutěže Nadějná politička roku 2019, Michaelu Matouškovou. Zároveň rozhodl, že v Pardubickém kraji půjde STAN samostatně a na svou kandidátní listinu přizve osobnosti z kraje.</b>
      </p>
      <p>„Členové a registrovaní příznivci Michaelu Matouškovou navrhli a schválili jednomyslně. Má velmi silný mandát a vypadá to, že bude zřejmě i jedinou ženou na pozici lídra v krajských volbách v Pardubickém kraji, což nás těší“ uvedl Oldřich Koblížek, předseda Starostů a nezávislých v Pardubickém kraji.</p>
      <p>„Je to pro mě čest a zároveň velký závazek a to nejen vůči naší členské základně, ale především vůči našim voličům, kteří budou, jak pevně věřím přibývat. Máme velkou výhodu v tom, že známe potřeby našich občanů a víme, kde nás jak se říká, tlačí bota. Jsou témata, jako sociální politika, životní prostředí na venkově ale i ve městech, doprava ale i zdravotnictví a zdravý životní styl – to vše jsou oblasti, které mají přímý dopad na naše občany a právě zde bychom chtěli věci měnit. Naopak obor regionální rozvoj a inovace, který má na starosti naše současná radní a dvojka na kandidátce Hana Štěpánová, je již dobře nastaven a tak předpokládáme uplatnění našich dalších plánů. Nikdy to ale není jen o lídrovi, mám za sebou silný tým lidí, kteří jsou odborníky ve své oblasti a do programu STANu přinášejí jasné vize. Na kandidátní listinu jsme přizvali osobnosti a zkušené komunální politiky, kteří jsou na svých obcích a městech již delší dobu, jsou úspěšní a mají dostatečné zkušenosti. Věřím proto, že budeme dobrou volbou pro obyvatele Pardubického kraje.“ dodala Matoušková. </p>
      <p>Další novinkou u Starostů a nezávislých je založení městského sdružení v Pardubicích, které řeší palčivé otázky zejména Pardubic a okolí. „Chceme být připraveni a známe odpovědi na otázky týkající se např. dopravy v Pardubicích, a protože se do našeho hnutí hlásí čím dál více občanů, kteří nejsou starostové či zastupitelé, rozhodli jsme se založit městské sdružení, které se bude našemu teritoriu věnovat detailněji.“ říká Jiří Hájek, člen krajského výboru STAN v Pardubickém kraji.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Farsky-STAN-Pojdme-spolupracovat-na-tematech-ktera-jsou-nam-vlastni-604424"/>
        <a href="https://www.parlamentnilisty.cz/politika/politici-volicum/STAN-Chysta-se-tunel-za-70-milionu-STAN-pripravuje-zalobu-604330"/>
        <a href="https://www.parlamentnilisty.cz/politika/politici-volicum/Zastupci-hnuti-STAN-uspeli-v-soutezi-Komunalni-projekt-roku-2019-604218"/>
        <a href="https://www.parlamentnilisty.cz/politika/politici-volicum/STAN-nasel-opatreni-proti-smejdum-chce-rozsirit-zakaz-podomniho-prodeje-604157"/>
      </related>
    </article>
  </body>
</html>