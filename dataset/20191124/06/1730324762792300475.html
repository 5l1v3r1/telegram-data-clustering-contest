<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243798/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T06:06:15+00:00"/>
    <meta property="og:title" content="เตือนค่าฝุ่น PM2.5 ‘อ้อมน้อย-มหาชัย’ พุ่งแตะระดับ มีผลกระทบสุขภาพ"/>
    <meta property="og:description" content="กรมควบคุมมลพิษ รายงานข้อมูลคุณภาพอากาศ ประจำวันที่ 24 พ.ย. ระบุ คุณภาพอากาศในพื้นที่กรุงเทพมหานครและปริมณฑล ตรวจวัดโดยกรมควบคุมมลพิษร่วมกับกรุงเทพมหานคร พบปริมาณฝุ่นละออง ตรวจวัดค่าได้ระหว่าง 23 – 57 มคก./ลบ.ม. (ค่ามาตรฐานไม่เกิน 50 มคก./ลบ.ม) ในภาพรวมปริมาณฝุ่นละอองมีแนวโน้มเพิ่มขึ้นจากช่วงเช้าของวานนี้"/>
  </head>
  <body>
    <article>
      <h1>เตือนค่าฝุ่น PM2.5 ‘อ้อมน้อย-มหาชัย’ พุ่งแตะระดับ มีผลกระทบสุขภาพ</h1>
      <address><time datetime="2019-11-24T06:06:15+00:00">24 Nov 2019, 06:06</time> by <a rel="author" href="https://www.thebangkokinsight.com/author/wanpen21/" target="_blank">The Bangkok Insight Editorial Team</a></address>
      <p>กรมควบคุมมลพิษ รายงานข้อมูลคุณภาพอากาศ ประจำวันที่ 24 พ.ย. ระบุ คุณภาพอากาศในพื้นที่กรุงเทพมหานครและปริมณฑล ตรวจวัดโดยกรมควบคุมมลพิษร่วมกับกรุงเทพมหานคร พบปริมาณฝุ่นละออง ตรวจวัดค่าได้ระหว่าง 23 – 57 มคก./ลบ.ม. (ค่ามาตรฐานไม่เกิน 50 มคก./ลบ.ม) ในภาพรวมปริมาณฝุ่นละอองมีแนวโน้มเพิ่มขึ้นจากช่วงเช้าของวานนี้</p>
      <figure>
        <img src="https://www.thebangkokinsight.com/wp-content/uploads/2019/11/%E0%B8%9D%E0%B8%B8%E0%B9%88%E0%B8%992-2.jpg"/>
      </figure>
      <p>สำหรับพื้นที่ที่พบค่าฝุ่นละอองสูงเกินค่ามาตรฐานอยู่ในระดับเริ่มมีผลกระทบต่อสุขภาพ ได้แก่ 2 พื้นที่ คือ บริเวณ ต.อ้อมน้อย อ.กระทุ่มแบน และ ต.มหาชัย อ.เมือง จ.สมุทรสาคร อย่างไรก็ตาม ในพื้นที่อื่นๆ พบว่า คุณภาพอากาศอยู่ในระดับดีมาก 6 สถานี ระดับดี 26 สถานี ระดับปานกลาง 12 สถานี</p>
      <p>ทั้งนี้ ประชาชนในพื้นที่ที่ฝุ่นละอองเกินค่ามาตรฐานควรเฝ้าระวังสุขภาพและลดระยะเวลาการทำกิจกรรมกลางแจ้ง ซึ่งผลการคาดการณ์ฝุ่นละอองโดยกรมควบคุมมลพิษพบว่า ระหว่างวันที่ 25 – 27 พ.ย. 62 พบแนวโน้มของฝุ่นละอองยังอยู่ในเกณฑ์มาตรฐาน แต่มีโอกาสที่ฝุ่นละอองจะมีปริมาณสูงขึ้นในช่วงเช้าของวันที่ 27 พย 62 ในบริเวณเขตกรุงเทพกลาง และกรุงธนใต้</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243798%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243767/"/>
        <a href="https://www.thebangkokinsight.com/243745/"/>
        <a href="https://www.thebangkokinsight.com/243730/"/>
        <a href="https://www.thebangkokinsight.com/243721/"/>
      </related>
    </article>
  </body>
</html>