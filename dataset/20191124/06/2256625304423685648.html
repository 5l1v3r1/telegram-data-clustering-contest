<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159265_1003.html"/>
    <meta property="og:site_name" content="Novsport"/>
    <meta property="article:published_time" content="2019-11-24T06:08:00+00:00"/>
    <meta property="og:title" content="Херо: Контузиите са си наш проблем, не са оправдание"/>
    <meta property="og:description" content="Същинската ми работа започва през зимата - със селекцията и подготовката, допълни треньорът"/>
  </head>
  <body>
    <article>
      <h1>Херо: Контузиите са си наш проблем, не са оправдание</h1>
      <address>
        <time datetime="2019-11-24T06:08:00+00:00">24 Nov 2019, 06:08</time>
      </address>
      <p>Треньорът на Берое Димитър Димитров-Херо изрази притесненията си от многото контузени преди двубоя с Дунав днес.<br/> <br/>"Имаме големи проблеми в състава. Не искам да навлизам в детайли, но наистина сме ограничени откъм опции. Това обаче си е наша тревога, не е оправдание.<br/> <br/>Наясно сме, че така или иначе ни очаква доста тежък мач. И теренът сигурно няма да е в най-доброто си състояние, което ще е допълнително затруднение.<br/> <br/>Дунав е добър отбор. Това, което се говореше за организационни проблеми при тях, няма никакво значение и не ни заблуждава. У дома особено са доста стабилни. Най-силната им страна са контрите", каза Херо.<br/> <br/>"Като цяло обстановката в отбора е добра, но моята същинска работа ще е през зимата - със селекцията и подготовката. Засега е рано да говорим по-генерално за ситуацията в тима", допълни Димитров.<br/> <br/>Херо също така потвърди, че е освободил тримата чужденци, които изкараха проби в Берое в паузата на първенството.</p>
      <p> </p>
    </article>
  </body>
</html>