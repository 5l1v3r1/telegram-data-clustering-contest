<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2824250-u-polsi-sogodni-final-ditacogo-evrobacenna-2019-za-ucastu-ukraini.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T06:05:00+00:00"/>
    <meta property="og:title" content="У Польщі сьогодні - фінал Дитячого Євробачення 2019 за участю України"/>
    <meta property="og:description" content="Фінальний концерт Дитячого Євробачення 2019 відбудеться у неділю о 17-й годині за київським часом на “Арені Глівіце” у польському місті Глівіце на півдні країни."/>
  </head>
  <body>
    <article>
      <h1>У Польщі сьогодні - фінал Дитячого Євробачення 2019 за участю України</h1>
      <h2>Фінальний концерт Дитячого Євробачення 2019 відбудеться у неділю о 17-й годині за київським часом на “Арені Глівіце” у польському місті Глівіце на півдні країни.</h2>
      <address>
        <time datetime="2019-11-24T06:05:00+00:00">24 Nov 2019, 06:05</time>
      </address>
      <p>У конкурсі Євробачення візьмуть участь представники 19-ти країн, зокрема й учасниця від України Софія Іванько, яка виступить під 13-м номером, повідомляє власний кореспондент Укрінформу.</p>
      <p>Переможця Дитячого <a href="https://www.ukrinform.ua/tag-evrobacenna">Євробачення</a> визначатимуть шляхом складання балів, які здобудуть конкурсанти від національних журі (троє професійних музикантів та двоє дітей) та під час онлайн-голосування, що відбуватиметься у два етапи. Під час першого, який вже триває з 21-ї години п'ятниці до 17 год. в неділю на сайті <a href="https://vote.junioreurovision.tv/">junioreurovision.tv</a>, учасники онлайн-голосування можуть обрати від трьох до п’яти композицій, які їм сподобатися найбільше. При цьому можна проголосувати і за учасника Євробачення зі своєї країни.</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2824134-ditace-evrobacenna-u-glivice-vidbulasa-generalna-repeticia-pered-finalom.html">Дитяче Євробачення: у Глівіце відбулася генеральна репетиція перед фіналом</a>
      </blockquote>
      <p>Другий етап онлайн-голосування відбудеться відразу після фінального концерту в неділю і триватиме всього 15 хвилин. Після цього відбудеться підрахунок балів й оголошено переможця конкурсу.</p>
      <p>Як інформувало агентство, в<a href="https://www.ukrinform.ua/rubric-culture/2823464-sofia-ivanko-ukrainska-ucasnica-ditacogo-evrobacenna-2019.html"> інтерв’ю </a>Укрінформу Софія Іванько зазначила, що немає забобонів щодо числа “13” і навіть вважає його для себе позитивним.</p>
      <p>Батьки української учасниці <a href="https://www.youtube.com/watch?v=6ahNwazBgGA&amp;feature=share&amp;fbclid=IwAR3Si84OFlJb9fEZ1ziWvB0PTe4Hblr7vFHUUH8E2zsB3silR9Ydkmjzp68">закликали </a>усіх українців підтримати Україну в онлайн-голосуванні, яке триватиме до початку недільного концерту.</p>
      <p>Пряма трансляція конкурсу Дитячого Євробачення відбудеться на телеканалі <a href="http://1tv.com.ua/live#ua">UA: Перший</a>.</p>
    </article>
  </body>
</html>