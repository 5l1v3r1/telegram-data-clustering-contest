<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301228/%D8%B2%D9%85%D8%A7%D9%86-%D8%A7%D8%AD%D8%AA%D9%85%D8%A7%D9%84%DB%8C-%D8%A8%D8%B1%DA%AF%D8%B2%D8%A7%D8%B1%DB%8C-%D8%A8%D8%A7%D8%B2%DB%8C-%D9%87%D8%A7%DB%8C-%D8%B9%D9%82%D8%A8-%D8%A7%D9%81%D8%AA%D8%A7%D8%AF%D9%87-%D9%87%D9%81%D8%AA%D9%87-%D9%87%D8%AC%D8%AF%D9%87%D9%85-%D9%84%DB%8C%DA%AF-%D8%A8%D8%B1%D8%AA%D8%B1"/>
    <meta property="og:site_name" content="ایسنا"/>
    <meta property="article:published_time" content="2019-11-24T06:35:49+00:00"/>
    <meta property="og:title" content="زمان احتمالی برگزاری بازی‌های عقب افتاده هفته هجدهم لیگ برتر فوتسال"/>
    <meta property="og:description" content="به احتمال زیاد بازی‌های عقب افتاده هفته هجدهم لیگ برتر فوتسال اواسط یا اواخر دی‌ماه برگزار می‌شود."/>
  </head>
  <body>
    <article>
      <h1>زمان احتمالی برگزاری بازی‌های عقب افتاده هفته هجدهم لیگ برتر فوتسال</h1>
      <address><time datetime="2019-11-24T06:35:49+00:00">24 Nov 2019, 06:35</time> by <a rel="author">علی احدی</a></address>
      <p>به احتمال زیاد بازی‌های عقب افتاده هفته هجدهم لیگ برتر فوتسال اواسط یا اواخر دی‌ماه برگزار می‌شود.</p>
      <p>به گزارش ایسنا، هفته هجدهم لیگ برتر فوتسال عصر جمعه با برگزاری ۴ دیدار پیگیری شد و سه بازی طبق اعلام قبلی لغو شد. بر این اساس جدال تیم‌های مس سونگون با شهروند ساری، مقاومت البرز با گیتی پسند و هایپر شاهین شهر با فرش آرای مشهد لغو شد.</p>
      <p>با توجه به فشردگی شدید بازی‌ها و برگزاری اردوی تیم ملی امکان برگزاری بازی‌های عقب افتاده در بین هفته‌های لیگ نیست و شنیده می‌شود سازمان لیگ به دنبال زمانی برای برگزاری این بازی‌هاست.</p>
      <p>احتمال این که این مسابقات در دی‌ماه برگزار شود زیاد است. سازمان لیگ ابتدا در تلاش است تا فشردگی بازی‌ها در هفته های پایانی را بیش‌تر کند و اگر موفق نشد بازی‌های عقب افتاده بعد از پایان نیم فصل دوم برگزار شود.</p>
      <p>انتهای پیام</p>
    </article>
  </body>
</html>