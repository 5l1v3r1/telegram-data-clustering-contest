<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188620/"/>
    <meta property="og:site_name" content="Janam TV"/>
    <meta property="article:published_time" content="2019-11-24T06:29:33+00:00"/>
    <meta property="og:title" content="റെയില്‍വേ സ്റ്റേഷനുകള്‍ ലോകോത്തര നിലവാരമുള്ള ട്രാവല്‍ ഹബ്ബുകളാക്കി മാറ്റും; ആദര്‍ശ് പദ്ധതിയിലൂടെ പൂര്‍ത്തിയായത് 1,149 സ്റ്റേഷന്‍, 2020-ഓടെ ലക്ഷ്യം പൂര്‍ത്തിയാക്കുമെന്ന് റെയില്‍വെ മന്ത്രാലയം"/>
    <meta property="og:description" content="ന്യൂഡല്‍ഹി: യാത്രക്കാര്‍ക്ക് ലോകോത്തര വിമാനത്താവളത്തിലെ സൗകര്യങ്ങളുള്ള റെയിവെ സ്‌റ്റേഷന്‍ ചെയ്യാനൊരുങ്ങി റെയില്‍വേ മന്ത്രാലയം. റെയില്‍ ലാന്‍ഡ് അതോറിറ്റി,"/>
  </head>
  <body>
    <article>
      <h1>റെയില്‍വേ സ്റ്റേഷനുകള്‍ ലോകോത്തര നിലവാരമുള്ള ട്രാവല്‍ ഹബ്ബുകളാക്കി മാറ്റും; ആദര്‍ശ് പദ്ധതിയിലൂടെ പൂര്‍ത്തിയായത് 1,149 സ്റ്റേഷന്‍, 2020-ഓടെ ലക്ഷ്യം പൂര്‍ത്തിയാക്കുമെന്ന് റെയില്‍വെ മന്ത്രാലയം</h1>
      <address><time datetime="2019-11-24T06:29:33+00:00">24 Nov 2019, 06:29</time> by <a rel="author">Janam TV Web Desk</a></address>
      <p>ന്യൂഡല്‍ഹി: യാത്രക്കാര്‍ക്ക് ലോകോത്തര വിമാനത്താവളത്തിലെ സൗകര്യങ്ങളുള്ള റെയിവെ സ്‌റ്റേഷന്‍ ചെയ്യാനൊരുങ്ങി റെയില്‍വേ മന്ത്രാലയം. റെയില്‍ ലാന്‍ഡ് അതോറിറ്റി, ഇന്ത്യന്‍ റെയില്‍വേ സ്‌റ്റേഷന്‍ ഡവലപ്പ്‌മെന്റ് കോര്‍പ്പറേഷന്‍ ലിമിറ്റഡ്, മറ്റ് സര്‍ക്കാര്‍ ഏജന്‍സികള്‍ എന്നിവരുമായി സഹകരിച്ചാണ് റയില്‍വേ സ്റ്റേഷന്‍ ആധുനിവത്ക്കരിക്കുന്നത്. ഇതില്‍ പുനര്‍ നിര്‍മ്മിക്കേണ്ട സ്റ്റേഷനുകളും പുതിയ സ്റ്റേഷനുകളും ഉള്‍പ്പെടുമെന്നും റെയില്‍വേ മന്ത്രാലയം അറയിച്ചു.</p>
      <p>ലോകോത്തര നിലവാരമുള്ള ട്രാവല്‍ ഹബ്ബുകളായി രാജ്യത്തെ റെയില്‍വേ സ്‌റ്റേഷനുകളെ മാറ്റുമെന്ന് റെയില്‍വേ മന്ത്രി നേരത്തെ പറഞ്ഞിരുന്നു. ഇതിന്റെ ഭാഗമായാണ് രാജ്യത്തെ റെയില്‍വേ സ്റ്റേഷനുകള്‍ പുനര്‍നിര്‍മ്മാണം നടത്തുന്നത്. നിലവില്‍ ഗുജറാത്തിലെ ഗാന്ധി നഗര്‍, ഹബീബീഗഞ്ച് എന്നീ സ്റ്റേഷനുകളിലെ പണി പുരോഗമിക്കുകയാണെന്നും അധികൃതര്‍ അറിയിച്ചു. ഒഡീഷ സംസ്ഥാന സര്‍ക്കാരമായി സഹകരിച്ചാണ് ഭൂവനേശ്വര്‍ റെയില്‍വേ സ്‌റ്റേഷന്റെ പണി പൂര്‍ത്തിയാക്കുന്നത്.</p>
      <p>ഡെറാഡൂണ്‍ റെയില്‍വേ സ്റ്റേഷന്റെ പുനര്‍ നിര്‍മ്മാണവുമായി ബന്ധപ്പെട്ട് മുസോറി-ദെറാഡൂണ്‍ അതോറിറ്റിയുമായി ധാരണ പത്രം ഒപ്പിട്ടതായി അധികൃതര്‍ പറഞ്ഞു. നിര്‍മ്മാണവുമായി ബന്ധപ്പെട്ട് ദേശീയ പാത അതോറിറ്റിയുമായി 2019-ല്‍ റെയില്‍വെ കരാറില്‍ ഒപ്പുവെച്ചിരുന്നു. അരവിന്ദ് വിഹാര്‍, സൂറത്ത്, ചാണ്ഡിഗഡ്, ശിവാജ് നഗര്‍, നാഗ്പൂര്‍, ഗാന്ധിനഗര്‍, സബര്‍മതി, കാന്‍പൂര്‍, ഗ്വാളിയര്‍ അമൃത്സര്‍ താകരില്‍ തുടങ്ങിയ സ്റ്റേഷനുകളും ഉടന്‍ തന്നെ പണി തുടങ്ങുമെന്നും അധികൃതര്‍ അറിയിച്ചു.</p>
      <p>ലോകോത്തര ട്രാവല്‍ ഹബ്ബായി ഉയര്‍ത്തുന്നതിന് പിന്നാലെ ആധുനികവത്ക്കരിക്കാന്‍ വിവിധ തരത്തിലുള്ള പദ്ധതികളും സ്റ്റേഷനുകളില്‍ നടപ്പാക്കുമെന്ന് കേന്ദ്ര റെയില്‍വേ മന്ത്രി പിയൂഷ് ഗോയല്‍ അറിയിച്ചിരുന്നു. മോഡേണ്‍ സ്‌കീം, ആദര്‍ശ് പദ്ധതി തുടങ്ങിയ പദ്ധികളിലൂടെയാണ് റെയില്‍വേ സ്റ്റേഷന്‍ ആധുനികവത്ക്കരിക്കുന്നത്. ആദര്‍ശ് പദ്ധതിയുടെ കീഴില്‍ 1,253 സ്റ്റേഷനുകളാണ് തിരഞ്ഞെടുത്തത്. ഇതില്‍ 1,149 സ്റ്റേഷനുകള്‍ പണി പൂര്‍ത്തിയായി. ബാക്കിയുള്ളവ 2020-ഓടെ പൂര്‍ത്തിയാക്കുമെന്നും കേന്ദ്രമന്ത്രി പറഞ്ഞു.</p>
    </article>
  </body>
</html>