<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/listes_xtypisan_ti_nyxta_se_benzinadiko_sto_agrinio-589211/"/>
    <meta property="og:site_name" content="Real.gr"/>
    <meta property="article:published_time" content="2019-11-24T06:42:00+00:00"/>
    <meta property="og:title" content="Αλλάζει ο κυκλοφοριακός χάρτης της Αθήνας σε συνεργασία του Δήμου με το Μετσόβιο Πολυτεχνείο"/>
    <meta property="og:description" content="Ένα βενζινάδικο, που βρίσκεται στην οδό Πανεπιστημίου στο Αγρίνιο, έβαλαν στο στόχαστρό τους άγνωστοι, τα ξημερώματα της Κυριακής."/>
  </head>
  <body>
    <article>
      <h1>
        <a href="https://www.real.gr/koinonia/arthro/allazei_o_kykloforiakos_xartis_tis_athinas_se_synergasia_tou_dimou_me_to_metsobio_polytexneio-589210/">Αλλάζει ο κυκλοφοριακός χάρτης της Αθήνας σε συνεργασία του Δήμου με το Μετσόβιο Πολυτεχνείο</a>
      </h1>
      <address><time datetime="2019-11-24T06:42:00+00:00">24 Nov 2019, 06:42</time> by <a rel="author">agriniosite.gr</a></address>
      <p>
        <b>Ένα βενζινάδικο, που βρίσκεται στην οδό Πανεπιστημίου στο Αγρίνιο, έβαλαν στο στόχαστρό τους άγνωστοι, τα ξημερώματα της Κυριακής.</b>
      </p>
      <p>Περίπου έξι ή επτά άτομα, που φορούσαν κουκούλες, προσπάθησαν να ξηλώσουν τον κερματοδέκτη αυτόματου πωλητή καυσίμων ενός βενζινάδικου, αλλά δεν κατάφεραν να τον αποκολλήσουν εντελώς από το έδαφος καθώς χτύπησε ο συναγερμός και τράπηκαν σε φυγή. Στο σημείο έφθασε ο ιδιοκτήτης του πρατηρίου υγρών καυσίμων, ο οποίος αντίκρισε τον αυτόματο πωλητή καυσίμων κατεστραμμένο, ενώ η ζημιά -όπως δήλωσε στο agriniosite.gr- ξεπερνά τις 20.000 ευρώ. Ο ίδιος δήλωσε αγανακτισμένος για τα συνεχή κρούσματα κλοπών, ενώ κατήγγειλε ότι η αστυνομία καθυστέρησε να φτάσει στο σημείο.</p>
      <p>Σύμφωνα με πληροφορίες, οι δράστες χρησιμοποίησαν δύο οχήματα, ένα αγροτικό και ένα Ι.Χ. μάρκας Toyota Corolla για να διαφύγουν, ενώ ανεπιβεβαίωτες πληροφορίες αναφέρουν πως τα οχήματα τα εγκατέλειψαν και εντοπίστηκαν από την αστυνομία. Επίσης ανεπιβεβαίωτες πληροφορίες αναφέρουν ότι επιχείρησαν μια ακόμη απόπειρα κλοπής, νωρίτερα, σε άλλο βενζινάδικο στην περιοχή του Δοκιμίου.</p>
      <p>Ο τρόπος δράσης της σπείρας, παραπέμπει σε παρόμοια περιστατικά που έχουν συμβεί στην περιοχή. Στις 16 Οκτωβρίου 2019 άγνωστοι άρπαξαν από το νοσοκομείο του Αγρινίου το ΑΤΜ, τα ξημερώματα της περασμένη Τετάρτης επιτέθηκαν σε μια νταλίκα που ήταν σταθμευμένη έξω από μια βιομηχανία γύψου στο Αιτωλικό, ακινητοποίησαν τον οδηγό χτυπώντας τον, ενώ άγνωστοι είχαν αρπάξει τον κερματοδέκτη αυτόματου πωλητή καυσίμων ενός βενζινάδικου στον Άγιο Κωνσταντίνο Αγρινίου. Η ίδια, όπως όλα δείχνουν, σπείρα είχε αρπάξει πρόσφατα άλλον ένα αυτόματο πωλητή καυσίμων στην περιοχή Κεφαλόβρυσο και διέρρηξε ένα ΑΤΜ και το υποκατάστημα των ΕΛ.ΤΑ. στο Νιοχώρι και ένα σούπερ μάρκετ στον Αστακό Αιτωλοακαρνανίας.</p>
      <p>Η αστυνομία έχει εξαπολύσει ανθρωποκυνηγητό για τον εντοπισμό και την σύλληψη των δραστών.</p>
      <figure>
        <iframe src="https://www.youtube.com/embed/REC4FYk0bV0" width="640" height="360" data-service="Youtube" scrolling="no"/>
      </figure>
    </article>
  </body>
</html>