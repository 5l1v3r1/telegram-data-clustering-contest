<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/wetenschap-planeet/weernieuws/droge-en-overwegend-zonnige-zondag-kwik-klimt-tot-11-graden~aba2eef3/"/>
    <meta property="og:site_name" content="HLN"/>
    <meta property="article:published_time" content="2019-11-24T06:59:00+00:00"/>
    <meta property="og:title" content="Droge en overwegend zonnige zondag, kwik klimt tot 11 graden"/>
    <meta property="og:description" content="Het wordt een droge en overwegend zonnige zondag. In de loop van de dag neemt de bewolking toe, maar het blijft droog met maxima rond 10 graden. Later deze week, zeker vanaf dinsdag, wordt het wiss..."/>
  </head>
  <body>
    <article>
      <h1>Droge en overwegend zonnige zondag, kwik klimt tot 11 graden</h1>
      <address><time datetime="2019-11-24T06:59:00+00:00">24 Nov 2019, 06:59</time> by <a rel="author">HAA</a></address>
      <p>
        <b>Het wordt een droge en overwegend zonnige zondag. In de loop van de dag neemt de bewolking toe, maar het blijft droog met maxima rond 10 graden. Later deze week, zeker vanaf dinsdag, wordt het wisselvalliger met buien. Dat meldt het Koninklijk Meteorologisch Instituut (KMI).</b>
      </p>
      <p><b>Zondag</b> wordt een droge en deels zonnige dag, al neemt de bewolking toe vanuit het westen. De maxima liggen tussen 9 en 11 graden. Zondagavond en ook de nacht van zondag op maandag blijft het droog met meestal veel bewolking, maar tijdelijk ook brede opklaringen. De minima liggen tussen lokaal 1 en 6 graden.</p>
      <p><b>Maandag</b>voormiddag wordt het wisselend bewolkt en droog. In de loop van de dag neemt de bewolking toe en valt er soms lichte regen vanaf het westen. De maxima liggen tussen 7 graden in de Hoge Venen en 11 graden in het centrum van het land.</p>
      <p>Vanaf <b>dinsdag</b> neemt de kans op regen en buien toe. November lijkt zo te eindigen zoals in het gedicht van J.C. Bloem: “Altijd november, altijd regen”.</p>
      <p>In de nacht naar <b>woensdag</b> volgt er meer regen en ook woensdag worden regen en later buien verwacht. Daarbij wakkert de wind aan van matig tot vrij krachtig. Ook <b>donderdag</b> en <b>vrijdag</b> wordt wisselvallig weer met regen en buien verwacht, al bestaat de kans dat het vrijdag in de loop van de dag droger wordt.</p>
      <p><b>Zaterdag</b> zou er dan een nieuwe storing over het land trekken, geheel volgens de weerspreuk “November laatste noot, vult altijd de sloot”.</p>
    </article>
  </body>
</html>