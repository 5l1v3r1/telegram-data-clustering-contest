<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188619/"/>
    <meta property="og:site_name" content="Janam TV"/>
    <meta property="article:published_time" content="2019-11-24T06:31:50+00:00"/>
    <meta property="og:title" content="പ്രതികരിക്കാനുള്ള ധൈര്യത്തിന് ആദരം; നിദ ഫാത്തിമയ്ക്ക് യങ് ഇന്ത്യ പുരസ്‌കാരം"/>
    <meta property="og:description" content="സഹപാഠിയുടെ മരണത്തിന്റെ സത്യാവസ്ഥ പുറം ലോകത്തോട് വിളിച്ച് പറഞ്ഞ നിദ ഫാത്തിമയ്ക്ക് യങ് ഇന്ത്യ പുരസ്‌കാരം. മഹാത്മഗാന്ധി നാഷണല്‍ ഫൗണ്ടേഷന്‍ ഏര്‍പ്പെടുത്തിയ"/>
  </head>
  <body>
    <article>
      <h1>പ്രതികരിക്കാനുള്ള ധൈര്യത്തിന് ആദരം; നിദ ഫാത്തിമയ്ക്ക് യങ് ഇന്ത്യ പുരസ്‌കാരം</h1>
      <address><time datetime="2019-11-24T06:31:50+00:00">24 Nov 2019, 06:31</time> by <a rel="author">Janam TV Web Desk</a></address>
      <p>സഹപാഠിയുടെ മരണത്തിന്റെ സത്യാവസ്ഥ പുറം ലോകത്തോട് വിളിച്ച് പറഞ്ഞ നിദ ഫാത്തിമയ്ക്ക് യങ് ഇന്ത്യ പുരസ്‌കാരം. മഹാത്മഗാന്ധി നാഷണല്‍ ഫൗണ്ടേഷന്‍ ഏര്‍പ്പെടുത്തിയ പുരസ്‌കാരത്തിനാണ് നിദ അര്‍ഹയായത്. പ്രശസ്തിപത്രവും ശില്‍പവും പൊന്നാടയുമടങ്ങുന്ന പുരസ്‌കാരങ്ങള്‍ നിദക്ക് ഡിസംബറില്‍ സമ്മാനിക്കുമെന്ന് ഫൗണ്ടേഷന്‍ ചെയര്‍മാന്‍ എ ബി ജെ ജോസ് അറിയിച്ചു.</p>
      <p>സുല്‍ത്താന്‍ ബത്തേരി സര്‍വ്വജന സ്‌കൂളില്‍ വച്ച് പാമ്പ് കടിയേറ്റ് സഹപാഠി മരിച്ച സംഭവത്തില്‍ അധ്യാപകരുടെ അനാസ്ഥ നിദ ഫാത്തിമയാണ് തുറന്നുപറഞ്ഞത്. ഷഹല ഷെറിനെ ആശുപത്രിയിലെത്തിക്കാന്‍ വൈകിയെന്നും അധ്യാപകന്‍ അനാസ്ഥ കാണിച്ചുവെന്നും ഇതേ സ്‌കൂളിലെ അഞ്ചാംക്ലാസുകാരി നിദ പറഞ്ഞു. അധ്യാപകരുടെ അനാസ്ഥ മാത്രമല്ല സ്‌കൂളിന്റെ ശോചനീയാവസ്ഥയും ക്ലാസില്‍ ചെരുപ്പിടാന്‍ സമ്മതിക്കാത്തതിനെ കുറിച്ചും നിദയും മറ്റു കുട്ടികളും മാധ്യമങ്ങളോട് വ്യക്തമാക്കിയിരുന്നു.</p>
    </article>
  </body>
</html>