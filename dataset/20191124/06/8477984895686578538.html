<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bhaskar.com/bollywood/news/news/delhi-court-imposed-stay-on-chanda-kochhars-biopic-chanda-herself-appealed-to-stop-film-release-126126558.html"/>
    <meta property="og:site_name" content="Dainik Bhaskar"/>
    <meta property="article:published_time" content="2019-11-24T06:59:00+00:00"/>
    <meta property="og:title" content="दिल्ली / चंदा कोचर की बायोपिक पर दिल्ली कोर्ट ने लगाया स्टे, खुद चंदा ने की थी रिलीज रोकने की अपील "/>
    <meta property="og:description" content="बॉलीवुड डेस्क. दिल्ली कोर्ट ने आईसीआईसीआई बैंक की पूर्व सीईओ चंदा कोचर की लाइफ पर बनी फिल्म की रिलीज पर स्टे लगा दिया है। | Delhi court imposed stay on Chanda Kochhar's biopic, Chanda herself appealed to stop film release"/>
  </head>
  <body>
    <article>
      <h1>दिल्ली / चंदा कोचर की बायोपिक पर दिल्ली कोर्ट ने लगाया स्टे, खुद चंदा ने की थी रिलीज रोकने की अपील </h1>
      <address><time datetime="2019-11-24T06:59:00+00:00">24 Nov 2019, 06:59</time> by <a rel="author">Dainik Bhaskar</a></address>
      <figure>
        <img src="https://i10.dainikbhaskar.com/thumbnails/730x548/web2images/www.bhaskar.com/2019/11/24/chanda1_1574582168.jpg"/>
      </figure>
      <h4>Dainik Bhaskar</h4>
      <p>Nov 24, 2019, 12:29 PM IST</p>
      <p><b>बॉलीवुड डेस्क</b>. दिल्ली कोर्ट ने आईसीआईसीआई बैंक की पूर्व सीईओ चंदा कोचर की लाइफ पर बनी फिल्म की रिलीज पर स्टे लगा दिया है। चंदा ने खुद ही फिल्म रिलीज रोकने की अपील अपने वकील नमन जोशी और विजय अग्रवाल के जरिए की थी। कोचर का कहना है कि यह फिल्म उन्हें अपमानित करने के लिए बनाई गई है।</p>
      <p><b>नहीं होगी फिल्म की स्क्रीनिंग : </b>एडीजे संदीप गर्ग ने अपने डिसीजन में कहा कि फिल्म के प्रोड्यूसर, स्टार कास्ट के साथ ही साथ किसी को भी चंदा के नाम का उपयोग करने की अनुमति नहीं दी जाएगी। साथ ही ऑनलाइन या ऑफलाइन फिल्म की स्क्रीनिंग से रोक दिया जाएगा।</p>
      <p>इंडिया टुडे की खबर के अनुसार विजय ने बताया है कि फिल्म में जो एक्ट्रेस चंदा का रोल निभा रही है वह यह खुलकर बता रही है कि कैसे एक गलती ने चंदा की लाइफ बर्बाद कर दी है। विजय ने कहा- इस तरह की बायोपिक बनाना, उन्हें रिलीज करना और प्रमोशनल इंटरव्यू और अन्य गतिविधियां चंदा को अपमानित कर रही हैं। </p>
      <p>कोचर के बयान के अनुसार एक इंटरव्यू में उनकी कथित बायोपिक में रोल कर रही एक्ट्रेस ने इंटरव्यू में कहा था कि वह चंदा की तरह दिखने के लिए उनके तौर-तरीके अपना रही है। साथ ही उन्होंने फिल्म के टाईटल को लेकर भी सवाल उठाया क्योंकि उनके खिलाफ आरोप अभी साबित नहीं हुए हैं। गौरतलब है कि चंदा पर वीडियोकॉन समूह को 1,875 करोड़ रुपये के छह लोन को मंजूरी देने का आरोप लगा है, जिसकी जांच चल रही है। </p>
      <p><b>इफ्फी में होनी है स्पेशल स्क्रीनिंग : </b>बात अगर फिल्म की करें तो  फिल्म में गुरलीन चोपड़ा ने चंदा कोचर की भूमिका निभाई है। प्रोडक्शन मनोज नंदवाना और एस अखिलेश्वरन का है। जबकि डायरेक्शन अजय सिंह ने किया है। फिल्म को गोवा में चल रहे 50वें इंटरनेशनल फिल्म फेस्टिवल ऑफ इंडिया में 28 नवंबर को प्रदर्शित किया जाना है। <br/> </p>
    </article>
  </body>
</html>