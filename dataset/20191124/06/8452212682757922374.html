<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/valuri-in-asteptarea-votantilor-in-marea-britanie/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T06:39:27+00:00"/>
    <meta property="og:title" content="Valuri în așteptarea votanților, în Marea Britanie"/>
    <meta property="og:description" content="Valuri în așteptarea votanților români, în Marea Britanie. Metodă inedită de informare a românilor din Marea Britanie despre localizarea secțiilor de vot"/>
  </head>
  <body>
    <article>
      <h1>Valuri în așteptarea votanților, în Marea Britanie</h1>
      <address><time datetime="2019-11-24T06:39:27+00:00">24 Nov 2019, 06:39</time> by <a rel="author">(R.C.)</a></address>
      <p>
        <b>Metodă inedită de informare a românilor din Marea Britanie despre localizarea secțiilor de votare. <br/></b>
        <b> Ambasada României în Regatul Unit a postat ieri mai multe filmulețe și poze pe <a href="https://www.facebook.com/Ambasada-Rom%C3%A2niei-%C3%AEn-Regatul-Unit-al-Marii-Britanii-%C5%9Fi-Irlandei-de-Nord-1707859879444258/">pagina oficială de Facebook</a> prin care îi informează pe românii din Marea Britanie unde pot merge să își exprime votul în cel de-al doilea tur al alegerilor prezidențiale. În imagini, pot fi văzuți membrii secțiilor de vot cum își fac ”încălzirea” în așteptarea votanților făcând celebrele valuri sau prin alte modalități năstrușnice.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2F1707859879444258%2Fvideos%2F420414002230963%2F&amp;show_text=&amp;width=640" width="640" height="352" data-service="Facebook" scrolling="no"/>
      </figure>
      <p>”Bună dimineața !<br/>Cele 72 de Secții De Votare din UK s-au deschis pentru cea de-a doua zi de vot la #AlegeriPreședinteleRomâniei. Printre ele și cele două de la #BRISTOL care își fac încălzirea pentru primirea alegătorilor. Secțiile 574 și 575 de la Bristol se află la adresa Biserica Penticostala Romana, Stockwood Road, Bristol BS14 8HS. Nu lăsați pe duminică, dacă puteți vota de astăzi!”, a fost mesajul Ambasadei care este însoțit de un clip în care membrii secției de votare fac valuri.</p>
      <related>
        <h4>Articole asemănătoare</h4>
        <a href="https://www.cotidianul.ro/atac-cu-masina-in-marea-britanie/"/>
        <a href="https://www.cotidianul.ro/dovada-fatnastica-si-fatala-ca-lui-putin-nu-i-pasa/"/>
        <a href="https://www.cotidianul.ro/incident-major/"/>
      </related>
    </article>
  </body>
</html>