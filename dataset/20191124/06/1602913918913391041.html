<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/peste-243-000-de-romani-au-votat-in-tara-in-prima-ora-mai-putini-ca-in-primul-tur-prezenta-de-1-33-18610392"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T06:12:10+00:00"/>
    <meta property="og:title" content="Peste 243.000 de români au votat în ţară în prima oră, mai puţini ca în primul tur.Prezenţă de 1,33%"/>
    <meta property="og:description" content="243.349 de români au votat, duminică, în ţară, în prima oră de la deschiderea urnelor, înregistrându-se o prezenţă la vot de 1,33%, potrivit datelor Biroului Electoral Central (BEC). În primul tur, la aceeaşi oră, votaseră 258.849 de alegători, prezenţa la vot fiind pe 10 noiembrie de 1,42 %. "/>
  </head>
  <body>
    <article>
      <h1>Peste 243.000 de români au votat în ţară în prima oră, mai puţini ca în primul tur.Prezenţă de 1,33%</h1>
      <address><time datetime="2019-11-24T06:12:10+00:00">24 Nov 2019, 06:12</time> by <a rel="author" href="https://www.zf.ro/autor/firuta-flutur" target="_blank">Firuta Flutur</a></address>
      <p>243.349 de români au votat, duminică, în ţară, în prima oră de la deschiderea urnelor, înregistrându-se o prezenţă la vot de 1,33%, potrivit datelor Biroului Electoral Central (BEC). În primul tur, la aceeaşi oră, votaseră 258.849 de alegători, prezenţa la vot fiind pe 10 noiembrie de 1,42 %. </p>
      <p>Până duminică, la ora 08.00, au votat, în ţară, 243.349 de români. Dintre aceştia, 179.303 sunt votanţi pe liste permanente, 64.023 sunt votanţi pe liste suplimentare, iar 23 şi-au exercitat votul folosindu-se de urna mobilă.</p>
      <p>Prezenţa este la ora 08.00, potrivit datelor Biroului Electoral Central, de 1,33 %.</p>
      <p>Judeţele în care se înregistrează cea mai mare prezenţă sunt Ilfov, Constanţa, Dâmboviţa, Olt şi Călăraşi.</p>
      <p>La polul opus, se află Harghita, Covasna, Bistriţa-Năsăud, Mureş, Satu Mare şi Vaslui, unde prezenţa la vot este cea mai scăzută.</p>
      <p>Comparativ, în primul tur, 258.849 de alegători votaseră în prima oră de la deschiderea urnelor, înregistrându-se atunci o prezenţă de 1,42 %, potrivit datelor Biroului Electoral Central (BEC).</p>
    </article>
  </body>
</html>