<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/hava-durumu-24-kasim-yagmur-uyarisi-meteoroloji-saat-verdi-257659h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T06:38:00+00:00"/>
    <meta property="og:title" content="Hava durumu 24 Kasım: Yağmur uyarısı! Meteoroloji saat verdi"/>
    <meta property="og:description" content="Meteoroloji'den gelen son raporlara göre öğle saatleri itibariyle Çatalca ve Arnavutköy civarları başta olmak üzere İstanbul genelinde sağanak yağışın etkili olması bekleniyor. İşte 24 Kasım hava durumu bilgisi..."/>
  </head>
  <body>
    <article>
      <h1>Hava durumu 24 Kasım: Yağmur uyarısı! Meteoroloji saat verdi</h1>
      <address><time datetime="2019-11-24T06:38:00+00:00">24 Nov 2019, 06:38</time> by <a rel="author">Yeni Çağ Gazetesi</a></address>
      <p>
        <b>Meteoroloji'den gelen son raporlara göre öğle saatleri itibariyle Çatalca ve Arnavutköy civarları başta olmak üzere İstanbul genelinde sağanak yağışın etkili olması bekleniyor. İşte 24 Kasım hava durumu bilgisi...</b>
      </p>
      <p>Meteoroloji Genel Müdürlüğü tarafından 24 Kasım hava durumu raporu yayınlandı. Özellikle bugün hafta sonu tatilini dışarda sevdikleriyle birlikte geçirmek isteyenler tarafından merakla araştırılıyor. Yapılan son tahminlere göre özellikle öğle saatleri itibariyle Çatalca ve Arnavutköy civarları başta olmak üzere İstanbul genelinde sağanak yağışın bölgesel olarak etkili olması bekleniyor. Peki, bugün hava durumu nasıl? İşte, 24 Kasım hava durumu raporu…</p>
      <p>
        <b>YAĞIŞIN BEKLENDİĞİ YERLER</b>
      </p>
      <p>24 Kasım Pazar gününü sevdikleriyle beraber dışarda geçirmek isteyenler “Bugün hava durumu nasıl?” ve “Yağmur yağacak mı?” sorularının cevabını araştırıyor. Bugün, İstanbul’da bölgesel sağanak yağış geçişleri görülecek. Özellikle öğle saatleri itibariyle Çatalca ve Arnavutköy civarlarında yağışın etkili olması bekleniyor. Peki, bugün hava durumu nasıl? İşte, 24 Kasım hava durumu…</p>
      <figure>
        <img src="https://www.yenicaggazetesi.com.tr/d/other/regrth.jpg"/>
      </figure>
      <p>
        <b>HAVA DURUMU BUGÜN NASIL?</b>
      </p>
      <p>Meteoroloji Genel Müdürlüğü tarafından yapılan son değerlendirmelere göre; Ülkemizin iç ve batı kesimlerinin parçalı ve yer yer çok bulutlu, Batı Akdeniz, Muğla, Afyonkarahisar, Kırşehir, Konya, Ankara'nın batı ilçeleri, Kırklareli kıyıları ve İstanbul'un kuzeybatısı ile gece saatlerinden itibaren Çanakkale, İzmir, Balıkesir'in batısı, Aydın'ın kıyı kesimleri, Kuzey Ege kıyıları ve Edirne'nin güney kesimlerinin sağanak ve yer yer gök gürültülü sağanak yağışlı, diğer yerlerin parçalı ve az bulutlu geçeceği tahmin ediliyor. Bu sabah ve gece saatlerinde Marmara’nın doğusu, İç Ege, İç Anadolu, Karadeniz’in iç kesimleri, Doğu Anadolu’nun kuzeydoğusunda yer yer pus ve sis hadisesi bekleniyor. Hava sıcaklıklarında ise önemli bir değişiklik olmayacağı ve ülkemiz genelinde mevsim normalleri civarında seyredeceği tahmin ediliyor.</p>
      <figure>
        <img src="https://www.yenicaggazetesi.com.tr/d/other/rghe.jpg"/>
      </figure>
      <p>
        <b>BÖLGELERDE HAVA DURUMU</b>
      </p>
      <p><b>MARMARA HAVA DURUMU</b><br/><br/>Parçalı yer yer çok bulutlu, bu sabah ilk saatlerde boğaz çevresi ile öğleden sonra Kırklareli'nin kıyı kesimleri ile İstanbul'un kuzeybatısının, gece saatlerinden itibaren Çanakkale, Balıkesir'in batısı ve Edirne'nin güneyinin sağanak yer yer gök gürültülü sağanak yağışlı geçeceği tahmin ediliyor. Bölgenin doğusunda bu sabah ve gece saatlerinde yer yer sis ve pus hadisesi bekleniyor.</p>
      <p><b>EGE HAVA DURUMU</b><br/>​​​​​​​<br/>Parçalı ve çok bulutlu, Afyonkarahisar ve Muğla çevreleri ile gece saatlerinden itibaren İzmir, Kuzey Ege kıyıları ve Aydın'ın kıyı ilçelerinin sağanak ve yer yer gök gürültülü sağanak yağışlı geçeceği tahmin ediliyor. Bölgenin iç kesimlerinde bu sabah ve gece saatlerinde yer yer pus hadisesi bekleniyor.</p>
      <p><b>AKDENİZ HAVA DURUMU</b><br/>​​​​​​​<br/>Batı kesimleri yer yer çok bulutlu, Batı Akdeniz'in sağanak ve gök gürültülü sağanak yağışlı, diğer kesimleri parçalı ve az bulutlu geçeceği tahmin ediliyor.</p>
      <p><b>İÇ ANADOLU HAVA DURUMU</b><br/>​​​​​​​<br/>Parçalı ve çok bulutlu, Konya ve Kırşehir çevreleri ile bu sabah ilk saatlerde Ankara'nın Beypazarı, Nallıhan ve Ayaş ilçelerinin yer yer sağanak yağışlı geçeceği tahmin ediliyor. Bölge genelinde bu sabah ve gece saatlerinde yer yer sis ve pus hadisesi bekleniyor.</p>
      <p><b>BATI KARADENİZ HAVA DURUMU</b><br/>​​​​​​​<br/>Parçalı ve çok bulutlu geçeceği tahmin ediliyor. Bölgenin iç kesimlerinde bu sabah ve gece saatlerinde yer yer sis ve pus hadisesi bekleniyor.</p>
      <p><b>ORTA ve DOĞU KARADENİZ HAVA DURUMU</b><br/>​​​​​​​<br/>Parçalı ve az bulutlu geçeceği tahmin ediliyor. Bölgenin iç kesimlerinde bu sabah ve gece saatlerinde yer yer sis ve pus hadisesi bekleniyor.</p>
      <p><b>DOĞU ANADOLU HAVA DURUMU</b><br/>​​​​​​​<br/>Parçalı ve az bulutlu geçeceği tahmin ediliyor. Bölgenin kuzey doğusunda bu sabah ve gece saatlerinde yer yer sis ve pus hadisesi bekleniyor.</p>
      <p><b>GÜNEYDOĞU ANADOLU HAVA DURUMU</b><br/><br/>Parçalı ve az bulutlu geçeceği tahmin ediliyor.</p>
    </article>
  </body>
</html>