<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/tragodia_me_enan_nekro_kai_5_traumaties_se_troxaio_meta_apo_gamo_sti_lamia-589212/"/>
    <meta property="og:site_name" content="Real.gr"/>
    <meta property="article:published_time" content="2019-11-24T06:36:00+00:00"/>
    <meta property="og:title" content="Ληστές «χτύπησαν» τη νύχτα σε βενζινάδικο στο Αγρίνιο"/>
    <meta property="og:description" content="Το γλέντι μετατράπηκε σε θρήνο στη Λαμία. Τραγωδία περίμενε μία οικογένεια, που επέστρεφε από γάμο στην περιοχή, όταν το αυτοκίνητο στο οποίο επέβαινε συγκρούστηκε μετωπικά με άλλο όχημα, λίγο πριν τα φανάρια &quot;Σερδάρη&quot;, τα ξημερώματα της Κυριακής."/>
  </head>
  <body>
    <article>
      <h1>
        <a href="https://www.real.gr/koinonia/arthro/listes_xtypisan_ti_nyxta_se_benzinadiko_sto_agrinio-589211/">Ληστές «χτύπησαν» τη νύχτα σε βενζινάδικο στο Αγρίνιο</a>
      </h1>
      <address><time datetime="2019-11-24T06:36:00+00:00">24 Nov 2019, 06:36</time> by <a rel="author">lamiareport.gr</a></address>
      <p>
        <b>Το γλέντι μετατράπηκε σε θρήνο στη Λαμία. Τραγωδία περίμενε μία οικογένεια, που επέστρεφε από γάμο στην περιοχή, όταν το αυτοκίνητο στο οποίο επέβαινε συγκρούστηκε μετωπικά με άλλο όχημα, λίγο πριν τα φανάρια "Σερδάρη", τα ξημερώματα της Κυριακής.</b>
      </p>
      <p>Σύμφωνα με το ρεπορτάζ, στο μαύρο Mercedes στο οποίο επέβαινε η οικογένεια από τη Λαμία ανέβαινε κανονικά με κατεύθυνση προς Λαμία. Την ίδια στιγμή από τον παράδρομο, βγήκε ένα BMW στο οποίο επέβαιναν δυο νεαροί από τη Στυλίδα.</p>
      <p>Τα δυο αυτοκίνητα συγκρούστηκαν μετωπικά με αποτέλεσμα να σκοτωθεί επί τόπου ο 37χρονος οδηγός της Mercedes και να τραυματιστεί σοβαρά η γυναίκα του. Στο αυτοκίνητο επίσης επέβαιναν και τα δυο κοριτσάκια του ζευγαριού, ηλικίας περίπου 8-10 ετών, που σύμφωνα με πληροφορίες τραυματίστηκαν, αλλά δεν φαίνεται να κινδυνεύει η ζωή τους. Οι δυο νεαροί από το BMW παρά τη σφοδρότητα της σύγκρουσης δεν τραυματίστηκαν.</p>
      <p>Οι πληροφορίες λένε ότι τα δυο κοριτσάκια ήταν παρανυφάκια στον γάμο από τον οποίο επέστρεφε η οικογένεια.</p>
      <p>Τον 37χρονο νεκρό οδηγό και τους τραυματίες απεγκλώβισαν άνδρες της 7ης ΕΜΑΚ, της ΠΥ Λαμίας μαζί με το πλήρωμα του ΕΚΑΒ.</p>
      <p>Οι ακριβείς συνθήκες κάτω από τις οποίες έγινε το θανατηφόρο τροχαίο διερευνώνται από την Τροχαία.</p>
      <figure>
        <iframe src="https://www.youtube.com/embed/Fts3K6DvXUg" width="640" height="360" data-service="Youtube" scrolling="no"/>
      </figure>
    </article>
  </body>
</html>