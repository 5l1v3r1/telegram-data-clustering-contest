<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sumy.today/na-sumshchyni-chotyrylapyy-pomichnyk-prykordonnykiv-dopomig-vyyavyty-pigulky-narkotychnoyi-diyi"/>
    <meta property="og:site_name" content="Суми Сьогодні"/>
    <meta property="article:published_time" content="2019-11-24T06:52:00+00:00"/>
    <meta property="og:title" content="На Сумщині чотирилапий помічник прикордонників допоміг виявити пігулки наркотичної дії"/>
    <meta property="og:description" content="Сьогодні в залізничному пункті пропуску «Зернове» під час прикордонно-митного оформлення потягу сполученням «Миколаїв-Москва» прикордонники Сумського загону спільно з працівниками фіскальної служби виявили пігулки, скоріш за все наркотичної дії. У ході огляду одного з пасажирських вагонів потягу, в туалеті зі сторони неробочого тамбуру відбулося спрацювання службового собаки. Ретельно оглянувши приміщення, прикордонний наряд між стінкою та полицею виявив згорток хустинки з 13-ма пігулками біло-помаранчевого кольору."/>
  </head>
  <body>
    <article>
      <h1>На Сумщині чотирилапий помічник прикордонників допоміг виявити пігулки наркотичної дії</h1>
      <address>
        <time datetime="2019-11-24T06:52:00+00:00">24 Nov 2019, 06:52</time>
      </address>
      <p>Сьогодні в залізничному пункті пропуску «Зернове» під час прикордонно-митного оформлення потягу сполученням «Миколаїв-Москва» прикордонники Сумського загону спільно з працівниками фіскальної служби виявили пігулки, скоріш за все наркотичної дії.</p>
      <p>У ході огляду одного з пасажирських вагонів потягу, в туалеті зі сторони неробочого тамбуру відбулося спрацювання службового собаки. Ретельно оглянувши приміщення, прикордонний наряд між стінкою та полицею виявив згорток хустинки з 13-ма пігулками <i>біло</i>-<i>помаранчевого кольору.</i></p>
      <p>Наразі приховані від контролю пігулки вилучені працівниками поліції для проведення експертизи. До компетентних правоохоронних органів направлене повідомлення про протиправне діяння, що містить ознаки кримінального правопорушення, <i>передбаченого ст. </i>305 (контрабанда наркотичних засобів, психотропних речовин, їх аналогів чи прекурсорів або фальсифікованих лікарських засобів) КК України.</p>
    </article>
  </body>
</html>