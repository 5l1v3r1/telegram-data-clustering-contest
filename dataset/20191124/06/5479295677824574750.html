<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.larena.it/territori/citt%C3%A0/monopattini-a-decine-in-borgo-trento-dove-sono-vietati-1.7796569"/>
    <meta property="og:site_name" content="L'Arena"/>
    <meta property="article:published_time" content="2019-11-24T06:32:00+00:00"/>
    <meta property="og:title" content="Monopattini a decine in Borgo Trento dove sono vietati"/>
    <meta property="og:description" content="."/>
  </head>
  <body>
    <article>
      <h1>Monopattini a decine <br/>in Borgo Trento <br/>dove sono vietati</h1>
      <address><time datetime="2019-11-24T06:32:00+00:00">24 Nov 2019, 06:32</time> by <a rel="author">M.Cerp.</a></address>
      <p>Borgo Trento, per i <b>monopattini</b> nessun via libera: «Non c’è mai stata alcuna autorizzazione». Anche se sono disponibili sui marciapiedi come in questi giorni in<b> via Todeschini</b>. «Chi li usa viola l’ordinanza comunale». Lo precisa la presidente della seconda circoscrizione, Elisa Dalle Pezze (Pd), smorzando gli entusiasmi di quanti vorrebbero vedere per le strade del quartiere sfrecciare il nuovo mezzo elettrico. Altri tirano un sospiro di sollievo perché la rivoluzione dei monopattini stava diventando sempre più un pericolo.</p>
      <p>«L’uso del monopattino è destinato solo nelle aree con ridotta mobilità veicolare e, in queste, ci sono le<b> zone a 30 chilometri orari,</b> le piste ciclabili e ciclo-pedonali», spiega il coordinatore della commissione Mobilità Alberto Grigoletti (Lega). E nel quartiere aree del genere non ce ne sono.</p>
    </article>
  </body>
</html>