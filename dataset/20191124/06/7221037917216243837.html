<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.medyafaresi.com/haber/muge-boz-anne-oldu-iste-bebegin-cinsiyeti/927552"/>
    <meta property="og:site_name" content="medya faresi"/>
    <meta property="article:published_time" content="2019-11-24T06:33:00+00:00"/>
    <meta property="og:title" content="Müge Boz anne oldu! İşte bebeğin cinsiyeti"/>
    <meta property="og:description" content="Basketbolcu Caner Erdeniz’le geçtiğimiz haziran ayında Barselona’da evlenen Müge Boz, anne oldu. Aylarca bebeğinin cinsiyetini doğumda öğreneceklerini söyleyen çiftin bir kız bebekleri oldu."/>
  </head>
  <body>
    <article>
      <h1>Müge Boz anne oldu! İşte bebeğin cinsiyeti</h1>
      <h2>Basketbolcu Caner Erdeniz’le geçtiğimiz haziran ayında Barselona’da evlenen Müge Boz, anne oldu. Aylarca bebeğinin cinsiyetini doğumda öğreneceklerini söyleyen çiftin bir kız bebekleri oldu.</h2>
      <address>
        <time datetime="2019-11-24T06:33:00+00:00">24 Nov 2019, 06:33</time>
      </address>
      <p>Güzel oyuncu Müge Boz, geçtiğimiz Haziran ayında basketbolcu Caner Erdeniz ile evlendi. Düğün fotoğrafları ile günlerce konuşulan ve sonrasında hamile olduğunu duyuran Boz, ilk bebeğini kucağına aldı.</p>
      <p>Beşiktaş'ta özel bir hastanede doğum yapan Müge Boz'un bir kız bebeği dünyaya geldi. Bebeklerinin cinsiyetini hamilelik sürecinde öğrenmek istemeyen ikilinin Vina adını verdikleri bebekleri 53 cm ve 3 kilo 500 gram olarak doğdu.</p>
      <h3>"CİNSİYETİ ÖĞRENMEK İSTEMEDİK"</h3>
      <p>Doğuma sayılı günler kala Kanal D ekranlarında yayınlanan 2. Sayfa programına konuk olan Müge Boz, "Bebeğin cinsiyetini öğrenme süreci benim çok hoşuma gitti. Çünkü artık bir şeyi bekleme heyecanını yaşayamaz olduk. Her şeye kolay erişiyoruz ben de bu yüzden bebeğin cinsiyetini öğrenmedim. Beklemek daha güzel heyecan verici, doktorumuz bebeğin cinsiyetini yazdı ve bir zarfa koydu. Biz o zarfı hep yanımızda taşıyoruz ama açmıyoruz. Öğrenmek istemedik ikimiz de bu durum hoşumuza gidiyor. Açıkçası son zamanlarda çok tatlı yiyorum, eğer tatlı yiyen erkek çocuk doğruyorsa belki bebeğin cinsiyeti erkektir ama inanın bilmiyoruz cinsiyetini öğrenmedik" demişti.</p>
      <h3>BEBEĞİN ADINI DÖVME YAPTIRDILAR</h3>
      <p>Ünlü çift, daha evlenmeden önce ileride doğacak bebeklerinin adını Vina koymaya karar vererek kollarına dövmelerini yaptırdı. Yaşadığı o sürece Instagram hesabından paylaşan Müge Boz, "En başından beri, daha ortada portakalın vitamini bile yokken bebeğimizin ismi belliydi. Aşkımızı yaşarken, gözlerimizin içine bakarak dinlediğimiz bu şarkı, ilerde bebeğimizin ismi de olmasın mı dedik... Hayatımda yaptırdığım ilk dövme buydu..." dedi.</p>
    </article>
  </body>
</html>