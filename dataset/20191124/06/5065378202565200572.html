<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032002/thanatiforo-troxaio-sti-lamia-epestrefan-apo-gamo-kai-perimene-o-thanatos-pics-vid"/>
    <meta property="og:site_name" content="Newsbomb"/>
    <meta property="article:published_time" content="2019-11-24T06:39:51+00:00"/>
    <meta property="og:title" content="Θανατηφόρο τροχαίο στη Λαμία: Επέστρεφαν από γάμο και περίμενε ο θάνατος (pics&amp;vid)"/>
    <meta property="og:description" content="Σφοδρή μετωπική σύγκρουση τα ξημερώματα της Κυριακής στην είσοδο της Λαμίας - Στο ένα αυτοκίνητο επέβαινε οικογένεια - Νεκρός ο πατέρας, σοβαρά η μητέρα, πιο ελαφρά τα δύο κοριτσάκια."/>
  </head>
  <body>
    <article>
      <h1>Θανατηφόρο τροχαίο στη Λαμία: Επέστρεφαν από γάμο και περίμενε ο θάνατος (pics&amp;vid)</h1>
      <h2>Σφοδρή μετωπική σύγκρουση τα ξημερώματα της Κυριακής στην είσοδο της Λαμίας - Στο ένα αυτοκίνητο επέβαινε οικογένεια - Νεκρός ο πατέρας, σοβαρά η μητέρα, πιο ελαφρά τα δύο κοριτσάκια.</h2>
      <address><time datetime="2019-11-24T06:39:51+00:00">24 Nov 2019, 06:39</time> by <a rel="author">Newsroom</a></address>
      <p>Η<b> θανατηφόρα μετωπική σύγκρουση</b> έγινε λίγα λεπτά πριν τις 5:00' τα ξημερώματα στον παράδρομο, λίγο πριν τα φανάρια «Σερδάρη».</p>
      <p>Το<b> τραγικό δυστύχημα</b> σημειώθηκε όταν το μαύρο όχημα, στο οποίο επέβαινε μια <b>τετραμελής οικογένεια από τη Λαμία</b>, ανέβαινε κανονικά με κατεύθυνση προς Λαμία. Την ίδια στιγμή από τον παράδρομο που έρχεται από τον Άγιο Τρύφωνα και οδηγεί μπροστά στα συνεργεία, βγήκε το ασημί όχημα στο οποίο επέβαιναν<b> δυο νεαροί από τη Στυλίδα.</b></p>
      <p><b>Τα δυο αυτοκίνητα συγκρούστηκαν μετωπικά με αποτέλεσμα να σκοτωθεί επί τόπου ο 37χρονος οδηγός του μαύρου οχήματος και να τραυματιστεί σοβαρά η γυναίκα του.</b> Στο αυτοκίνητο επίσης επέβαιναν και τα<b> δυο κοριτσάκια του άτυχου ζευγαριού</b>, ηλικίας περίπου 8-10 ετών, που σύμφωνα με πληροφορίες τραυματίστηκαν, αλλά δεν φαίνεται να κινδυνεύει η ζωή τους.</p>
      <p>
        <b>Δείτε περισσότερες φωτογραφίες από το σημείο που σημειώθηκε η μοιραία σύγκρουση:</b>
      </p>
      <p>
        <b>Οι δυο νεαροί παρά τη σφοδρότητα της σύγκρουσης τραυματίστηκαν πολύ ελαφρά.</b>
      </p>
      <p>Οι πληροφορίες λένε ότι<b> η οικογένεια από τη Λαμία επέστρεφε από γάμο και μάλιστα τα δυο κοριτσάκια ήταν και παρανυφάκια.</b> Κανένας δεν μπορούσε να φανταστεί ότι στην επιστροφή τους είχε στήσει καρτέρι ο θάνατος.</p>
      <p>Τον 37χρονο νεκρό οδηγό και τους τραυματίες απεγκλώβισαν άνδρες της 7ης ΕΜΑΚ, της ΠΥ Λαμίας μαζί με το πλήρωμα του ΕΚΑΒ που τους μετέφερε στο νοσοκομείο Λαμίας.</p>
      <p>Στο σημείο βρέθηκε και ο Διοικητής του Τμήματος Τροχαίας Λαμίας, ο οποίος μαζί με τους αξιωματικούς του, ερευνούν τις ακριβείς συνθήκες κάτω από τις οποίες έγινε το θανατηφόρο τροχαίο.</p>
      <p>Δείτε βίντεο:</p>
      <figure>
        <iframe src="https://www.youtube.com/embed/Fts3K6DvXUg" width="480" height="270" data-service="Youtube" scrolling="no"/>
      </figure>
      <p>Πηγή: <a href="http://www.lamiareport.gr/index.php/topika/item/140896-lamia-epestrefan-apo-gamo-kai-perimene-o-thanatos-vinteo-foto">lamiareport.gr</a></p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>Διαβάστε επίσης:</p>
      <p>
        <a href="https://www.newsbomb.gr/ellada/story/1031853/xamos-stin-kriti-psaras-epiase-ayto-to-teras">Χαμός στην Κρήτη: Ψαράς έπιασε αυτό το «τέρας»</a>
      </p>
      <p>
        <a href="https://www.newsbomb.gr/bombplus/travel/kosmos/story/1031786/akyrothike-i-syntomoteri-ptisi-ston-kosmo-itan-molis-9-lepta">Ακυρώθηκε η συντομότερη πτήση στον κόσμο! Ήταν μόλις 9 λεπτά (pics)</a>
      </p>
      <related>
        <a href="https://www.newsbomb.gr/ellada/story/1032001/eleni-topaloydi-simera-to-etisio-mnimosyno-sygklonizoyn-oi-goneis-to-spiti-mas-egine-o-tafos-mas"/>
        <a href="https://www.newsbomb.gr/ellada/ergasia/story/1031938/ypiresia-asyloy-xekinoyn-ayrio-25-11-oi-aitiseis-proslipseon"/>
        <a href="https://www.newsbomb.gr/ellada/story/1031993/aytes-einai-oi-argies-kai-ta-triimera-toy-2020"/>
      </related>
    </article>
  </body>
</html>