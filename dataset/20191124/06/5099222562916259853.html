<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-international-23510150-japonia-papa-francisc-solicita-interzicerea-armelor-nucleare-timpul-vizitei-japonia.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T06:56:00+00:00"/>
    <meta property="og:title" content="Japonia: Papa Francisc solicită interzicerea armelor nucleare în timpul vizitei în Japonia"/>
    <meta property="og:description" content="Papa Francisc a cerut duminică interzicerea armelor nucleare în timpul unei vizite în orașele din vestul Japoniei, Nagasaki și Hiroshima, singurele două orașe din lume supuse"/>
  </head>
  <body>
    <article>
      <h1>Japonia: Papa Francisc solicită interzicerea armelor nucleare în timpul vizitei în Japonia</h1>
      <address><time datetime="2019-11-24T06:56:00+00:00">24 Nov 2019, 06:56</time> by <a rel="author">G.S.</a></address>
      <p><b>Papa Francisc a cerut duminică interzicerea armelor nucleare în timpul unei vizite în orașele din vestul Japoniei, Nagasaki și Hiroshima, singurele două orașe din lume supuse bombardamentelor atomice în timpul celui de-al Doilea Război Mondial, potrivit Reuters, preluată de Mediafax.<br/></b><br/>Francisc, primul Papă care a vizitat Nagasaki în 38 de ani și doar al doilea din istorie, a declarat într-o adunare într-un parc din Nagasaki la locul exploziei că simpla a armelor nucleare deținere este perversă și nejustificată.<br/><br/>"Deținerea armelor nucleare și a altor arme de distrugere în masă nu este răspunsul (la dorințele de pace)", a spus Francisc într-un mesaj transmis la Atomic Bomb Hypocenter Park din Nagasaki, în punctul zero al bombei pe care Statele Unite au aruncat-o pe 9 august 1945, ucigând pe loc 27.000 de oameni.<br/><br/>„Lumea noastră este marcată de o dihotomie perversă care încearcă să apere și să asigure stabilitatea și pacea printr-un fals sentiment de securitate susținut de o mentalitate de teamă și neîncredere”, a spus el, vorbind în ploaie.<br/><br/>„Pacea și stabilitatea internațională sunt incompatibile cu încercările de a construi sub temerea distrugerii reciproce sau a amenințării unei anihilări totale”, a spus el. El a deplâns, de asemenea, ceea ce a spus că este o desfiinţare a tratatelor de neproliferare.<br/><br/>„Aici, în acest oraș, care a fost martorul consecințelor catastrofale umanitare și de mediu ale unui atac nuclear, încercările noastre de a face față cursei înarmării nu vor fi niciodată suficiente”, a spus Francis în apelul său emoțional.<br/><br/>Resursele cheltuite pentru „cursa înarmării” ar trebui să fie utilizate în schimb pentru protecția mediului, a adăugat acesta.<br/><br/>„Într-o lume în care milioane de copii și familii trăiesc în condiții inumane, banii risipiți și averile obținute prin fabricarea, modernizarea, întreținerea și vânzarea de arme tot mai distructive, sunt un afront care strigă către cer”, a spus el.<br/><br/>Nagasaki a fost al doilea oraș lovit de o bombă atomică în timpul celui de-al Doilea Război Mondial.<br/><br/>Papa urmează să viziteze Hiroshima, locul primei explozii, în care au fost ucişi instantaneu aproximativ 78.000 de oameni.<br/><br/>În jur de 400.000 au murit în cele din urmă din cauza bolilor provocate de radiații și a rănilor cauzate de bombele aruncate de Statele Unite în efortul de a pune capăt războiului.</p>
    </article>
  </body>
</html>