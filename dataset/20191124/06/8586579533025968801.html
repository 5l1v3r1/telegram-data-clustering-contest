<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/mert-gunok-avrupanin-zirvesinde-257664h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T06:29:00+00:00"/>
    <meta property="og:title" content="Mert Günok Avrupa'nın zirvesinde"/>
    <meta property="og:description" content="UEFA 2020 Avrupa Futbol Şampiyonası Elemeleri H Grubu'nu ikinci tamamlayan A Milli Futbol Takımı'nın bu başarısında büyük rol üstlenen deneyimli file bekçisi Mert Günok, Avrupa'nın zirvesine çıktı."/>
  </head>
  <body>
    <article>
      <h1>Mert Günok Avrupa'nın zirvesinde</h1>
      <address><time datetime="2019-11-24T06:29:00+00:00">24 Nov 2019, 06:29</time> by <a rel="author">Yeni Çağ Gazetesi</a></address>
      <p>
        <b>UEFA 2020 Avrupa Futbol Şampiyonası Elemeleri H Grubu'nu ikinci tamamlayan A Milli Futbol Takımı'nın bu başarısında büyük rol üstlenen deneyimli file bekçisi Mert Günok, Avrupa'nın zirvesine çıktı.</b>
      </p>
      <p>UEFA 2020 Avrupa Futbol Şampiyonası Elemeleri H Grubu'nu ikinci tamamlayan A Milli Futbol Takımı'nın bu başarısında büyük rol üstlenen deneyimli file bekçisi Mert Günok, Avrupa'nın zirvesine çıktı.</p>
      <p>Transfermarkt'ın UEFA 2020 Avrupa Futbol Şampiyonası Elemeleri için yaptığı "Gol yemeden tamamlanan maçlar" sıralamasında 9 maçın 7'sinde kalesinde gol görmeyerek zirveyi alan Mert Günok, bu alanda Belçika'nın Real Madrid forması giyen kalecisi Thibaut Courtois ile zirveyi paylaştı.</p>
      <p>
        <b>NEUER, SZCZESNY, SIRIGU VE KEPA'YI GERİDE BIRAKTI</b>
      </p>
      <p>Mert Günok, bu başarısıyla birlikte Rusya'dan Guilherme, Almanya'dan Manuel Neuer, İtalya'dan Salvatore Sirigu, Polonya'dan Wojciech Szczesny ve İspanya'dan Kepa gibi isimleri geride bırakmayı başardı.</p>
      <p>Milli takımın gruptaki 10 maçının 9'unda ay yıldızlıların kalesini koruyan Mert Günok, bu 9 maçın 7'sinde kalesini gole kapatırken, diğer iki maçta ise 3 gol yedi.</p>
      <p>
        <b>EN İYİ İLK 11'DE İKİ TÜRK</b>
      </p>
      <p>Transfermarkt'ın şampiyona elemeleri ile ilgili bir diğer sıralaması olan 'En iyi ilk 11'de ise Mert Günok ve Çağlar Söyüncü yer aldı. Mert Günok, Avrupa Şampiyonası Elemeleri'nin en iyi kalecisi seçilirken, Çağlar Söyüncü ise en iyi iki stoperden birisi seçildi.</p>
      <p>Transfermarkt'ın seçtiği en iyi ilk 11 şu şekilde: Mert Günok - Kimmich, Alderweireld, Çağlar Söyüncü, Mykolenko, Wijnaldum, Barella, Gnabry, Eriksen, Ronaldo, Kane.</p>
      <related>
        <a href="https://www.yenicaggazetesi.com.tr/basaksehirden-arda-turan-karari-256310h.htm"/>
        <a href="https://www.yenicaggazetesi.com.tr/fenerbahce-edin-viscayi-transfer-edecek-mi-255434h.htm"/>
        <a href="https://www.yenicaggazetesi.com.tr/altay-bayindir-degerini-7ye-katladi-251909h.htm"/>
      </related>
    </article>
  </body>
</html>