<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/24/esalazioni-da-monossido-di-carbonio-due-vittime-a-borgo-mezzanone-137-956326.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T06:40:04+00:00"/>
    <meta property="og:title" content="Esalazioni da monossido di carbonio, due vittime a Borgo Mezzanone"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">foggia</h6>
      <h1>Esalazioni da monossido di carbonio, due vittime a Borgo Mezzanone</h1>
      <h2>Si tratta di due uomini uccisi dalle esalazioni di un braciere</h2>
      <address>
        <time datetime="2019-11-24T06:40:04+00:00">24 Nov 2019, 06:40</time>
      </address>
      <p>Proseguono oggi gli accertamenti per identificare le due persone che sono state ritrovate morte nel Foggiano in una baraccopoli, probabilmente per esalazioni da monossido di carbonio.</p>
      <p>I corpi sono stati individuati ieri sera vicino al ghetto di Borgo Mezzanone, l'area accanto al Cara - Centro richiedenti asilo politico - sorta abusivamente e in cui hanno trovato rifugio un migliaio di migranti.</p>
      <p>Sembra che le vittime vivessero in un rudere in campagna.</p>
      <p>Su quanto accaduto stanno indagando i carabinieri di Foggia e oggi attraverso le impronte digitali si cerca di risalire all'identità dei due uomini. Dai primi rilievi, uno è stato identificato come Elvis Bakendaka, 37enne del Camerun, mentre l'altro sarebbe di nazionalità nigeriana.</p>
      <p>A ucciderli sarebbero state le esalazioni provenienti da un braciere, intanto è stata disposta l'autopsia.</p>
      <p>(Unioneonline/s.s.)</p>
    </article>
  </body>
</html>