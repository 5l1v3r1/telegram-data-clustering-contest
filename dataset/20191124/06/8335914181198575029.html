<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vesti.bg/bulgaria/oblaci-i-dyzhd-v-nedelia-vremeto-drugata-sedmica-6102467"/>
    <meta property="og:site_name" content="Vesti"/>
    <meta property="article:published_time" content="2019-11-24T06:17:00+00:00"/>
    <meta property="og:title" content="Облаци и дъжд в неделя, времето другата седмица"/>
    <meta property="og:description" content="Максималните температури ще са между 8° и 13°"/>
  </head>
  <body>
    <article>
      <h1>Облаци и дъжд в неделя, времето другата седмица</h1>
      <h2>Максималните температури ще са между 8° и 13°</h2>
      <address>
        <time datetime="2019-11-24T06:17:00+00:00">24 Nov 2019, 06:17</time>
      </address>
      <aside>
        <a href="https://vbox7.com/emb/external.php?vid=a07e47eca7&amp;autoplay=1">Видео</a>
      </aside>
      <p>Днес над по-голямата част от страната ще се задържи предимно облачно, с по-съществени разкъсвания на облачността над Югозападна България.</p>
      <p>На отделни места в източната половина от страната ще превалява дъжд.</p>
      <p>В равнините и котловините видимостта ще е намалена, на места с мъгли и ръмежи. Ще духа слаб североизточен, в Югозападна България - югоизточен вятър.</p>
      <p>
        <b>Максималните температури в Северна България ще са между 3° и 8°, в Южна - между 8° и 13°, за София - около 10°.</b>
      </p>
      <p>Атмосферното налягане е близко до средното за месеца, бавно ще се понижава. Това съобщи за Агенция "Фокус" дежурният синоптик Георги Цеков от Националния институт по метеорология и хидрология (НИМХ).</p>
      <p>
        <a href="https://www.vesti.bg/bulgaria/zakysali-shofiori-zaradi-snega-kakva-e-situaciiata-6102462">Закъсали шофьори заради снега, каква е ситуацията</a>
      </p>
      <p><b>По Черноморието </b>ще е предимно облачно и на места главно в часовете преди обяд ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температурата на морската вода е около 16°. Вълнението на морето ще бъде 3-4 бала.</p>
      <p><b>Над планините</b> ще е предимно облачно, с временни разкъсвания на облачността над масивите от Югозападна България. На отделни места ще има слаби превалявания от дъжд, над 1700 метра – от сняг. Ще духа слаб до умерен юг-югозападен вятър. Максимална температура на височина 1200 метра - около 8°, на 2000 метра – около 2°.</p>
      <p><b>В понеделник и вторник </b>ще преобладава облачно време. От югозапад ще започнат валежи, които постепенно ще обхванат страната. Сутрешните температури ще се повишат и минималните във вторник ще бъдат между 5 и 10°, максимални - между 8 и 13°. Вятърът ще бъде предимно от изток, умерен, в източните райони временно силен.</p>
      <p>
        <a href="https://www.vesti.bg/bulgaria/tornado-navodneniia-izvynredno-polozhenie-v-gyrciia-6102455">Торнадо във Франция, Италия се справя с последиците, извънредно положение в Гърция</a>
      </p>
      <p>
        <i>Всичко за времето у нас и по света можете да намерите на <a href="https://www.sinoptik.bg/locations/europe/bulgaria">Sinoptik.bg</a></i>
      </p>
      <p>
        <i>Следете ни навсякъде и по всяко време с мобилното приложение на Vesti.bg. Можете да го изтеглите от<u> <a href="https://play.google.com/store/apps/details?id=bg.vesti">Google Play</a></u> и <u><a href="https://itunes.apple.com/mk/app/vesti-bg/id495932400">AppStore</a></u>.</i>
      </p>
      <p>
        <i>За още актуални новини от Vesti.bg последвайте страницата ни в <u><a href="https://www.instagram.com/vesti.bg_/">Instagram</a></u></i>
      </p>
      <related>
        <h4>По темата</h4>
        <a href="https://www.vesti.bg/bulgaria/dnes-dyzhd-kakvo-vreme-ni-ochakva-prez-noemvri-6101490"/>
        <a href="https://www.vesti.bg/bulgaria/studen-front-priblizhava-bylgariia-niski-temperaturi-6101408"/>
        <a href="https://www.vesti.bg/bulgaria/zimata-e-na-horizonta-zadava-se-pyrviiat-sniag-6101142"/>
      </related>
    </article>
  </body>
</html>