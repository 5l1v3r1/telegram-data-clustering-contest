<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/florina/dimotiko-symvoylio-florinas-psifisma-enantia-stin-anastoli-leitoyrgias-ton-neon-panepistimiakon-tmimaton/"/>
    <meta property="og:site_name" content="ert.gr"/>
    <meta property="article:published_time" content="2019-11-24T06:42:54+00:00"/>
    <meta property="og:title" content="Δημοτικό Συμβούλιο Φλώρινας: Ψήφισμα ενάντια στην αναστολή λειτουργίας των νέων πανεπιστημιακών τμημάτων"/>
    <meta property="og:description" content="Ψήφισμα:"/>
  </head>
  <body>
    <article>
      <h1>Δημοτικό Συμβούλιο Φλώρινας: Ψήφισμα ενάντια στην αναστολή λειτουργίας των νέων πανεπιστημιακών τμημάτων</h1>
      <address><time datetime="2019-11-24T06:42:54+00:00">24 Nov 2019, 06:42</time> by <a rel="author">ΣΟΦΙΑ ΖΟΥΖΕΛΗ</a></address>
      <p>Ψήφισμα:</p>
      <p>Το Δημοτικό Συμβούλιο Φλώρινας με ομόφωνη απόφασή του στη <a href="https://www.ert.gr/perifereiakoi-stathmoi/florina/panepistimio-kai-filoxenia-prosfygon-kai-metanaston-sto-dimotiko-symvoylio-florinas/">συνεδρίαση της 18ης Νοεμβρίου 2019</a>, εκφράζει την αντίθεση του με την ξαφνική απόφαση της Υπουργού Παιδείας να αναστείλει την λειτουργία των δύο νέων τμημάτων Κινηματογράφου της Σχολής Καλών Τεχνών και Επιστήμης Τροφίμων και Διατροφής Σχολής Γεωπονικών Επιστημών του Πανεπιστημίου Δυτικής Μακεδονίας.</p>
      <p>Για την περιοχή μας, με την μεγαλύτερη ιστορία στην ανώτατη εκπαίδευση, το πανεπιστήμιο αποτελεί φάρο πνεύματος και γνώσης που θωρακίζει την εθνική μας υπόσταση και αποτελεί πυλώνα ανάπτυξης της πολιτιστικής, κοινωνικής και οικονομικής ζωής.</p>
      <p>Τα δύο νέα τμήματα συνδέονται άρρηκτα με το νέο αναπτυξιακό μοντέλο της μεταλιγνιτικής περιόδου στην περιοχή μας και είναι σημαντική η λειτουργία τους για την ανάπτυξη του Πανεπιστημίου μας.</p>
      <p>Καλούμε την Υπουργό Παιδείας να επιταχύνει τις όποιες διαδικασίες επιλεγούν για την αξιολόγηση των τμημάτων, ώστε τελικά να λειτουργήσουν τα τμήματα αυτά από το ακαδημαϊκό έτος 2021-2022, καθώς και να ενισχύσει το Πανεπιστήμιο Δυτικής Μακεδονίας με νέα τμήματα, προσωπικό, υποδομές και χρηματοδότηση.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/florina/dromologia-kiniton-astynomikon-monadon-se-florina-kai-kastoria-2/"/>
        <a href="https://www.ert.gr/perifereiakoi-stathmoi/florina/ektakto-deltio-kairoy-kataigides-topika-ischyres-anamenontai-sti-dytiki-makedonia/"/>
        <a href="https://www.ert.gr/perifereiakoi-stathmoi/florina/florina-etoimo-to-chionodromiko-kentro-viglas-pisoderioy-gia-to-proto-chioni/"/>
        <a href="https://www.ert.gr/perifereiakoi-stathmoi/florina/florina-portokali-dimarcheio-performances-kai-seminario-gia-ti-via-kata-ton-gynaikon/"/>
        <a href="https://www.ert.gr/perifereiakoi-stathmoi/florina/oi-nikites-toy-propaidikoy-protathlimatos-tenis-kentrodytikis-makedonias/"/>
        <a href="https://www.ert.gr/perifereiakoi-stathmoi/florina/i-loxantra-xana-sti-florina/"/>
      </related>
    </article>
  </body>
</html>