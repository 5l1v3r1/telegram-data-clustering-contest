<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/zivot/cupava-kata-recept/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T06:42:56+00:00"/>
    <meta property="og:title" content="Čupava Kata (recept)"/>
    <meta property="og:description" content="Savršen starinski kolač za nedeljno popodnevno okupljanje, samo što ga ovog puta pripremamo na malo drugačiji način, a da pritom ne menjamo sastojke."/>
  </head>
  <body>
    <article>
      <h1>Čupava Kata (recept)</h1>
      <h2>Okusi svet - svake nedelje na portalu Danasa</h2>
      <address><time datetime="2019-11-24T06:42:56+00:00">24 Nov 2019, 06:42</time> by <a rel="author">Vesna Laćarak</a></address>
      <p>
        <b>Savršen starinski kolač za nedeljno popodnevno okupljanje, samo što ga ovog puta pripremamo na malo drugačiji način, a da pritom ne menjamo sastojke.</b>
      </p>
      <p>Ovo je idealan kolač za zimske dane uz mirisnu šoljicu čaja ili tople čokolade. Zvuči primamljivo i nostalgično, zar ne?</p>
      <p>
        <b>Šta nam je sve potrebno:</b>
      </p>
      <p>
        <i>Za koru:</i>
      </p>
      <ul>
        <li>4 žumanca</li>
        <li>150g masti (bele)</li>
        <li>150g šećera</li>
        <li>400g brašna</li>
        <li>prašak za pecivo</li>
        <li>50ml mleka</li>
      </ul>
      <figure>
        <img src="https://www.danas.rs/wp-content/uploads/2019/11/IMG_20191123_123344-300x225.jpg?x51692"/>
      </figure>
      <p>
        <i>Za fil:</i>
      </p>
      <ul>
        <li>4 belanca</li>
        <li>150g šećera</li>
        <li>150g seckanih oraha</li>
        <li>3-4 kašike džema od maline ili kajsije</li>
        <li>100g šećera u prahu za posipanje</li>
      </ul>
      <p>
        <b>Način pripreme:</b>
      </p>
      <p>U posudu staviti mast, šećer, žumanca i mešati dok ne dobijemo glatku smesu, zatim mleko i nastavimo da mešamo. Ako volite neku aromu dodati  na primer narendanu koricu limuna. Na kraju sipati brašno pomešano sa praškom za pecivo.</p>
      <p>Nastaviti ručno sa izradom kore. Kada je testo gotovo, napraviti valjak od testa i podeliti na dva jednaka dela. Jedan deo testa zamotati u prijanjajuću foliju, pa u frižider na dva sata. Od drugog dela testa kidamo komadiće i stavljamo u kalupe za mafine u koje smo stavil i korpice za mafine.</p>
      <p>Potom umutiti fil, belanca i šećer u čvrsti šne dodati džem, pa još jednom sve izmešati. Na kraju dodati seckane orahe i drvenom kašikom sve sjediniti. Sada u naše pripremljene korpice stavimo po jednu punu kašiku fila i od gore narendamo koru koja je bila u frižideru.</p>
      <p>Kolač peći pola sata na 180C. Kada se kolač ohladi posuti šećerom u prahu.</p>
      <p>
        <b>Uživajte!</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fwww.danas.rs%2Fvideos%2F767389190113116%2F&amp;show_text=&amp;width=640" width="640" height="358" data-service="Facebook" scrolling="no"/>
      </figure>
      <h3>Povezani tekstovi:</h3>
    </article>
  </body>
</html>