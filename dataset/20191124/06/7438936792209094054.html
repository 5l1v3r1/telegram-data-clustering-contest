<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/TOP-09-rozhodne-zda-ji-povede-Czernin-nebo-Pekarova-Adamova-604471"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T06:43:00+00:00"/>
    <meta property="og:title" content="TOP 09 rozhodne, zda ji povede Czernin, nebo Pekarová Adamová"/>
    <meta property="og:description" content="Sněm opoziční TOP 09 rozhodne, zda tuto stranu povede senátor Tomáš Czernin, nebo poslankyně Markéta Pekarová Adamová. Vítězný kandidát nahradí europoslance Jiřího Pospíšila, který se o místo v čele TOP 09 znovu neuchází. Delegáti sněmu budou volit i další členy předsednictva."/>
  </head>
  <body>
    <article>
      <h1>TOP 09 rozhodne, zda ji povede Czernin, nebo Pekarová Adamová</h1>
      <address>
        <time datetime="2019-11-24T06:43:00+00:00">24 Nov 2019, 06:43</time>
      </address>
      <p>
        <b>Sněm opoziční TOP 09 rozhodne, zda tuto stranu povede senátor Tomáš Czernin, nebo poslankyně Markéta Pekarová Adamová. Vítězný kandidát nahradí europoslance Jiřího Pospíšila, který se o místo v čele TOP 09 znovu neuchází. Delegáti sněmu budou volit i další členy předsednictva.</b>
      </p>
      <p>Volba předsedy by mohla naznačit další směřování strany. Zatímco nynější řadový místopředseda Czernin je řazen mezi konzervativnější politiky, první místopředsedkyně Pekarová Adamová je orientovaná liberálněji.</p>
      <p>Nikdo jiný než kandidáti na předsedu nebyl nominován do volby prvního místopředsedy. Na místopředsedy nominovaly krajské organizace například senátora Herberta Paveru, někdejšího ministerského náměstka Tomáše Tesaře, dosavadního místopředsedu Marka Ženíška a starostu Roztok u Prahy Jana Jakoba.</p>
      <p>Hned po svém vzniku před deseti lety získala TOP 09 s programem vymezujícím se proti ČSSD a ODS 41 poslaneckých mandátů. V posledních sněmovních volbách jen těsně překročila pětiprocentní hranici pro vstup do dolní komory a skočila jako druhá nejslabší opoziční strana se sedmi poslanci. Nyní jí průzkumy přisuzují zhruba stejný podíl voličů.</p>
      <related>
        <h4>Psali jsme:</h4>
        <a href="https://www.parlamentnilisty.cz/politika/politici-volicum/Matouskova-STAN-Zname-potreby-nasich-obcanu-604465"/>
        <a href="https://www.parlamentnilisty.cz/politika/politici-volicum/Spacek-Koruna-Ceska-Nase-strany-spojuje-ucta-a-respekt-ke-starobylym-rodum-604464"/>
        <a href="https://www.parlamentnilisty.cz/arena/nazory-a-petice/Milan-Barna-Proc-se-Ivan-David-nestane-milackem-medii-a-favoritem-Vaclava-Moravce-604470"/>
        <a href="https://www.parlamentnilisty.cz/politika/politici-volicum/Kobza-SPD-Na-rozvojovou-pomoc-do-ciziny-jde-700-milionu-Spravte-radeji-zuby-penzistum-604467"/>
      </related>
      <p> </p>
    </article>
  </body>
</html>