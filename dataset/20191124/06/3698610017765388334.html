<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/ukrayinskimi-politichnimi-komediyami-vkray-legko-upravlyati-zzovni-za-dopomogoyu-korisnih-idiotiv-psiholog-330711_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T06:00:00+00:00"/>
    <meta property="og:title" content="Українськими &quot;політичними комедіями&quot; вкрай легко управляти ззовні за допомогою &quot;корисних ідіотів&quot; – психолог"/>
    <meta property="og:description" content="Українські політичні драми в більшості своїй – суміш бурлеску, балагану і буфонади, а політичне життя перетворюється в легко керовану ззовні комедію."/>
  </head>
  <body>
    <article>
      <h1>Українськими "політичними комедіями" вкрай легко управляти ззовні за допомогою "корисних ідіотів" – психолог</h1>
      <h2>Українські політичні драми в більшості своїй – суміш бурлеску, балагану і буфонади, а політичне життя перетворюється в легко керовану ззовні комедію.</h2>
      <address>
        <time datetime="2019-11-24T06:00:00+00:00">24 Nov 2019, 06:00</time>
      </address>
      <p>Політичні перипетії в Україні все більше набувають комедійного характеру, з боку виглядаючи, немов пародія на справжню політику, і навіть вбудовування України у <a href="https://dt.ua/WORLD/prihilniki-trampa-hochut-obmezhiti-rozglyad-yogo-impichmentu-dvoma-tizhnyami-the-washington-post-330530_.html"><b>систему чвар між основними політичними партіями США</b></a> – Республіканської та Демократичної – немов пародіює участь країни у світовій політиці.</p>
      <p>Про це у своїй статті для <a href="https://zn.ua/">ZN.UA</a> пише соціальний психолог Олег Покальчук. На думку автора, ситуація, що склалася, небезпечна для України, оскільки дає хорошу можливість для маніпуляцій нашим політикумом за допомогою перетворення політичного процесу на неприкритий балаган.</p>
      <p>"Проблема в тому, що такими українськими комедіями дуже легко управляти ззовні з допомогою "корисних ідіотів", перетворюючи їх відповідно до чужої потреби на трагедію. Можливі консервативні макрорегулятори майбутньої кризи самодискредитувалися через "армію, мову, віру". Можливі ліберальні — неприйнятні для вже підстаркуватого (зокрема й душею) масового електорату. А силові макрорегулятори просто ще не відросли, перебувають у пубертатному періоді", - пише Покальчук.</p>
      <p>При цьому у Києва, зазначає автор, стало значно більше важелів для контролю соціально-політичної ситуації, однак чи зуміє він їх застосувати, – це велике питання.</p>
      <p>"Природа соціальних криз така, що вони виникають не в період стагнації, коли взагалі нема за що змагатися. А в процесі поліпшення ситуації, коли виникає перспектива прибутку або підвищення статусу для кожної з чотирьох груп" – пише автор.</p>
      <p>Детальніше про те, чому серед прошарку української інтелігенції переважає потяг до "радянського минулого" та чи є можливість подолати глибоку соціальну кризу в країні, читайте в матеріалі Олега Покальчука <a href="https://dt.ua/SOCIUM/nazad-v-ursr-330588_.html"><b>"Назад в УРСР"</b></a> в тижневику "<b>Дзеркало тижня. Україна</b>".</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>