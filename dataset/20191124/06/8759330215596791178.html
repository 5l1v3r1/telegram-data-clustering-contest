<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904958/-martinez-wilde-rode-duivels-voor-het-ek-verlaten-voor-tottenham-hotspur-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T06:58:00+00:00"/>
    <meta property="og:title" content="Opvallend: 'Martinez wilde Rode Duivels voor EK verlaten voor Tottenham-job'"/>
    <meta property="og:description" content="Tottenham Hotspur besloot eerder deze week om afscheid te nemen van Mauricio Pochettino. Het trok José Mourinho aan om de Argentijn te vervangen, maar ook bondscoach Roberto Martinez aasde op de job."/>
  </head>
  <body>
    <article>
      <h1>Opvallend: 'Martinez wilde Rode Duivels voor EK verlaten voor Tottenham-job'</h1>
      <address>
        <time datetime="2019-11-24T06:58:00+00:00">24 Nov 2019, 06:58</time>
      </address>
      <p>
        <b>Tottenham Hotspur besloot eerder deze week om afscheid te nemen van Mauricio Pochettino. Het trok José Mourinho aan om de Argentijn te vervangen, maar ook bondscoach Roberto Martinez aasde op de job.</b>
      </p>
      <p>Dat onthult <a href="https://www.dailystar.co.uk/sport/football/roberto-martinez-wanted-spurs-job-20946135"><i>The Daily Star</i></a> zondag. Martinez was één van de namen op het lijstje van Tottenham-voorzitter Daniel Levy en Martinez was ook bereid om de Rode Duivels nog voor het EK te verlaten. Martinez gaf naar verluidt al voor het ontslag van Pochettino al te kennen aan het Tottenham-bestuur dat hij een job bij <i>The Spurs</i> wel zag zitten.</p>
      <p>Beide partijen zaten uiteindelijk op geen enkel moment rond de onderhandelingstafel. Bij Tottenham besloot men niet om voor Martinez, maar wel om José Mourinho te gaan.</p>
      <p>Bondscoach Martinez lijkt alvast klaar om de Rode Duivels (na het EK) te verlaten. Hij gaf eerder al aan dat hij <a href="https://www.voetbalprimeur.be/nieuws/904573/martinez-spreekt-duidelijke-taal-over-toekomst-bij-rode-duivels-nu-is-het-anders.html?utm_source=doorlink&amp;utm_medium=doorlink&amp;utm_campaign=doorlink">na het toernooi aanbiedingen van clubs gaat overwegen</a>. Ook Beloften-bondscoach Johan Walem <a href="https://www.voetbalprimeur.be/nieuws/904784/walem-ziet-martinez-de-rode-duivels-verlaten-denk-dat-hij-vertrekt-.html?utm_source=doorlink&amp;utm_medium=doorlink&amp;utm_campaign=doorlink">voorspelde al dat Martinez zal vertrekken bij de Rode Duivels</a>.</p>
    </article>
  </body>
</html>