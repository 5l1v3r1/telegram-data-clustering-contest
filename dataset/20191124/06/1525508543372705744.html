<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779299/%D8%A7%D8%AD%D8%AF%D8%A7%D8%AB-%DB%B7%DB%B0%D9%88%D8%A7%D8%AD%D8%AF%D9%85%D8%B3%DA%A9%D9%88%D9%86%DB%8C-%D8%B3%DB%8C%D9%84-%D8%B2%D8%AF%D9%87-%D8%A7%D8%B3%D8%AA%D8%A7%D9%86-%D9%85%D8%B1%DA%A9%D8%B2%DB%8C-%D8%AA%D9%88%D8%B3%D8%B7-%D8%A8%D8%B3%DB%8C%D8%AC-%D8%B3%D8%A7%D8%B2%D9%86%D8%AF%DA%AF%DB%8C-%D8%A7%D9%86%D8%AC%D8%A7%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T06:59:33+00:00"/>
    <meta property="og:title" content="مسئول بسیج سازندگی استان مرکزی: احداث ۷۰واحدمسکونی سیل زده استان مرکزی توسط بسیج سازندگی انجام شد"/>
    <meta property="og:description" content="اراک- مسئول بسیج سازندگی سپاه روح الله استان مرکزی گفت: ۷۰واحد مسکونی از واحدهای تخریب شده در سیل سال جاری استان توسط بسیج سازندگی تکمیل شد و ۲۲۰واحد باقیمانده نیز تا پایان سال انجام می شود."/>
  </head>
  <body>
    <article>
      <h1>مسئول بسیج سازندگی استان مرکزی: احداث ۷۰واحدمسکونی سیل زده استان مرکزی توسط بسیج سازندگی انجام شد</h1>
      <address>
        <time datetime="2019-11-24T06:59:33+00:00">24 Nov 2019, 06:59</time>
      </address>
      <p>به گزارش <a href="https://www.mehrnews.com/">خبرگزاری مهر</a>، امید محترمی اظهار داشت: مجموع اعتبار هزینه شده در ‌طرح‌های محرومیت‌زدایی استان مرکزی بیش از ۱۸۰ میلیارد ریال است که از محل اعتبارات سپاه‌روح‌الله، نهادهای حمایتی و بخشی نیز از سوی خیران استان تامین شده است.</p>
      <p>وی ادامه داد: طرح‌های محرومیت زدایی استان مرکزی شامل لایروبی قنوات، انتقال آب شرب و کشاورزی، ساخت و راه‌اندازی استخر آب، ساخت خانه‌ محروم، ساخت خانه عالم، مرمت، بازسازی و ساخت مساجد، اصلاح معابر، زیرسازی خیابان‌های روستایی و ساخت پل است.</p>
      <p>مسئول بسیج سازندگی سپاه‌روح‌الله استان مرکزی اظهار داشت: ۸۰ هزار جهادگر بسیجی در قالب اردوهای جهادی از آغاز عملیات اجرایی طرح‌های محرومیت‌زدایی در این استان فعالیت می‌کردند که این مهم باعث به حداقل رساندن هزینه‌های ایجاد طرح‌های محرومیت‌زدایی شد.</p>
      <p>محترمی در خصوص ساخت و تحویل واحدهای مسکونی محرومان استان مرکزی که در نتیجه سیلاب بهار امسال به کلی تخریب شده بودند، نیز گفت: ساخت ۲۹۰ واحد از ۵۵۰ واحد مسکونی استان مرکزی که در جریان سیلاب بهار امسال تخریب شده بودند به سپاه روح الله استان واگذار شد که ۷۰ واحد به بهره‌برداری رسیده و بقیه نیز تا پایان سال تکمیل و تحویل افراد می‌شود. </p>
      <p>وی ادامه داد: هزینه ساخت هر واحد مسکونی حدود ۹۵۰ میلیون ریال است که ۴۰۰ میلیون ریال آن به‌صورت تسهیلات کم‌بهره و ۲۰۰ میلیون ریال به‌عنوان تسهیلات بلاعوض از محل اعتبارات بنیاد مسکن انقلاب اسلامی و بقیه از محل منابع سپاه روح‌الله و خیران تامین می‌شود. </p>
    </article>
  </body>
</html>