<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806938/%D9%BE%D9%86%D9%84%E2%80%8C%D9%87%D8%A7%DB%8C-%D8%AE%D9%88%D8%B1%D8%B4%DB%8C%D8%AF%DB%8C-%D8%AA%D9%82%D9%88%DB%8C%D8%AA-%D8%B4%D8%AF%D9%87-%D8%A8%D8%A7-%D9%86%D8%A7%D9%86%D9%88%D9%85%D9%88%D8%A7%D8%AF-%D8%AA%D9%88%D8%B3%D8%B9%D9%87-%D9%85%DB%8C%E2%80%8C%DB%8C%D8%A7%D8%A8%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T06:18:00+00:00"/>
    <meta property="og:title" content="با امضای قرارداد دو شرکت اروپایی؛ پنل‌های خورشیدی تقویت شده با نانومواد توسعه می‌یابند"/>
    <meta property="og:description" content="با امضای قرارداد دو شرکت اروپایی، همکاری مشترکی بر روی توسعه پنل‌های خورشیدی تقویت شده با نانومواد انجام خواهند داد."/>
  </head>
  <body>
    <article>
      <h1>با امضای قرارداد دو شرکت اروپایی؛ پنل‌های خورشیدی تقویت شده با نانومواد توسعه می‌یابند</h1>
      <h2>با امضای قرارداد دو شرکت اروپایی، همکاری مشترکی بر روی توسعه پنل‌های خورشیدی تقویت شده با نانومواد انجام خواهند داد.</h2>
      <address>
        <time datetime="2019-11-24T06:18:00+00:00">24 Nov 2019, 06:18</time>
      </address>
      <p>به گزارش گروه فناوری خبرگزاری دانشجو، شرکت «سولار کوارتز تکنولوژیز» توافق‌نامه مشترک برای سرمایه‌گذاری با شرکت نانوگرافن امضا کرد. قرار است شرکت سولار کوارتز تکنولوژی تغییر نام داده و با نام تجاری گرافن سولار تکنولوژیز و با نام اختصاری GSTX فعالیت کند.<br/><br/>سولار کوارتز و نانوگرافن یک برنامه سرمایه‌گذاری مشترک را آغاز کرده‌اند تا با همکاری یکدیگر روی توسعه محصولات جدید خورشیدی مبتنی بر گرافن کار کنند. در این برنامه قرار است از گرافن برای بهبود کارایی پنل‌های خورشیدی بیش از ۴۰ درصد استفاده شود.<br/><br/>نانوگرافن یکی از تولیدکنندگان برجسته گرافن بوده که ۲۰ سال سابقه تولید پنل‌های خورشیدی را دارد. این شرکت ۳ سال پیش موفق شد اولین کارخانه تولید گرافن خود را در نیویورک راه‌اندازی کند. در این کارخانه، با روشی زیست‌سازگار، گرافن تولید می‌شود.<br/><br/>راجر می‌از GSTX می‌گوید که این شرکت قصد دارد از تجربیات و دانش گسترده خود در شرکت سولار کوارتز استفاده کند تا در نهایت، مواد مناسب برای پنل‌های خورشیدی سیلیکونی تولید شود و با این کار پنل‌های با کارایی بالا ساخته شود.<br/><br/>GSTX خوشحال است که جایگاه اولیه خود را به‌عنوان یک شرکت پیشگام در دنیای به سرعت در حال تحول فراهم کند، این شرکت از ترکیب گرافن و مواد مورداستفاده در پنل‌های خورشیدی برای افزایش حساسیت و ظرفیت تولید انرژی در این پنل‌ها استفاده می‌کند.<br/><br/>هدف از این مشارکت، توسعه مواد ترکیبی از گرافن و سیلیکون بوده تا موادی به‌دست آید که پیش از این وجود نداشته است. GSTX یکی از شرکت‌های موفق در بخش ساخت پنل‌های خورشیدی بوده که با استفاده از کوارتز بسیار خالص اقدام به تولید سلول‌های فتوولتائیک می‌کند.</p>
    </article>
  </body>
</html>