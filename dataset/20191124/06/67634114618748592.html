<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151636/"/>
    <meta property="og:site_name" content="AgroNews"/>
    <meta property="article:published_time" content="2019-11-24T06:07:00+00:00"/>
    <meta property="og:title" content="Стало відомо скільки обійдеться українцям Новий рік та Різдво"/>
    <meta property="og:description" content="Новий рік та Різдво все ближче, експерти розповіли, скільки грошей цього року українцям доведеться витратити на традиційний новорічний стіл. Про це розповідає  Вести. На думку економічних експертів, у порівнянні з минулим роком, Новий рік обійдеться українцям не набагато дорожче –..."/>
  </head>
  <body>
    <article>
      <h1>Стало відомо скільки обійдеться українцям Новий рік та Різдво</h1>
      <address><time datetime="2019-11-24T06:07:00+00:00">24 Nov 2019, 06:07</time> by <a rel="author">agronews.uaode/author</a></address>
      <p><b>Новий рік та Різдво все ближче, експерти розповіли, скільки грошей цього року українцям доведеться витратити на традиційний новорічний стіл. Про це розповідає </b> <a href="https://vesti.ua/strana/358340-vo-skolko-obojdetsja-novohodnij-stol-2020">Вести.</a></p>
      <p>На думку економічних експертів, у порівнянні з минулим роком, Новий рік обійдеться українцям не набагато дорожче – приблизно на 7%.</p>
      <p>У середньому, святковий стіл з алкоголем без надмірностей на вісім осіб спустошить гаманець приблизно в<b> 3,5 тисяч гривень. </b>В меню за ці гроші входять традиційні новорічні страви, включаючи салати, м’ясні і рибні продукти, овочі, фрукти, кондитерські вироби, напої. Якщо ж хочеться делікатесів – червоної ікри та червоної риби, доведеться витратити понад 4 тисячі гривень.</p>
      <p><b>М’ясо</b> зараз коштує майже так само, як і рік тому. Зокрема качки і гуси, які в Україні прийнято готувати на Різдво, в середньому коштують 250-400 гривень за тушку (в грудні 2018 го були по 230-350 грн). Індичка обійдеться в 500-650 гривень (рік тому – 470-630), свинину для запікання пропонують по 140-160 грн, а яловичину – в середньому по 160 грн кг, що також можна порівняти з цінами в минулому році.</p>
      <p><b>Найекономніший варіант – курятина</b>: бройлер коштує приблизно 80 грн (в грудні 2018 року аналогічної ваги курку можна було купити за такі ж гроші). При цьому, цінам на курятину зростати “вже нікуди”, оскільки в Європі вона коштує навіть дешевше, ніж в Україні.</p>
      <p>Щодо ікри та червоної риби, то ці делікатеси можуть подешевшати ще до Нового року. Адже перед святами постачальники, як правило, збільшують обсяги закупівель, що роздуває конкуренцію на ринку.</p>
      <p><b>Щодо алкоголю</b>, то ціни на нього також лишилися майже на рівні минулого року. Шампанське вітчизняного розливу в супермаркетах можна купити в середньому за 100 грн (рік тому – 90-95 грн). Пляшку італійського ігристого – за 220-440 грн (рік тому було багато аналогічних пропозицій по 180-360 грн).</p>
      <p><b>Фрукти</b> також не подорожчали – іспанські і турецькі мандарини коштують 22-28 грн за кг, апельсини – 40-45 грн за кг.</p>
      <p>Найбільше додали у ціні у порівнянні з минулим роком солодощі. Так, наприклад, цінники на кілограмовий “Київський торт” від “Рошен” в супермаркетах вже стартують з 340 грн. Хоча ще рік тому він обходився в 237 грн, а в 2016 році – 124 грн.</p>
    </article>
  </body>
</html>