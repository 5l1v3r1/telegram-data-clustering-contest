<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006021/g%C3%BCney-kore-papa-franciscustan-kuzey-kore-lideri-ile-g%C3%B6r%C3%BC%C5%9Fmesini-istedi"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T06:15:00+00:00"/>
    <meta property="og:title" content="Güney Kore, Papa Franciscus'tan Kuzey Kore lideri ile görüşmesini istedi"/>
    <meta property="og:description" content="Güney Kore Devlet Başkanı Moon Jae-in'in ofisi, Papa Franciscus’tan Kuzey Kore lideri Kim Jong-un ile iki Koreyi birbirinden ayıran askersiz bölgede bir araya gelmesini istedi. Güney Kore gazetesi Chosun Ilbo’nun ismi açıklanmayan kaynaklara dayandır"/>
  </head>
  <body>
    <article>
      <h1>Güney Kore, Papa Franciscus'tan Kuzey Kore lideri ile görüşmesini istedi</h1>
      <address>
        <time datetime="2019-11-24T06:15:00+00:00">24 Nov 2019, 06:15</time>
      </address>
      <p>Güney Kore Devlet Başkanı Moon Jae-in'in ofisi, Papa Franciscus’tan Kuzey Kore lideri Kim Jong-un ile iki Koreyi birbirinden ayıran askersiz bölgede bir araya gelmesini istedi.<br/><br/>Güney Kore gazetesi Chosun Ilbo’nun ismi açıklanmayan kaynaklara dayandırdığı haberine göre Moon Jae-in’in ofisi, Papa’ya 26 Kasım’da Japonya ziyareti bittikten sonra Kore Yarımadası’nı ziyaret etmesi yönünde bir davette bulundu.<br/><br/>Bloomberg ise Güney Koreli bir hükümet yetkilisinin, Papalık’ın Güney Kore ve Moğolistan Büyükelçisi Başpiskopos Alfred Zewerb aracılığıyla Temmuz ayında Papa Franciscus’a benzer bir davette bulunduğunu duyurdu.<br/><br/>Moon Jae-in’in geçtiğimiz yıl gerçekleştirdiği Vatikan ziyareti sırasında Papalık Hristiyan Birliğini Teşvik Konseyi aracılığıyla bir başka davet daha yapıldı, ancak onaylanmış bir cevap gelmedi.</p>
    </article>
  </body>
</html>