<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188630/"/>
    <meta property="og:site_name" content="Janam TV"/>
    <meta property="article:published_time" content="2019-11-24T06:38:17+00:00"/>
    <meta property="og:title" content="പിഴയൊടുക്കാത്ത വണ്ടിക്കാര്‍ക്ക് എതിരെ അറസ്റ്റ് വാറണ്ടുമായി മുംബൈ പോലീസ്"/>
    <meta property="og:description" content="മുംബൈ: ഗതാഗത നിയമലംഘനം നടത്തി പിഴ അടയ്ക്കാതെ മുങ്ങി നടക്കുന്നവര്‍ക്കെതിരെ കര്‍ശന നടപടികളുമായി മുംബൈ പോലീസ്. ഇത്തരക്കാര്‍ക്കെതിരെ കോടതിയുടെ സഹായത്തോടെ"/>
  </head>
  <body>
    <article>
      <h1>പിഴയൊടുക്കാത്ത വണ്ടിക്കാര്‍ക്ക് എതിരെ അറസ്റ്റ് വാറണ്ടുമായി മുംബൈ പോലീസ്</h1>
      <address><time datetime="2019-11-24T06:38:17+00:00">24 Nov 2019, 06:38</time> by <a rel="author">Janam TV Web Desk</a></address>
      <p>മുംബൈ: ഗതാഗത നിയമലംഘനം നടത്തി പിഴ അടയ്ക്കാതെ മുങ്ങി നടക്കുന്നവര്‍ക്കെതിരെ കര്‍ശന നടപടികളുമായി മുംബൈ പോലീസ്. ഇത്തരക്കാര്‍ക്കെതിരെ കോടതിയുടെ സഹായത്തോടെ അറസ്റ്റ് വാറണ്ട് പുറപ്പെടുവിക്കാനാണ് മുംബൈ പോലീസിന്റെ തീരുമാനം.</p>
      <p>പിഴയിനത്തില്‍ ലഭിക്കാനുള്ള തുക 80 കോടി കടന്നതിനെ തുടര്‍ന്നാണ് ട്രാഫിക് പോലീസ് പുതിയ നടപടിയുമായി മുന്നോട് വരുന്നത്. ട്രാഫിക് പോലീസ് നല്‍കിയിട്ടുള്ള 27 ലക്ഷം ഇ-ചലാനുകളാണ് പിഴയൊടുക്കാനുള്ളത്. ഇതില്‍ തന്നെ 9000 വാഹനങ്ങള്‍ 5000 രൂപയും അതിന് മുകളിലും പിഴയൊടുക്കാനുള്ളവയാണ്.</p>
      <p>പിഴയൊടുക്കാത്തവര്‍ക്ക് പോലീസ് എസ്എംഎസുകളിലൂടെയും കത്തുകളിലൂടെയും വിവരം അറിയിക്കും. തുടര്‍ന്ന് ഡിസംബര്‍ ഒന്നിന് ശേഷവും പിഴ അടച്ചില്ലെങ്കില്‍ അറസ്റ്റ് വാറണ്ട് ഉള്‍പ്പെടെയുള്ള കടുത്ത നടപടിയിലേക്ക് കടക്കും.</p>
    </article>
  </body>
</html>