<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/198395/kairos-giryonis-kataigides-kai-thyellodeis-anemoi-simera-poies-perioxes-tha-pligoyn"/>
    <meta property="og:site_name" content="CNN.gr"/>
    <meta property="article:published_time" content="2019-11-24T06:00:06+00:00"/>
    <meta property="og:title" content="Καιρός - Γηρυόνης: Καταιγίδες και θυελλώδεις άνεμοι σήμερα - Ποιες περιοχές θα πληγούν"/>
    <meta property="og:description" content="Η έντονη κακοκαιρία « Γηρυόνης » αναμένεται να επηρεάσει τη χώρας με ισχυρές βροχές και καταιγίδες και πολύ θυελλώδεις νοτιάδες από σήμερα, Κυριακή (24/11)..."/>
  </head>
  <body>
    <article>
      <h1>Καιρός - Γηρυόνης: Καταιγίδες και θυελλώδεις άνεμοι σήμερα - Ποιες περιοχές θα πληγούν</h1>
      <h2>Η έντονη κακοκαιρία «Γηρυόνης» αναμένεται να επηρεάσει τη χώρας με ισχυρές βροχές και καταιγίδεςκαι πολύ θυελλώδεις νοτιάδες από σήμερα, Κυριακή (24/11) έως και την Τρίτη (26/11).</h2>
      <slideshow>
        <figure>
          <img src="https://www.cnn.gr/media/com_news/galleries/2019/11/23/19412/photos/full/1.PNG"/>
          <figcaption>ΕΜΥ: Προγνωστικοί χάρτες 24-29/11 - Πηγή: ΕΜΥ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/23/19412/photos/full/2.PNG"/>
          <figcaption>ΕΜΥ: Προγνωστικοί χάρτες 24-29/11 - Πηγή: ΕΜΥ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/23/19412/photos/full/3.PNG"/>
          <figcaption>ΕΜΥ: Προγνωστικοί χάρτες 24-29/11 - Πηγή: ΕΜΥ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/23/19412/photos/full/4.PNG"/>
          <figcaption>ΕΜΥ: Προγνωστικοί χάρτες 24-29/11 - Πηγή: ΕΜΥ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/23/19412/photos/full/5.PNG"/>
          <figcaption>ΕΜΥ: Προγνωστικοί χάρτες 24-29/11 - Πηγή: ΕΜΥ</figcaption>
        </figure>
        <figure>
          <img src="https://www.cnn.gr/media/com_news/galleries/2019/11/23/19412/photos/full/6.PNG"/>
          <figcaption>ΕΜΥ: Προγνωστικοί χάρτες 24-29/11 - Πηγή: ΕΜΥ</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 08:00 , 24 November 2019 - 08:11</p>
      <p>Επισημαίνεται ότι στο σύνολο της κακοκαιρίας <b>θα πέσουν σημαντικές ποσότητες βροχής</b> ικανές να δημιουργήσουν προβλήματα.</p>
      <p>Η κακοκαιρία θα εξελιχθεί σε <b>τρεις φάσεις</b>, σύμφωνα με το meteo του Εθνικού Αστεροσκοπείου Αθηνών. Αναλυτικά:</p>
      <p><b>1η φάση</b>: Την Κυριακή βροχές και σποραδικές καταιγίδες θα εκδηλώνονται κατά τόπους στα ηπειρωτικά (εξαιρούνται η Ανατολική Μακεδονία και η Θράκη), φαινόμενα που τις απογευματινές ώρες θα <b>ενταθούν</b> και ενδεχομένως θα επηρεάσουν τις Σποράδες και τη Δυτική Κρήτη.</p>
      <p><b>2η φάση</b>: Από αργά το βράδυ της Κυριακής έως και τις απογευματινές ώρες της Δευτέρας μέτωπο <b>ισχυρότατων καταιγίδων</b> θα διασχίσει το σύνολο της χώρας, με κατεύθυνση από τα δυτικά προς τα ανατολικά. Στις περιοχές που θα επηρεαστούν συμπεριλαμβάνονται ο <b>νομός Αττικής και η πόλη της Αθήνας</b>.</p>
      <p>3η φάση: Από τις βραδινές ώρες της Δευτέρας έως και τις απογευματινές ώρες της Τρίτης ένα τρίτο κύμα τοπικά ισχυρών βροχών και καταιγίδων θα επηρεάσει κυρίως τα νότια και ανατολικά ηπειρωτικά και θαλάσσια τμήματα της χώρας.</p>
      <figure>
        <iframe src="https://www.youtube.com/embed/GlWf1WF0iGU" width="612" height="344" data-service="Youtube" scrolling="no"/>
      </figure>
      <h4>Το έκτακτο δελτίο της ΕΜΥ</h4>
      <p>Να υπενθυμιστεί ότι νωρίτερα, η Εθνική Μετεωρολογική Υπηρεσία είχε εκδώσει νέο έκτακτο δελτίο επιδείνωσης καιρού, προειδοποιώντας για έντονα φαινόμενα.</p>
      <p>
        <b>Σύμφωνα με το έκτακτο, ισχυρές βροχές και καταιγίδες θα επηρεάσουν:</b>
      </p>
      <p><b>1. την Κυριακή (24-11-2019)</b><br/>Από τις απογευματινές ώρες τα νησιά του Ιονίου, την Ήπειρο, τη δυτική Στερεά, την Πελοπόννησο και από το βράδυ την ανατολική Στερεά (συμπεριλαμβανομένης της Αττικής), την Εύβοια και πιθανώς από τη νύχτα τη Θεσσαλία.<br/><br/><b>2. τη Δευτέρα (25-11-2019)</b><br/>α. Μέχρι τις πρωινές ώρες τα νησιά του Ιονίου, τη δυτική Στερεά, τη δυτική Πελοπόννησο και πιθανώς την Ήπειρο.</p>
      <p>β. Μέχρι το μεσημέρι την ανατολική Πελοπόννησο, την ανατολική Στερεά, την Εύβοια, την Κρήτη, μέχρι αργά το απόγευμα τη Θεσσαλία, τις Σποράδες, τις Κυκλάδες και έως τις βραδινές ώρες τη Μακεδονία (κυρίως τη δυτική και την κεντρική).</p>
      <p>γ. Σταδιακά από τις πρωινές ώρες τα νησιά του βορείου και ανατολικού Αιγαίου και τα Δωδεκάνησα.<br/><br/><b>3. την Τρίτη (26-11-2019)</b></p>
      <p>α. Τις πρώτες πρωινές ώρες τα νησιά του ανατολικού Αιγαίου και μέχρι το μεσημέρι τα Δωδεκάνησα.</p>
      <p>β. Από τις μεσημβρινές ώρες την Κρήτη, πιθανώς τις Κυκλάδες και βαθμιαία από το απόγευμα εκ νέου τα Δωδεκάνησα.<br/><br/>Β. Για την Αττική ισχυρές βροχές και καταιγίδες αναμένονται από τις βραδινές ώρες της Κυριακής (24-11-2019) μέχρι τις πρωινές ώρες της Δευτέρας (25-11-2019).<br/><br/>Γ. Πολύ θυελλώδεις νότιοι άνεμοι εντάσεως 8 με 9 μποφόρ θα πνέουν την Κυριακή (24-11-2019) στα δυτικά και τη Δευτέρα (25-11-2019) στο Αιγαίο. Πιθανώς στο Ιόνιο έως και τις βραδινές ώρες της Κυριακής (24-11-2019) να φτάσουν πρόσκαιρα τα 10 μποφόρ.</p>
      <h4>Αναλυτική πρόγνωση για σήμερα</h4>
      <h3>Αττική</h3>
      <p><b>Καιρός</b>: Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.<br/><b>Άνεμοι</b>: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ.<br/><b>Θερμοκρασία</b>: Από 13 έως 19 βαθμούς Κελσίου.</p>
      <h3>Θεσσαλονίκη</h3>
      <p><b>Καιρός</b>: Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.<br/><b>Άνεμοι</b>: Από ανατολικές διευθύνσεις 3 με 5 και βαθμιαία τοπικά 6 μποφόρ.<br/><b>Θερμοκρασία</b>: Από 12 έως 16 βαθμούς Κελσίου.</p>
      <h3>Μακεδονία, Θράκη</h3>
      <p><b>Καιρός</b>: Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.<br/><b>Άνεμοι</b>: Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση.<br/><b>Θερμοκρασία</b>: Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <h3>Νησιά Ιονίου, Ήπειρος, δυτική Στερεά, δυτική Πελοπόννησος</h3>
      <p><b>Καιρός</b>: Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές.<br/><b>Άνεμοι</b>: Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.<br/><b>Θερμοκρασία</b>: Από 11 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <h3>Θεσσαλία, ανατολική Στερεά, Εύβοια, ανατολική Πελοπόννησος  </h3>
      <p><b>Καιρός</b>: Αρχικά λίγες νεφώσεις παροδικά αυξημένες, με ασθενείς τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.<br/><b>Άνεμοι</b>: Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ.<br/><b>Θερμοκρασία</b>: Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h3>Κυκλάδες, Κρήτη</h3>
      <p><b>Καιρός</b>: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.<br/><b>Άνεμοι</b>: Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ.<br/><b>Θερμοκρασία</b>: Από 15 έως 22 βαθμούς Κελσίου.</p>
      <h3>Νησιά ανατολικού Αιγαίου, Δωδεκάνησα</h3>
      <p><b>Καιρός</b>: Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.<br/><b>Άνεμοι</b>: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα.<br/><b>Θερμοκρασία</b>: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <h4>Οδηγίες προστασίας από την Περιφέρεια Αττικής</h4>
      <p>Λόγω της ενδεχόμενης εκδήλωσης κατά τόπους επικίνδυνων καιρικών φαινομένων γίνεται <b>έκκληση από την <a href="https://www.cnn.gr/eidhseis/tag/15962/perifereia-attikhs">Περιφέρεια Αττικής</a></b> <b>προς όλους τους πολίτες</b> να ενημερώνονται για την εξέλιξη των καιρικών φαινομένων, να αποφεύγουν άσκοπες μετακινήσεις κατά την διάρκεια εκδήλωσής τους και να λαμβάνουν τα <b>αναγκαία μέτρα αυτοπροστασίας, όπως:</b></p>
      <ul>
        <li>Να ασφαλίσουν αντικείμενα τα οποία αν παρασυρθούν από τα έντονα καιρικά φαινόμενα ενδέχεται να προκαλέσουν καταστροφές ή τραυματισμούς.</li>
        <li>Να βεβαιωθούν ότι τα λούκια και οι υδρορροές των κατοικιών δεν είναι φραγμένα και λειτουργούν κανονικά.</li>
        <li>Να αποφεύγουν να διασχίζουν χειμάρρους και ρέματα, πεζοί ή με όχημα, κατά τη διάρκεια καταιγίδων και βροχοπτώσεων, αλλά και για αρκετές ώρες μετά το τέλος της εκδήλωσής τους</li>
        <li>Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές κατά τη διάρκεια εκδήλωσης των έντονων καιρικών φαινομένων (κίνδυνος από πτώσεις κεραυνών).</li>
        <li>Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.</li>
        <li>Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).</li>
        <li>Να ακολουθούν πιστά τις οδηγίες των κατά τόπους αρμοδίων φορέων, όπως Τροχαία κλπ.</li>
      </ul>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/198431/thasos-kleista-ta-sxoleia-ti-deytera-logo-tis-eperxomenis-kakokairias">Θάσος: Κλειστά τα σχολεία τη Δευτέρα λόγω της επερχόμενης κακοκαιρίας</a>
        </li>
        <li>
          <a href="https://www.cnn.gr/news/kosmos/story/198430/italia-sfodres-vroxoptoseis-ston-vorra-kato-apo-to-nero-xana-i-venetia">Ιταλία: Σφοδρές βροχοπτώσεις στον βορρά – Κάτω από το νερό ξανά η Βενετία</a>
        </li>
        <li>
          <a href="https://www.cnn.gr/news/kosmos/story/198428/gallia-dyo-nekroi-apo-tis-plimmyres-poy-saronoyn-ti-xora">Γαλλία: Δύο νεκροί από τις πλημμύρες που σαρώνουν τη χώρα</a>
        </li>
      </ul>
      <p>
        <a href="http://www.facebook.com/sharer.php?u=https%3A%2F%2Fwww.cnn.gr%2Fnews%2Fellada%2Fstory%2F198395%2Fkairos-giryonis-kataigides-kai-thyellodeis-anemoi-simera-poies-perioxes-tha-pligoyn">12</a>
      </p>
      <ul>
        <li>
          <a href="https://www.cnn.gr/eidhseis/tag/8842/kairos">ΚΑΙΡΟΣ</a>
        </li>
        <li>
          <a href="https://www.cnn.gr/eidhseis/tag/1184/kakokairia">ΚΑΚΟΚΑΙΡΙΑ</a>
        </li>
        <li>
          <a href="https://www.cnn.gr/eidhseis/tag/37054/ektakto-deltio-kairoy">ΕΚΤΑΚΤΟ ΔΕΛΤΙΟ ΚΑΙΡΟΥ</a>
        </li>
        <li>
          <a href="https://www.cnn.gr/eidhseis/tag/41982/ektakto-deltio-epideinoshs-kairoy">ΕΚΤΑΚΤΟ ΔΕΛΤΙΟ ΕΠΙΔΕΙΝΩΣΗΣ ΚΑΙΡΟΥ</a>
        </li>
        <li>
          <a href="https://www.cnn.gr/eidhseis/tag/9753/vroxes">ΒΡΟΧΕΣ</a>
        </li>
        <li>
          <a href="https://www.cnn.gr/eidhseis/tag/15442/kataigides">ΚΑΤΑΙΓΙΔΕΣ</a>
        </li>
        <li>
          <a href="https://www.cnn.gr/eidhseis/tag/23411/xalazoptwseis">ΧΑΛΑΖΟΠΤΩΣΕΙΣ</a>
        </li>
        <li>
          <a href="https://www.cnn.gr/eidhseis/tag/15340/emy">ΕΜΥ</a>
        </li>
        <li>
          <a href="https://www.cnn.gr/eidhseis/tag/82564/kakokairia-ghryonhs">ΚΑΚΟΚΑΙΡΙΑ ΓΗΡΥΟΝΗΣ</a>
        </li>
      </ul>
      <h4>
        <a href="https://www.cnn.gr/eidhseis">Top επικαιρότητα</a>
      </h4>
      <figure>
        <img src="https://cdn.cnngreece.gr/media/com_news/story/2019/11/24/198448/snapshot/2763218.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198434/snapshot/2721050.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/23/198379/snapshot/2706588.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/24/198426/snapshot/2754278.jpg"/>
      </figure>
    </article>
  </body>
</html>