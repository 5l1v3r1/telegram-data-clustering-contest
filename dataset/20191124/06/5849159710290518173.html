<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/report-to-telangana-police-immediately-if-you-are-sexually-abused-1-1-10610475.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T06:25:00+00:00"/>
    <meta property="og:title" content="వేధిస్తే వెంటనే ఫిర్యాదు చేయండి"/>
    <meta property="og:description" content="హైదరాబాద్ : ఎవరైనా లైంగిక వేధింపులకు పాల్పడితే వెంటనే పోలీసులకు ఫిర్యాదు చేయాలని ఉమెన్ సేఫ్టీవింగ్ ఇంచార్జి, ఐజీ స్వాతి లక్రా విద్యార్థినులకు సూచించారు. మహిళలు,"/>
  </head>
  <body>
    <article>
      <h1>వేధిస్తే వెంటనే ఫిర్యాదు చేయండి</h1>
      <address>
        <time datetime="2019-11-24T06:25:00+00:00">24 Nov 2019, 06:25</time>
      </address>
      <p>హైదరాబాద్ : ఎవరైనా లైంగిక వేధింపులకు పాల్పడితే వెంటనే పోలీసులకు ఫిర్యాదు చేయాలని ఉమెన్ సేఫ్టీవింగ్ ఇంచార్జి, ఐజీ స్వాతి లక్రా విద్యార్థినులకు సూచించారు. మహిళలు, విద్యార్థినుల భద్రత కోసం తెలంగాణ పోలీసులు ఎన్నోచర్యలు తీసుకుంటున్నారని చెప్పారు. బాధితులు ఫిర్యాదు చేయకపోవడంతోనే జులాయిలు రెచ్చిపోతున్నారని తెలిపారు. షీటీమ్స్ కు ఫిర్యాదు చేస్తే బాధితులు పోలీస్ స్టేషన్ కు కోర్టులకు సాక్ష్యం చెప్పేందుకు రావాల్సిన అవసరం లేదని తెలిపారు. వీడియో రికార్డు ఆధారంగా దోషులకు శిక్ష పడుతుందని వెల్లడించారు. <br/><br/>బంజారాహిల్స్‌లోని సుల్తాన్ ఉల్ ఉలుమ్ కాలేజీలో మహిళాభద్రత, సైబర్ నేరాలపై అవగాహనసదస్సు నిర్వహించారు. ఉమెన్‌సేఫ్టీ వింగ్, స్విఫ్ట్ ఈ- లెర్నింగ్ సర్వీసెస్ సంయుక్తంగా నిర్వహిస్తున్న ఉచిత ఈ-లెర్నింగ్ కోర్సులను గురించి స్వాతిలక్రా వివరించారు. విద్యార్థులంతా ఈ- లెర్నింగ్ కోర్సుల్లో చేరి సైబర్ నేరాలు, మహిళలపై వేధింపులను అరికట్టేందుకు తీసుకోవాల్సిన చర్యలపై అవగాహన పెంచుకోవాలన్నారు. కార్యక్రమంలో స్విఫ్ట్ ఈ లెర్నింగ్ సర్వీసెస్ ప్రతినిధి సయ్యద్, సుల్తాన్ ఉల్ ఉలుమ్ ఎడ్యుకేషన్ సొసైటీ సెక్రటరీ జాఫర్ జావెద్ తదితరులు పాల్గొన్నారు.</p>
    </article>
  </body>
</html>