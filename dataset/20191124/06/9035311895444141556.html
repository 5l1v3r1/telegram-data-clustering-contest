<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tr.euronews.com/2019/11/24/brezilya-devlet-baskani-bolsonaro-nun-ogluna-yolsuzluk-sorusturmasi-baslatildi"/>
    <meta property="og:site_name" content="euronews"/>
    <meta property="article:published_time" content="2019-11-24T06:00:40+00:00"/>
    <meta property="og:title" content="Brezilya Devlet Başkanı Bolsonaro'nun oğluna yolsuzluk soruşturması"/>
    <meta property="og:description" content="Brezilya Devlet Başkanı Jair Bolsonaro'nun oğlu Flavio Bolsonaro hakkında yeni bir yolsuzluk soruşturması daha başlatıldı"/>
  </head>
  <body>
    <article>
      <h1>Brezilya Devlet Başkanı Bolsonaro'nun oğluna yolsuzluk soruşturması</h1>
      <address><time datetime="2019-11-24T06:00:40+00:00">24 Nov 2019, 06:00</time> by <a rel="author">Gizem Sade</a></address>
      <p>Brezilya Devlet Başkanı Jair Bolsonaro'nun oğlu Flavio Bolsonaro hakkında yeni bir yolsuzluk soruşturması daha başlatıldı.</p>
      <p>Rio de Janeiro eyalet savcılığı tarafından cumartesi günü yapılan açıklamada, savcılığın soruşturmayı Flavio Bolsonaro'nun eyalet milletvekilliği yaptığı dönemde "sahte çalışan" işe alması nedeniyle başlattığı bildirildi.</p>
      <p>Bu, federal senatör olarak göreve başlayan Flavio'ya yönelik başlatılan ikinci soruşturma. Yüksek mahkeme tarafından temyiz edilen bir kararla rafa kaldırılan bir önceki soruşturma, yine eyalet düzeyindeki personellerine yapılan ödemelerle ilgili usulsüzlük iddiaları nedeniyle başlatılmıştı.</p>
      <ul>
        <li>
          <a href="https://tr.euronews.com/2019/07/12/brezilya-cumhurbaskan-bolsonaro-oglunu-abd-buyukelcisi-yapmaya-hazirlaniyor">Brezilya Cumhurbaşkanı Bolsonaro oğlunu ABD Büyükelçisi yapmaya hazırlanıyor</a>
        </li>
        <li>
          <a href="https://tr.euronews.com/2019/11/08/yuksek-mahkemenin-karar-na-kars-n-hapiste-tutulan-lula-icin-destek-nobeti">Brezilya'da eski Devlet Başkanı Lula Yüksek Mahkeme'nin kararı sonrası serbest bırakıldı</a>
        </li>
      </ul>
      <p>Eyalet savcılığı mevcut soruşturmanın bir öncekinden bağımsız ve farklı bir konuda olduğunu söyledi.</p>
      <p>Flavio Bolsonaro'nun avukatı Frederick Wassef, müvekkilinin suçsuz olduğunu belirterek herhangi bir usulsüzlüğü reddetti. Wassef, "Bütün bu sürecin sonunda yasa dışı hiçbir şey olmadığı kanıtlanacak" ifadelerini kullandı.</p>
      <p>Milletvekillerinin sahte çalışan işe alarak maaşlarını kendilerine aktarmasının Brezilya siyasetinde yaygın bir aldatmaca olduğu biliniyor.</p>
      <p>Ek kaynaklar<b> • Reuters</b></p>
    </article>
  </body>
</html>