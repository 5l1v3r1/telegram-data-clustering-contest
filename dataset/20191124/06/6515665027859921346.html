<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/kosarka/3363237/kosarkasi-odusevljeni-novim-selektorom-bjelica-pozdravio-dolazak-kokoskova"/>
    <meta property="og:site_name" content="kurir.rs"/>
    <meta property="article:published_time" content="2019-11-24T06:00:00+00:00"/>
    <meta property="og:title" content="KOŠARKAŠI ODUŠEVLJENI NOVIM SELEKTOROM: Bjelica pozdravio dolazak Kokoškova"/>
    <meta property="og:description" content="Košarkaš Sakramento Kingsa i reprezentativac Srbije Nemanja Bjelica pozdravio je odluku KSS da za novog selektora postavi Igora Kokoškova.- On je čovek koji 24 sata razmišlja o košarci. Mislim da je pun pogodak i mislim da će igrači biti oduševljeni, naravno, ..."/>
  </head>
  <body>
    <article>
      <h6 class="kicker">Prava stvar</h6>
      <h1>KOŠARKAŠI ODUŠEVLJENI NOVIM SELEKTOROM: Bjelica pozdravio dolazak Kokoškova</h1>
      <address>
        <time datetime="2019-11-24T06:00:00+00:00">24 Nov 2019, 06:00</time>
      </address>
      <p>Košarkaš Sakramento Kingsa i reprezentativac Srbije Nemanja Bjelica pozdravio je odluku KSS da za novog selektora postavi Igora Kokoškova.</p>
      <p>- On je čovek koji 24 sata razmišlja o košarci. Mislim da je pun pogodak i mislim da će igrači biti oduševljeni, naravno, i ceo stručni štab... Sad nemam dovoljno informacija, čuo sam samo da je postavljen za selektora i mislim da je to u ovom trenutku prava stvar za Srbiju - rekao je Nemanja Bjelica za RTS.</p>
      <figure>
        <img src="https://www.kurir.rs/data/images/2019/11/23/19/2061837_2801-branislav-bozic-beta_ff.jpg?ver=1574535602"/>
        <figcaption>
          <cite>foto: Beta/Branislav Božić</cite>
        </figcaption>
      </figure>
      <p>Sam Igor Kokoškov poručio je da ga sa Srbijom čeka veliki posao.</p>
      <p>- Spisak igrača biće glomazan, veliki, najvažnije je da nekoga ne zaboravim. Biće imena koja već reprezentuju srpsku košarku u NBA. Svi će biti ravnopravni. Nadam se da postoje entuzijazam, želja, ambicija kao i dosad da se predstavlja svoja zemlja - rekao je Kokoškov i dodao:</p>
      <p>- Nastavlja se kontinuitet. Treneri i selektor su samo servis nacionalnog tima. Moje je da pomognem da se nastavi put razvoja i uspeha.</p>
      <p>
        <b>(Kurir.rs / A. R. / Foto: EPA)</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/sport/kosarka/3363217/kokoskov-najavio-bombu-u-reprezentaciji-srbije-novi-selektor-pojacava-orlove-nba-zvezdom-evo-o-kome-je-rec-video"/>
        <a href="https://www.kurir.rs/sport/kosarka/3362895/molitva-za-vokera-jeziva-povreda-igraca-bostona-ujedinila-celu-halu-jokicevo-blistavo-vece-palo-u-drugi-plan-video"/>
        <a href="https://www.kurir.rs/sport/kosarka/3363213/pljustale-psovke-na-sve-strane-nemanja-nedovic-brutalno-izvredjao-slovenackog-sudiju"/>
        <a href="https://www.kurir.rs/sport/kosarka/3363061/covic-o-statusu-dzejmsa-gista-neki-su-od-toga-pravili-rijaliti-kasnio-je-na-avion-pa-je-kaznjen"/>
      </related>
    </article>
  </body>
</html>