<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/dolmabahce-sarayi-onunde-ilginc-kaza-41381122"/>
    <meta property="og:site_name" content="Hürriyet"/>
    <meta property="article:published_time" content="2019-11-24T06:43:00+00:00"/>
    <meta property="og:title" content="Dolmabahçe Sarayı önünde ilginç kaza"/>
    <meta property="og:description" content="İstanbul Beşiktaş'ta Dolmabahçe Sarayı önünde seyrettiği esnada uyuyakalan Suriye uyruklu sürücü, otomobiliyle sarayın önündeki duvarda asılı kaldı. Manzarayı gören sürücüler de araçlarından inip olay yerine geldi."/>
  </head>
  <body>
    <article>
      <h1>Dolmabahçe Sarayı önünde ilginç kaza</h1>
      <address><time datetime="2019-11-24T06:43:00+00:00">24 Nov 2019, 06:43</time> by <a rel="author">Murat DELİKLİTAŞ-Özgür EREN/İSTANBUL (DHA)</a></address>
      <p>
        <b>İstanbul Beşiktaş'ta Dolmabahçe Sarayı önünde seyrettiği esnada uyuyakalan Suriye uyruklu sürücü, otomobiliyle sarayın önündeki duvarda asılı kaldı. Manzarayı gören sürücüler de araçlarından inip olay yerine geldi.</b>
      </p>
      <figure>
        <video src="http://hurriyettv.cubecdn.net/2019/11/24/htv_41381140_360p.mp4"/>
      </figure>
      <p>
        <b>Galeri: </b>
        <a href="http://www.hurriyet.com.tr/galeri-dolmabahce-sarayi-onunde-ilginc-kaza-41381124">Haberle ilgili daha fazla fotoğraf için galeriyi ziyaret edin.</a>
      </p>
      <p>Kaza, Dolmabahçe Caddesi üzerinde 07.55 sıralarında meydana geldi. Edinilen bilgiye göre, 34 ABP 873 plakalı otomobille Beşiktaş yönüne ilerleyen Suriye uyruklu sürücü, direksiyon başında uyuyakaldı. Kontrolden çıkan otomobil, <a href="http://www.hurriyet.com.tr/haberleri/dolmabahce-sarayi">Dolmabahçe Sarayı</a> Saltanat Kapısının ilerisinde yaya yoluna girdi. Camlı Köşk'ün dış duvarındaki sütunlara çarpmayan otomobil, tretuvarın üstüne çıktı ve yaya yolundaki basamaklara çarparak durabildi.</p>
      <p>Kazayı görerek yardıma koşan <a href="http://www.hurriyet.com.tr/haberleri/murat-sahin">Murat Şahin</a>, "Yoldan geçiyorduk, kazayı gördük ilerden dönerek geri geldik. Polisler geldi, onları durdurduk. Olaya müdahale ettiler. Şoför 'uyuyakaldım ben' dedi. Tek başınaymış. Kazada yaralanan yok" diye konuştu.</p>
    </article>
  </body>
</html>