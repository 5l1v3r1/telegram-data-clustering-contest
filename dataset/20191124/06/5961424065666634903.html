<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yjc.ir/fa/news/7147681/%D8%AA%D8%A7-%DB%B1%DB%B5-%D8%B3%D8%A7%D9%84-%D8%A2%DB%8C%D9%86%D8%AF%D9%87-%DB%B8%DB%B0-%D8%AF%D8%B1%D8%B5%D8%AF-%D9%85%D8%B4%D8%A7%D8%BA%D9%84-%D9%85%D9%88%D8%AC%D9%88%D8%AF-%D8%A7%D8%B2-%D8%A8%DB%8C%D9%86-%D8%AE%D9%88%D8%A7%D9%87%D8%AF-%D8%B1%D9%81%D8%AA-%D8%B1%D8%B4%D8%AA%D9%87%E2%80%8C%D9%87%D8%A7%DB%8C-%D8%AF%D8%A7%D9%86%D8%B4%DA%AF%D8%A7%D9%87%DB%8C-%D9%85%D8%A7-%D9%86%DB%8C%D8%A7%D8%B2%D9%85%D9%86%D8%AF-%D8%A8%D9%87-%D8%B1%D9%88%D8%B2%D8%B1%D8%B3%D8%A7%D9%86%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری باشگاه خبرنگاران | آخرین اخبار ایران و جهان | YJC"/>
    <meta property="article:published_time" content="2019-11-24T06:40:00+00:00"/>
    <meta property="og:title" content="تا ۱۵ سال آینده ۸۰ درصد مشاغل موجود از بین خواهد رفت/ رشته‌های دانشگاهی ما نیازمند به روزرسانی هستند"/>
    <meta property="og:description" content="مدیرکل دفتر فنی و حرفه‌ای وزارت آموزش و پرورش گفت: رشته‌های دانشگاهی ما نیاز به، به روزرسانی دارد و نیاز است که خود را با آنچه در بازار کار وجود دارد به روز رسانی کنیم تا این رشته‌ها بتواند نیاز جامعه و دانشجو را برطرف کند."/>
  </head>
  <body>
    <article>
      <h1>تا ۱۵ سال آینده ۸۰ درصد مشاغل موجود از بین خواهد رفت/ رشته‌های دانشگاهی ما نیازمند به روزرسانی هستند</h1>
      <h2>در گفتگو با باشگاه خبرنگاران جوان.</h2>
      <address>
        <time datetime="2019-11-24T06:40:00+00:00">24 Nov 2019, 06:40</time>
      </address>
      <h3>مدیرکل دفتر فنی و حرفه‌ای وزارت آموزش و پرورش گفت: رشته‌های دانشگاهی ما نیاز به، به روزرسانی دارد و نیاز است که خود را با آنچه در بازار کار وجود دارد به روز رسانی کنیم تا این رشته‌ها بتواند نیاز جامعه و دانشجو را برطرف کند.</h3>
      <p>سید محسن حسینی مقدم، مدیرکل دفتر فنی و حرفه‌ای وزارت آموزش و پرورش در گفتگو با خبرنگار حوزه دانشگاه گروه علمی پزشکی باشگاه خبرنگاران جوان، در پاسخ به این سوال که آیا رشته‌های کنونی وزارت علوم نیاز جامعه را بر طرف می‌کند یا خیر؟ اظهار کرد: در نقشه جامع علمی کشور و در شاخص‌های این نقشه به توزیع رشته‌ها و تناسب آن با نیاز‌های مناطق مختلف کشور اشاره شده است و پیش بینی شده که رصد دائمی درباره ظرفیت‌های محیطی و اقتضاعات اجتماعی و تنظیم ظرفیت دانشگاه‌ها در مقاطع و حوزه‌های مختلف با توجه به این مسائل مد نظر قرار بگیرد.<br/>حسینی مقدم در ادامه بیان کرد: در اسناد بالا دستی تاکید شده که برای توزیع رشته‌ها و ایجاد رشته‌ها باید به نیاز‌های حال و آینده کشور توجه کرد.<br/>حسینی مقدم در ادامه افزود: اکنون نیاز به این داریم که ببینیم کدام رشته‌ها منتج به شغل خواهد شد. بر اساس مطالعاتی که صورت گرفته مشخص شده که تا ۱۵ سال آینده ۸۰ درصد از مشاغل موجود از بین خواهد رفت. حال باید پرسید که آیا آموزش عالی برای آینده کشور در این ۱۵ سال فکری کرده؟ دوم اینکه آیا رشته‌های موجود دانشجو بعد از فارغ التحصیلی می‌تواند با بازار کاری که اکنون وجود دارد خودش را با تجهیزات جدید به روز کند یا خیر؟.<br/>مدیرکل دفتر فنی و حرفه‌ای وزارت آموزش و پرورش در ادامه بیان کرد: وقتی می‌گوییم باید به روز رسانی رشته‌ها صورت بگیرد باید به همه جوانب آن نگاه کرد. دانشجوی فارغ التحصیل شده در رشته کشاورزی وقتی برای کارآموزی وارد مزرعه می‌شود می‌بیند که تجهیزات کشاورز از تجهیزات دانشگاه غنی‌تر است و نمی‌تواند خودش را به روز کند. <br/>حسینی مقدم افزود: بر اساس اطلاعاتی که کسب کرده ایم قریب به ۷۰ درصد افرادی که امروز به آموزشگاه‌ها برای یاد گرفتن مهارت مراجعه می‌کنند مدارک فوق لیسانس به بالا دارند این موضوع یعنی در آموزشی عالی اینقدر هزینه کردیم بعد از ۶ تا ۷ سال که دانشجو وارد بازار کار شده و برای اینکه بتواند در رشته خود مشغول به کار شود به آموزشگاه‌ها برای اینکه مهارت یاد بگیرد مراجعه می‌کند تا بتواند در بازار کار مشغول شود.<br/>مدیرکل دفتر فنی و حرفه‌ای افزود: این موضوع نشان دهنده این است که رشته‌های دانشگاهی ما نیاز به، به روزرسانی دارد و نیاز است که خود را با آنچه در بازار کار وجود دارد به روز رسانی کنیم تا این رشته‌ها بتواند نیاز جامعه و دانشجو را برطرف کند.<br/>حسینی مقدم افزود: نکته‌ای که حائز اهمیت است این است که نگاه به، به روز رسانی رشته‌ها ملی است و منطقه‌ای نیست. به عنوان مثال برای راه اندازی یک رشته به جای اینکه یک رشته را در یک دانشگاه راه اندازی کنیم تا نیاز ۴ استان را کاملا برطرف کند این رشته را در ۴ استان ایجاد می‌کنیم که نتیجه این می‌شود که کیفیت پایین می‌آید و دانشجویان فارغ التحصیل این رشته‌ها به درد بازار کار نمی‌خورند. <br/>در آمایش رشته‌های دانشگاهی به نیاز جامعه و شخص توجه نشده است<br/>او در ادامه بیان کرد: نگاه برای راه اندازی و تدوین رشته‌های جدید و کاربردی به این صورت است که باید نیاز جامعه و شخص را برطرف کند، ولی آن چیزی که در آمایش رشته‌ای ما وجود ندارد همین مورد است و به ۱۵ و ۲۰ سال دیگر نگاه نشده که واقعا چه رشته‌ای و چه شغلی مورد نیاز جامعه ما است. <br/>حسینی مقدم افزود: امسال ۳۵ درصد دوره دوم متوسطه در آموزش و پرورش در هنرستان‌ها درس می‌خوانند که باید در آینده به سمت رشته‌ها مهارتی و فنی بروند و ۶۵ درصد در رشت‌های انسانی، تجربی و ریاضی هستند. رشته ریاضی و فیزیک نقش رشته مادر را دارد و ۱۰ تا ۱۱ درصد دانش آموزان ریاضی را انتخاب می‌کنند و بالای ۳۵ درصد تجربی را انتخاب کرده اند چرا؟ چون وقتی به اشتغال کشور و وضعیت اشتغال فارغ التحصیلان وزارت بهداشت نگاه می‌کنیم متوجه می‌شویم که در آمایش خود به گونه‌ای کار کرده اند که دانش آموز می‌داند با انتخاب این رشته آینده اش تضمین است و حتی ۱۱ درصد از دانش آموزانی که ریاضی هستند هم به تجربی می‌روند، چون می‌دانند آینده شغلی برایشان وجود دارد. <br/>وی در ادامه بیان کرد: وقتی رشته‌های فنی را در دانشگاه‌ها ایجاد کردیم نگاه نکردیم که آن‌ها چطور باید وارد بخش صنعت شوند آیا این ارتباط با بخش صنعت وجو داشته یا نه؟ به همین دلیل رشته‌هایی که الان داریم باید به روز نگری و بازنگری متناسب با بازار کار و صنعت و خدمات بشود. <br/>انتهای پیام/<br/>۷۰ درصد افرادی که به اموزشگاه‌ها مراجعه می‌کنند مدارک بالای فوق لیسانس دا</p>
    </article>
  </body>
</html>