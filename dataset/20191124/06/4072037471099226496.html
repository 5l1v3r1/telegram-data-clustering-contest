<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/diverse/stiri-calde/alegeri-prezidentiale-2019-turul-ii-au-fost-14-mai-sunt-doi-romania-isi-alege-presedintele-cati-constanteni-sunt-asteptati-la-urne-705892.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-24T06:32:00+00:00"/>
    <meta property="og:title" content="Alegeri prezidenţiale 2019 Turul II. Au fost 14 mai sunt doi. România îşi alege preşedintele. Câţi constănţeni sunt aşteptaţi la urne"/>
    <meta property="og:description" content="Astazi are loc turul II al alegerilor pentru functia de presedinte al Romaniei."/>
  </head>
  <body>
    <article>
      <h6 class="kicker">UPDATE</h6>
      <h1>Alegeri prezidenţiale 2019 Turul II. Au fost 14 mai sunt doi. România îşi alege preşedintele. Câţi constănţeni sunt aşteptaţi la urne </h1>
      <address><time datetime="2019-11-24T06:32:00+00:00">24 Nov 2019, 06:32</time> by <a rel="author">Emilian ANDREI, Ana-Maria VOICU, Silvia-Costina NICOLA</a></address>
      <p>
        <a href="https://www.ziuaconstanta.ro/diverse/stiri-calde/alegeri-prezidentiale-2019-turul-ii-au-fost-14-mai-sunt-doi-romania-isi-alege-presedintele-cati-constanteni-sunt-asteptati-la-urne-705892.html?imagini=1#scroll">🖼️ Galerie foto (1)</a>
      </p>
      <p>Astăzi are loc turul II al alegerilor pentru funcţia de președinte al României.<br/><br/><b>Votarea începe la ora 07:00, și se încheie la ora 21:00, dar votul se poate prelungi până la 23:59.</b><br/><br/>Alegătorii care la ora 21.00 se află la sediul secţiei de votare, precum şi cei care se află la rând în afara sediului secţiei de votare pentru a intra în localul de vot, pot să îşi exercite dreptul de vot până la ora locală 23.59.<br/><br/><b>În judeţul Constanţa vor fi 556 de secţii de votare din care 210 în municipiul Constanţa.</b><br/><br/><b>Românii cu drept de vot au nevoie de un act de identitate valabil</b>.<br/><br/>Au drept de vot românii care au împlinit vârsta majoratului sau împlinesc 18 ani chiar în ziua votului.<br/>Pentru a putea primi un buletin de vot și o ștampilă, aceștia trebuie să aibă asupra lor cartea de identitate sau buletinul de identitate, pașaportul diplomatic, pașaportul de serviciu sau în cazul elevilor din școlile militare, carnetul de serviciu militar. <br/>Oricare dintre documentele enumerate trebuie să fie valabil, în caz contrar votul nu poate fi exercitat.<br/><br/><b>În primul tur au candidat următorii: </b><br/>1. Klaus Iohannis - Partidul Național Liberal<br/>2. Theodor Paleologu - Partidul Mișcarea Populară<br/>3. Dan Barna - Alianța USR PLUS<br/>4. Kelemen Hunor - Uniunea Democrată Maghiară din România<br/>5. Viorica Dăncilă - Partidul Social Democrat<br/>6. Cătălin Ivan - Partidul Alternativă pentru Demnitate Națională<br/>7. Ninel Peia - Partidul Neamul Românesc<br/>8. Sebastian Popescu - Partidul Noua Românie<br/>9. John-Ion Banu - Partidul Națiunea Română<br/>10. Mircea Diaconu - Alianța Electorală Un Om - formată din ALDE și Pro România<br/>11. Bogdan Stanoevici - candidat independent<br/>12. Ramona Bruynseels - Partidul Puterii Umaniste (Social-Liberal)<br/>13. Viorel Cataramă - Dreapta Liberală<br/>14. Alexandru Cumpănașu - candidat independent.<br/><br/><b>După alegerile din 10 noiembrie au rămas în cursă Klaus Iohannis şi Viorica Dăncilă.  </b><br/><br/>Klaus Iohannis a obţinut 3.485.292 voturi (37,82%) iar Viorica Dăncilă - 2.051.725 (22,26%).<br/><br/><b>UPDATE 11: </b>Până la ora 19.00, 8.584.593 de alegători au votat, adică 47.12%. 1.070.465 au votat pe listele suplimentare și 77.971 alegători au votat cu urna mobilă. <br/><br/>La nivelul județului Constanța 313.779 alegători au votat, adică 50.34%.<br/><br/><b>UPDATE 10: </b>8.113.035 de alegători au votat până la ora 18.00, adică 44.53%. 75.202 de alegători au votat cu urna mobilă, iar 996.926 au votat pe listele suplimentare. La nivelul județului Constanța, 297.304 de persoane au votat, adică 47.70 %.<br/><br/><b>UPDATE 9:</b> Până la ora 17.00, 7.341.775 de alegători au votat, adică un procent de 40.3%. 68.877 au votat cu urna mobilă, iar 889.931 alegători au votat pe listele suplimentare.<br/><br/>La nivelul județului Constanța au votat 271.277 de alegători, adică 43,52% din populația județului cu drept de vot. <br/><br/><b>UPDATE 8:</b> 6.524.557 de români au votat până la ora 16.00. <br/><br/>Județul Constanța, până la această oră, a votat în proporție de 38.98 %, ceea ce înseamnă că 242.942 alegători s-au prezentat la secțiile de votare.<br/><br/><b>UPDATE 7: </b>4.893.046 de români au votat până la ora 14.00.<br/><br/>Județul Constanța a căzut în topul fruntașelor în ceea ce privește prezența la vot, după județele Ilfov, Brașov, Argeș și Cluj. Codașele clasamentului sunt Harghita, Covasna și Satu Mare.<br/><br/>La nivelul județului Constanța, 189.608 de cetățeni au votat până la ora 14.00, adică 30,42 %.<br/><br/><b>UPDATE 6: </b>4.021.634 de români au ieșit la vot până la ora 13.00.<br/><br/>Județul Constanța se află pe locul 3 în ceea ce privește prezența la vot, după Ilfov și Teleorman. 159.719 de constănțeni au votat până la ora 13.00, adică 25,62 %.<br/><br/><b>UPDATE 5: </b>Românii din țară ies la vot. 3.024.679 de cetățeni au votat până la ora 12.00. Mediu urban-1.774.154, mediu rural-1.250.525.<br/><br/>În județul Constanța, 125.592 de persoane (20,15 %) au ieșit la vot până la ora 12.00.<br/><br/><b>UPDATE 4:</b> Până la ora 11.00, 2.076.225 de români și-au exprimat votul. Constanța rămâne printre județele fruntașe la prezența la vot.<br/><br/>La Constanța, până la ora 11.00, 88.929 de persoane au votat, prezența la vot fiind de 14,26 %.<br/><br/><b>UPDATE 3: </b>Până la ora 10.00, 1.252.683 de români (6,87 %) au votat. Județele fruntașe sunt Teleorman, Olt, Ilfov și Constanța, în timp ce pe ultimul loc în ceea ce privește prezența la vot se află județul Harghita.<br/><br/>La Constanța, până la ora 10.00 au votat 55.316 de persoane, adică un procent de 8,87 %.<br/><br/><b>UPDATE 2:</b> Românii au început să iasă la vot în număr mai mare după ora 08.00, astfel că, până la ora 09.00, 610.918 cetățeni și-au votat candidatul preferat, prezența la vot fiind de 3,35 %.<br/><br/>Totodată, până la ora 09.00, 28.180 de constănțeni (4,52 %) au votat, județul Constanța aflându-se pe locul 2 la prezența la vot, după județul Ilfov.<br/><br/><b>UPDATE 1: </b>243.349 de cetățeni (1,33 %) s-au prezentat la vot până la ora 08.00. Printre județele fruntașe se află Ilfov, Constanța, Dâmbovița, Olt dar și Călărași.<br/><br/>La Constanța, până la ora 08.00, și-au exprimat votul 11.152 de persoane (1,78 %).<br/><br/><b>Sursa foto: ZIUA de Constanta</b><br/> </p>
      <related>
        <h4>Articole asemanatoare</h4>
        <a href="https://www.ziuaconstanta.ro/stiri/actualitate/alegeri-prezidentiale-2019-turul-ii-peste-270-000-de-romani-din-diaspora-au-votat-705876.html"/>
        <a href="https://www.ziuaconstanta.ro/informatii/alegeri-prezidentiale/alegeri-prezidentiale-2019-numarul-buletinelor-de-vot-suplimentat-in-sectiile-din-strainatate-705724.html"/>
        <a href="https://www.ziuaconstanta.ro/stiri/actualitate/anunt-de-la-aep-privind-desfasurarea-celui-de-al-doilea-tur-de-scrutin-al-alegerilor-prezidentiale-705155.html"/>
      </related>
    </article>
  </body>
</html>