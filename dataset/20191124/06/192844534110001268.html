<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962506/"/>
    <meta property="og:site_name" content="Sanook"/>
    <meta property="article:published_time" content="2019-11-24T06:41:17+00:00"/>
    <meta property="og:title" content="แห่อาลัยข้อความสุดท้ายของ นศ.สาวดิ่งสะพานดับ &quot;ถ้าใครมางานศพเราก็ขอบคุณจริงๆ&quot;"/>
    <meta property="og:description" content="สลด นักศึกษาสาวกระโดดสะพานดิ่งแม่น้ำเจ้าพระยา พบส่งข้อความทิ้งแม่พร้อมเขียนจดหมายลาตาย ชาวเน็ตแห่อาลัยหลังทวีตสุดเศร้าในทวิตเตอร์"/>
  </head>
  <body>
    <article>
      <h1>แห่อาลัยข้อความสุดท้ายของ นศ.สาวดิ่งสะพานดับ "ถ้าใครมางานศพเราก็ขอบคุณจริงๆ"</h1>
      <address>
        <time datetime="2019-11-24T06:41:17+00:00">24 Nov 2019, 06:41</time>
      </address>
      <p>
        <b>สลด <a href="http://www.sanook.com/news/7958907/">นักศึกษาสาว</a>กระโดดสะพานดิ่งแม่น้ำเจ้าพระยา พบส่งข้อความทิ้งแม่พร้อมเขียนจดหมายลาตาย ชาวเน็ตแห่อาลัยหลังทวีตสุดเศร้าในทวิตเตอร์</b>
      </p>
      <p>(24 พ.ย.) โลกออนไลน์มีการแสดงความไว้อาลัย จากเหตุการณ์ที่<b> น.ส.เบญ อายุ​ 17​ ปี​ นักศึกษาแผนกวิชาไฟฟ้า​ ปี 2 วิทยาลัยแห่งหนึ่ง</b> ซึ่งชาวบ้านเห็นเหตุการณ์ว่ากระโดดสะพานกรุงเทพ เมื่อวันที่​ 21​ พ.ย.ที่ผ่านมา แต่ช่วยไว้ไม่ทัน</p>
      <p>ล่าสุด เมื่อเวลา​ 15.30​ น.​ของวันที่​ 23​ พ.ย.​ พบศพ น.ส.เบญ ลอยน้ำกลางแม่น้ำเจ้าพระยา​ ระหว่างวัดบุคคโล​และสะพานกรุงเทพ​ หลังพบศพเจ้าหน้าที่ตำรวจติดต่อญาติให้เดินทางมาที่เกิดเหตุ ซึ่งผู้เป็นแม่เมื่อมาถึง​เห็นศพลูกสาว​ก็ร่ำไห้ปล่อยโฮออกมา จนญาติต้องประคอง ปลอบใจ</p>
      <p>ด้าน <b>นายสมชาย​ อายุ​ 37​ ปี​ น้าชายผู้เสียชีวิต​</b> เปิดเผยว่า​ หลานสาวเป็นคนเรียนดี​ แต่ในช่วง​ 2-3 เดือนที่ผ่านมา​ เริ่มเก็บตัว​ ไม่ค่อยเล่าปัญหาให้ครอบครัวฟัง​ เคยบอกแม่ว่ามีอาการซึมเศร้า​ และอยากรักษา​แต่ยังไม่ได้ไป​</p>
      <p>ก่อนเกิดเหตุ​ ตำรวจทราบว่า​ ผู้ตาย​ โพสต์ข้อความสั่งเสียส่งให้แม่ผ่านทางโปรแกรมแชทและเขียนจดหมายลาตาย​ ส่งให้แฟนหนุ่ม</p>
      <figure>
        <img src="https://s.isanook.com/ns/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL25zLzAvdWQvMTU5Mi83OTYyNTA2L3VubmFtZWRxcXNjcmVlbnNob3QyMDE5MTEyNF8xLmpwZw==.jpg"/>
      </figure>
      <p>นอกจากนี้ ยังพบอีกว่า น.ส.เบญจพร ได้ใช้ทวิตเตอร์ทวีตข้อความมากมาย ก่อนเสียชีวิต โดยในวันที่ 21 พ.ย. เจ้าตัวทวีตข้อความว่า <i>"ขอโทษทุกคนจริงๆที่ทำให้ลำบากและเดือดร้อนแล้วก็ขอบคุณที่จะมางานนี้"</i> และ <i>"ถ้าใครมางานศพเราก็ขอบคุณจริงๆ"</i> พร้อมโพสต์ภาพสถานี mrt ท่าพระ</p>
      <figure>
        <img src="https://s.isanook.com/ns/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL25zLzAvdWQvMTU5Mi83OTYyNTA2L3VubmFtZWRxcXNjcmVlbnNob3QyMDE5MTEyNC5qcGc=.jpg"/>
      </figure>
      <p>และข้อความสุดท้ายคือภาพขณะกำลังเดินอยู่บนสะพาน เมื่อเวลา 21.25 น.</p>
      <figure>
        <img src="https://s.isanook.com/ns/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL25zLzAvdWQvMTU5Mi83OTYyNTA2L2NhdHMuanBn.jpg"/>
      </figure>
      <footer><b>ขอขอบคุณ<br/></b>ข้อมูล :<a href="https://www.facebook.com/teambigkren/photos/a.283333505471913/765245447280714/?type=3&amp;theater"> บิ๊กเกรียน</a></footer>
    </article>
  </body>
</html>