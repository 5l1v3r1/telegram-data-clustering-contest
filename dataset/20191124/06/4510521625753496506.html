<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/alegeri-prezidentiale-2019-prezenta-vot-tara-judet-a-spart-gheata-numarul-alegatori-diaspora-doboara-inca-record-1_5dd987195163ec4271559a12/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T06:09:24+00:00"/>
    <meta property="og:title" content="Alegeri prezidenţiale 2019. Prezenţa la vot a depăşit-o pe cea din turul I. Peste 2,1 milioane de alegători au mers la urne. Care sunt judeţele fruntaşe"/>
    <meta property="og:description" content="Astăzi, de la ora 7.00 s-a dat startul în ţară al celui de-al doilea tur al alegerilor prezidenţiale. Românii au ocazia să aleagă între actualul preşedinte, Klaus Iohannis, şi candidatul PSD, Viorica Dăncilă."/>
  </head>
  <body>
    <article>
      <h1>Alegeri prezidenţiale 2019. Prezenţa la vot a depăşit-o pe cea din turul I. Peste 2,1 milioane de alegători au mers la urne. Care sunt judeţele fruntaşe</h1>
      <address><time datetime="2019-11-24T06:09:24+00:00">24 Nov 2019, 06:09</time> by <a rel="author">Iulian Bîrzoi</a></address>
      <h4>Astăzi, de la ora 7.00 s-a dat startul în ţară al celui de-al doilea tur al alegerilor prezidenţiale. Românii au ocazia să aleagă între actualul preşedinte, Klaus Iohannis, şi candidatul PSD, Viorica Dăncilă.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/mobilizare-record-diaspora-tarile-cea-mai-mare-prezenta-vot-1_5dd91a825163ec427151fc11/index.html"/>
      </related>
      <h3>UPDATE 11.00 Prezenţa la vot pe judeţe </h3>
      <p>Prezenţa la vot în România la ora 11.00 a atins 11,39% şi a fost depăşit pragul de două milioane de votanţi. Comparativ cu turul I al alegerilor prezidenţiale, sunt cu 56.000 de alegători mai mulţi în această duminică.</p>
      <p><b>În diaspora</b>, au votat peste 420.000 de români.</p>
      <p>Teleorman - 15,4%</p>
      <p>Olt - 14,67%</p>
      <p>Ilfov - 14,43%</p>
      <p>Constanţa - 14,26%</p>
      <p>Giurgiu - 13,8%</p>
      <p>La polul opus, judeţele cu cea mai scăzută prezenţă la vot sunt, în continuare, Harghita şi Covasna (aproximativ 5%), urmate de Suceava (8,35%), Satu Mare (8,43) şi Mureş (8,81%). </p>
      <p>
        <b>Prezenţa la vot în Bucureşti, pe sectoare </b>
      </p>
      <p>În Capitală au votat până la ora 11.00 aproape 190.000 de persoane, cea mai scăzută prezenţă fiind în sectorul 3. </p>
      <ul>
        <li>Sectorul 1: 11,73%</li>
        <li>Sectorul 2: 11,06%</li>
        <li>Sectorul 3: 8,92%</li>
        <li>Sectorul 4: 10,93%</li>
        <li>Sectorul 5: 9,89%</li>
        <li>Sectorul 6: 11,66%</li>
      </ul>
      <p>
        <b>UPDATE 10.00 Prezenţa la vot pe judeţe </b>
      </p>
      <p>Prezenţa naţională la vot la ora 10.00 a fost de 6.80%. Judeţele fruntaşe: Teleorman (9.32%), Olt (8.86%) şi Ilfov (8.81%). Cele mai mici prezenţe s-au înregistrat în Harghita (2.68%), Covasna (3.06)% şi Suceava (5.05%). </p>
      <h3>UPDATE 09.00 Prezenţa la vot pe judeţe </h3>
      <p>Românii din Teleorman s-au mobilizat şi sunt cei mai numeroşi la prezenţa la vot la ora 09.00. Iată top 5 judeţe fruntaşe la prezenţa la vot:</p>
      <p>1. Teleorman: 5,74%</p>
      <p>2. Ilfov: 5,64%</p>
      <p>3. Constanţa: 5,58%</p>
      <p>4. Olt: 5,58%</p>
      <p>5. Tulcea: 5,41%</p>
      <p>La polul opus, judeţele cu cea mai scăzută prezenţă la vot sunt Harghita şi Covasna, cu aproximativ 1,3% prezenţă la vot, urmate de Satu Mare, Valui şi Mureş, toate cu o prezenţă de aproximativ 2,5%. </p>
      <p>
        <b>Prezenţa la vot în Bucureşti la ora 09.00</b>
      </p>
      <p>Sectorul 1: 3,41%</p>
      <p>Sectorul 2: 3,13%</p>
      <p>Sectorul 3: 2,44%</p>
      <p>Sectorul 4: 3%</p>
      <p>Sectorul 5: 2,87%</p>
      <p>Sectorul 6: 3,15%</p>
      <p>
        <b>UPDATE 08.50 Prezenţa la vot: 3%</b>
      </p>
      <p>La această oră a fost atinsă o prezenţă la vot de 3% în România. Peste 555.000 de alegători au fost deja la urne pentru a-şi alege preşedintele. </p>
      <p>În diaspora, au votat peste 385.000 de români. </p>
      <hr/>
      <p>Un număr de 239.458 de români au votat în prima oră de la deschiderea urnelor în ţară pentru al doilea tur al alegerilor prezidenţiale, prezenţa fiind de 1,6%. La primul tur, prezenţa a fost de 1,46%. Numărul votanţilor la secţiile din străinătate, cu peste 90.000 mai mare decât la primul tur</p>
      <p>Votul din ţară pentru turul doi al alegerilor prezidenţiale din 2019 a început astăzi, de la ora 7.00 dimineaţa. Până la ora 08.00, votaseră deja 243.349 de români. Cei mai matinali au fost alegătorii din Ilfov, acolo unde prezenţa la vot era 1,84%. Urmează Constanţa, cu 1,78% prezenţă la vot.</p>
      <p>În primul tur, chiar dacă un scrutin întins pe trei zile şi suplimentarea secţiilor de votare a dus la o prezenţă record în diaspora, de peste 675.000 de alegători, prezenţa în ţară a fost la cel mai jos nivel din istoria alegerilor prezidenţiale: doar 8,7 milioane de români au votat, reprezentând 47,77% din totalul celor înscrişi pe listele electorale permanente.</p>
      <p>Chiar dacă vor exista dinamici electorale diferite în turul al doilea al alegerilor prezidenţiale, <a href="https://adevarul.ro/news/eveniment/record-negativ-prezenta-vot-explicatii-previziuni-turul-ii-1_5dc9844c5163ec4271e7aeac/index.html">cel mai probabil vom fi martori la un nou record negativ – un al doilea tur al unor alegeri prezidenţiale cu cea mai scăzută prezenţă, spun specialiştii.</a> „Per total, e de aşteptat să existe o demobilizare a votanţilor unora dintre candidaţii care nu au ajuns în turul doi, această demobilizare urmând a fi probabil compensată în mică măsură de persoanele care vor veni la vot exclusiv în turul doi”, a explicat Barbu Mateescu pentru „Adevărul”.</p>
      <p>În urmă cu două săptămâni, datele finale centralizate de Biroul Electoral Central anunţau că candidatul susţinut pe PNL,<a href="https://adevarul.ro/news/politica/rezultatele-finale-klaus-iohannis-3782-viorica-dancila-2226--dan-barna-1502-mircea-diaconu-885-1_5dcd4aed5163ec427103457d/index.html"> Klaus Iohannis obţinea 37,82% (3.485.292 de voturi),</a> Viorica Dăncilă 22,26% din sufragii (2.051.725  de voturi), Dan Barna 15,02% (respectiv 1.384.450 voturi) în timp ce Mircea Diaconu era votat de 8,85% dintre alegători, (815 201 voturi).</p>
      <hr/>
    </article>
  </body>
</html>