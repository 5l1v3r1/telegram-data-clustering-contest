<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_kongres-pidgotuvav-zakonoproyekt-schodo-sankcij-budivnikam-pivnichnogo-potoku2/939599"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T06:30:00+00:00"/>
    <meta property="og:title" content="Конгрес підготував законопроєкт щодо санкцій будівникам &quot;Північного потоку-2&quot;"/>
    <meta property="og:description" content="Конгрес США підготував законопроєкт до бюджету національної оборони на 2020 рік, який передбачає введення санкцій відносно компаній, причетних до будівництва газопроводу Nord Stream 2. Про це &quot;Обов'язковий для Конгресу законопроєкт про оборонну політику - це спосіб зупинити проект ..."/>
  </head>
  <body>
    <article>
      <h1>Конгрес підготував законопроєкт щодо санкцій будівникам "Північного потоку-2"</h1>
      <address><time datetime="2019-11-24T06:30:00+00:00">24 Nov 2019, 06:30</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939599_w_300.jpg?v=0"/>
        <figcaption>США накладуть санкції на "Північний потік-2". Фото: Укрінформ</figcaption>
      </figure>
      <p>Конгрес США підготував законопроєкт до бюджету національної оборони на 2020 рік, який передбачає введення санкцій відносно компаній, причетних до будівництва газопроводу Nord Stream 2. Про це</p>
      <p>"Обов'язковий для Конгресу законопроєкт про оборонну політику - це спосіб зупинити проект президента Росії Володимира Путіна з постачання природного газу до Європи на 11 мільярдів доларів США по новому трубопроводу з Росії до Німеччини", - заявив голова комітету із зовнішніх зв'язків Сенату <b>Джим Ріш</b> в кулуарах Галіфакського міжнародного безпекового форуму, повідомляє Defense News.</p>
      <p>На його думку, санкції переконають будівельні компанії, які беруть участь в будівництві газопроводу Nord Stream 2, припинити роботу над проєктом.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_ssa-zayavili-scho-sankciyi-dlya-zatrimki-pivnichnogo-potoku-2-galmuvatimut-agresiyu-rf/939165"/>
      </related>
      <p>"Це їм дорого обійдеться. Я думаю, що якщо ці санкції будуть введені в дію, компанії припинять роботу, і росіянам доведеться шукати інший спосіб зробити це, якщо вони зможуть", - сказав Ріш.</p>
      <p>Текст положення про санкції не був оприлюднений, але Ріш сказав, що він близький до "Акту про захист енергетичної безпеки Європи", який був прийнятий Комітетом з міжнародних відносин в липні. Цей законопроект буде накладати санкції на компанії, що експлуатують судна, що прокладають труби для газопроводів Nord Stream 2 і TurkStream.</p>
      <blockquote>"Північний потік - 2" - газопровід, який <a href="https://gazeta.ua/articles/economics/_rosiya-otrimala-ostannij-dozvil-na-budivnictvo-pivnichnogo-potoku2/935661">повинен зв'язати</a> Росію з Німеччиною по дну Балтійського моря. Протяжність маршруту - понад 1200 км, потужність нового трубопроводу складе 55 млрд м³ газу на рік. Вартість проекту - 9,5 млрд євро, його навпіл фінансують російський "Газпром" і п'ять європейських компаній: англо-нідерландська Shell, німецькі Wintershall і Uniper, французька Engie і австрійська OMV. В "Газпромі" прогнозують, що "Північний потік - 2" введуть в експлуатацію до кінця 2019 року.</blockquote>
    </article>
  </body>
</html>