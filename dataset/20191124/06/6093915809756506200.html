<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.thestival.gr/society/item/490231-san-simera-ta-simantikotera-gegonota-pou-synebisan-tin-24i-noembrioy"/>
    <meta property="og:site_name" content="thestival.gr"/>
    <meta property="article:published_time" content="2019-11-24T06:00:00+00:00"/>
    <meta property="og:title" content="Σαν σήμερα: Τα σημαντικότερα γεγονότα που συνέβησαν την 24η Νοεμβρίου"/>
    <meta property="og:description" content="Διαβάστε τα σημαντικότερα γεγονότα που συνέβησαν σαν σήμερα 24 Νοεμβρίου:"/>
  </head>
  <body>
    <article>
      <h1>Σαν σήμερα: Τα σημαντικότερα γεγονότα που συνέβησαν την 24η Νοεμβρίου</h1>
      <address><time datetime="2019-11-24T06:00:00+00:00">24 Nov 2019, 06:00</time> by <a rel="author">Thestival team</a></address>
      <p>Διαβάστε τα σημαντικότερα γεγονότα που συνέβησαν σαν σήμερα 24 Νοεμβρίου:</p>
      <p>1826 Ο Γεώργιος Καραϊσκάκης επιτυγχάνει μεγάλη νίκη στην Αράχωβα κατά των Τουρκαλβανών, οι οποίοι χάνουν 1.300 άνδρες.</p>
      <p>1845 Ξεκινά τη λειτουργία του το «Ναυτικόν Σχολείον», μετέπειτα Σχολή Ναυτικών Δοκίμων, επί της κορβέτας «Λουδοβίκος», με Βασιλικό Διάταγμα κατόπιν εισηγήσεως του Υπουργού επί των Ναυτικών, Κωνσταντίνου Κανάρη του πυρπολητή.</p>
      <p>1859 Ο Κάρολος Δαρβίνος δημοσιεύει το μνημειώδες έργο του «Η καταγωγή των ειδών».</p>
      <p>1947 Το Κογκρέσο με συντριπτική πλειοψηφία καταδικάζει τους δέκα καλλιτέχνες του Χόλιγουντ, που αρνούνται να συνεργαστούν με την Επιτροπή Αντιαμερικανικών Ενεργειών και να καταδώσουν συναδέλφους τους κομμουνιστές.</p>
      <p>1976 Το αμερικανικό συγκρότημα «The Band» δίνει το αποχαιρετιστήριο κοντσέρτο του στο Σαν Φρανσίσκο, με την παρουσία κορυφαίων ονομάτων της ροκ σκηνής. Η συναυλία απαθανατίζεται από τον Μάρτιν Σκορτσέζε στην ταινία - ντοκουμέντο «The Last Waltz» («Το Τελευταίο Βαλς»).</p>
      <p>1999 Σφοδρές αλληλοκατηγορίες ανταλλάσσουν ο πρωθυπουργός και ο αρχηγός της αξιωματικής αντιπολίτευσης, κατά τη συζήτηση στη Βουλή για τη διαφθορά στο δημόσιο βίο. Ο Κώστας Σημίτης κατηγορεί τη Νέα Δημοκρατία για σκανδαλολογία και σκανδαλοθηρία, συστηματική υπονόμευση του θετικού έργου της κυβέρνησης, στείρα αντιπολίτευση και παντελή έλλειψη προτάσεων και θέσεων. Από την πλευρά του, ο Κώστας Καραμανλής κάνει λόγο για μεγάλη διαφθορά στο δημόσιο τομέα και για αναθέσεις έργων με αδιαφανείς διαδικασίες.</p>
      <p>
        <b>Γεννήσεις</b>
      </p>
      <p>1864 Ανρί Τουλούζ Λοτρέκ, γάλλος ζωγράφος, που έκανε την αφίσα τέχνη. (Θαν. 9/9/1901)</p>
      <p>1868 Σκοτ Τζόπλιν, ο αποκαλούμενος και «βασιλιάς του Ragtime», μαύρος αμερικανός συνθέτης. (Θαν. 1/4/1917)</p>
      <p>1954 Εμίρ Κουστουρίτσα, σερβοβόσνιος σκηνοθέτης.</p>
      <p>
        <b>Θάνατοι</b>
      </p>
      <p>1957 Ντιέγκο Ριβέρα, μεξικάνος ζωγράφος, που έμεινε στην ιστορία για τις τοιχογραφίες του και τη σχέση του με τη συμπατριώτισσα συνάδελφό του Φρίντα Κάλο. (Γεν. 8/12/1886)</p>
      <p>1991 Φρέντι Μέρκιουρι, καλλιτεχνικό ψευδώνυμο του Φαρόκ Μπουλσάρα, βρετανός τραγουδιστής του ροκ συγκροτήματος «Queen». (Γεν. 5/9/1946)</p>
      <p>2002 Τζον Ρολς, αμερικανός καθηγητής, από τους σημαντικότερους πολιτικούς φιλοσόφους στο δεύτερο μισό του 20ου αιώνα. («Η Θεωρία της Δικαιοσύνης») (Γεν. 21/2/1921)</p>
    </article>
  </body>
</html>