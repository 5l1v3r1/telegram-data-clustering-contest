<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188624/"/>
    <meta property="og:site_name" content="Janam TV"/>
    <meta property="article:published_time" content="2019-11-24T06:33:33+00:00"/>
    <meta property="og:title" content="ഡേറ്റ സുരക്ഷ ഉറപ്പ് വരുത്തും; ആയിരത്തോളം വെബ്‌സൈറ്റുകള്‍ നിരോധിച്ചതായി രവിശങ്കര്‍ പ്രസാദ്"/>
    <meta property="og:description" content="ന്യൂഡല്‍ഹി: രാജ്യത്ത് ഡേറ്റ സുരക്ഷ ഉറപ്പ് വരുത്തുമെന്ന് കേന്ദ്രസര്‍ക്കാര്‍. ഇതിന്റെ ഭാഗമായി രാജ്യത്ത് മൂന്നു വര്‍ഷത്തിനിടെ ആയിരത്തോളം വൈബ്‌സൈറ്റുകള്‍"/>
  </head>
  <body>
    <article>
      <h1>ഡേറ്റ സുരക്ഷ ഉറപ്പ് വരുത്തും; ആയിരത്തോളം വെബ്‌സൈറ്റുകള്‍ നിരോധിച്ചതായി രവിശങ്കര്‍ പ്രസാദ്</h1>
      <address><time datetime="2019-11-24T06:33:33+00:00">24 Nov 2019, 06:33</time> by <a rel="author">Janam TV Web Desk</a></address>
      <p>ന്യൂഡല്‍ഹി: രാജ്യത്ത് ഡേറ്റ സുരക്ഷ ഉറപ്പ് വരുത്തുമെന്ന് കേന്ദ്രസര്‍ക്കാര്‍. ഇതിന്റെ ഭാഗമായി രാജ്യത്ത് മൂന്നു വര്‍ഷത്തിനിടെ ആയിരത്തോളം വൈബ്‌സൈറ്റുകള്‍ ബ്ലോക്ക് ചെയ്തിട്ടുണ്ടെന്ന് കേന്ദ്ര വിവര സാങ്കേതിക മന്ത്രി രവിശങ്കര്‍ പ്രസാദ് ലോകസഭയെ അറിയിച്ചു.</p>
      <p>മൂന്നു വര്‍ഷം മുമ്പത്തെ അപേക്ഷിച്ച് 2019-ല്‍ ഇന്ത്യയില്‍ ബ്ലോക്ക് ചെയ്ത യുആര്‍എല്ലുകള്‍ എണ്ണം 442- ശതമാനമായി ഉയര്‍ന്നിട്ടുണ്ട്. 2016-ല്‍ 633 യുആര്‍എല്‍-ാണ് സര്‍ക്കാര്‍ നിരോധിച്ചത്. 2019-ല്‍ അത് 3,433 ആയി ഉയര്‍ന്നു. ഐടി ആക്ട് 2000-ലെ 69A വകുപ്പ് പ്രകാരമാണ് നടപടി സ്വീകരിച്ചതെന്ന് കേന്ദ്ര മന്ത്രി രവിശങ്കര്‍ പ്രസാദ് അറിയിച്ചു.</p>
      <p>ആധാര്‍ ഡേറ്റയുടെ സുരക്ഷയുമായി ബന്ധപ്പെട്ട് യുഐഡിഐഐക്ക് മള്‍ട്ടി-ലെയര്‍ സുരക്ഷ സംവിധാനമുണ്ട്. മാത്രമല്ല ഉയര്‍ന്ന നിലവാരത്തിലുള്ള ഡേറ്റ സുരക്ഷ ഉറപ്പു വരുത്താന്‍ നിരന്തരം പരിശോധിക്കുകയും അപ്‌ഡേറ്റ് ചെയ്യുകയും ചെയ്യുന്നുണ്ടെന്ന് മന്ത്രി അറിയിച്ചു.</p>
    </article>
  </body>
</html>