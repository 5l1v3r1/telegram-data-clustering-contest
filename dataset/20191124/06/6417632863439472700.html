<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/rafael-balasanyan-metallurg-bilan-oyindan-keyin-botirali-ergashev-ozi-mustaqil-yura-olmadi"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-24T06:28:39+00:00"/>
    <meta property="og:title" content="Рафаэль Баласанян: &quot;Металлург&quot; билан ўйиндан кейин Ботирали Эргашев ўзи мустақил юра олмади&quot;"/>
    <meta property="og:description" content="Суперлиганинг 24-туридан ўрин олган &quot;Металлург&quot; - &quot;Динамо&quot; (5:0) учрашувидан кейин меҳмонлар мураббийи Рафаэль Баласанян ўз фикрларини билдирди."/>
  </head>
  <body>
    <article>
      <h1>Рафаэль Баласанян: "Металлург" билан ўйиндан кейин Ботирали Эргашев ўзи мустақил юра олмади"</h1>
      <h2>Суперлиганинг 24-туридан ўрин олган "Металлург" - "Динамо" (5:0) учрашувидан кейин меҳмонлар мураббийи Рафаэль Баласанян ўз фикрларини билдирди.</h2>
      <address>
        <time datetime="2019-11-24T06:28:39+00:00">24 Nov 2019, 06:28</time>
      </address>
      <p><b>Рафаэль Баласанян, “Динамо” жамоаси бош мураббий ёрдамчиси: -</b> Биринчи таймда йигитлар ҳимояда жуда ишончли ўйнашди. Бизда ҳисобда олдинга чиқиб олиш имкониятлари ҳам бўлди.<br/>Афсуски, мана нечанчи ўйиндирки, биринчи голни ўтказиб юборганимиздан кейин футболчиларимиз руҳан тушкунлик исканжасига тушиб қолишмоқда. Бу эса ҳимоя чизиғида парокандалик юзага келишига сабаб бўляпти. Шунинг боис кетма-кет мағлубиятларни қабул қилиб оляпмиз.<br/>Эҳтимол бугун биз биринчи бўлиб муваффақиятга эришганимизда ўйин бошқача кечарди. Албатта бу вазиятларда Александр Лобановнинг ажойиб ўйин кўрсатганлигини таъкидлаш керак. Бизда эса Ботирали Эргашев жароҳатланди. Ҳозирча билганим, у ўзи юра олмаяпти. Шифокорларимиз биринчи тиббий ёрдамни кўрсатишди. Умид қиламизки, кейинги ўйинларгача уни сафга қайтара оламиз.</p>
      <figure>
        <img src="https://championat.asia/upload/storage/525047_original.jpg"/>
      </figure>
      <p>Манба : "Металлург" матбуот хизмати</p>
    </article>
  </body>
</html>