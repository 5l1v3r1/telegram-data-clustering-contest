<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/novice/slovenija/clanek/v-piranu-sirene-razglasile-nevarnost-253116"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T06:31:00+00:00"/>
    <meta property="og:title" content="V Piranu sirene razglasile nevarnost"/>
    <meta property="og:description" content="Malo po 6. uri so se v Piranu oglasile sirene zaradi nevarnosti poplavljanja morja. Voda je ponekod že poplavila ceste, je poročal Radio Slovenija. Vremenoslovci so že včeraj izdali opozorilo, d..."/>
  </head>
  <body>
    <article>
      <h1>V Piranu sirene razglasile nevarnost</h1>
      <h2>V noči na četrtek se bo meja sneženja spuščala.</h2>
      <address><time datetime="2019-11-24T06:31:00+00:00">24 Nov 2019, 06:31</time> by <a rel="author">T. V.</a></address>
      <p>Malo po 6. uri so se v Piranu oglasile sirene zaradi nevarnosti poplavljanja morja. Voda je ponekod že poplavila ceste, je poročal <i>Radio Slovenija</i>.<br/><br/>Vremenoslovci so že včeraj izdali opozorilo, da bo danes v času jutranje plime med 6. in 10. uro morje poplavljalo nižje dele obale, predvidoma v višini 15 do 30 centimetrov. V tem času bo zaradi valov ob burji najbolj izpostavljen rt Madona v Piranu, opozarja Agencija RS za okolje (Arso).<br/> </p>
      <hr/>
      <p>Preberite tudi:<br/><a href="https://www.slovenskenovice.si/novice/slovenija/clanek/izredno-opozorilo-centra-za-obvescanje-zvecer-prihajajo-poplave-253012"><b>Izredno opozorilo centra za obveščanje: Zvečer bodo poplave</b></a></p>
      <hr/>
      <p>Pri Arsu priporočajo previdnost na plažah, v marinah, privezih v mandračih in kanalih ter na sprehajalnih poteh ob morju. Ne zadržujte se na potencialno nevarnih mestih tik ob obali. Avtomobilov ne parkirajte neposredno ob obali oz. jih od tam odstranite. Materialnih sredstev ne odlagajte na najnižjih delih obale.</p>
      <h3>Znova prihajajo padavine</h3>
      <p>Danes nas sicer čaka zmerno do pretežno oblačno in sprva ponekod megleno vreme. Na Primorskem bo zapihala šibka burja. Najvišje dnevne temperature bodo od 8 do 12, na Goriškem in ob morju okoli 17 stopinj Celzija.<br/><br/>V ponedeljek bo na Primorskem pretežno jasno s šibko burjo. Drugod bo povečini oblačno ali megleno. Jutranje temperature bodo od 3 do 6, na Primorskem okoli 10, najvišje dnevne okoli 8, na Goriškem in ob morju do 18 stopinj Celzija.</p>
      <h3>Meja sneženja se bo spuščala</h3>
      <p>V torek bo pretežno oblačno, popoldne ponekod v notranjosti ni izključena kakšna kaplja dežja. V sredo bo oblačno, popoldne bo od zahoda pričelo deževati. V noči na četrtek bo meja sneženja nad 1500 metrov nad morjem, ob koncu tedna pa nekoliko nižje.</p>
    </article>
  </body>
</html>