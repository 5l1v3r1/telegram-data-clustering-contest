<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/aproape-385-000-de-romani-au-votat-in-diaspora-pana-duminica-la-ora-08-00-mai-multi-ca-n-primul-tur-18610405"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T06:23:23+00:00"/>
    <meta property="og:title" content="Aproape 385.000 de români au votat în Diaspora până duminică la ora 08.00, mai mulţi ca-n primul tur"/>
    <meta property="og:description" content="384.225 de români au votat în străinătate până duminică la ora 08.00, în cel de-al doilea tur al alegerilor prezidenţiale, potrivit datelor Biroului Electoral Central (BEC). Comparativ, în primul tur, până la aceeaşi oră, votaseră în Diaspora 299.264 de alegători. "/>
  </head>
  <body>
    <article>
      <h1>Aproape 385.000 de români au votat în Diaspora până duminică la ora 08.00, mai mulţi ca-n primul tur</h1>
      <address><time datetime="2019-11-24T06:23:23+00:00">24 Nov 2019, 06:23</time> by <a rel="author" href="https://www.zf.ro/autor/firuta-flutur" target="_blank">Firuta Flutur</a></address>
      <p>384.225 de români au votat în străinătate până duminică la ora 08.00, în cel de-al doilea tur al alegerilor prezidenţiale, potrivit datelor Biroului Electoral Central (BEC). Comparativ, în primul tur, până la aceeaşi oră, votaseră în Diaspora 299.264 de alegători. </p>
      <p>În total, până duminică, la ora 08.00, au fost 384.225 de votanţi în Diaspora, la urne şi cei care au votat prin corespondenţă. La aceeaşi oră, în primul tur de scrutin, erau în total 299.264 de votanţi.</p>
      <p>Un număr de 25.189 de români au votat prin corespondenţă, la primul tur al alegerilor prezidenţiale.</p>
      <p>Cei mai mulţi votanţi, până în prezent, sunt la o secţie din Londra, şi anume 3.873 de votanţi. Multe persoane au votat şi la Bruxelles - 2.347 şi respectiv în Chişinău - 1.922.</p>
      <p>La polul opus se află Teheran-ul (Iran) şi Phenianul (Republica Populară Democrată Coreeană), unde nu s-a prezentat niciun votant, în Harare (Zimbabwe), unde s-au prezentat la urne două persoane, în Taşkent (Uzbekistan)- trei oameni şi Ashbat (Turkmenistan), unde a venit un singur alegător, iar în Ashbat (Turkmenistan), unde au votat patru alegători.</p>
      <p>Până la ora 08.00, cei mai mulţi românii au votat în Marea Britanie – 70.705, Italia - 69.583, în Germania – 56.814 şi în Spania – 53.084, potrivit datelor furnizate de BEC. De asemenea, în Republica Moldova au votat 18.199 de persoane, în Franţa – 16.881, iar în Austria – 11.750.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile: vineri, 22 noiembrie 2019, în intervalul orar 12.00 – 21.00, sâmbătă, 23 noiembrie 2019, şi duminică, 24 noiembrie 2019, în intervalul orar 07.00 – 21.00.</p>
    </article>
  </body>
</html>