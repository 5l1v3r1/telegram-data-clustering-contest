<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramanews.com/news/kerala/2019/11/24/perumbavoor-vehicle-issue.html"/>
    <meta property="og:site_name" content="Manoramanews"/>
    <meta property="article:published_time" content="2019-11-24T06:19:38+00:00"/>
    <meta property="og:title" content="കണ്ടെയ്നര്‍ ഊരി തെറിച്ച സംഭവത്തില്‍ വാഹനത്തിന്റെ ഫിറ്റ്്നസ് റദ്ദാക്കും"/>
    <meta property="og:description" content="പെരുമ്പാവൂരില്‍ ട്രെയ്്ലറില്‍ നിന്ന് കണ്ടെയ്നര്‍ ഊരി തെറിച്ച സംഭവത്തില്‍ വാഹനത്തിന്റെ ഫിറ്റ്്നസ് റദ്ദാക്കാന്‍ നടപടി. ഡ്രൈവറുടെ അശ്രദ്ധയാണ് അപകടത്തിന് കാരണമായതെന്ന് മോട്ടോര്‍വാഹനവകുപ്പിന്റെ പരിശോധനയില്‍ കണ്ടെത്തി. വെള്ളിയാഴ്ച വൈകിട്ട് പെരുമ്പാവൂര്‍ കുന്നുവഴിയിലായിരുന്നു ഒാടിക്കൊണ്ടിരുന്ന. RTO. Traffic Violation."/>
  </head>
  <body>
    <article>
      <h1>കണ്ടെയ്നര്‍ ഊരി തെറിച്ച സംഭവത്തില്‍ വാഹനത്തിന്റെ ഫിറ്റ്്നസ് റദ്ദാക്കും</h1>
      <address><time datetime="2019-11-24T06:19:38+00:00">24 Nov 2019, 06:19</time> by <a rel="author">സ്വന്തം ലേഖകൻ</a></address>
      <p>പെരുമ്പാവൂരില്‍ ട്രെയ്്ലറില്‍ നിന്ന് കണ്ടെയ്നര്‍ ഊരി തെറിച്ച സംഭവത്തില്‍ വാഹനത്തിന്റെ ഫിറ്റ്്നസ് റദ്ദാക്കാന്‍ നടപടി. ഡ്രൈവറുടെ അശ്രദ്ധയാണ് അപകടത്തിന് കാരണമായതെന്ന് മോട്ടോര്‍വാഹനവകുപ്പിന്റെ പരിശോധനയില്‍ കണ്ടെത്തി. വെള്ളിയാഴ്ച വൈകിട്ട് പെരുമ്പാവൂര്‍ കുന്നുവഴിയിലായിരുന്നു ഒാടിക്കൊണ്ടിരുന്ന ട്രെയ്്ലര്‍ ലോറിയില്‍ നിന്ന് കണ്ടെയ്നര്‍ വേര്‍പെട്ട് കനാലില്‍ പതിച്ചത്</p>
      <p>വെള്ളിയാഴ്ച വൈകിട്ട് നാലരയോടെയാണ് പെരുമ്പാവൂര്‍ ട്രെയിലറില്‍ നിന്ന് വേര്‍പ്പെട്ട നാല്‍പത് അടി നീളമുള്ള കണ്ടെയ്നര്‍ കുന്നുവഴിയിലെ കനാലിലേക്ക് മറിഞ്ഞത്. കനാലില്‍ കുളിക്കുകയായിരുന്ന സ്ത്രീകള്‍ തലനാരിഴയ്ക്കാണ് രക്ഷപ്പെട്ടത്. പെരുമ്പാവൂരില്‍ നിന്ന് പ്ലൈവുഡുമായി വല്ലാര്‍പാടം കണ്ടെയ്നര്‍ ടെര്‍മിനലിലേക്ക് പോവുകയായിരുന്നു ട്രെയ്്ലര്‍ ലോറി. വാഹനത്തില്‍ നിന്ന് വേര്‍പ്പെട്ട കണ്ടെയ്നര്‍ റോഡിലേക്ക് മറിയാതിരുന്നതാണ് വന്‍ അപകടം വഴിമാറാന്‍ കാരണമായതും. ചരക്ക് കയറ്റിയ കണ്ടെയ്നര്‍ കൃത്യമായി ട്രെയ്്ലറില്‍ ബന്ധിച്ചിട്ടുണ്ടായിരുന്നില്ലെന്ന് എഎംവിഐ നടത്തിയ പരിശോധനയില്‍ കണ്ടെത്തി. കണ്ടെയ്നറിന് അമിതഭാരവും ഉണ്ടായിരുന്നു. വാഹനം ഒരു വശത്തേക്ക് ചെരിഞ്ഞ ശേഷമാണ് നാല്‍പത് അടി നീളമുള്ള കൂറ്റന്‍ കണ്ടെയ്നര്‍ കനാലിലേക്ക് പതിച്ചത്. ട്രെയ്്്ലര്‍ ലോറിയുടെ ഫിറ്റ്്നസ് റദ്ദാക്കി. അശ്രദ്ധമായി കണ്ടെയ്നര്‍ കൈകാര്യം ചെയ്തതിന്റെ പേരില്‍ ഡ്രൈവര്‍ക്കെതിരെയും, വാഹന ഉടമയ്ക്കെതിരെയും  നടപടിയുണ്ടാകും. അപകടത്തിന്റെ പശ്ചാത്തലത്തില്‍ കണ്ടെയ്നര്‍ ലോറികളില്‍ വ്യാപക പരിശോധനയ്ക്കും പെരുമ്പാവൂര്‍ ജോയിന്റ് ആര്‍ടിഒ നിര്‍ദേശം നല്‍കി.</p>
    </article>
  </body>
</html>