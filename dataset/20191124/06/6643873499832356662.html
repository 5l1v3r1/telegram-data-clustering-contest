<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/701dKw/rekordoppslutning-om-lokalvalget-i-hongkong"/>
    <meta property="og:site_name" content="Bergens Tidende"/>
    <meta property="article:published_time" content="2019-11-24T06:37:59+00:00"/>
    <meta property="og:title" content="Rekordoppslutning om lokalvalget i Hongkong"/>
    <meta property="og:description" content="Oppslutningen om lokalvalget i Hongkong er doblet siden forrige valg, og nær 400.000 nye velgere har registrert seg før valget i søndag."/>
  </head>
  <body>
    <article>
      <h1>Rekordoppslutning om lokalvalget i Hongkong</h1>
      <h2>Oppslutningen om lokalvalget i Hongkong er doblet siden forrige valg, og nær 400.000 nye velgere har registrert seg før valget i søndag.</h2>
      <address><time datetime="2019-11-24T06:37:59+00:00">24 Nov 2019, 06:37</time> by <a rel="author">NTB</a></address>
      <p>Det dannet seg lange køer utenfor stemmelokalene i Hongkong søndag morgen. Klokken 10.30 lokal tid hadde over 720.000 personer stemt ifølge nyhetsbyrået DPA. <a href="https://www.reuters.com/article/us-hongkong-protests/more-than-a-million-turn-out-in-hong-kong-test-of-support-for-china-backed-leader-idUSKBN1XY007">Reuters</a> melder at med enn en million velgere stimlet til valglokalene på morgenen.</p>
      <p>Oppslutningen skal være mer enn doblet sammenlignet med de to forrige lokalvalgene.</p>
      <p>Demonstranter håper valgresultatet sender et sterkt signal til regjeringen. Valget blir sett på som en lakmustest for den pro-demokratiske bevegelsen i byen.</p>
      <h3>Vurdert utsatt</h3>
      <p>Demonstrantene har fryktet at myndighetene ville avlyse helgens valg som følge av uroen som har preget byen det siste halvåret.</p>
      <p>Gjennom poster på forumet LiHKG har motstandere av Hongkong-regjeringen blitt oppfordret om å ikke sette valget i fare ved å demonstrere, men heller bruke stemmeretten sin.</p>
      <p>Politiet blir utplassert ved alle stemmelokaler for å hindre uro.</p>
      <p>– Hvis du lager kaos eller gjør noe ulovlig, blir det vanskelig å gjennomføre rettferdige valg, er beskjeden fra regjeringens sjefssekretær Matthew Cheung.</p>
      <figure>
        <img src="https://images.sacdn.no/v2/images/42d5db3c-95f8-41d7-81d1-7cdb859827bf?fit=crop&amp;h=1267&amp;w=1900&amp;s=6a70a2fd8e01c4d63e47c9dd933d9bd346d8ec8d"/>
        <figcaption>ÅPNER LOKALENE: Stemmelokalene åpner i Hongkong søndag morgen lokal tid. En valgmedarbeider gjør klart ett av lokalene i Hongkong.<cite>Ng Han Guan / AP / NTB scanpix</cite></figcaption>
      </figure>
      <h3>Mange nye velgere</h3>
      <p>Valglokalet åpnet søndag morgen lokal tid, og 4,1 millioner innbyggere er stemmeberettiget. Over 400.000 nye velgere her registrert seg før valget.</p>
      <p>Lokalvalget, som er dominert av kandidater som er tro mot Hongkong-regjeringen, får normalt ikke så mye oppmerksomhet. Denne gang håper kandidater som støtter demonstrasjoner, at valget skal sende en klar melding til Carrie Lam. Hennes regjering har ikke etterkommet kravene fra demonstrantene.</p>
      <p>Mer enn 1.100 kandidater kjemper om til sammen 452 seter i 18 distrikter. Valget er det nærmeste velgere i Hongkong kommer direkte representasjon, men valgdeltakelsen er vanligvis lav. De mange nye velgerne blir tolket som positivt av den pro-demokratiske bevegelsen</p>
      <related>
        <h4>Les også</h4>
        <a href="https://www.bt.no/utenriks/i/aw0PPA/krigen-om-hongkong-utkjempes-paa-mange-fronter"/>
        <a href="https://www.bt.no/utenriks/i/2GgL8y/hongkongs-ledelse-sier-demonstranter-maa-overgi-seg"/>
      </related>
      <related>
        <h4>Mest lest akkurat nå</h4>
        <a href="https://www.bt.no/sport/i/mRErzv/foelg-aasanes-kvalikfinale-og-chat-med-vaar-reporter"/>
        <a href="https://www.bt.no/nyheter/lokalt/i/lAmVzM/politiet-koeyrer-253-kilometer-og-maa-innom-tre-legevakter-for-aa-faa-full"/>
        <a href="https://www.bt.no/btmagasinet/i/3Jeyvd/det-er-mye-rart-man-sier-ja-til-aa-gifte-seg-for-eksempel"/>
        <a href="https://www.bt.no/btmagasinet/i/mRx4lE/dagen-barna-tar-alle-moeterom"/>
        <a href="https://www.bt.no/btmeninger/debatt/i/8mVb6r/slaa-ring-om-byens-perle"/>
        <a href="https://www.bt.no/sprek/i/e8vEJy/her-er-ti-myter-om-loeping-du-kan-gi-blaffen-i"/>
      </related>
      <ol>
        <li>
          <a href="https://www.bt.no/tag/Hongkong">Hongkong</a>
        </li>
        <li>
          <a href="https://www.bt.no/tag/Politikk">Politikk</a>
        </li>
        <li>
          <a href="https://www.bt.no/tag/Demokrati">Demokrati</a>
        </li>
      </ol>
    </article>
  </body>
</html>