<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/24/naufragio-al-largo-di-lampedusa-149-migranti-in-salvo-137-956327.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T06:50:33+00:00"/>
    <meta property="og:title" content="Naufragio al largo di Lampedusa, 149 migranti in salvo. Recuperati alcuni cadaveri"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">i soccorsi</h6>
      <h1>Naufragio al largo di Lampedusa, 149 migranti in salvo. Recuperati alcuni cadaveri</h1>
      <h2>Le attività sotto il coordinamento della Guardia costiera</h2>
      <address>
        <time datetime="2019-11-24T06:50:33+00:00">24 Nov 2019, 06:50</time>
      </address>
      <p>La Guardia costiera di Palermo coordina le ricerche di altri eventuali dispersi in mare dopo il naufragio avvenuto nelle scorse ore al largo di Lampedusa e il recupero di cinque corpi ormai privi di vita.</p>
      <p>Alcune motovedette, un aereo, una nave e un elicottero sono impegnati nelle attività.</p>
      <p>L'allarme è scattato nel tardo pomeriggio di ieri quando un cittadino ha segnalato la presenza di una barca che non aveva comunicato la propria posizione alla guardia costiera.</p>
      <p>Raggiunta l'imbarcazione, che non aveva comunque lanciato richieste di soccorso, sono state tratte in salvo decine di persone (arrivano da Pakistan, Algeria e Tunisia): 133 uomini, 13 donne, e anche 3 bambini, molte delle quali erano già cadute in mare.</p>
      <p>Sul posto sono intervenuti due mezzi "Rescue Swimmer", che hanno recuperato i migranti e li hanno portati a Lampedusa.</p>
      <p>Si teme però che altri non siano ancora stati individuati e per questo proseguono oggi le ricerche.</p>
      <p>(Unioneonline/s.s.)</p>
    </article>
  </body>
</html>