<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/avrupanin-en-cok-akilli-telefon-satan-markalari-2019-3-ceyrek-raporu/"/>
    <meta property="og:site_name" content="LOG"/>
    <meta property="article:published_time" content="2019-11-24T06:00:36+00:00"/>
    <meta property="og:title" content="Avrupa’nın en çok akıllı telefon satan markaları [2019 3. çeyrek raporu]"/>
    <meta property="og:description" content="Avrupa'nın en çok akıllı telefon satan markaları açıklandı. 2019 3. çeyrek raporuna ve detaylarına gelin yakından bakalım."/>
  </head>
  <body>
    <article>
      <h1>Avrupa’nın en çok akıllı telefon satan markaları [2019 3. çeyrek raporu]</h1>
      <address><time datetime="2019-11-24T06:00:36+00:00">24 Nov 2019, 06:00</time> by <a rel="author">Can TUNÇER</a></address>
      <p>Avrupa’nın en çok akıllı telefon satan markaları açıklandı. 2019 3. çeyrek raporuna ve detaylarına gelin yakından <a href="https://www.gsmarena.com/report_europe_saw_the_highest_growth_in_smartphone_sales_globally_in_q3-news-40234.php">bakalım</a>.</p>
      <p><b>Canalys</b>, kısa süre önce Avrupa’nın en çok akıllı telefon satan markaları için hazırlandığı <b>2019 3. çeyrek</b> raporuyla karşımıza çıktı. Bu rapora göre Avrupa pazarının üçüncü çeyrek lideri <b>Samsung</b> oldu. Bu çeyrekte tam 18,7 milyon telefon sevk eden firma, pazarın yüzde 35,7’sinin elinde tutuyor. Firmanın 2018’in aynı dönemine oranla yüzde 26’lık bir büyüme sağladığı görülüyor. İkinci sırada ise <b>ABD ambargosu</b> altındaki <b>Huawei</b> yer alıyor. Bu çeyrekte 11,6 milyon telefon sevk eden firma, <b>Avrupa pazarının</b> yüzde 22,2’sini elinde tutuyor. Firmanın 2018’in aynı dönemine oranla herhangi bir büyüme gösteremediği görülüyor. Üçüncü sırayı ise teknoloji devi <b>Apple</b> alıyor. Bu çeyrekte 9,8 milyon telefon sevk eden firma, pazarın yüzde 18,6’sını elinde tutuyor. Firmanın 2018’in aynı dönemine oranla yüzde 4’lük bir küçülmeye yaşadığı aktarılıyor. Dördüncü sırada ise <b>Xiaomi</b> karşımıza çıkıyor. Bu çeyrekte 5,5 milyon telefon sevk eden firma, pazarın yüzde 10,5’ini elinde tutuyor. Firmanın 2018’in aynı dönemine oranla tam yüzde 73’lük bir büyüme sağladığı görülüyor. Listenin sonunda ise <b>Nokia</b> akıllı telefon modellerinin arkasındaki isim <b>HMD Global</b> karşımıza çıkıyor. Bu çeyrekte sadece 0,9 milyon telefon sevk eden firma, pazarın ancak yüzde 1,8’ini elinde tutuyor. Firmanın 2018’in aynı dönemine oranla yüzde 21’lik bir büyüme sağladığı görülüyor.</p>
      <figure>
        <img src="https://www.log.com.tr/wp-content/uploads/2019/11/avrupanin-en-cok-akilli-telefon-satan-markalari-2019-3-ceyrek-raporu-2-2-.jpg"/>
      </figure>
      <h3>Avrupa’nın en çok akıllı telefon satan markaları şaşırtmıyor</h3>
      <p>2019 3. çeyrek raporunun “diğer kategorisinde” yer alan <b>OPPO, Realme, Vivo, OnePlus</b> vb. gibi firmaların ise toplam 5,9 milyon telefon sevk ettikleri görülüyor. Bu firmaların toplamda elinde yüzde 11,2’lik pazar payı bulunuyor ve 2018’in aynı dönemine oranla yüzde 24’lik bir azalma yaşadıkları görülüyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/huawei-mate-x-ozelinde-elde-edilen-sasirtici-basari/"/>
      </related>
    </article>
  </body>
</html>