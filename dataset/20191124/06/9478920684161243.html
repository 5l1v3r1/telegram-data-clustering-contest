<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ert.gr/perifereiakoi-stathmoi/komotini/komotini-24-11-2019-ert-eidiseis/"/>
    <meta property="og:site_name" content="ert.gr"/>
    <meta property="article:published_time" content="2019-11-24T06:00:29+00:00"/>
    <meta property="og:title" content="Κομοτηνή: 24-11-2019 ΕΡΤ Ειδήσεις"/>
    <meta property="og:description" content="Πολιτισμός Εκδηλώσεις"/>
  </head>
  <body>
    <article>
      <h1>Κομοτηνή: 24-11-2019 ΕΡΤ Ειδήσεις</h1>
      <address><time datetime="2019-11-24T06:00:29+00:00">24 Nov 2019, 06:00</time> by <a rel="author">Μαρία Νικολάου</a></address>
      <p>
        <b>Περιφέρεια </b>
        <br/>
        <b>16η τακτική συνεδρίαση του Περιφερειακού Συμβουλίου Α. Μ. Θ.</b>
      </p>
      <figure>
        <img src="https://www.ert.gr/wp-content/uploads/2019/11/%CE%A0%CE%B5%CF%81%CE%B9%CF%86%CE%B5%CF%81%CE%B5%CE%B9%CE%AC%CF%81%CF%87%CE%B7%CF%82-%CE%91%CE%9C-%CE%98-%CE%A7.-%CE%9C%CE%AD%CF%84%CE%B9%CE%BF%CF%82.jpg"/>
      </figure>
      <p>Συνεδριάζουν τα μέλη του Περιφερειακού Συμβουλίου της Περιφέρειας Ανατολικής Μακεδονίας και Θράκης αύριο Δευτέρα στις 18:00 στην αίθουσα συνεδριάσεων «ΓΕΩΡΓΙΟΣ ΠΑΥΛΙΔΗΣ» της Περιφερειακής Ενότητας Ροδόπης.<br/><b>Τις Τετάρτες πάμε ΑΚΑΔΗΜΙΑ</b></p>
      <figure>
        <img src="https://www.ert.gr/wp-content/uploads/2019/11/image001-1.jpg"/>
      </figure>
      <p>Η ΑΚΑΔΗΜΙΑ – Δομή Δια Βίου Μάθησης της Περιφέρειας Ανατολικής Μακεδονίας και Θράκης ξεκινά για πέμπτη χρονιά, με πρώτη διάλεξη την Τετάρτη 27 Νοεμβρίου. Η συμμετοχή είναι δωρεάν, ενώ στο τέλος του προγράμματος θα δοθούν βεβαιώσεις παρακολούθησης.<br/><b>Δημοκρίτειο Πανεπιστήμιο Θράκης</b><br/><b>Εθελοντική αιμοδοσία</b></p>
      <figure>
        <img src="https://www.ert.gr/wp-content/uploads/2018/10/%CE%B1%CE%B9%CE%BC%CE%B1-800x500_c.jpg"/>
      </figure>
      <p>Η 21η Ημέρα Εθελοντικής Αιμοδοσίας θα διοργανωθεί την Τετάρτη 4 Δεκεμβρίου στις 09:00-14:00, στον αίθριο χώρο του Τμήματος Επιστήμης Φυσικής Αγωγής και Αθλητισμού του Δ.Π.Θ., στην Πανεπιστημιούπολη Κομοτηνής . Αποδέκτης όλων των φιαλών θα είναι, και αυτή τη χρονιά, η τράπεζα αίματος του Σισμανόγλειου Νοσοκομείου Κομοτηνής. Ταυτοχρόνως, ο Σύλλογος «Δύναμη Ψυχής», θα συμμετάσχει ενημερώνοντας &amp; ευαισθητοποιώντας όσους επιθυμούν να γίνουν δότες μυελού των οστών. Στην εκδήλωση θα παρευρίσκεται ο Σύλλογος Εθελοντών Αιμοδοτών Ν. Ροδόπης. Τη διοργάνωση για μία ακόμη χρονιά έχουν αναλάβει οι φοιτητές του 4ου έτους της Ειδικότητα Αθλητικού Τουρισμού και Αναψυχής του Σ.Ε.Φ.Α.Α., Δ.Π.Θ.. σε συνεργασία με το τμήμα αιμοδοσίας του νοσοκομείου Κομοτηνής.<br/><b>Κόμματα Κινήματα</b><br/><b>Ανακοίνωση του ΠΑΜΕ για τους πρόσφυγες</b></p>
      <figure>
        <img src="https://www.ert.gr/wp-content/uploads/2019/04/%CE%A0%CE%91%CE%9C%CE%95.jpg"/>
      </figure>
      <p>«Η μόνη λύση είναι ο απεγκλωβισμός τώρα των προσφύγων και μεταναστών και η μεταφορά στις χώρες προορισμού τους» τονίζει σε ανακοίνωσή του το ΠΑΜΕ των Εκπαιδευτικών σημειώνοντας πως «Είναι ντροπή να υπάρχουν σήμερα στην χώρα μας και σε άλλες «πολιτισμένες» καπιταλιστικές χώρες στρατόπεδα συγκέντρωσης και εγκλωβισμένοι άνθρωποι». Παράλληλα, στην ίδια ανακοίνωση ζητείται, μεταξύ άλλων, να: « Να καταργηθεί το αίσχος των hotspots», «Να εξασφαλιστούν ανθρώπινες συνθήκες διαβίωσης για τους πρόσφυγες. Να υπάρξει ιδιαίτερη μέριμνα και φροντίδα για τα ασυνόδευτα παιδιά.»<br/><b>Τοπική Αυτοδιοίκηση </b><br/><b>Εκδήλωση «Κατά του Καπνίσματος και των Ναρκωτικών»</b></p>
      <figure>
        <img src="https://www.ert.gr/wp-content/uploads/2019/11/%CE%95%CE%9A%CE%94%CE%97%CE%9B%CE%A9%CE%A3%CE%97.jpg"/>
      </figure>
      <p>Ενημερωτική εκδήλωση «Κατά του Καπνίσματος και των Ναρκωτικών», που θα πραγματοποιηθεί το Σάββατο 30 Νοεμβρίου στο Νέο Δημοτικό Σχολείο Ιάσμου (δίπλα στο Γυμνάσιο-Λύκειο) στις επτά το απόγευμα διοργανώνει ο Δήμος Ιάσμου.</p>
      <p>
        <b>Πολιτισμός Εκδηλώσεις</b>
      </p>
      <p>
        <b>Οι φύλακες της λίμνης, βιβλιοπαρουσίαση στην Κομοτηνή</b>
      </p>
      <figure>
        <img src="https://www.ert.gr/wp-content/uploads/2019/05/%CE%B2%CE%B9%CE%B2%CE%BB%CE%B9%CE%BF-3.jpg"/>
      </figure>
      <p>H παρουσίαση του νέου βιβλίου της Βασιλικής Διαμαντή με τίτλο ΟΙ ΦΥΛΑΚΕΣ ΤΗΣ ΛΙΜΝΗΣ θα γίνει σήμερα στις 19.00. στη Λέσχη Κομοτηναίων, 2ος όροφος. (Ελ. Βενιζέλου 52, Κομοτηνή) Για το βιβλίο θα μιλήσουν: Σοφία Μενεσελίδου, φιλόλογος &amp; Μαρία Τσαγγάρη, φιλόλογος. Στην εκδήλωση θα συμμετέχει το χορευτικό του Συλλόγου Ηπειρωτών Ν. Ροδόπης.<br/><b>Γνωριμία με την παιγνιοθεραπεία</b></p>
      <figure>
        <img src="https://www.ert.gr/wp-content/uploads/2018/07/%CE%A3%CF%85%CE%BB%CE%BB%CF%8C%CE%B3%CE%BF%CF%82-%CE%9A%CE%B1%CE%BB%CE%BB%CE%B9%CF%84%CE%B5%CF%87%CE%BD%CF%8E%CE%BD-%CE%A1%CE%BF%CE%B4%CF%8C%CF%80%CE%B7%CF%82-%C2%AB%CE%91%CE%B8%CE%B7%CE%BD%CE%AF%CF%89%CE%BD%C2%BB-1.jpg"/>
      </figure>
      <p>Διήμερο Βιωματικό Σεμινάριο με θέμα «Γνωριμία με την παιγνιοθεραπεία» διάρκειας: 8 ώρες/ 2 ημέρες των 4 ωρών θα πραγματοποιηθεί στις 09 και 11 Δεκεμβρίου στις 17:00 – 21:00 στην Παπαδριέλλειο Πινακοθήκη, Μέγαρο Στάλιου, Κονδύλη 64, Κομοτηνή.<br/><b>Καιρός Δευτέρα 25-11-2019</b></p>
      <figure>
        <img src="https://www.ert.gr/wp-content/uploads/2019/07/%CE%BA%CE%B1%CE%B9%CF%81%CF%8C%CF%82-1021x576-1021x576.jpg"/>
      </figure>
      <p>Νεφώσεις με βροχές και σποραδικές καταιγίδες πιθανώς κατά τόπους<br/>ισχυρές στις περισσότερες περιοχές της χώρας. Λίγα χιόνια στα βόρεια<br/>ορεινά. Βαθμιαία στα δυτικά και βόρεια τα φαινόμενα θα εξασθενήσουν.<br/>Οι άνεμοι θα πνέουν στα βόρεια από ανατολικές διευθύνσεις 4 με 6 και<br/>στο βόρειο Αιγαίο τοπικά 7 μποφόρ με βαθμιαία εξασθένηση. Στα<br/>υπόλοιπα από νότιες διευθύνσεις 5 με 7 και στο νοτιοανατολικό Αιγαίο,<br/>νοτιοανατολικοί τοπικά 8 μποφόρ. Βαθμιαία από τα δυτικά θα στραφούν<br/>σε δυτικών διευθύνσεων και θα εξασθενήσουν.<br/>Η θερμοκρασία θα σημειώσει μικρή πτώση ως προς τις μέγιστες στις<br/>περισσότερες περιοχές της χώρας.</p>
      <related>
        <h4>ΣΧΕΤΙΚΕΣ ΕΙΔΗΣΕΙΣ</h4>
        <a href="https://www.ert.gr/perifereiakoi-stathmoi/komotini/komotini-23-11-2019-ert-eidiseis/"/>
        <a href="https://www.ert.gr/perifereiakoi-stathmoi/komotini/komotini-amesi-paremvasi-e-stylianidi-gia-ta-themata-dikaiosynis-sto-nomo-rodopis/"/>
        <a href="https://www.ert.gr/perifereiakoi-stathmoi/komotini/komotini-tis-tetartes-pame-akadimia/"/>
        <a href="https://www.ert.gr/perifereiakoi-stathmoi/komotini/d-charitoy-den-leme-aplos-ochi-stin-exoryxi-chrysoy-alla-leme-nai-sti-zoi-nai-sti-viosimi-anaptyxi-stin-periochi/"/>
        <a href="https://www.ert.gr/perifereiakoi-stathmoi/komotini/komotini-deka-peristatika-me-karkino-toy-pagkreatos-ana-100-000-katoikoys-kathe-chrono/"/>
        <a href="https://www.ert.gr/perifereiakoi-stathmoi/komotini/komotini-chartografontas-toys-proimoys-georgoys-sti-thraki/"/>
      </related>
    </article>
  </body>
</html>