<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-z-kraju,3/grzmiaca-kolo-grodziska-mazowieckiego-pozar-stadniny-koni,987796.html"/>
    <meta property="og:site_name" content="TVN24"/>
    <meta property="article:published_time" content="2019-11-24T06:59:00+00:00"/>
    <meta property="og:title" content="Tragiczny pożar w stadninie niedaleko Warszawy"/>
    <meta property="og:description" content="W ogniu stanęła w sobotę wieczorem stadnina koni w miejscowości Grzmiąca w województwie mazowieckim. Wewnątrz znajdowały się zwierzęta, jedno z nich nie przeżyło."/>
  </head>
  <body>
    <article>
      <h1>Tragiczny pożar w stadninie niedaleko Warszawy</h1>
      <address><time datetime="2019-11-24T06:59:00+00:00">24 Nov 2019, 06:59</time> by <a rel="author">akw,ads//rzw,adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/897eb756-4146-486e-93ec-73d8493f154f-480p.mp4"/>
        <figcaption>Pożar stadniny koni w miejscowości Grzmiąca<cite>Foto: tvn24 | Video: TVN 24</cite></figcaption>
      </figure>
      <h3>W ogniu stanęła w sobotę wieczorem stadnina koni w miejscowości Grzmiąca w województwie mazowieckim. Wewnątrz znajdowały się zwierzęta, jedno z nich nie przeżyło.</h3>
      <p>Jak powiedział w rozmowie z Kontaktem 24 młodszy brygadier Krzysztof Tryniszewski, rzecznik prasowy Komendy Powiatowej Państwowej Straży Pożarnej w Grodzisku Mazowieckim, strażacy otrzymali zgłoszenie o pożarze w sobotę około godziny 20.20.</p>
      <h3>Jeden koń padł</h3>
      <p>Rzecznik sprecyzował, że ogień wybuchł w stadninie koni przy ulicy Polnej Róży, objął powierzchnię około stu metrów kwadratowych. W stajni były zwierzęta.</p>
      <p>- W budynku mieszkalnym przebywała rodzina - dwie osoby dorosłe plus dzieci. (…) W tej chwili znajdują się u rodziny i są bezpieczni. Właściciel, który jest na miejscu, poinformował nas, że dziewięć koni zostało wyprowadzonych i są bezpieczne, natomiast jeden koń padł - mówił w rozmowie z TVN24 w sobotni wieczór strażak.</p>
      <figure>
        <img src="https://r-scale-c0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/25bbb047-6dec-4eda-9a80-edcbab3ea61d.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Pożar stadniny koni w miejscowości Grzmiąca<cite>Źródło: tvn24</cite></figcaption>
      </figure>
      <h3>Płonęło siano w stajni, strażacy ochronili budynek</h3>
      <p>Tryniszewski tłumaczył, że w chwili przyjechania straży paliła się stajnia - głównie trzymane pod dachem siano. Jak mówił Tryniszewski, na początku strażacy skupili się na ochronie budynku mieszkalnego, który połączony jest ze stajnią, co udało się zrobić. Dodał, że "akcja była skomplikowana z powodu dużego zadymienia".</p>
      <p>Jak poinformował oficer dyżurny z PSP w Grodzisku Mazowieckim, pożar jeszcze w sobotę został opanowany. W nocy pożar dogaszało 18 zastępów państwowej i ochotniczej straży pożarnej z powiatu grodziskiego i okolicznych.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/fb1167b5-99cf-4f57-94e4-ba393861537a.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Do pożaru doszło w miejscowości Grzmiąca<cite>Źródło: Google Maps</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/xix-wieczny-hotel-pochloniety-przez-plomienie,987482.html"/>
        <a href="https://tvnmeteo.tvn24.pl/r/news/przerazliwy-placz-koali-zwierzatko-ofiara-pozarow-w-australii,307779.html"/>
        <a href="https://www.tvn24.pl/wiadomosci-z-kraju,3/dwie-hale-w-plomieniach-strazacy-w-ciezkich-warunkach-walcza-z-ogniem,986215.html"/>
      </related>
    </article>
  </body>
</html>