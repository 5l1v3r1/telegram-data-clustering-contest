<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T06:50:50+00:00"/>
    <meta property="og:title" content="Δημόσιο: Ποια επιδόματα «μετράνε» στη σύνταξη"/>
    <meta property="og:description" content="Σύμφωνα με έγγραφο του Γενικού Λογιστηρίου του Κράτους υπόκεινται σε κράτηση και συνυπολογίζονται στις συντάξιμες αποδοχές τα εξής επιδόματα ανά κατηγορία"/>
  </head>
  <body>
    <article>
      <h1>Δημόσιο: Ποια επιδόματα «μετράνε» στη σύνταξη</h1>
      <address><time datetime="2019-11-24T06:50:50+00:00">24 Nov 2019, 06:50</time> by <a rel="author">stergios</a></address>
      <p>Σύμφωνα με έγγραφο του Γενικού Λογιστηρίου του Κράτους υπόκεινται σε κράτηση και συνυπολογίζονται στις συντάξιμες αποδοχές τα εξής επιδόματα ανά κατηγορία δημοσίων υπαλλήλων:</p>
      <ul>
        <li>Στους πριν το 1993 ασφαλισμένους, για τα έτη 2002 και 2003 υπόκεινται σε κράτηση σύνταξης ο βασικός μισθός και το χρονοεπίδομα. Από 1/1/2004 έως σήμερα η κράτηση υπέρ σύνταξης γίνεται με βάση το νέο βασικό μισθό, στον οποίο έχει ενσωματωθεί το επίδομα.</li>
        <li>Στο πλασματικό ποσό των 140,8 ευρώ γίνεται κράτηση σύνταξης από 1/1/2007 έως 31/12/2016.</li>
        <li>Σε περίπτωση που έχει γίνει κράτηση υπέρ σύνταξης για ποσά που καταβλήθηκαν από 1/1/2003 έως 31/12/2003, καταγράφονται και αυτές οι αποδοχές ως συντάξιμες.</li>
        <li>Τα επιδόματα θέσεις ευθύνης υπόκεινται σε κράτηση σύνταξης από 1/1/2008 και μετά. Δεν λαμβάνονται υπόψη τα επιδόματα (ευθύνης, ανθυγιεινό κλπ) όπως διαμορφώθηκαν με το νόμο 4024/2011, αλλά υπόκεινται σε κράτηση επιδόματα που ίσχυαν μέχρι τον Οκτώβριο του 2011. Τα επιδόματα ευθύνης υπόκεινται σε κράτηση και είναι στις συντάξιμες αποδοχές, όχι μόνο των υπαλλήλων που επελέγησαν σε θέσεις από υπηρεσιακά συμβούλια, αλλά και αυτών που τοποθετήθηκαν με απόφαση υπουργού.</li>
        <li>Οι γιατροί του ΕΣΥ (ειδικό μισθολόγιο) υπόκεινται σε κράτηση από 1/1/2002 στο βασικό μισθό, στο χρονοεπίδομα και στο πλασματικό ποσό των 140,8 ευρώ. Πρόκειται για συντάξιμες αποδοχές.</li>
        <li>Στους υπαλλήλους ΟΤΑ που είναι σε καθεστώς βαρέων και ανθυγιεινών, τα αντίστοιχα επιδόματα ύψους 170 ευρώ, 151 ευρώ και 121,44 ευρώ, λαμβάνονται υπόψη στις συντάξιμες αποδοχές, από 7/5/2008 μέχρι σήμερα.</li>
        <li>Στους ασφαλισμένους δημοσίους υπαλλήλους από το 1993 και μετά, υπόκεινται σε ασφαλιστική εισφορά σύνταξης το σύνολο των αποδοχών, δηλαδή ο μισθός αλλά και κάθε επίδομα.</li>
      </ul>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/proslipseis/proslipseis-anoichtes-550-theseis-se-ota-prokiryxeis/"/>
        <a href="https://www.aftodioikisi.gr/ipourgeia/opeka-epidoma-paidioy-pote-tha-fanoyn-stis-trapezes-ta-chrimata/"/>
        <a href="https://www.aftodioikisi.gr/oikonomia/koinoniko-merisma-petsas-tha-dothei-stoys-pio-eyalotoys/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
      </related>
    </article>
  </body>
</html>