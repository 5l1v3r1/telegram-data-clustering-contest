<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.denizlihaber.com/yazarlar/emrah-varol/onlar-birbirinin-ogretmeni-ve-ogrencisidir/"/>
    <meta property="og:site_name" content="Denizli Haber"/>
    <meta property="article:published_time" content="2019-11-24T06:23:04+00:00"/>
    <meta property="og:title" content="‘ONLAR BİRBİRİNİN ÖĞRETMENİ VE ÖĞRENCİSİDİR’"/>
    <meta property="og:description" content="Onlar birbirinin öğretmeni ve öğrencisidirler."/>
  </head>
  <body>
    <article>
      <h1>‘ONLAR BİRBİRİNİN ÖĞRETMENİ VE ÖĞRENCİSİDİR’</h1>
      <address>
        <time datetime="2019-11-24T06:23:04+00:00">24 Nov 2019, 06:23</time>
      </address>
      <p>Onlar birbirinin öğretmeni ve öğrencisidirler.</p>
      <p>Ne güzel bir söz değil mi? Genç arkadaşların oluşturduğu ve benim de zaman zaman gidip sohbetlerini dinlemekten zevk aldığım Yeni Ufuk Dergisi’nde görmüştüm bu cümleyi.</p>
      <p>Ne kadar da doğru bir söz ve ne büyük anlam taşıyor.</p>
      <p>Hepimizin birbirimizin öğrencisi ve öğretmeni olması gerekmiyor mu? Hepimizin birbirimizden öğreneceği bir sürü mesele yok mu?</p>
      <p>Yok tabi ki de!</p>
      <p>Hepimiz her şeyi bilen insanlarız sonuçta! Ne gerek var bir bilgiyi almak için birisine danışmaya, ondan fikir almaya. Biz her şeyin en güzelini, en iyisini biliriz!</p>
      <p>Maalesef sosyal medyanın da işin içine girmiş olmasıyla birlikte her geçen gün daha fazlalaşıyor bilgi sahibi olmadan fikir sahibi olanlar. Aldığı bir bilgiyi, doğruluğunu dahi teyit etmeden paylaşmak, konuşmak ve çok bilmek artık toplumun kaçınılmaz bir gerçeği!</p>
      <p>Halbuki birbirimizden öğreneceğimiz çok şey var. Ben tarımdan anlamıyorsam tarımın konuşulduğu yerde susmak yakışır bana.</p>
      <p>Sen futboldan anlamıyorsan futbolun konuşulduğu yerden susman gerekiyor.</p>
      <p>Dinledikçe daha fazla bilgi sahibi olacağımızın bilincine varsak bile yetecek aslında. Bu şekilde gelişen ve büyüyen bir toplumun birbirine vereceği şeyler de çoğalacak. Ben bilmediğim konularda bilgi sahibi olmaya başlayacağım. Sen bildiğini aktarırken daha fazla bilgi aktarmak için daha fazla bilgi sahibi olacaksın.</p>
      <p>Bu bilinçle büyüyen bir nesil olabilsek keşke. Birbirinden bir şeyler öğrenmek için çabalayan insanların önünde hangi güç durabilir ?</p>
      <p>24 Kasım nedeniyle klasik bir öğretmenler günü yazısı yerine insanlara bir şeyler veren herkesin aslında öğretmen, onları can kulağıyla dinleyen herkesin de öğrenci olabileceğini yazmak istedim. Bizi kurtaracak olan mahallemizde güzel öğütler veren bir büyüğümüzü dinlemek, okulda, işyerinde, kahvede boş sohbetler yapandan uzak durup bize güzel sözler söyleyenin yanında durmak.</p>
      <p>Kur’an-ı Kerim’ilk ayetini doğru anlamak belki de. ‘Oku’. Anlayarak oku. Okuduğunu anla.</p>
      <p>Ayetlerde yüzlerce yerde geçen akletmek, düşünmek ve diğerleri… Sebebi var bu ayetlerin. Bir şey söylüyor bize.</p>
      <p>Belki de baştaki cümleyi.</p>
      <p>Hepiniz birbirinizin öğrencisi ve öğretmeni olun. Öyle aydınlanacak bu karanlıklar.</p>
      <p>Tüm öğretmen arkadaşlarımın ve öğretmenlerimin 24 Kasım Öğretmenler Günü’nü kutlarım.</p>
    </article>
  </body>
</html>