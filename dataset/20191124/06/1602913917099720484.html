<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/dancila-am-votat-pentru-o-romanie-care-sa-mearga-inainte-nu-inapoi-am-votat-cu-inima-18610393"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T06:13:43+00:00"/>
    <meta property="og:title" content="Dăncilă: Am votat pentru o Românie care să meargă înainte, nu înapoi. Am votat cu inima"/>
    <meta property="og:description" content="Candidatul PSD la alegerile prezidenţiale, Viorica Dăncilă, a votat, duminică dimineaţă, în Capitală. ”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăţi, pentru că toată puterea era în mâinile unui singur om”, a spus ea."/>
  </head>
  <body>
    <article>
      <h1>Dăncilă: Am votat pentru o Românie care să meargă înainte, nu înapoi. Am votat cu inima</h1>
      <address><time datetime="2019-11-24T06:13:43+00:00">24 Nov 2019, 06:13</time> by <a rel="author" href="https://www.zf.ro/autor/alexandru-costea" target="_blank">Alexandru Costea</a></address>
      <p>Candidatul PSD la alegerile prezidenţiale, Viorica Dăncilă, a votat, duminică dimineaţă, în Capitală. ”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăţi, pentru că toată puterea era în mâinile unui singur om”, a spus ea.</p>
      <p>”Am votat pentru o Românie care să meargă înainte, nu înapoi spre vremuri în care nu aveam drepturi, nu aveam libertăţi, pentru că toată puterea era în mâinile unui singur om. Am votat pentru un mandat la Cotroceni în care să vedem mai multă implicare, mai multă muncă, mai mult respect şi devotament pentru poporul român şi pentru interesele noastre naţionale. Am votat cu inima şi din inimă pentru România şi pentru români”, a declarat Viorica Dăncilă după ce a votat.</p>
      <p>Ea a mai spus că va aştepta primele rezultate la sediul PSD.</p>
      <p>”Votul de astăzi poate creiona un alt viitor pentru România”, aopinat Dăncilă.</p>
      <p>Ea a mai spus că nu ia în calcul un eventual eşec.</p>
      <p>”Nu luăm în calcul eşecul. Noi mergem spre câştig. Dacă câştig trebuie să-mi dau demisia (din funcţia de preşedinte PSD-n.r.)”, a mai puntat Viorica Dăncilă.</p>
      <p>Viorica Dăncilă a venit la secţia de votare alături de soţul ei, Cristinel, şi de şefa campaniei PSD la aceste alegeri, Lia Olguţa Vasilescu.</p>
    </article>
  </body>
</html>