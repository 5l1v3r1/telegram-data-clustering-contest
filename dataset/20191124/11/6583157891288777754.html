<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/rowerzysta-jechal-slalomem-mial-ponad-25-promila2/"/>
    <meta property="og:site_name" content="lublin112.pl"/>
    <meta property="article:published_time" content="2019-11-24T11:40:00+00:00"/>
    <meta property="og:title" content="Rowerzysta jechał slalomem, miał ponad 2,5 promila"/>
    <meta property="og:description" content="W miniony piątek policjanci z Urszulina zatrzymali do kontroli nietrzeźwego rowerzystę. Mężczyzna miał ponad 2,5 promila w organizmie, co więcej posiada aktywny zakaz kierowania rowerami."/>
  </head>
  <body>
    <article>
      <h1>Rowerzysta jechał slalomem, miał ponad 2,5 promila</h1>
      <address>
        <time datetime="2019-11-24T11:40:00+00:00">24 Nov 2019, 11:40</time>
      </address>
      <p>
        <b>W miniony piątek policjanci z Urszulina zatrzymali do kontroli nietrzeźwego rowerzystę. Mężczyzna miał ponad 2,5 promila w organizmie, co więcej posiada aktywny zakaz kierowania rowerami.</b>
      </p>
      <p>W piątek policjanci z Urszulina jadąc przez miejscowość Łomnica zauważyli rowerzystę, który poruszał się slalomem. Jak się okazało podczas kontroli, mężczyzna miał problemy z utrzymaniem równowagi. Badanie alkomatem wykazało w jego organizmie ponad 2,5 promila alkoholu.</p>
      <p>W trakcie sprawdzenia danych mężczyzny w policyjnym systemie wyszło na jaw, że to nie pierwszy jego konflikt z prawem. Mężczyzna był już karany za wykroczenie kierowania rowerem w stanie nietrzeźwości i obowiązuje go sądowy zakaz kierowania rowerami.</p>
      <p>Wkrótce mężczyzna ponownie stanie przed sądem. Odpowie za wykroczenie oraz za przestępstwo naruszenia sądowego zakazu. 50-latkowi grozi kara do 5 lat pozbawienia wolności.</p>
      <p>(fot. lublin112.pl – ilustracyjne)</p>
    </article>
  </body>
</html>