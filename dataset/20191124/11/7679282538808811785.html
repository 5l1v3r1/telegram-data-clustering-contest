<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/bhagalpur/story-high-speed-truck-crashed-into-electric-pole-and-home-in-jamui-two-people-lost-their-lives-and-four-injured-2865806.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T11:56:01+00:00"/>
    <meta property="og:title" content="जमुई में बिजली के पोल में टकराया तेज रफ्तार ट्रक, दो लोगों की ली जान, चार घायल"/>
    <meta property="og:description" content="लखीसराय से सिकंदरा की ओर आ रहे तेज रफ्तार ट्रक ने बिजली के खंभे में धक्का मार दिया। इसके बाद असंतुलित होकर चालक ट्रक को एक घर में घुसा दिया। इस दुर्घटना में 2 लोगों की मौके पर ही मौत हो गई। जबकि 4..."/>
  </head>
  <body>
    <article>
      <h1>जमुई में बिजली के पोल में टकराया तेज रफ्तार ट्रक, दो लोगों की ली जान, चार घायल</h1>
      <address><time datetime="2019-11-24T11:56:01+00:00">24 Nov 2019, 11:56</time> by <a rel="author">जमुई।</a></address>
      <p>लखीसराय से सिकंदरा की ओर आ रहे तेज रफ्तार ट्रक ने बिजली के खंभे में धक्का मार दिया। इसके बाद असंतुलित होकर चालक ट्रक को एक घर में घुसा दिया। इस दुर्घटना में 2 लोगों की मौके पर ही मौत हो गई। जबकि 4 लोग घायल हो गए। </p>
      <p>घटना के बाद आक्रोशित लोगों ने सड़क जाम कर दिया। जाम की सूचना पर पहुंची पुलिस लोगों को समझाने का प्रयास करने लगी। हालांकि समाचार लिखे जाने तक लोगों नहीं माने थे। </p>
      <p>जानकारी के अनुसार लखीसराय की ओर से आ रहा तेज रफ्तार ट्रक अचानक बिजली के खंभे में धक्का मारते हुए एक घर में घुस गया।  दुर्घटना में राजस्थान का अनिल कुमार बंजारा और सिमरतल्ला गांव का प्रदीप कुमार की मौत मौके पर ही हो गई। दुर्घटना में 4 लोग घायल हो गए। घायलों में मध्यप्रदेश के शैतान सिंह और सिमरतल्ला गांव के सुरेंद्र आदि शामिल हैं। घायलों को तत्काल सिकंदरा अस्पताल ले जाया गया जहां प्राथमिक उपचार के बाद उसे जमुई रेफर किया गया। घायलों की स्थिति चिंताजनक बनी हुई है। आक्रोशित लोग घटनास्थल पर डीएम और एसपी को बुलाने की मांग कर रहे हैं। फिलहाल मामला काफी तनावपूर्ण बना हुआ है। लोग काफी आक्रोशित हैं।<br/> </p>
    </article>
  </body>
</html>