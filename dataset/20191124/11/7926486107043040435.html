<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013042/%D8%A2%D8%B0%D8%B1%DB%8C-%D9%88%D9%84-%DA%A9%D9%86-%D8%B1%D9%88%D8%A8%DB%8C%D9%86-%DA%A9%D8%A7%D8%B2%D8%A7%D9%86-%D9%86%DB%8C%D8%B3%D8%AA"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T11:29:02+00:00"/>
    <meta property="og:title" content="آذری ول‌کن روبین‌کازان نیست"/>
    <meta property="og:description" content="سعید آذری، مدیرعامل سابق باشگاه ذوب‌آهن اصفهان هنوز پیگیر ماجرای جدایی رضا شکاری از این باشگاه و آرای فیفا است."/>
  </head>
  <body>
    <article>
      <h1>آذری ول‌کن روبین‌کازان نیست</h1>
      <address>
        <time datetime="2019-11-24T11:29:02+00:00">24 Nov 2019, 11:29</time>
      </address>
      <p>
        <i>سعید آذری، مدیرعامل سابق باشگاه ذوب‌آهن اصفهان هنوز پیگیر ماجرای جدایی رضا شکاری از این باشگاه و آرای فیفا است.</i>
      </p>
      <p>به گزارش مشرق، از روزی که رای <b>فیفا </b>در خصوص پرونده حق رشد <b>رضا شکاری </b>منتشر و اعلام شد شکایت باشگاه <b>ذوب‌آهن </b>در این مورد رد شده است، <b>سعید آذری</b>، مدیرعامل کنونی باشگاه<b> فولاد خوزستان</b> و سابق باشگاه ذوب‌آهن اصفهان از طریق وکیل ایتالیایی خود روی این رای به کمیته گراند (استیناف) اعتراض کرد.</p>
      <p>پس از انجام این کار، حالا نامه‌ای از طریق وکیل آذری و از سوی فیفا به دست او رسیده که در آن گفته شده تا پایان هفته جاری یا اوایل هفته آینده رای نهایی پرونده حق رشد شکاری صادر می‌شود. همچنین قرار است پس از صدور این رای، فیفا به پرونده فسخ قرارداد یک طرفه شکاری و پیوستن او به روبین کازان ورود و آن را بررسی کند تا در این مورد هم رای صادر شود.</p>
      <blockquote>
        <b>بیشتر بخوانید:<br/></b>
        <a href="https://www.mashreghnews.ir/news/1011193/%D8%A7%D8%B9%D8%AA%D8%B1%D8%A7%D9%81-%D8%AA%D9%84%D8%AE-%D9%85%D8%AF%DB%8C%D8%B1%D8%B9%D8%A7%D9%85%D9%84-%D8%A8%D8%A7%D8%B4%DA%AF%D8%A7%D9%87-%D8%B0%D9%88%D8%A8-%D8%A2%D9%87%D9%86">اعتراف تلخ مدیرعامل باشگاه ذوب آهن</a>
      </blockquote>
      <p>نکته جالب اینجاست که فدراسیون فوتبال ایران در همان زمان آرایی مبنی بر غیرقانونی بودن فسخ قرارداد یک طرفه شکاری با ذوب‌آهن را صادر کرده بود. حالا با توجه به این رای آذری به دنبال این است که رای فیفا را در این خصوص بگیرد. در صورت صدور این رای باشگاه روبین کازان روسیه و احتمالا رضا شکاری هم محروم می‌شوند. با این شرایط به نظر می‌رسد سعید آذری با وجود جدایی از باشگاه ذوب‌آهن هنوز ول‌کن ماجرای شکاری نیست و می‌خواهد مسیری را که خودش آغاز کرده به سرانجام برساند.</p>
      <p>رضا شکاری که در حال حاضر بازیکن تیم تراکتور است در سال ۲۰۱۷ با فسخ قرارداد یک طرفه خود با ذوب‌آهن به تیم روبین کازان پیوست.</p>
      <p>منبع: میزان</p>
    </article>
  </body>
</html>