<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/ida-e-riccardo-si-sono-lasciati-cosa-e-successo-uomini-e-donne/"/>
    <meta property="og:site_name" content="Novella 2000"/>
    <meta property="article:published_time" content="2019-11-24T11:00:57+00:00"/>
    <meta property="og:title" content="Ida e Riccardo si sono lasciati: ecco cosa è successo a Uomini e donne"/>
    <meta property="og:description" content="Con le anticipazioni del Trono Over di Uomini e donne arriva la notizia che Ida e Riccardo si sono lasciati. Ecco cosa è successo."/>
  </head>
  <body>
    <article>
      <h1>Ida e Riccardo si sono lasciati: ecco cosa è successo a Uomini e donne</h1>
      <address><time datetime="2019-11-24T11:00:57+00:00">24 Nov 2019, 11:00</time> by <a rel="author" href="https://www.novella2000.it/author/debora/" target="_blank">Debora Parigi</a></address>
      <h3>Con le anticipazioni del Trono Over di Uomini e donne arriva la notizia che Ida e Riccardo si sono lasciati. Ecco cosa è successo.</h3>
      <p>Nella giornata di <b>sabato 23 novembre</b> si è tenuta una nuova <b>registrazione </b>del <b>Trono Over</b> di <b>Uomini e donne</b>. E grazie alle <b>anticipazioni </b>del sito <a href="https://www.ilvicolodellenews.it/">Il Vicolo delle News</a> sappiamo cosa è successo. Ma la notizia più importante di questa puntata riguarda <b>Ida e Riccardo</b> che <b>si sono lasciati</b>.</p>
      <p>Infatti, dopo il <a href="https://www.novella2000.it/gemma-galgani-no-paragoni-juan-luis-giorgio-attacca-jean-pierre/">percorso riguardante <b>Gemma Galgani</b></a>, <b>Maria De Filippi</b> ha dato spazio a <b>Ida e Riccardo</b>. La coppia sta appassionando tantissimi telespettatori, curiosi ogni settimana di scoprire cosa è successo tra loro. E quest’anno, <a href="https://www.novella2000.it/riccardo-guarnieri-lascia-uomini-e-donne-messaggio-amore-ida/">dopo la lettera d’amore letta dal cavaliere</a>, c’è stato il loro riavvicinamento tanto agognato.</p>
      <p>Ma chi segue le <b>anticipazioni </b>e guarda il <b>Trono Over</b>, sa anche che non sta filando tutto liscio tra loro. Anzi, sembra che più vanno avanti più le cose peggiorino invece di migliorare. Ogni settimana i due discutono al centro dello studio e sembrano non trovarsi. Il pubblico in studio afferma anche che sembrano raccontare sempre versioni diverse di quanto accaduto in settimana. E finisce sempre con uno dei due che esce dallo studio in lacrime, specialmente <b>Ida</b>.</p>
      <p>Anche questa settimana non è cambiato nulla, anzi tutto è peggiorato. Ecco cosa è successo.</p>
      <h3>I problemi di Ida e Riccardo</h3>
      <p>Finita la parte dedicata a<b> Gemma Galgani</b> e il ballo tra i vari protagonisti del <b>Trono Over,</b> <b>Maria De Filippi</b> ha fatto entrare <b>Ida Platano</b>. È partita la musica, ma di lei nemmeno l’ombra. Quindi si è atteso un altro minuto, è ripartita la musica, ma niente. La redazione a questo punto ha fatto sapere che <b>la dama era dietro le quinte e stava piangendo</b>. Per questo motivo non riusciva ad entrare. Così è stato mandato un <b>video della scorsa settimana</b>. Dopo la puntata <b>Ida e Riccardo hanno litigato </b>e lui era molto arrabbiato. Ma <b>alla fine si sono baciati</b>.</p>
      <p>Quindi<b> Maria De Filippi</b> ha fatto entrare <b>Riccardo Guarnieri</b> che ha raccontato cosa è accaduto in questa settimana. <b>Lui è stato a Brescia, ma</b> <b>le cose non sono decollate.</b> E anche lui si è commosso e ha iniziato a piangere, tanto da non riuscire nemmeno a parlare per alcuni secondi. Dopo un po’ <b>Ida ha trovato il coraggio ed è entrata</b>, così è <b>iniziata la discussione tra loro</b>. Tra i motivi di litgio c’è il fatto che <b>lui non riesce ad avere rapporti intimi con lei</b>. <b>Riccardo </b>ha detto che con lei non cerca solo il rapporto fisico, ma anche mentale, quindi <b>vuole prima superare i problemi che hanno.</b></p>
      <p>Un altro problema è che <b>Ida è ancora amareggiata verso la famiglia di lui per un fatto accaduto durante l’estate</b>. Se ricordate, era già stato raccontato qualcosa in passato. Lei era scesa a Taranto con il figlio a insaputa di lui e la mamma di <b>Riccardo </b>non le aveva aperto la porta. Il cavaliere ha detto che non era il caso di parlare di terze persone in TV e ha aggiunto di essere ferito da certi commenti sulla sua famiglia. Inoltre è anche venuto fuori che <b>Ida va dallo psicologo perché soffre troppo per questa storia</b>. E <b>Riccardo </b>ha sostenuto che <b>dopo ogni seduta lo chiama e aumenta l’aggressività nei suoi confronti </b>e quindi c’è sempre più negatività nella loro storia.</p>
      <p><b>Lei </b>quindi è uscita dallo studio facendogli capire che <b>se va dallo psicologo, sostanzialmente è colpa sua</b>. Da qui sono iniziati gli attacchi.</p>
      <p>Dopo le parole di <b>Ida </b>prima di uscire, sono iniziati gli attacchi nei confronti di <b>Riccardo</b>. Tra questi c’è anche quello di<b> Valentina Autiero </b>che lo ha invitato ad andare anche lui da uno specialista, poiché non ha fatto nulla verso <b>Ida </b>di concreto dopo quella lettera. Tra l’altro, parlando proprio della <b>lettera</b>, <b>Ida aveva messo in dubbio che fosse tutta farina del suo sacco e questo lo aveva molto offeso</b>.</p>
      <p>Anche <b>Roberta </b>è intervenuta nella questione dicendo che <b>è grave che da parte sua non ci sia attrazione fisica</b>. <b>Riccardo</b>, molto irritato, le ha risposto che, se ancora non l’avesse capito, <b>tra loro è stato solo sesso e nient’altro, mentre con Ida è tutto diverso.</b></p>
      <p>Dopo tutta questa discussione <b>Ida </b>è rientrata e <b>Maria </b>ha chiesto ad entrambi se stavano insieme. <b>I due hanno confermato che tra loro è finita.</b></p>
      <p><b><i>Ida e Riccardo si sono quindi lasciati</i></b>, ma questa storia sarà davvero finita? Non ci resta che continuare a seguire le <b>anticipazioni </b>del <b>Trono Over</b> di <b>Uomini e donne</b> per scoprirlo.</p>
      <p>Potrebbero interessare anche:</p>
      <related>
        <a href="https://www.novella2000.it/francesco-chiofalo-antonella-fiordelisi-insieme-ciro-petrone-commenta/"/>
        <a href="https://www.novella2000.it/zoe-mallucci-andrea-ippoliti-frequentano-verita-instagram/"/>
        <a href="https://www.novella2000.it/veronica-burchielli-trono-accusaalessandro-zarino/"/>
      </related>
    </article>
  </body>
</html>