<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://press-centr.com/ua/news/42979_Odin-vodiy-v-reanimatsi-Na-Rivnenshchini-DTP-iz-poterpilimi-FOTO"/>
    <meta property="og:site_name" content="PRESS-ЦЕНТР"/>
    <meta property="article:published_time" content="2019-11-24T11:45:00+00:00"/>
    <meta property="og:title" content="Один водій в реанімації. На Рівненщині ДТП із потерпілими (ФОТО)"/>
    <meta property="og:description" content="Вчора, 24 листопада, близько першої години ночі на Дубровиччині трапилася дДорожньо-транспортна пригода. В результаті якого водій опинив"/>
  </head>
  <body>
    <article>
      <h1>Один водій в реанімації. На Рівненщині ДТП із потерпілими (ФОТО)</h1>
      <address>
        <time datetime="2019-11-24T11:45:00+00:00">24 Nov 2019, 11:45</time>
      </address>
      <p>
        <b>Вчора, 24 листопада, близько першої години ночі на Дубровиччині трапилася дДорожньо-транспортна пригода. В результаті якого водій опинився в реанімації. </b>
      </p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D1%80%D0%B5%D0%B0%D0%BD%D1%96%D0%BC%D0%B0%D1%86%D1%96%D1%8F(1).jpg"/>
      </figure>
      <p>Поліцейські на місці події встановили, що 31-річний дубровиччанин – водій автомобіля "BMW", під час проїзду перехрестя вулиць Поштова-Шевченка не надав переваги у русі та допустив зіткнення із автомобілем "Peugeot", яким керував 25-річний житель села Рудня Дубровицького району.</p>
      <p>Унаслідок ДТП останній із закритою черепно-мозковою травмою, струсом головного мозку та гематомою доставлений до Дубровицької районної лікарні, госпіталізований у реанімацію.</p>
      <figure>
        <img src="http://press-centr.com/images/image/2019/11/%D0%A0%D1%96%D0%B2%D0%BD%D0%B5/%D1%80%D0%B5%D0%B0%D0%BD%D1%96%D0%BC%D0%B0%D1%86%D1%96%D1%8F%202.jpg"/>
      </figure>
      <p>Транспортні засоби із механічними пошкодженнями доставлені на територію відділення поліції.</p>
      <p>Слідчі за фактом порушення правил безпеки дорожнього руху внесли відомості до Єдиного реєстру досудових розслідувань за частиною 1 статті 286 Кримінального кодексу України.</p>
      <p>У водіїв відібрані зразки крові для визначення стану сп’яніння.</p>
      <p>Водій "BMW", а також двоє пасажирів, які були у автомобілях — не постраждали.</p>
      <p>Про це повідомляє відділ комунікації поліції Рівненської області</p>
      <p> </p>
    </article>
  </body>
</html>