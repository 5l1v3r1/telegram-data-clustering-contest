<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-fifor-am-votat-pentru-un-presedinte-care-sa-poata-sa-faca-din-tara-una-respectata-in-afara-granitelor-cu-adevarat-europeana-1922403024372019111119179019"/>
    <meta property="og:site_name" content="News.ro"/>
    <meta property="article:published_time" content="2019-11-24T11:30:37+00:00"/>
    <meta property="og:title" content="Alegeri prezidenţiale 2019 - Fifor: Am votat pentru un preşedinte care să poată să facă din ţară una respectată în afara graniţelor, cu adevărat europeană"/>
    <meta property="og:description" content="Secretarul general al PSD, Mihai Fifor, spune că a votat cu un preşedinte care să-i unească pe români, care să poată face din această ţară una respectată în afara graniţelor, una cu adevărat europeană."/>
  </head>
  <body>
    <article>
      <h1>Alegeri prezidenţiale 2019 - Fifor: Am votat pentru un preşedinte care să poată să facă din ţară una respectată în afara graniţelor, cu adevărat europeană</h1>
      <address><time datetime="2019-11-24T11:30:37+00:00">24 Nov 2019, 11:30</time> by <a rel="author">News.ro</a></address>
      <p>
        <b>Secretarul general al PSD, Mihai Fifor, spune că a votat cu un preşedinte care să-i unească pe români, care să poată face din această ţară una respectată în afara graniţelor, una cu adevărat europeană.</b>
      </p>
      <p>“Am votat cu un preşedinte care să poată să-i unească pe români şi un preşedinte care să poată să aducă România într-o zonă de linişte, într-o zonă de siguranţă, într-o zonă de confort în graniţele acestei ţări, un preşedinte care să poată să facă din această ţară o ţară respectată în afara graniţelor, o ţară cu adevărat europeană. Am toată convingerea că avem soluţii şi că putem ca împreună cu toţi românii să ducem România mai departe. Am votat din toată inima pentru că eu cred în speranţă şi cred în unitatea tuturor”, a declarat Fifor, la ieşirea de la vot.</p>
      <p>El crede că aceste alegeri prezidenţiale reprezintă un moment foarte important pentru România şi îndeamnă oamenii să meargă la vot.</p>
      <p>“Este un moment foarte important pentru România, e un moment de prag şi sper din toată inima ca cetăţenii României să meargă în număr cât mai mare la vot, să-şi exercite acest drept de vot pentru că nu este doar o datorie cetăţenească, e un moment extrem de important pentru destinul acestei ţări şi nu am niciun fel de dubiu că în ţara aceasta vom putea să rescriem istoria acestei ţări”, a mai afirmat secretarul general al PSD.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>