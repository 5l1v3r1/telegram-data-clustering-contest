<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bf-%ce%bc%ce%ac%ce%b9%ce%ba%ce%bb-%ce%bc%cf%80%ce%bb%ce%bf%cf%8d%ce%bc%cf%80%ce%b5%cf%81%ce%b3%ce%ba-%ce%b1%cf%81%ce%bd%ce%b5%ce%af%cf%84%ce%b1%ce%b9-%ce%bd%ce%b1-%ce%bb%ce%ac%ce%b2%ce%b5%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T11:31:37+00:00"/>
    <meta property="og:title" content="Ο Μάικλ Μπλούμπεργκ αρνείται να λάβει τον μισθό του προέδρου, αν εκλεγεί το 2020"/>
    <meta property="og:description" content="Ο πρώην δήμαρχος της Νέας Υόρκης, με περιουσία αξίας άνω των 50 δισ. δολ., υπέβαλε τα απαιτούμενα έγγραφα στην εκλογική επιτροπή του Δημοκρατικού Κόμματος, διεκδικώντας και επισήμως το χρίσμα των Δημοκρατικών, εν όψει των αμερικανικών προεδρικών εκλογών του 2020."/>
  </head>
  <body>
    <article>
      <h1>Ο Μάικλ Μπλούμπεργκ αρνείται να λάβει τον μισθό του προέδρου, αν εκλεγεί το 2020</h1>
      <address>
        <time datetime="2019-11-24T11:31:37+00:00">24 Nov 2019, 11:31</time>
      </address>
      <p>
        <b>Ο πρώην δήμαρχος της Νέας Υόρκης, με περιουσία αξίας άνω των 50 δισ. δολ., υπέβαλε τα απαιτούμενα έγγραφα στην εκλογική επιτροπή του Δημοκρατικού Κόμματος, διεκδικώντας και επισήμως το χρίσμα των Δημοκρατικών, εν όψει των αμερικανικών προεδρικών εκλογών του 2020.</b>
      </p>
      <p>«Όχι» στις δωρεές για την προεκλογική του εκστρατεία, αλλά και στον μισθό του προέδρου, εάν κερδίσει τις προεδρικές εκλογές των ΗΠΑ, το 2020, λέει ο πρώην δήμαρχος της Νέας Υόρκης, Μάικλ Μπλούμπεργκ.</p>
      <p>«Δεν έχει λάβει ποτές στη ζωή του συνδρομή πολιτικού χαρακτήρα. Δεν πρόκειται να ξεκινήσει να το κάνει τώρα», είπε συγκεκριμένα στο AP ο σύμβουλός του Χάουαρντ Γουόλφσον, προσθέτοντας μάλιστα ότι ο Μάικλ Μπλούμπεργκ «δεν μπορεί να εξαγοραστεί».</p>
      <p>Όπως είπε, συγκεκριμένα ο βοηθός του, ο Μάικλ Μπλούμπεργκ εάν εκλεγεί, θα λαμβάνει μόνο ένα δολάριο τον χρόνο.</p>
      <p>«Είναι πλήρως ανεξάρτητος από ειδικά συμφέροντα, δεν θα πάρει ούτε μια δεκάρα σε καμία συνδρομή και ποτέ δεν το έκανε», επεσήμανε ακόμη παραπέμποντας στη δεκαετή του θητεία ως δήμαρχος της Νέας Υόρκης.</p>
      <p>Όσο για την προέλευσης των χρημάτων του, ο σύμβουλός του υπογράμμισε ότι υπάρχει μόνο μία πηγή: Η τσέπη του.</p>
      <p>Μάλιστα, ερωτηθείς για το ποσό που ο Μάικλ Μπλούμπεργκ είναι διατεθειμένος να δαπανήσει, ο βοηθός του είπε χαρακτηριστικά: «Ό,τι χρειάζεται για να νικήσει τον Ντόναλντ Τραμπ».</p>
      <p>Υπενθυμίζεται ότι ο μεγιστάνας, πριν από λίγες ημέρες, <a href="https://www.pentapostagma.gr/2019/11/%CE%BC%CE%AC%CE%B9%CE%BA%CE%BB-%CE%BC%CF%80%CE%BB%CE%BF%CF%8D%CE%BC%CF%80%CE%B5%CF%81%CE%B3%CE%BA-%CF%80%CF%81%CF%8E%CE%B7%CE%BD-%CE%B4%CE%AE%CE%BC%CE%B1%CF%81%CF%87%CE%BF%CF%82-%CF%84%CE%B7%CF%82.html">υπέβαλε τα απαιτούμενα έγγραφα στην εκλογική επιτροπή του Δημοκρατικού Κόμματος</a>, θέτοντας υποψηφιότητας για το προεδρικό χρίσμα των Δημοκρατικών.</p>
    </article>
  </body>
</html>