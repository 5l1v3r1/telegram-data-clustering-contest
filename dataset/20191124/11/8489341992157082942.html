<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807083/%D8%A7%D9%81%D8%AA%D8%AA%D8%A7%D8%AD-%D9%BE%D8%A7%DB%8C%D8%A7%D9%86%D9%87-%D8%AC%D8%AF%DB%8C%D8%AF-%D8%A7%D8%AA%D9%88%D8%A8%D9%88%D8%B3-%D9%88-%D8%AA%D8%A7%DA%A9%D8%B3%DB%8C-%D8%AF%D8%B1-%D9%BE%D8%A7%DB%8C%D8%AA%D8%AE%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:21:00+00:00"/>
    <meta property="og:title" content="افتتاح پایانه جدید اتوبوس و تاکسی در پایتخت"/>
    <meta property="og:description" content="شهردار منطقه ۱۷ تهران از افتتاح پایانه تاکسی و اتوبوس شهید چراغی با مُدهای حمل و نقل ترافیکی پاک خبر داد."/>
  </head>
  <body>
    <article>
      <h1>افتتاح پایانه جدید اتوبوس و تاکسی در پایتخت</h1>
      <h2>شهردار منطقه ۱۷ تهران از افتتاح پایانه تاکسی و اتوبوس شهید چراغی با مُدهای حمل و نقل ترافیکی پاک خبر داد.</h2>
      <address>
        <time datetime="2019-11-24T11:21:00+00:00">24 Nov 2019, 11:21</time>
      </address>
      <p>به گزارش گروه اجتماعی خبرگزاری دانشجو، محمود کلهری شهردار منطقه ۱۷ درباره بهره برداری پایانه شهید چراغی با مُدهای حمل و نقل پاک اظهارداشت: ایمنی شهروندان یکی از مهم‌ترین مولفه‌ها برای تردد و حمل و نقل در شهر محسوب می‌شود، از همین رو در سال گذشته خط تاکسیرانی برای مسافرانی که از مترو زمزم خارج می‌شدند، ساخته شد.<br/><br/>شهردار منطقه ۱۷ بیان داشت: پس از بررسی‌های میدانی و کارشناسی، ایجاد پایانه اتوبوسرانی و ساماندهی تاکسی‌های این محدوده در دستور کار قرار گرفت؛ بنابراین پایانه جدید با هدف ارتقا ایمنی شهروندان به زودی بهره برداری خواهد شد. <br/><br/>وی ادامه داد: پایانه شهید چراغی با مد‌های ترافیکی مترو، اتوبوس، تاکسی و دوچرخه سواری یکی از ایمن‌ترین مراکز حمل و نقل است که به شهروندان امکان دسترسی فرامنطقه‌ای و درون منطقه‌ای را به طور ایمن ایجاد می‌کند.<br/><br/>شهردار منطقه ۱۷ افزود: در روز افتتاح ۱۷ پروژه عمرانی مشارکتی منطقه ۱۷ مورد بهره برداری قرار خواهد گرفت. مسیر‌های دوچرخه سواری که با گذر از محور متین وارد بوستان ولایت خواهد شد، تسهیلات لازم برای رفاه شهروندان منطقه ۱۷ و دوچرخه سواری را فراهم می‌آورد.<br/><br/>کلهری ادامه داد: علاقه‌مندان به استفاده از دوچرخه با استفاده از گالری مترو به طور مستقیم وارد بوستان ولایت خواهند شد. وی تاکید کرد: این پایانه جز اولین پایانه‌هایی است که از این ظرفیت برخوردار است.</p>
    </article>
  </body>
</html>