<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904993/eindhovens-dagblad-van-bommel-maakt-van-dumfries-nieuwe-psv-aanvoerder.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T11:57:00+00:00"/>
    <meta property="og:title" content="Eindhovens Dagblad: Van Bommel maakt van Dumfries nieuwe PSV-aanvoerder"/>
    <meta property="og:description" content="Verrassend nieuws uit Eindhoven: Denzel Dumfries is de nieuwe aanvoerder van PSV, meldt het Eindhovens Dagblad. Dat heeft trainer Mark van Bommel bekendgemaakt aan zijn selectie. Van Bommel koos aan het begin van het seizoen voor Ibrahim Afellay als aanvoerder. Pablo Rosario was de tweede keuze, maar hij droeg de band in alle wedstrijden omdat Afellay nog niet fit is. Het is de tweede grote beslissing die Van Bommel in twee weken tijd neemt. Voor het duel met Willem ll kreeg Jeroen Zoet te horen dat hij geen eerste, maar tweede doelman is. Nu passeert hij Rosario en kiest hij voor Dumfries als nieuwe aanvoerder."/>
  </head>
  <body>
    <article>
      <h1>Eindhovens Dagblad: Van Bommel maakt van Dumfries nieuwe PSV-aanvoerder</h1>
      <address>
        <time datetime="2019-11-24T11:57:00+00:00">24 Nov 2019, 11:57</time>
      </address>
      <p>
        <b>Verrassend nieuws uit Eindhoven: Denzel Dumfries is de nieuwe aanvoerder van PSV, meldt het <a href="https://www.ed.nl/dossier-psv/denzel-dumfries-is-de-nieuwe-aanvoerder-van-psv~a5c7b638/?utm_source=twitter&amp;utm_medium=social&amp;utm_campaign=socialsharing_web">Eindhovens Dagblad.</a> Dat heeft trainer Mark van Bommel bekendgemaakt aan zijn selectie. Van Bommel koos aan het begin van het seizoen voor Ibrahim Afellay als aanvoerder. Pablo Rosario was de tweede keuze, maar hij droeg de band in alle wedstrijden omdat Afellay nog niet fit is.</b>
      </p>
      <p>Het is de tweede grote beslissing die Van Bommel in twee weken tijd neemt. Voor het duel met Willem ll kreeg Jeroen Zoet te horen dat hij geen eerste, maar tweede doelman is. Nu passeert hij Rosario en kiest hij voor Dumfries als nieuwe aanvoerder.</p>
      <p>PSV speelt zondagmiddag om 14.30 uur thuis tegen sc Heerenveen. Dumfries zal de aanvoerdersband dan voor het eerst dragen. Dumfries toonde zich de afgelopen weken een echte leider. Onder meer door zich voor de camera duidelijk uit te laten over de resultaten van PSV. De club heeft al zes wedstrijden op rij niet weten te winnen.</p>
    </article>
  </body>
</html>