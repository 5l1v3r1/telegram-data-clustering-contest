<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/686177/roz-skandalo-sti-dytiki-ellada-o-magos-oi-sklaves-tou-sex-kai-ta-"/>
    <meta property="og:site_name" content="enikos.gr"/>
    <meta property="article:published_time" content="2019-11-24T11:47:00+00:00"/>
    <meta property="og:title" content="Ροζ σκάνδαλο στη Δυτική Ελλάδα - Ο &quot;μάγος&quot;, οι &quot;σκλάβες&quot; του σεξ και τα όργια σε δάσος"/>
    <meta property="og:description" content="Πρωταγωνιστής φέρεται να είναι ένας γοητευτικός Έλληνας..."/>
  </head>
  <body>
    <article>
      <h1>Ροζ σκάνδαλο στη Δυτική Ελλάδα - Ο "μάγος", οι "σκλάβες" του σεξ και τα όργια σε δάσος</h1>
      <address>
        <time datetime="2019-11-24T11:47:00+00:00">24 Nov 2019, 11:47</time>
      </address>
      <p>Σάλο έχει προκαλέσει ερωτικό <a href="http://www.enikos.gr/international/686105/choris-prigkipiko-gamo-i-prigkipissa-veatriki-oi-epiptoseis-apo-t">σκάνδαλο </a>σε περιοχή της δυτικής Ελλάδας που αποκαλύπτει η εφημερίδα Espresso. Πρωταγωνιστής φέρεται να είναι ένας γοητευτικός Έλληνας, ο οποίος παίζει τον ρόλο του… μάγου «μαδώντας» γυναίκες και ικανοποιώντας παράλληλα τις ορέξεις του.</p>
      <p>Όπως αναφέρει η εφημερίδα, ο <a href="http://www.enikos.gr/international/588631/friki-ilikiomenos-magos-kratouse-epi-15-xronia-fylakismeno-ena-ko">μάγος </a>«μαϊμού» με όπλο την πειθώ του ξεγελά γυναίκες της περιοχής όπου διαμένει και τις μετατρέπει σε σκλάβες του σεξ, με το πρόσχημα ότι θα τους λύσει τα μάγια για να επιστρέψουν οι πρώην σύντροφοί τους. Τα θύματά του, που, όπως έχει πληροφορηθεί η «Espresso», είναι στην πλειονότητά τους άνω των 50.</p>
      <p>Ο απατεώνας που παριστάνει τον μάγο με τις υπερφυσικές ικανότητες τις πείθει ότι έχει τον τρόπο να κάνει τους άντρες τους να γυρίσουν στην αγκαλιά τους. Εκείνες όχι μόνο τον πιστεύουν και τον πληρώνουν αδρά για τις «συνεδρίες», αλλά δέχονται να κάνουν και σεξ μαζί του, καθώς τις έχει πείσει ότι αυτός είναι ο μόνος τρόπος για να επιστρέψουν οι πρώην. Πληροφορίες αναφέρουν ότι γι κάθε «συνεδρία» ο «μάγος» εισπράττει από 600 έως 900 ευρώ.</p>
      <p>Μάλιστα, δεν διστάζει να βιντεοσκοπεί τις ερωτικές πράξεις του με τις πελάτισσες του. Στο δημοσίευμα αναφέρεται ότι η εφημερίδα έχει στη διάθεσή της ένα τέτοιο βίντεο.</p>
      <p>Σύμφωνα με την Espresso, πριν από λίγες μέρες (όταν είχαμε πανσέληνο) δεν δίστασε να προβεί και σε όργια. Σε ένα από τα θύματά του είπε ότι υπήρχε μόνο ένας τρόπος για να γυρίσει γρήγορα ο σύντροφός της κι αυτός δεν ήταν άλλος από το… ομαδικό σεξ.</p>
      <p>Συγκεκριμένα, της είπε ότι εκείνες τις μέρες θα ερχόταν να τον επισκεφθεί ένας μάγος από την Ινδία, ο οποίος είναι εξπέρ στο να λύνει μάγια που έχουν σχέση με πρώην ερωτικούς συντρόφους, και πως έχει να κάνει με απιστία. Της τόνισε ότι το μόνο που έπρεπε να κάνει η ίδια (πέρα από το ποσό που θα του κατέβαλε) ήταν να δεχτεί να κάνει σεξ και με τους δύο… μάγους, όχι όμως σε κάποιο δωμάτιο, αλλά σε δασική περιοχή που θα της υποδείκνυαν, και μάλιστα τη νύχτα που το φεγγάρι θα ήταν γεμάτο, δηλαδή τη νύχτα που θα είχε πανσέληνο. Μόνο έτσι θα λύνονταν τα μάγια και θα επέστρεφε ο αγαπημένος της.</p>
      <p>Η γυναίκα πείστηκε και δέχτηκε να κάνει ομαδικό σεξ μέσα στο δάσος με τον νεαρό απατεώνα και τον αλλοδαπό «μάγο», ο οποίος όμως αποδείχθηκε πως δεν ήταν Ινδός αλλά… Πακιστανός βοηθός φούρναρη της πόλης όπου διαμένει ο ίδιος.</p>
      <p>Το παράδοξο της υπόθεσης είναι ότι μερικές μέρες αργότερα ο σύντροφος της κυρίας έτυχε να επιστρέψει, εντελώς συμπτωματικά, κοντά της κι εκείνη θεώρησε πως ήταν αποτέλεσμα της… θυσίας που είχε κάνει και όχι μια απλή συγκυρία.</p>
      <related>
        <h4>σχετικά άρθρα</h4>
        <a href="http://www.enikos.gr/society/683385/olo-kai-pio-sychna-ta-akraia-kairika-fainomena-sti-dytiki-ellada%0A%20%20%20%20%0A"/>
        <a href="http://www.enikos.gr/society/686161/to-proto-crash-test-gia-ton-antikapnistiko-nomo-kai-sta-nychterin%0A%20%20%20%20%0A"/>
        <a href="http://www.enikos.gr/society/686162/video-ntokoumento-lampadiasan-tria-ochimata-sto-peristeri-enischy%0A%20%20%20%20%0A"/>
        <a href="http://www.enikos.gr/society/686110/i-istoria-tou-foteinou-simatodoti-apo-ti-vretaniki-vouli-tou-1868%0A%20%20%20%20%0A"/>
        <a href="http://www.enikos.gr/society/686163/oikogeneiaki-tragodia-se-trochaio-sti-lamia-thrinos-meta-ton-gamo%0A%20%20%20%20%0A"/>
        <a href="http://www.enikos.gr/society/686160/neo-nychterino-chtypima-se-venzinadiko-sto-agrinio-ti-martyra-o-t%0A%20%20%20%20%0A"/>
        <a href="http://www.enikos.gr/society/686142/o-patoulis-ston-ant1-se-epifylaki-i-perifereia-attikis-gia-tin-ka%0A%20%20%20%20%0A"/>
        <a href="http://www.enikos.gr/society/686154/sto-didymoteicho-tin-kyriaki-to-etisio-mnimosyno-tis-elenis-topal%0A%20%20%20%20%0A"/>
        <a href="http://www.enikos.gr/society/686119/prostima-chiliadon-evro-gia-to-tsigaro-se-kafe-bar-kai-estiatoria%0A%20%20%20%20%0A"/>
      </related>
    </article>
  </body>
</html>