<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/googlein-android-odulleri-zengin-ediyor_85167.html"/>
    <meta property="og:site_name" content="CHIP Online"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="Google'ın Android Ödülleri Zengin Ediyor!"/>
    <meta property="og:description" content="Google, Android'de güvenlik açığı bulanlara dağıttığı ödüllerde yaptığı değişiklikle &quot;açık avcılarını&quot; sevindirdi!"/>
  </head>
  <body>
    <article>
      <h1>Google'ın Android Ödülleri Zengin Ediyor!</h1>
      <h2>Google, Android'de güvenlik açığı bulanlara dağıttığı ödüllerde yaptığı değişiklikle "açık avcılarını" sevindirdi!</h2>
      <address><time datetime="2019-11-24T11:00:00+00:00">24 Nov 2019, 11:00</time> by <a rel="author">CHIP Online</a></address>
      <p>Google'ın Android Güvenlik Ödülleri programı 2015'ten bu yana faaliyetini sürdürüyor. Şimdiye kadar güvenlik açıklarını bulan kişilere milyonlarca dolar dağıtan program, biraz daha genişletildi ve böylece en yüksek ödül <b>1,5 milyon dolara</b> ulaştı.</p>
      <p>Bu en yüksek ödülü kazanmak için elbette çok özel bir iş başarmanız gerekiyor. Google, "<i>Pixel cihazlarda <b>Titan M</b> güvenli öğesini tehlikeye atan kalıcı zincir ile tam zincir uzaktan kod çalıştırma</i>" işini başarana 1 milyon dolar ödeyeceğini söylüyor. Titan M yongası, ilk olarak Pixel 3'te kullanılmıştı. Eğer açığı "<i><b>özel güvenlik ön izleme sürümlerinde</b></i>" bulursanız, toplam ödül 1,5 milyon dolara yükseliyor.</p>
      <p>Google, geçtiğimiz 12 ay içerisinde toplam 1,5 milyon dolar ödül dağıttığını söylüyor. Bu süre içerisinde dağıtılan en yüksek para, 161.337 dolar idi. Açık başına düşen ortalama ödül ise 3.800 dolar.</p>
      <p>Google, en yüksek ödülün yanında yeni ödül kategorilerini de tanıttı. Bunlar arasında kilit ekranını aşma, veri sızdırmayla ilgili açıklar bulunuyor. Bu tür açıklar için verilecek ödül, 500.000 doları geçiyor.</p>
    </article>
  </body>
</html>