<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/politics/714970-dhmoskophsh-deite-ta-pososta-ton-kommaton.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T11:49:00+00:00"/>
    <meta property="og:title" content="Δημοσκόπηση: Δείτε τα ποσοστά των κομμάτων"/>
    <meta property="og:description" content="Προβάδισμα 16,3 μονάδων καταγράφει η Νέα Δημοκρατία έναντι του ΣΥΡΙΖΑ σε νέα δημοσκόπηση της «Metron Analysis» για «Το βήμα της Κυριακής». Στην πρόθεση ψήφου, η"/>
  </head>
  <body>
    <article>
      <h1>Δημοσκόπηση: Δείτε τα ποσοστά των κομμάτων</h1>
      <address>
        <time datetime="2019-11-24T11:49:00+00:00">24 Nov 2019, 11:49</time>
      </address>
      <p>Προβάδισμα 16,3 μονάδων καταγράφει η Νέα Δημοκρατία έναντι του ΣΥΡΙΖΑ σε νέα δημοσκόπηση της «Metron Analysis» για «Το βήμα της Κυριακής». Στην πρόθεση ψήφου, η ΝΔ προηγείται με 37,6% (ελαφρώς μειωμένο από το 38,5% του Οκτωβρίου), ενώ ΣΥΡΙΖΑ συγκεντρώνει 21,3%.</p>
      <p>Σταθερό είναι το ποσοστό του Κινήματος Αλλαγής, με 6,2%. Ακολουθούν το ΚΚΕ με 4,8% , η Ελληνική Λύση με 4,2% (ανέβηκε από 3%) και το ΜέΡΑ15 με 3,8%.</p>
      <p>Όσον αφορά τα ποσοστά δημοφιλίας των πολιτικών αρχηγών, πρώτος είναι ο Κυριάκος Μητσοτάκης (64%), στη δεύτερη θέση είναι η Φώφη Γεννηματά (39%) και τρίτος ο Αλέξης Τσίπρας (38%). Καταλληλότερος για πρωθυπουργός είναι ο Κυριάκος Μητσοτάκης με ποσοστό 45%, έναντι του 16% που απαντά ότι θεωρεί καταλληλότερο τον κ. Τσίπρα. Σύμφωνα με τη δημοσκόπηση, το 64% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός, ενώ ο κ. Τσίπρας συγκεντρώνει 25% θετικών γνωμών ως αρχηγός της αξιωματικής αντιπολίτευσης. Οι ερωτηθέντες θεωρούν ως το σημαντικότερο πρόβλημα της χώρας το μεταναστευτικό σε ποσοστό 33%. Ακολουθούν η οικονομία με 28% και η ανεργία με 14%. Σημειώνεται ότι στην έρευναη σειρά ήταν Οικονομία 38%, Ανεργία 20%, Μεταναστευτικό 8%.</p>
      <p>Τέλος, σε ό,τι αφορά τη δημοφιλία του Προέδρου της Δημοκρατίας, ο Προκόπης Παυλόπουλος συγκεντρώνει 58% θετικές γνώμες.</p>
      <p>
        <a href="https://www.real.gr/politiki/arthro/dimoskopisi_deite_ta_pososta_ton_kommaton_poio_theoroun_oi_polites_to_simantikotero_problima_tis_xoras-589232/">hwww.real.gr</a>
      </p>
    </article>
  </body>
</html>