<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ditjesendatjes.nl/linda-de-mol-lanceert-radiozender/"/>
    <meta property="og:site_name" content="Ditjes &amp; Datjes"/>
    <meta property="article:published_time" content="2019-11-24T11:35:33+00:00"/>
    <meta property="og:title" content="Linda de Mol lanceert stilletjes eigen radiozender"/>
    <meta property="og:description" content="Geen radiostilte bij Linda de Mol. Ondanks dat de presentatrice heeft bekend ‘rijkdomschaamte’ te hebben, gaat ze net zo hard door met zaken doen als voorheen. De 55-jarige heeft nu ook haar eigen radiozender gelanceerd: LINDA.radio. Iedereen is gewend dat de Mol alles groots aanpakt, maar deze lancering was wel heel stilletjes. En daar is […]"/>
  </head>
  <body>
    <article>
      <h1>Linda de Mol lanceert stilletjes eigen radiozender</h1>
      <address><time datetime="2019-11-24T11:35:33+00:00">24 Nov 2019, 11:35</time> by <a rel="author" href="https://www.ditjesendatjes.nl/author/linsey-sijmons/" target="_blank">Ditjes en Datjes</a></address>
      <p>Geen radiostilte bij Linda de Mol. Ondanks dat de presentatrice heeft bekend ‘rijkdomschaamte’ te hebben, gaat ze net zo hard door met zaken doen als voorheen. De 55-jarige heeft nu ook haar eigen radiozender gelanceerd: LINDA.radio. Iedereen is gewend dat de Mol alles groots aanpakt, maar deze lancering was wel heel stilletjes. En daar is een reden voor…</p>
      <h3>‘Even lekker janken’</h3>
      <p>,,LINDA.radio brengt de allerlekkerste muziek en fijne platen waarvan je niet wist dat je ze nog steeds kunt meezingen” wordt het station omschreven door Broadcast Magazine. Van ‘Even lekker janken’ tot ‘In het zweet’ en ‘Uit je winterdip’. Dit zijn vooralsnog de drie themakanalen van LINDA.radio. Dit laat Talpa Network weten. De zender heeft (nog) geen eigen frequentie en is alleen te beluisteren via LINDA’s website of via de app JUKE.</p>
      <h3>Tactiek</h3>
      <p>Dat de lancering niet aan de grote klok is gehangen heeft een reden. Het is eigenlijk een soort van tactiek. ,,Je moet het zien als een soft launch van LINDA.radio. Dit bouwen we rustig op” laat een woordvoerder van Broadcast Magazine weten.</p>
      <h3>‘Stap voor stap’</h3>
      <p>Het merk LINDA. wil dat de luisteraars eerst kennis maken met het idee voordat de échte lancering plaatsvindt. ,,Voor nu vind je hier 24/7 de allerlekkerste muziek. Stap voor stap gaan we hier eigen content en rubrieken aan toevoegen. Natuurlijk met de bekende LINDA. knipoog. Verder hopen we eind februari 2020 echt live te gaan met de zender” aldus de woordvoerder.</p>
      <h3>Luisteraars aan het werk zetten</h3>
      <p>Wat het LINDA.-team vooral wil is dat de luisteraars zelf de ideeën verzinnen voor de radiozender en vervolgens ‘fluitend de dag doorkomen’, staat op hun eigen website. Alle tips kunnen namelijk per mail worden doorgestuurd. Daarnaast belooft de zender ook een eigen nieuwsbulletin neer te zetten.</p>
      <related>
        <h4>GERELATEERDE ARTIKELEN</h4>
        <a href="https://www.ditjesendatjes.nl/goedele-liekens-eigen-pornofilm/"/>
        <a href="https://www.ditjesendatjes.nl/ex-lover-borsato-iris-hond-houdt-moed-na-tv-sof-concerten-boek-en-stichting/"/>
        <a href="https://www.ditjesendatjes.nl/gezicht-linda-de-mol-onherkenbaar/"/>
      </related>
    </article>
  </body>
</html>