<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-emil-boc-spune-ca-a-votat-cu-candidatul-care-a-utilizat-toate-instrumentele-constitutionale-pentru-a-opri-derapajele-puterii-1922405224002019111119179039"/>
    <meta property="og:site_name" content="News.ro"/>
    <meta property="article:published_time" content="2019-11-24T11:52:00+00:00"/>
    <meta property="og:title" content="Alegeri prezidenţiale 2019: Emil Boc spune că a votat cu candidatul care a utilizat toate instrumentele constituţionale pentru a opri derapajele puterii"/>
    <meta property="og:description" content="Primarul municipiului Cluj-Napoca, Emil Boc, spune că a votat cu acel candidat capabil să ducă în continuare cele mai înalte garanţii de securitate pe care România le are în întreaga ei istorie şi care a utilizat toate instrumentele constituţionale pentru a opri derapajele puterii."/>
  </head>
  <body>
    <article>
      <h1>Alegeri prezidenţiale 2019: Emil Boc spune că a votat cu candidatul care a utilizat toate instrumentele constituţionale pentru a opri derapajele puterii</h1>
      <address><time datetime="2019-11-24T11:52:00+00:00">24 Nov 2019, 11:52</time> by <a rel="author">News.ro</a></address>
      <p>
        <b>Primarul municipiului Cluj-Napoca, Emil Boc, spune că a votat cu acel candidat capabil să ducă în continuare cele mai înalte garanţii de securitate pe care România le are în întreaga ei istorie şi care a utilizat toate instrumentele constituţionale pentru a opri derapajele puterii.</b>
      </p>
      <p>“Potrivit Constituţiei, preşedintele reprezintă statul român şi este garantul întregrităţii teritoriale şi al unităţii statului român. În această calitate pe care o are m-am orientat la vot pentru a susţine acel candidat care ne va asigura în continuare cele mai înalte garanţii de securitate pe care le avem în întreaga noastră istorie. Este vorba de acel candidat care poate să reprezinte cu profesionalism România în Uniunea Europeană, la NATO şi Parteneriatul Strategic cu SUA. În consecinţă, am votat cu acel candidat capabilă să ducă în continuare cele mai înalte garanţii de securitate pe care România le are în întreaga ei istorie”, a declarat Emil Boc, la ieşirea din secţia de votare.</p>
      <p>El a precizat că a votat cu acel candidat care a folosit instrumentele constituţionale pentru a opri derapajele puterii.</p>
      <p>“Am votat cu acel candidat care a demonstrat că atunci când societatea a avut un punct de vedere şi a încercat să oprească derapajele puterii, preşedintele a utilizat toate instrumentele constituţionale posibile pentru a face derapajele imposibile. E vorba de atacarea la Curtea Constituţională, de retrimitere în Parlament a legilor, adică şi-a exercitat acele prerogative constituţionale pentru a împiedica situaţia din ţară să nu o ia pe căi greşite şi să ducă, Doamne-fereşte, la suspendarea dreptului de vot în Uniunea Europeană sau la afectarea ireversibilă a statului de drept şi a democraţiei”, a mai afirmat Boc.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>