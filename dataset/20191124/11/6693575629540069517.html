<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1280962/paul-mccartney-komt-snel-naar-nederland-2.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-24T11:42:17+00:00"/>
    <meta property="og:title" content="Paul McCartney komt snel naar Nederland"/>
    <meta property="og:description" content="Zanger Paul McCartney treedt mogelijk binnenkort weer op in Nederland. Concertorganisator MOJO en kaartverkoopwebsite Ticketmaster hinten hier althans zondag op in een filmpje op Twitter. Beide partijen waren zondagmiddag niet direct bereikbaar voor commentaar."/>
  </head>
  <body>
    <article>
      <h1>Paul McCartney komt snel naar Nederland</h1>
      <address><time datetime="2019-11-24T11:42:17+00:00">24 Nov 2019, 11:42</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>Zanger Paul McCartney treedt mogelijk binnenkort weer op in Nederland. Concertorganisator MOJO en kaartverkoopwebsite Ticketmaster hinten hier althans zondag op in een filmpje op Twitter. Beide partijen waren zondagmiddag niet direct bereikbaar voor commentaar.</p>
      <p>"Paul McCartney keert terug naar Nederland. Tot snel", is te lezen in de video. In de clip is ook een brug te zien die erg lijkt op de Waalbrug in Nijmegen. Dit zou kunnen betekenen dat de oud-Beatle naar het Goffertpark komt. De reden van zijn bezoek is de Freshen Up-tournee waarmee Paul al sinds september vorig jaar de hele wereld over reist. Nederland had hij nog niet bezocht.</p>
      <p>De laatste keer dat de zanger in Nederland was, was in 2016. Toen trad McCartney op tijdens Pinkpop.</p>
    </article>
  </body>
</html>