<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807096/%D9%BE%DB%8C%D8%A7%D9%85-%D8%AA%D8%B3%D9%84%DB%8C%D8%AA-%D8%AF%DA%A9%D8%AA%D8%B1-%D9%84%D8%A7%D8%B1%DB%8C%D8%AC%D8%A7%D9%86%DB%8C-%D8%AF%D8%B1-%D9%BE%DB%8C-%D8%AF%D8%B1%DA%AF%D8%B0%D8%B4%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D8%AD%D8%A7%D8%AC-%D8%B3%DB%8C%D8%AF-%D8%A7%D8%A8%D9%88%D8%A7%D9%84%D9%81%D8%B6%D9%84-%D9%85%DB%8C%D8%B1%D9%85%D8%AD%D9%85%D8%AF%DB%8C-%D8%B2%D8%B1%D9%86%D8%AF%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:36:00+00:00"/>
    <meta property="og:title" content="پیام تسلیت دکتر لاریجانی در پی درگذشت آیت الله حاج سید ابوالفضل میرمحمدی زرندی"/>
    <meta property="og:description" content="دکتر علی لاریجانی، رئیس مجلس شورای اسلامی درگذشت روحانی جلیل القدر، آیت الله حاج سید ابوالفضل میرمحمدی زرندی، نماینده مردم تهران در مجلس خبرگان رهبری را تسلیت گفت."/>
  </head>
  <body>
    <article>
      <h1>پیام تسلیت دکتر لاریجانی در پی درگذشت آیت الله حاج سید ابوالفضل میرمحمدی زرندی</h1>
      <h2>دکتر علی لاریجانی، رئیس مجلس شورای اسلامی درگذشت روحانی جلیل القدر، آیت الله حاج سید ابوالفضل میرمحمدی زرندی، نماینده مردم تهران در مجلس خبرگان رهبری را تسلیت گفت.</h2>
      <address>
        <time datetime="2019-11-24T11:36:00+00:00">24 Nov 2019, 11:36</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، رئیس مجلس شورای اسلامی درگذشت روحانی جلیل القدر، آیت الله حاج سید ابوالفضل میرمحمدی زرندی، نماینده مردم تهران در مجلس خبرگان رهبری را تسلیت گفت.<br/><br/>متن این پیام به شرح زیر است: <br/><br/>بسم الله الرحمن الرحیم<br/><br/>انالله و انا الیه راجعون<br/><br/>درگذشت روحانی جلیل القدر، آیت الله حاج سید ابوالفضل میرمحمدی زرندی، نماینده مردم تهران در مجلس خبرگان رهبری موجب تاسف و تالم گردید.<br/><br/>این روحانی گرانقدر از علمای سرشناس بودند که در سراسر عمر با برکت خویش به ترویج و تبلیغ معارف اهل بیت (ع) و نشر علوم اسلامی در حوزه و دانشگاه اهتمام ورزیدند، به طوری که جلسات بحث فقهی و تفسیر قرآن و تالیفات ایشان همواره مورد توجه و بهره مندی علاقمندان بود. ایشان همچنین در مسئولیت‌های متعدد، خدمتگزاری صدیق برای انقلاب و نظام بودند.<br/><br/>اینجانب ضمن عرض تسلیت به محضر حضرت، ولی عصر (عجل الله تعالی فرجه شریف) مقام معظم رهبری، حوزه‌های علمیه، روحانیت، شاگردان و دوستداران و بیت مکرم ایشان، از درگاه احدیت برای آن روحانی بزرگوار، علو درجات و برای بازماندگان صبر و اجر مسئلت می‌کنم.<br/><br/>علی لاریجانی<br/><br/>رئیس مجلس شورای اسلامی</p>
    </article>
  </body>
</html>