<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963354"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T11:35:23+00:00"/>
    <meta property="og:title" content="ప్రేమ పెళ్లికి పెద్దలు ఒప్పుకోలేదని..."/>
    <meta property="og:description" content="ADVT"/>
  </head>
  <body>
    <article>
      <h1>ప్రేమ పెళ్లికి పెద్దలు ఒప్పుకోలేదని...</h1>
      <address>
        <time datetime="2019-11-24T11:35:23+00:00">24 Nov 2019, 11:35</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>చెన్నై : </b>తన ప్రేమకు తల్లిదండ్రులు వ్యతిరేకం తెలపడంతో ఇంజనీర్‌ ఆత్మహత్య చేసుకున్న సంఘటన కోయంబత్తూరు జిల్లాలో జరిగింది. చిన్నియంపాళయానికి చెందిన అజిత్‌కుమార్‌ (23) చెన్నైలోని ఓ ప్రైవేటు కంపెనీలో ఇంజనీర్‌గా పనిచేసేవాడు. అదే సంస్థకు చెందిన ఓ యువతితో అజిత్‌కు ఏర్పడిన పరిచయం ప్రేమగా మారింది. ఆమెను వివాహం చేసుకునేందుకు అనుమతించాలని అజిత్‌ తల్లిదండ్రులను కోరారు. అయితే వారు నిరాకరించడంతో అతడు తీవ్ర మనోవేదనకు గురయ్యాడు. ఈ నేపథ్యంలో మరో యువతితో కుటుంబీకులు వివాహ ఏర్పాట్లు చేపట్టడంతో అజిత్‌ తల్లిదండ్రులతో గొడవ పడ్డాడు. విషయాన్ని ప్రియురాలికి కూడా తెలియజేశాడు. ఆమె ఎటువంటి నిర్ణయం తీసుకోలేదు. ఆమెకు దూరంగా ఉండాల్సి వస్తుందేమోనని మనస్తాపం చెందిన అజిత్‌ ఆత్మహత్య చేసుకున్నాడు. శనివారం ఉదయం గది నుంచి ఎంతకూ బయటకు రాకపోవడంతో అనుమానించిన తల్లిదండ్రులు తలుపులు బద్దలు కొట్టి చూడగా, కుమారుడు శవమై పడివుండడం చూసి బోరున విలపించారు. అక్కడికి చేరుకున్న పోలీసులు మృతదేహాన్ని స్వాధీనం చేసుకుని పోస్టుమార్టానికి తరలించారు. గదిలో దొరికిన సూసైడ్‌ నోట్‌లో, తాను ఇష్టపడ్డ యువతిని వివాహం చేసుకోలేకపోతున్నానని, తల్లిదండ్రులు చూసిన పెళ్లి చేసుకోలేనని, అందుకే ఆత్మహత్య చేసుకుంటున్నట్లు రాసి వుంది. పోలీసులు కేసు దర్యాప్తు చేపట్టారు.</p>
    </article>
  </body>
</html>