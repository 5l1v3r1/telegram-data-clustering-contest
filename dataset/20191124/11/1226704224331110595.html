<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/na-vychode-konga-sa-zrutilo-male-liet/431942-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T11:09:00+00:00"/>
    <meta property="og:title" content="Na východe Konga sa zrútilo malé lietadlo, hlásia mŕtvych"/>
    <meta property="og:description" content="Na palube lietadla sa nachádzalo 17 cestujúcich a dvaja členovia posádky."/>
  </head>
  <body>
    <article>
      <h1>Na východe Konga sa zrútilo malé lietadlo, hlásia mŕtvych</h1>
      <h2>Na palube lietadla sa nachádzalo 17 cestujúcich a dvaja členovia posádky.</h2>
      <address><time datetime="2019-11-24T11:09:00+00:00">24 Nov 2019, 11:09</time> by <a rel="author">TASR</a></address>
      <p>Goma 24. novembra (TASR) - Najmenej 25 mŕtvych si vyžiadalo podľa aktualizovaných informácií nedeľňajšie zrútenie malého dopravného lietadla v husto zaľudnenej oblasti v meste Goma na východe Konžskej demokratickej republiky (KDR). V lietadle prežili pád dvaja ľudia vrátane člena posádky, informovala agentúra AP s odvolaním sa na miestne úrady.</p>
      <p>Lietadlo typu Dornier Do 228 miestnej leteckej spoločnosti Busy Bee sa zrútilo krátko po štarte v obývanej oblasti neďaleko letiska. Stroj smeroval do mesta Beni, ležiaceho 350 kilometrov severne od Gomy.</p>
      <figure>
        <img src="https://www2.teraz.sk/usercontent/photos/7/1/5/3-715437b8569c5848a6c0d380e8719e72ae9a1040.jpg"/>
        <figcaption>Záchranári vyťahujú telá z trosiek havarovaného lietadla 24. novembra 2019 v Gome na východe Konžskej demokratickej republike (KDR). Najmenej šesť mŕtvych tiel sa našlo v nedeľu po havárii malého lietadla, ktoré sa zrútilo do husto zaľudnenej oblasti v meste Goma.<cite>Foto: TASR/AP</cite></figcaption>
      </figure>
      <p>Na palube lietadla typu Dornier Do 228 miestnej leteckej spoločnosti Busy Bee sa nachádzalo 17 cestujúcich a dvaja členovia posádky. Lietadlo sa zrútilo krátko po štarte v obývanej oblasti neďaleko letiska. Stroj smeroval do mesta Beni, ležiaceho 350 kilometrov severne od Gomy. Príčina pádu nie je zatiaľ známa.</p>
      <p>Medzi mŕtvymi sú aj ľudia na zemi, keďže lietadlo sa zrútilo na domy, poznamenala agentúra AFP. V provincii Severné Kivu na východe krajiny spoločnosť Busy Bee prevádzkuje tri lietadlá.</p>
    </article>
  </body>
</html>