<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/prezidentiale-2019-mai-mult-de-jumatate-de-milion-de-romani-au-votat-in-strainatate/"/>
    <meta property="og:site_name" content="Europa FM"/>
    <meta property="article:published_time" content="2019-11-24T11:26:54+00:00"/>
    <meta property="og:title" content="Prezidențiale 2019: Mai mult de jumătate de milion de români au votat în străinătate"/>
    <meta property="og:description" content="Peste 500.000 de români au votat în străinătate, până duminică, la ora 13.00, în cel de-al doilea tur al alegerilor prezidențiale, potrivit datelor Biroului Electoral Central."/>
  </head>
  <body>
    <article>
      <h1>Prezidențiale 2019: Mai mult de jumătate de milion de români au votat în străinătate</h1>
      <address>
        <time datetime="2019-11-24T11:26:54+00:00">24 Nov 2019, 11:26</time>
      </address>
      <p>Peste 500.000 de români au votat în străinătate, până duminică, la ora 13.00, în cel de-al doilea tur al alegerilor prezidențiale, potrivit datelor Biroului Electoral Central.</p>
      <p>Cea mai sporită prezență a fost raportată la o secție din Londra, anume 4.749 de votanți. În clasament urmează Bruxelles (3.437) și Chișinău (2.875).</p>
      <p>La polul opus se află Teheranul (Iran) și Phenianul (Republica Populară Democrată Coreeană), unde nu s-a prezentat niciun votant, în Harare (Zimbabwe), unde s-au prezentat la urne două persoane și în Luanda (Angola) au venit la urne șapte cetățeni români.</p>
      <p>Comparativ, în primul tur prezidențial, până la ora 13.00, în diaspora votaseră 400.851 de persoane.</p>
      <p>17.503 de opțiuni au fost exprimate prin corespondență.</p>
      <p> </p>
      <p> </p>
      <p>Până la ora 13.00, cei mai mulți românii au votat în Italia – 108.348, Marea Britanie – 83.620, în Germania – 79.365 și în Spania – 70.701, potrivit datelor furnizate de BEC. De asemenea, în Republica Moldova au votat 32.513 de persoane, în Franța – 24.787, iar în Austria – 16.141.</p>
      <p>Votul pentru cel de-al doilea tur al alegerilor pentru desemnarea șefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secția de votare nr. 17, cea mai îndepărtată secție de votare organizată în afara granițelor României.</p>
      <p>Votul în cadrul celor 838 de secții organizate în străinătate se desfășoară pe parcursul a trei zile, duminică fiind ultima zi de vot.</p>
    </article>
  </body>
</html>