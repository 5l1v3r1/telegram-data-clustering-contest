<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-nagy-az-erdeklodes-a-tesla-uj-autoja-irant/"/>
    <meta property="og:site_name" content="lokál"/>
    <meta property="article:published_time" content="2019-11-24T11:15:56+00:00"/>
    <meta property="og:title" content="Nagy az érdeklődés a Tesla új autója iránt"/>
    <meta property="og:description" content="Két nappal a Tesla új autójának bemutatása után már csaknem 150 ezer rendelés érkezett a Cybertruckra."/>
  </head>
  <body>
    <article>
      <h1>Nagy az érdeklődés a Tesla új autója iránt</h1>
      <address><time datetime="2019-11-24T11:15:56+00:00">24 Nov 2019, 11:15</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2019/11/let%C3%B6lt%C3%A9s-1280x708.jpg"/>
      </figure>
      <p>
        <b>Két nappal a Tesla új autójának bemutatása után már csaknem 150 ezer rendelés érkezett a Cybertruckra.</b>
      </p>
      <p>Elen Musk szombati Twitter-bejegyzésében azt írta, hogy eddig 146 ezer megrendelés érkezett a platós autóra, a vásárlók 42 százaléka a dupla, 41 százaléka a tripla, 17 százaléka pedig az egymotorosból kért.</p>
      <p>A Los Angeles-i autó kiállításon bemutatott új Tesla pickup ára 39 ezer 900 és 69 ezer 900 dollár között mozog.</p>
      <p>A cég adatai szerint a triplamotorral ellátott Cybertruck több mint 6 ezer kilogramm teherrel, 800 kilométert képes megtenni egy feltöltéssel.</p>
      <p>Cybertruck hárommotoros változatának a gyártása 2022-ben, a másik két modellé 2021-ben kezdődik.</p>
    </article>
  </body>
</html>