<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/sport/calcio/2019/11/22/inter-conte-stringiamo-i-denti-siamo-ancora-in-emergenza_aade99ff-6c55-4a81-8d55-54cfd4d4dd67.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T11:12:25+00:00"/>
    <meta property="og:title" content="Inter travolge Toro 3-0, a segno Lautaro, De Vrij e Lukaku"/>
    <meta property="og:description" content="Vittoria in trasferta senza problemi per la squadra di Conte, infortunato Belotti. I nerazzurri restano a -1 dalla Juve (ANSA)"/>
  </head>
  <body>
    <article>
      <h1>Inter travolge Toro 3-0, a segno Lautaro, De Vrij e Lukaku</h1>
      <h2>Vittoria in trasferta senza problemi per la squadra di Conte, infortunato Belotti</h2>
      <address><time datetime="2019-11-24T11:12:25+00:00">24 Nov 2019, 11:12</time> by <a rel="author">Redazione ANSA</a></address>
      <slideshow>
        <figure>
          <img src="http://www.ansa.it/webimages/img_700/2019/11/23/7e46a0422645da69b5eb8632533d2b6b.jpg"/>
          <figcaption>Torino-Inter, il gol di Lautaro Martinez al 12'<cite>RIPRODUZIONE RISERVATA © Copyright ANSA</cite></figcaption>
        </figure>
        <figure>
          <img src="http://www.ansa.it/webimages/img_700/2019/11/23/87ff9c71f909396fc58b761f7f5be0c5.jpg"/>
          <figcaption>Torino-Inter, Lautaro Martinez festeggia dopo il gol dell'1-0<cite>RIPRODUZIONE RISERVATA © Copyright ANSA</cite></figcaption>
        </figure>
      </slideshow>
      <p>Torino Inter 0-3 <b><a href="http://www.ansa.it/sito/notizie/sport/calcio/campionato.html?C=51&amp;T=0">CRONACA</a><br/><br/></b><b>Inter batte Torino 3-0 (2-0) </b>nell'anticipo della 13/a giornata del campionato di calcio di Serie A disputato sul terreno dello stadio Olimpico Grande Torino. I gol del successo per i nerazzurri sono stati realizzati da Lautaro Martinez dopo 12' e da De Vrij al 32' del primo tempo. Nella ripresa, al 10', Romelu Lukaku ha calato il tris.</p>
      <figure>
        <img src="http://www.ansa.it/webimages/img_700/2019/11/23/87ff9c71f909396fc58b761f7f5be0c5.jpg"/>
      </figure>
      <p>L'Inter travolge il Torino e tiene il passo della Juventus, riportandosi a -1 in classifica grazie a 3-0 rifilato ai granata. Miglior partenza di sempre in campionato per i nerazzurri, che sotto la pioggia battente, che ha messo in dubbio la partita fino all'ultimo facendola iniziare con 10' di ritardo, hanno interpretato la partita alla perfezione, sfruttando il maggior tasso tecnico e fisico e gli errori degli uomini di Mazzarri. <br/><br/>Il Torino può comunque recriminare per l'infortunio che ha tolto di scena Belotti, costretto ad abbandonare il campo al 12' per un colpo al fianco, per poi lasciare lo stadio per sottoporsi a esami. Infortunio 'pareggiato' dal problema al ginocchio di Barella al 42', una tegola per Conte che potrebbe dover rinunciare a lungo al suo centrocampista.</p>
      <figure>
        <a href="http://www.ansa.it/sito/photostory/calcio/2019/11/23/serie-a-torino-inter-0-3_3668dd9e-0360-44cd-949e-2fa71132f0b6.html">
          <img src="https://www.ansa.it/webimages/img_900x700/2019/11/23/c0fbda88449a68486e925f4c6ad1e0fd.jpg"/>
        </a>
        <figcaption><i>Guarda le foto</i> <a href="http://www.ansa.it/sito/photostory/calcio/2019/11/23/serie-a-torino-inter-0-3_3668dd9e-0360-44cd-949e-2fa71132f0b6.html">Serie A: Torino-Inter 0-3</a></figcaption>
      </figure>
      <p>A fine partita, mentre l'Inter si godeva i tre punti, la Maratona ha intonato cori di contestazione al presidente Cairo, al tecnico Mazzarri e ai calciatori: un momento difficile per i granata, questa sera a soli 5 punti dal terzultimo posto. Già al 45' il match era ampiamente indirizzato, sbloccato al 12' dal 'Toro' Martinez a cui è seguito il raddoppio di De Vrij al 32'. Il gol di Lukaku nella ripresa, il decimo in nerazzurro per il belga, ha chiuso il match proiettando l'Inter al match di Champions League.<br/><b><br/>Torino-Inter 0-3: </b>al 10' st Lukaku firma il tris. Il destro rasoterra del belga si infila in diagonale, Sirigu non puo' far nulla. <br/><br/><b>Torino-Inter 0-2: </b>al 32' pt De Vrij raddoppia. Su azione da corner, il centrale olandese viene lasciato libero di colpire a rete</p>
      <p><b>Torino-Inter 0-1:</b> al 12' pt la sblocca Lautaro Martinez. Palla all'angolo basso di sinistra vicino al palo, Sirigu non puo' nulla.</p>
      <footer>RIPRODUZIONE RISERVATA © Copyright ANSA</footer>
      <related>
        <h4>Notizie Correlate</h4>
        <a href="http://www.ansa.it/sito/notizie/sport/calcio/2019/11/22/milan-pioli-voglio-recuperare-kessie-ma-dipende-da-lui_5dedf797-3915-4c3b-ac45-4089bb11480b.html"/>
        <a href="http://www.ansa.it/sito/notizie/sport/calcio/2019/11/22/sarri-ronaldo-al-99-non-gioca-contro-latalanta_697d57f3-f85b-4e94-8275-ac528d6ea8fe.html"/>
        <a href="http://www.ansa.it/sito/notizie/sport/calcio/campionato.html?C=51&amp;T=0"/>
        <a href="http://www.ansa.it/sito/photostory/calcio/2019/11/23/serie-a-torino-inter-0-3_3668dd9e-0360-44cd-949e-2fa71132f0b6.html"/>
      </related>
    </article>
  </body>
</html>