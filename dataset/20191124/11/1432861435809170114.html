<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportlive.bg/worldfootball/england/ot-arsenal-nqma-da-se-razdelqt-s-emeri-za-momenta-1409211.html"/>
    <meta property="og:site_name" content="SPORT LIVE"/>
    <meta property="article:published_time" content="2019-11-24T11:42:00+00:00"/>
    <meta property="og:title" content="От Арсенал няма да се разделят с Емери за момента"/>
    <meta property="og:description" content="Ръководството на Арсенал не смята да се разделя с наставника Унай Емери, въпреки разочароващото равенство на „артилеристите“ във вчерашния следобед като домакин на Саутхемптън Шефовете в клуба ще дадат още няколко мача на испанския мениджър да стабилизира ситуацията в тима, като гостуването на Уест Хям на 9-ти декември може да се окаже решаващия двубой за бъдещето му"/>
  </head>
  <body>
    <article>
      <h1>От Арсенал няма да се разделят с Емери за момента</h1>
      <address><time datetime="2019-11-24T11:42:00+00:00">24 Nov 2019, 11:42</time> by <a rel="author">Sportlive.bg</a></address>
      <p>Ръководството на Арсенал не смята да се разделя с наставника <a href="https://www.sportlive.bg/tags/27503">Унай Емери</a>, въпреки разочароващото равенство на „артилеристите“ във вчерашния следобед като домакин на Саутхемптън. Шефовете в клуба ще дадат още няколко мача на испанския мениджър да стабилизира ситуацията в тима, като гостуването на Уест Хям на 9-ти декември може да се окаже решаващия двубой за бъдещето му.</p>
      <p>По време на паузата за мачове на националните отбори ръководството на <a href="https://www.sportlive.bg/tags/3848">Арсенал</a> се е събрало, за да обсъди бъдещето на тима. „Топчиите“ са без победа във <a href="https://www.sportlive.bg/tags/5101">Висшата лига</a> от близо два месеца. Вчерашният мач срещу Саутхемптън обаче стартира серия от срещи срещу тимове от долната част от таблицата, като в следващите седмици Арсенал ще играе с Норич, Брайтън и Уест Хям. По-голямата част от играчите все още застават зад своя наставник, но от трибуните на „Емиратс“ започват да се чуват все повече освирквания.</p>
      <p>Ситуацията все още не е ескалирала до момента, в който ръководството на „топчиите“ е подготвило списък със заместници. Все пак ако се стигне до уволнението на Емери, най-спряганато име, което да довърши сезона, е това на Фреди Люнгберг. За постоянни наставници се спрягат бившият играч на тима и настоящ помощник в Манчестър Сити Микел Артета, Макс Алегри, Юлиан Нагелсман и бившият капитан на Арсенал Патрик Виера. <i><a href="https://www.sportlive.bg/worldfootball/england/Igrach-na-Arsenal-se-oplaka-che-klubyt-i-Unaj-Emeri-ne-vqrvat-v-nego-1407849.html">А ето кой играч на "топчиите" се оплака от наставниа Емери.</a></i></p>
      <p> </p>
      <related>
        <h4>Още по темата</h4>
        <a href="https://www.sportlive.bg/worldfootball/england/Slab-Arsenal-se-spasi-ot-zaguba-v-kraq-Emeri-na-praga-na-uvolnenie-1409104.html"/>
        <a href="https://www.sportlive.bg/worldfootball/england/Dve-ot-zvezdite-na-Arsenal-nameknaha-za-napuskane-1408418.html"/>
        <a href="https://www.sportlive.bg/worldfootball/england/Nevzrivena-bomba-ot-VSV-mozhe-da-provali-macha-Uest-Hem---Arsenal-1407092.html"/>
        <a href="https://www.sportlive.bg/worldfootball/england/Granit-Dzhaka-mozhe-da-se-ozove-pod-naem-v-drug-otbor-ot-Visshata-liga-1406662.html"/>
        <a href="https://www.sportlive.bg/worldfootball/england/Ili-vyzhod-ili-uvolnenie-Uzhasqvashta-praznichna-programa-reshava-sydbata-na-Emeri-1405564.html"/>
      </related>
    </article>
  </body>
</html>