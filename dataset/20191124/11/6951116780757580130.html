<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.novella2000.it/il-collegio-mario-tricca-rivela-sogno/"/>
    <meta property="og:site_name" content="Novella 2000"/>
    <meta property="article:published_time" content="2019-11-24T11:10:41+00:00"/>
    <meta property="og:title" content="Il Collegio: Mario Tricca rivela il suo sogno nel cassetto. Le sue parole"/>
    <meta property="og:description" content="Uno dei protagonisti de Il Collegio, Mario Tricca rivela qual è il suo sogno nel cassetto. Le parole del giovane collegiale."/>
  </head>
  <body>
    <article>
      <h1>Il Collegio: Mario Tricca rivela il suo sogno nel cassetto. Le sue parole</h1>
      <address><time datetime="2019-11-24T11:10:41+00:00">24 Nov 2019, 11:10</time> by <a rel="author" href="https://www.novella2000.it/author/andrea-sanna/" target="_blank">Andrea Sanna</a></address>
      <h3>Mario Tricca de Il Collegio rivela al pubblico il suo sogno nel cassetto</h3>
      <p>Mancano due giorni all’ultima e attesa puntata de <b>Il Collegio</b> (<a href="https://www.novella2000.it/il-collegio-4-anticipazioni-ultima-puntata/">qui le anticipazioni</a>), dove scopriremo il destino scolastico dei ragazzi. Tra loro spicca senza dubbio <b>Mario Tricca</b>, 15enne romano, particolarmente simpatico ai telespettatori da casa. Dopo aver conosciuto il desiderio di<a href="https://www.novella2000.it/chi-e-maggy-gioia-il-collegio-4-eta-vita-privata-instagram-news/"> Maggy Gioia</a> di diventare, un giorno, funzionario della Farnesina, anche il ragazzo, in un’intervista rilasciata a <i>Spy</i>, <b>ha rivelato qual è il suo sogno nel cassetto.</b></p>
      <p><b>Tricca</b>, tra i tanti suoi compagni, ha incuriosito il pubblico del <a href="https://www.raiplay.it/programmi/ilcollegio/">docu-reality</a> per la sua spiccata ansia, che lui stesso al settimanale di <i>Spy, </i>ha deciso di spiegare in questo modo:</p>
      <blockquote>
        <i>“La mia ansia, che purtroppo è emersa molto in tv, ricopre un ruolo marginale nella mia vita, non è una patologia. La mia paura per il futuro, invece, consiste nel semplice timore del non riuscire a raggiungere i miei obiettivi a lungo termine nella vita. Comunque, dopo questa esperienza, posso dire che nonostante alcune paure sono sicuro che con l’impegno sarò in grado di raggiungere qualsiasi traguardo”.</i>
      </blockquote>
      <p>E proprio a tal proposito, <b>Mario Tricca</b> ha approfondito l’argomento. Se ci ha tenuto a ribadire nuovamente che non si è costruito un personaggio e tantomeno ha mai recitato a <b>Il Collegio</b>, ha però ben chiara la sua aspirazione per il futuro:</p>
      <blockquote>
        <i>“Al Collegio non ho mai recitato, ho solo detto quello che pensavo usando molto spesso l’autoironia perché fondamentalmente sono così. Da grande mi piacerebbe diventare un attore perché solo così potrò dare spazio alle varie sfaccettature del mio carattere”.</i>
      </blockquote>
      <p>Ha raccontato con convinzione il giovane <b>Mario Tricca</b> a <i>Spy</i>, <b>rivelando </b>al pubblico il suo <b>sogno nel cassetto.</b></p>
      <p>Ma non è tutto. Ecco le altre dichiarazioni dell’alunno della <i>classe 1982</i> de <b>Il Collegio</b>…</p>
      <h3>Le parole di Mario Tricca de Il Collegio</h3>
      <p>Studioso, intelligente, ma anche un po’ insicuro, <b>Mario Tricca </b>a <i><b>Il Collegio </b></i>si è fatto apprezzare, dai telespettatori da casa, per essersi messo in luce senza filtri. Ormai è una star sui social con gli oltre <i>344mila follower</i> (che crescono di settimana in settimana) e questo non può essere di certo sottovalutato.</p>
      <p>C’è da dire, però, che il ragazzo, nonostante la popolarità che ne è susseguita con la partecipazione al programma di Rai 2, ha cercato di restare con i piedi per terra. Ecco le sue parole in merito:</p>
      <blockquote>
        <i>“Sono veramente felice di essere apprezzato in questo modo sui social dove, in fin dei conti, credo di raccontarmi in modo originale per quello che sono, con molta umiltà e senza ostentare nulla. Però sono cosciente del fatto che questo non voglia dire essere famosi”.</i>
      </blockquote>
      <p>Ha ammesso <b>Mario Tricca</b>. Infine tornando sul suo <b>sogno</b>, ha concluso:</p>
      <blockquote>“<i>Io sogno di riuscire ad andare avanti nella vita in generale, non solo sui social. Mi piacerebbe diventare veramente qualcuno, anche se so che non sarà facile”.</i></blockquote>
      <p>Dunque è ben chiaro a tutti che <b>Mario Tricca</b> de <b>Il Collegio</b>, in futuro, voglia affermarsi come attore. Un ambizione interessante per un ragazzo così giovane, ma pieno di aspettative, nonostante le sue <i>‘paure’</i>.</p>
      <p>Noi di Novella 2000 che abbiamo seguito <b>Mario</b>, così come tutti gli altri allievi durante il loro percorso, non possiamo che augurargli il meglio, con la speranza di vederlo un giorno sfondare nel mondo dello spettacolo. E chissà,<b> Il Collegio</b> potrebbe essere una vetrina tanto importante da spalancargli le porte al raggiungimento del suo più grande <b>sogno</b>.</p>
      <related>
        <a href="https://www.novella2000.it/francesco-chiofalo-antonella-fiordelisi-insieme-ciro-petrone-commenta/"/>
        <a href="https://www.novella2000.it/laura-pausini-sanremo-2020-verita/"/>
        <a href="https://www.novella2000.it/meghan-markle-kate-middleton-rivalita/"/>
      </related>
    </article>
  </body>
</html>