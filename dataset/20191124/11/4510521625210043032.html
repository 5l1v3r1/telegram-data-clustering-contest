<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/europa/20-tone-ciocolata-milka-furte-dintr-un-camion-1_5dda6bf75163ec42715bbb77/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T11:43:03+00:00"/>
    <meta property="og:title" content="Cum s-au furat 20 de tone de ciocolată Milka, dintr-un camion"/>
    <meta property="og:description" content="O ştire demnă de reclama cu marmota care învelea ciocolata în staniol, dar adevărată. Poliţiştii austrieci încearcă să dea de urma a douăzeci de tone de ciocolată Milka, evaluată la aproximativ 50.000 de euro, care au fost furate dintr-un camion în timp se îndrepta spre Belgia."/>
  </head>
  <body>
    <article>
      <h1>Cum s-au furat 20 de tone de ciocolată Milka, dintr-un camion</h1>
      <address><time datetime="2019-11-24T11:43:03+00:00">24 Nov 2019, 11:43</time> by <a rel="author">Viorica Marin</a></address>
      <h4>O ştire demnă de reclama cu marmota care învelea ciocolata în staniol, dar adevărată. Poliţiştii austrieci încearcă să dea de urma a douăzeci de tone de ciocolată Milka, evaluată la aproximativ 50.000 de euro, care au fost furate dintr-un camion în timp se îndrepta spre Belgia.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/braila/urmarire-ca-n-filme-impuscaturi-sirene-drumul-european-e584-apropiere-viziru-braila-1_5dda647b5163ec42715b80d7/index.html"/>
        <a href="https://adevarul.ro/locale/slobozia/urmarire-focuri-arma-prinderea-unui-sofer-nu-oprit-semnalele-politistilor-1_5dda5d445163ec42715b4038/index.html"/>
        <a href="https://adevarul.ro/locale/alba-iulia/foto-roman-belgia-si-a-denumit-masina-ambulanta-gri-rapeste-soferii-tir-a-i-duce-vot-1_5dda4d025163ec42715ab521/index.html"/>
      </related>
      <p>Camionul, care trebuia să preia încărtura dulce, proaspăt produsă la fabrica Milka din Bludenz, din vestul Austriei, pe 15 noiembrie, „avea de fapt placuţe furate”,  a declarat Stefan Eder, purtătorul de cuvânt al poliţiei tiroleze. Compania de transport din Tirol a ales să transporte marfa cu ajutorul unei companii maghiare, care la rândul a subcontractat o firmă din Cehia să livreze în Belgia. </p>
      <p>Un necunoscut s-a prezentat la compania maghiară de transport afirmând că este şoferul ceh acreditat pentru preluarea acestei comenzi şi a putut ridica marfa din Austria. El a arătat hârtii false de fabrica Milka din Austria, a încărcat  ciocolata, dar aceasta nu a mai ajuns niciodată la destinaţie. Nici până acum  camionul nu a fost găsit. Potrivit poliţiei tiroleze, furtul unor astfel de cantităţi de ciocolată este rar, dar nu inedit. Un eveniment similar a avut mai avut loc în regiune.</p>
      <p>Faimosul brand violet Milka, înregistrat în 1901, domină piaţa austriacă în ceea ce priveşte vânzările de ciocolată. Acesta aparţine grupului agroindustrial american Mondelez International. Numele vine dintr-o contracţie în limba germană a celor două ingrediente principale: lapte (Milch) şi cacao (Kakao). O parte din producţia de ciocolată - care creşte la sfârşitul anului în apropierea sărbătorilor – se fabrică de un secol în Austria, în provincia alpină Vorarlberg, vecină Elveţiei.</p>
      <hr/>
    </article>
  </body>
</html>