<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301679/%D8%A8%D8%AF%D8%AA%D8%B1%DB%8C%D9%86-%D8%B1%DA%A9%D9%88%D8%B1%D8%AF-%D8%A7%D9%88%D8%A8%D9%84%D8%A7%DA%A9-%D8%AF%D9%88%D8%A8%D8%A7%D8%B1%D9%87-%D8%AA%DA%A9%D8%B1%D8%A7%D8%B1-%D8%B4%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T11:32:21+00:00"/>
    <meta property="og:title" content="بدترین رکورد اوبلاک دوباره تکرار شد"/>
    <meta property="og:description" content="دروازه‌بان اتلتیکومادرید دوباره در پنج بازی پیاپی دروازه‌اش باز شد."/>
  </head>
  <body>
    <article>
      <h1>بدترین رکورد اوبلاک دوباره تکرار شد</h1>
      <address><time datetime="2019-11-24T11:32:21+00:00">24 Nov 2019, 11:32</time> by <a rel="author">محمد علی ایزدی</a></address>
      <p>دروازه‌بان اتلتیکومادرید دوباره در پنج بازی پیاپی دروازه‌اش باز شد.</p>
      <p>به گزارش ایسنا و به نقل از موندو دپورتیوو، شرایط برای یان اوبلاک عجیب شده است. دروازه‌بان اتلتیکومادرید عادت داشت در بیشتر بازی‌هایش دروازه‌اش را بسته نگه دارد اما این  موضوع در بازی‌های اخیر دیده نمی‌شود. با دریافت گل در دیدار برابر گرانادا پنج بازی است که این اتفاق نمی‌افتد. این موضوع نشان می‌دهد دروازه‌بان اسلوونیایی دوباره بدترین آمارش را تکرار کرد. پنج دیدار حداقل است. اگر اوبلاک در تورین دروازه‌اش باز شود بدترین آمارش را در دریافت گل به ثبت می‌رساند. سپس مقابل بارسلونا بازی می‌کند. اگر دروازه‌اش باز نشود منطقی خواهد بود اما با توجه به شرایط کنونی بعید است این اتفاق بیفتد. او در دیدار برابر آلاوس، سویا، لورکوزن، اسپانیول و گرانادا شش گل دریافت کرد.</p>
      <p>آمار مشابه دیگر در اواخر اکتبر ۲۰۱۶ دیده شد. اوبلاک برابر تیم‌های سویا، مالاگا، روستف، رئال سوسیداد و رئال مادرید در پنج بازی ۹ گل دریافت کرد. در می ۲۰۱۷ نیز زمانی که دروازه‌اش برابر رئال مادرید، رئال بتیس، اتلتیک بیلبائو، خیرونا و لاس پالماس باز شد بدترین آمارش را به ثبت رساند (دریافت شش گل در پنج بازی).</p>
      <p>دروازه‌بان اسلوونیایی که چهار جایزه سامورا (بهترین دروازه‌بان لالیگا) پیاپی را دریافت کرد این رکورد بد را به خاطر چند بازی اخیر به ثبت رساند و حداقل در هر بازی یک بار دروازه‌اش باز شد.</p>
      <p>او برابر اتلتیک بیلبائو توانست به رکورد آبل رسینو در کلین شیت برسد. هر دو دروازه‌بان در اتلتیکو ۹۵ دیدار را بدون دریافت گل به پایان رساندند. اوبلاک در ۱۶۸ بازی این رکورد را به ثبت رساند اما آبل با ۸۳ دیدار بیشتر چنین رکوردی را به خود اختصاص داد.</p>
      <p>اوبلاک در فصل جاری در ۱۲ بازی از ۲۸ دیدار (اتلتیکو مادرید و تیم ملی اسلوونی) دروازه‌اش را بسته نگه داشت. او میانگین ۰.۶۶ گل در هر بازی را به ثبت رساند یعنی در هر ۱۳۷ دقیقه یک گل دریافت کرد. این رکورد از بهترین‌ها در اروپا محسوب می‌شود.</p>
      <p>انتهای پیام</p>
    </article>
  </body>
</html>