<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/u_rosiyi_pilot_litaka_pomer_pislya_ekstrenoyi_posadki_n1238626"/>
    <meta property="og:site_name" content="24 Канал"/>
    <meta property="article:published_time" content="2019-11-24T11:53:00+00:00"/>
    <meta property="og:title" content="У Росії пілот літака помер після екстреної посадки"/>
    <meta property="og:description" content="Літак авіакломпанії &quot;Аерофлот&quot;, що прямував з Москви до Анапи в Краснодарському краї, змушеним був здійснити екстрену посадку в Ростові-на Дону в аеропорту &quot;Платов&quot;. А все тому, що другому пілоту судна стало зле. Вже після приземлення чоловік помер."/>
  </head>
  <body>
    <article>
      <h1>У Росії пілот літака помер після екстреної посадки</h1>
      <address><time datetime="2019-11-24T11:53:00+00:00">24 Nov 2019, 11:53</time> by <a rel="author" href="https://24tv.ua/andriy_shlyahtin_tag5269/" target="_blank">Андрій Шляхтін</a></address>
      <p>
        <b>Літак авіакломпанії "Аерофлот", що прямував з Москви до Анапи в Краснодарському краї, змушеним був здійснити екстрену посадку в Ростові-на Дону в аеропорту "Платов". А все тому, що другому пілоту судна стало зле. Вже після приземлення чоловік помер.</b>
      </p>
      <p>Як повідомляє інформаційна агенція "РИА Новости" з посиланням на представника Південного слідчого управління на транспорті, рішення здійснити вимушену посадку ухвалив командир повітряного судна. Згодом він зв'язався з диспетчерами і повідомив про самопочуття напарника.</p>
      <blockquote>Ще один гучний інцидент! <a href="https://24tv.ua/u_rosiyi_zagorivsya_litak_z_pasazhirami_na_bortu_motoroshne_video_n1231054">У Росії загорівся літак з пасажирами на борту: моторошне відео</a></blockquote>
      <p>Одразу після приземлення другого пілота передали медикам, але ті врятувати життя чоловіка не змогли. Намагалися надати першу допомогу потерпілому й бортпровідники, але безрезультатно.</p>
      <p>Також стало відомим, що під час польоту льотчик скаржився на болі в серці. Попередньо, причиною смерті пілота став серцевий напад. Також чоловік міг померти через тромб, який відірвався.</p>
      <figure>
        <embed-post data-src="https://t.me/rian_ru/15022" data-service="Telegram"/>
      </figure>
      <p>За інформацією телеграм-каналу Mash, ім’я померлого пілота – Дамір Ахметов. Йому було 49 років.</p>
      <p>Зараз літак готується до вильоту.</p>
      <figure>
        <embed-post data-src="https://t.me/breakingmash/14960" data-service="Telegram"/>
      </figure>
      <p>До слова, на початку листопада у літаку, що виконував рейс із Москви до Пунта-Кану в Домінікані,<a href="https://24tv.ua/u_rosiyskogo_boeing_pid_chas_polotu_vidmoviv_dvigun_na_bortu_bulo_piv_tisyachi_pasazhiriv_n1229950"> одразу після зльоту відмовив двигун. </a>Тоді на борту судна перебували пів тисячі пасажирів. Щоправда, пілотам усе ж вдалося посадити судно.</p>
    </article>
  </body>
</html>