<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807097/%D8%AE%D8%A8%D8%B1-%D8%A8%D8%AF-%D8%A7%D8%B2-%D9%81%DB%8C%D9%81%D8%A7-%D8%A8%D8%B1%D8%A7%DB%8C-%D8%A7%D8%B3%D8%AA%D9%82%D9%84%D8%A7%D9%84%DB%8C%E2%80%8C%D9%87%D8%A7-%D8%AF%D8%B1-%D8%A2%D8%B3%D8%AA%D8%A7%D9%86%D9%87-%D8%A8%D8%A7%D8%B2%DB%8C-%D8%A8%D8%A7-%D9%86%D8%B3%D8%A7%D8%AC%DB%8C"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:36:00+00:00"/>
    <meta property="og:title" content="خبر بد از فیفا برای استقلالی‌ها در آستانه بازی با نساجی"/>
    <meta property="og:description" content="مدافع اسبق استقلال تهران ۴۰۰ هزار دلار از این تیم طلب دارد و برای وصول آن به فیفا شکایت کرده است."/>
  </head>
  <body>
    <article>
      <h1>خبر بد از فیفا برای استقلالی‌ها در آستانه بازی با نساجی</h1>
      <h2>مدافع اسبق استقلال تهران ۴۰۰ هزار دلار از این تیم طلب دارد و برای وصول آن به فیفا شکایت کرده است.</h2>
      <address>
        <time datetime="2019-11-24T11:36:00+00:00">24 Nov 2019, 11:36</time>
      </address>
      <p>به گزارش گروه ورزشی خبرگزاری دانشجو،  تیم استقلال تهران پس از پرداخت مطالبات پرو پییچ با رایزنی‌های فراوان از طریق محل درآمدهای این باشگاه در فیفا، هنوز چند پرونده باز در فدراسیون جهانی فوتبال دارد.</p>
      <p>رابسون جانواریو، مدافع برزیلی که در لیگ شانزدهم زمان سرمربیگری علیرضا منصوریان در استقلال حضور داشت با قرارداد قرضی از تیم باهیا به تهران آمده بود و اکنون یکی از طلبکاران این باشگاه تهرانی در فیفاست.</p>
      <p>جانواریو درخصوص رقم باقی مانده از دستمزدش در استقلال گفت: من تمام دستمزدم را نگرفته‌ام، من ۴۰۰ هزار دلار از استقلال طلب دارم و وکیلم از طریق فیفا شکایت کرده است زیرا دو سال از موعد مقرر گذشته است و باشگاه آن را پرداخت نکرده است.</p>
      <p>رابسون در پاسخ به این سوال که چه مدت زمانی از شکایت او می‌گذرد گفت: من دقیق به خاطر ندارم. وکیلم تمام پرونده‌ها را در اختیار ندارد اما بعد از دو سال باشگاه هرگز جواب من را نداده است و همچنان منتظرم که آنها دستمزدم را بپردازند.</p>
      <p>این بازیکن برزیلی در واکنش به اینکه قرار شده باشگاه استقلال مطالباتش را از طریق فیفا به زودی پرداخت کند گفت: من امیدوارم که اینطور باشد و چیزی که حقم است را به دست بیاورم.</p>
      <p>او در واکنش به این سوال که از شرایط استقلال باخبر است یا خیر گفت: کم و بیش نتایج استقلال را دنبال می‌کنم، با چند بازیکن که قبلا همبازی بودیم در ارتباط هستم و آنها همیشه دوست من باقی می‌مانند. برای استقلال آرزوی موفقیت دارم و امیدوارم که هرچه سریعتر چیزی که حق من بوده را بپردازند.</p>
      <p>ایلنا</p>
    </article>
  </body>
</html>