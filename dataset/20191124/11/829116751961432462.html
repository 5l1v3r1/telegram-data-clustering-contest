<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-tizenhet-utassal-lezuhant-egy-repulo-kongban.html"/>
    <meta property="og:site_name" content="Origo"/>
    <meta property="article:published_time" content="2019-11-24T11:06:00+00:00"/>
    <meta property="og:title" content="Lezuhant egy kisrepülőgép Kongóban, sokan meghaltak - videó"/>
    <meta property="og:description" content="A repülő házakra esett Goma városában a felszállást követően."/>
  </head>
  <body>
    <article>
      <h1>Lezuhant egy kisrepülőgép Kongóban, sokan meghaltak - videó</h1>
      <address><time datetime="2019-11-24T11:06:00+00:00">24 Nov 2019, 11:06</time> by <a rel="author">Origo</a></address>
      <p>
        <b>Kisrepülőgép zuhant vasárnap a Kongói Demokratikus Köztársaság keleti részén fekvő Goma egyik szegénynegyedére, a balesetben legalább 24 ember meghalt - közölték a hatóságok. A gépen a legénységgel együtt tizenkilencen tartózkodtak.</b>
      </p>
      <p>A gép Goma városából ment volna Benibe, és felszállás közben történt a szerencsétlenség. A gépet a helyi Busy Bee vállalat működteti - írja a <a href="https://www.reuters.com/article/us-congo-crash/plane-crashes-in-eastern-dr-congo-with-about-17-passengers-on-board-idUSKBN1XY06H?feedType=RSS&amp;feedName=worldNews&amp;utm_source=feedburner&amp;utm_medium=feed&amp;utm_campaign=Feed%3A+Reuters%2FworldNews+%28Reuters+World+News%29">Reuters</a>. </p>
      <p>A gépen az első tájékoztatás szerint 17 utas és kétfős legénység tartózkodott. A gép egy sűrűn lakott városrészre zuhant.</p>
      <p>Jean Paul Lumbulumbu, Észak-Kivu parlamentjének alelnöke azt közölte, hogy</p>
      <aside>a roncsok között 24 ember holttestét találták meg.</aside>
      <p>A mentőszolgálat neve elhallgatását kérő munkatársa azt mondta, hogy 26 holttestet találtak.</p>
      <figure>
        <iframe data-src="https://twitter.com/metronews_lk/status/1198539764422430721?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kongóban viszonylag gyakoriak a légiszerencsétlenségek a megfelelő karbantartás hiánya, és a hanyag biztonsági előírások miatt.</p>
      <aside>A kongói kereskedelmi szolgáltatók, köztük a Busy Bee, nem is működthetnek az Európai Unióban.</aside>
      <figure>
        <iframe data-src="https://twitter.com/eliezaireushin/status/1198527030284959751?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Októberben egy ugyanarról a repülőtérről felszálló teherszállító gép is lezuhant egy órával a felszállás után, akkor nyolc ember halt meg.</p>
    </article>
  </body>
</html>