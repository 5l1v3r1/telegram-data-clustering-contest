<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/emirhan-aydogan-taraftardan-anlayis-bekliyorum-1211201.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T11:04:00+00:00"/>
    <meta property="og:title" content="Emirhan Aydoğan: Taraftardan anlayış bekliyorum"/>
    <meta property="og:description" content="Yeşil Beyazlıların genç orta sahası Emirhan Aydoğan, iyi futbol oynamak için çalıştıklarını kaydederken, taraftardan kendileri için anlayış beklediklerini söyledi."/>
  </head>
  <body>
    <article>
      <h1>Emirhan Aydoğan: Taraftardan anlayış bekliyorum</h1>
      <h2>Yeşil Beyazlıların genç orta sahası Emirhan Aydoğan, iyi futbol oynamak için çalıştıklarını kaydederken, taraftardan kendileri için anlayış beklediklerini söyledi.</h2>
      <address>
        <time datetime="2019-11-24T11:04:00+00:00">24 Nov 2019, 11:04</time>
      </address>
      <figure>
        <a href="http://www.bursadabugun.com/video/bursasporlu-futbolcularin-keciorengucu-mac-sonu-aciklamalari-114857.html">
          <img src="http://images.bursadabugun.com/video/2019/11/24/114857-5dda48e99c8f6.jpg"/>
        </a>
        <figcaption>Bursasporlu futbolcuların Keçiörengücü maç sonu açıklamaları</figcaption>
      </figure>
      <p><i><b>Bursaspor</b></i>'un sahasında <i><b>Keçiörenspor</b></i>'u 1-0 yendiği karşılaşmanın ardından açıklamalarda bulunan <b><i>Emirhan Aydoğan</i></b>, uzun lig maratonunda 1,2 maç skorunun değil, tutarlı bir oyunun önemli olduğunu söyledi.</p>
      <p>
        <i>
          <b>DERS ÇIKARTACAĞIZ</b>
        </i>
      </p>
      <p>Her hafta oyunlarının üstüne kattıklarını söyleyen Aydoğan, "Bu maçta da hatalarımız vardı. Ancak dersler alarak Süper Lig'e çıkmak istiyoruz. Ben kendim için çalışıyorum. Bu da takıma katkı sağlıyor. Ben veya başkasının oynaması önemli değil" açıklamasında bulundu.</p>
      <p>
        <i>
          <b>ÇOK İYİ OYNAMAK İSTİYORUZ</b>
        </i>
      </p>
      <p>Taraftarın 25'nci dakikadaki tepkisini de değerlendiren genç orta saha, "Bizlerin de taraftarı, onların da bizi anlaması lazım. Bizler de çok iyi futbol oynamak, özellikle de hücum futbolu oynamak istiyoruz hocamız da bizden bunu istiyor. Bazen ileri gitmek için geri pas gerekiyor. İnşallah bundan sonra taraftarımızla daha anlayışlı oluruz" dedi.</p>
    </article>
  </body>
</html>