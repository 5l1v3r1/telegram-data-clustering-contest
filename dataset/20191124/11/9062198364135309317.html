<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3386845/yahudi-isgalciler-tasla-saldirdi-filistinli-bebek-basindan-yaralandi"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T11:55:00+00:00"/>
    <meta property="og:title" content="Yahudi işgalciler taşla saldırdı! Filistinli bebek başından yaralandı"/>
    <meta property="og:description" content="Dün akşam saatlerinde İsrail işgal askerleri tarafından himaye edilen yahudi işgalciler, Batı Şeria'nın güneyindeki El-Halil'in eski şehir kısmında yer alan Tellu'r-Remide mahallesinde Filistinlilere ve Kızılay ekiplerine saldırdılar."/>
  </head>
  <body>
    <article>
      <h1>Yahudi işgalciler taşla saldırdı! Filistinli bebek başından yaralandı</h1>
      <h2>Yahudi işgalcilerin taşlı saldırılarında Filistinli bir bebeğin başından yaralandığı bildirildi.</h2>
      <address>
        <time datetime="2019-11-24T11:55:00+00:00">24 Nov 2019, 11:55</time>
      </address>
      <p>Dün akşam saatlerinde İsrail işgal askerleri tarafından himaye edilen yahudi işgalciler, Batı Şeria'nın güneyindeki El-Halil'in eski şehir kısmında yer alan Tellu'r-Remide mahallesinde Filistinlilere ve Kızılay ekiplerine saldırdılar.</p>
      <p>Safa haber ajansının yayınladığı habere göre saldırıda bir bebeğin yahudi işgalcilerin taşlı saldırısında başından yaralandığı dört Filistinlinin de atılan gaz bombalarından etkilendiği belirtildi.</p>
      <p>İsrail işgal askerleri tarafından özel olarak himaye edilen yahudi işgalcilerin Ebu Şemsiye ailesine saldırdıkları ve sataştıkları ifade edildi.</p>
      <p>Imad Ebu Şemsiye, Anadolu Ajansı'na yaptığı açıklamada, yerleşimcilerin Tellu'r-Remide'deki evlerini taşlamaları sonucu henüz bir buçuk yaşında olan torunu Muhammed Hasan Tanine'nin başından yaralandığını ifade etti.</p>
      <p>Imad Ebu Şemsiye, torununun tedavi için El-Halil Hükümet Hastanesi'ne kaldırıldığını söyledi.</p>
      <p>Kızılay yetkilileri de ekiplerinin yaralananları almak için ambülansları yanaştırdıkları sırada yahudi işgalcilerin saldırılarına uğradıklarını ifade ettiler.</p>
      <p>Bu saldırıların, yahudilerin özel bir dini bayramlarına denk gelmesi dikkat çekti. İşgalcilerin bu bayramlarda Filistinlilere saldırmayı kendileri için birer bayram kutlaması olarak gördükleri dile getirildi.</p>
      <p>Batı Şeria'nın değişik bölgelerinde işgal askerleri tarafından korunan yahudi işgalciler Filistinlilere sık sık saldırılarda bulunuyorlar.</p>
    </article>
  </body>
</html>