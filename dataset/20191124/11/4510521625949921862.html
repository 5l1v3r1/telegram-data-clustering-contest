<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/video-mandria-romaniei-regele-arabiei-lucescu-jr-mai-mare-succes-continental-roman-2000-incoace-1_5dda6e5b5163ec42715bcfe6/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T11:56:51+00:00"/>
    <meta property="og:title" content="VIDEO Mândria României, Regele Arabiei: Lucescu jr, cel mai mare succes continental pentru român din 2005 încoace"/>
    <meta property="og:description" content="La 50 de ani, Răzvan Lucescu tocmai a dat cea mai mare lovitură din cariera sa de antrenor de până acum: a câştigat Liga Campionilor Asiei după o „dublă“ de poveste!"/>
  </head>
  <body>
    <article>
      <h1>VIDEO Mândria României, Regele Arabiei: Lucescu jr, cel mai mare succes continental pentru român din 2005 încoace</h1>
      <address><time datetime="2019-11-24T11:56:51+00:00">24 Nov 2019, 11:56</time> by <a rel="author">Amir Kiarash</a></address>
      <h4>La 50 de ani, Răzvan Lucescu tocmai a dat cea mai mare lovitură din cariera sa de antrenor de până acum: a câştigat Liga Campionilor Asiei după o „dublă“ de poveste!</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/foto-islamiste-innebunite-fotbal-imagini-mie-cuvinte-sustinatoarele-echipei-lucescu-jr-1_5dc7f19c5163ec4271dd6c29/index.html"/>
        <a href="https://adevarul.ro/news/sport/video-furtuna-desert-razvan-lucescu-meci-nebun-finala-ligii-campionilor-asiei-rezultat-colosal-1_5dc702165163ec4271d895b1/index.html"/>
        <a href="https://adevarul.ro/news/sport/video-razvan-lucescu-furat-printr-o-decizie-scandaloasa-romanul-izbucnit-fata-jurnalistilor-1_5dc825555163ec4271deb449/index.html"/>
      </related>
      <p>Răzvan Lucescu face imposibilul posibil! S-a dus în Grecia şi a făcut-o pe PAOK Salonic campioană după o aşteptare de 34 de ani, iar astăzi a reuşit să îndeplinească visul arabilor printr-un rezultat formidabil!</p>
      <p>Adus în vară la Al-Hilal pentru a cuceri Liga Campionilor Asiei, o competiţie pe care saudiţii o câştigaseră ultima dată în 2000, cu Anghel Iordănescu pe bancă, Lucescu jr n-a dezamăgit! A luat echipa în optimi şi, pe rând, a trecut de Al-Ahli (Arabia Saudită), Al-Ittihad (Arabia Saudită) şi Al-Sadd (Qatar) pentru a ajunge în finala cu Urawa Reds (Japonia).</p>
      <p>În tur, la Riad, elevii lui Lucescu s-au impus cu 1-0, pentru ca, astăzi, să tranşeze returul de la Saitama de o manieră şi mai clară, scor 2-0 (Al-Dawsari 74, Gomis 90+3), cucerind trofeul după două finale pierdute, în 2014 cu Reghecampf pe bancă şi în 2017, cu aceeaşi Urawa Reds!</p>
      <p>E pentru prima dată în istoria competiţiei, de când aceasta a trecut la noul format în sezonul 2002-2003, când o formaţie japoneză pierde o finală de Liga Campionilor! În precedentele patru „duble“ pentru trofeu, niponii se impuseseră de fiecare dată, prin Kashima Antlers (2018), Urawa Reds (2017), Gamba Osaka (2008) şi Urawa Reds (2007).</p>
      <p>
        <b>CITEŞTE ŞI:<br/></b>
        <a href="https://adevarul.ro/news/sport/razvan-lucescu-s-a-umplut-bani-pregateste-duelul-klopp-intalni-echipele-lor-1_5dda77cf5163ec42715c4059/index.html">
          <b>Răzvan Lucescu s-a umplut de bani, acum se pregăteşte de duelul cu Klopp: Când se pot întâlni echipele lor</b>
        </a>
      </p>
      <blockquote><b>2005<br/></b><b>a fost anul </b>în care un român a câştigat ultima dată Liga Campionilor Asiei, Anghel Iordănescu cucerind trofeul cu Al-Ittihad (Arabia Saudită).</blockquote>
      <p>
        <b>VEZI GOLURILE MECIULUI</b>
      </p>
      <figure>
        <iframe src="https://www.youtube.com/embed/Mu980AH8Dbw" width="560" height="315" data-service="Youtube" scrolling="no"/>
      </figure>
      <hr/>
    </article>
  </body>
</html>