<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/copiii-adrian-nastase-votat-tatal-lor-pentru-presedinte-tuturor-romanilor-307066.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T11:42:53+00:00"/>
    <meta property="og:title" content="Copiii lui Adrian Năstase au votat „cum ar fi făcut-o” și tatăl lor: „Pentru un președinte care va fi al tuturor românilor” (VIDEO)"/>
    <meta property="og:description" content="Cei doi copii ai fostului premier Adrian Năstase, Andrei și Mihnea, au votat, duminică, la Liceul Jean Monnet din Capitală, „așa cum ar fi votat” și tatăl lor.„E datoria noastră să dăm un vot..."/>
  </head>
  <body>
    <article>
      <h1>Copiii lui Adrian Năstase au votat „cum ar fi făcut-o” și tatăl lor: „Pentru un președinte care va fi al tuturor românilor” (VIDEO)</h1>
      <address><time datetime="2019-11-24T11:42:53+00:00">24 Nov 2019, 11:42</time> by <a rel="author">Vladimir Ionescu</a></address>
      <p>Cei doi copii ai fostului premier Adrian Năstase, Andrei și Mihnea, au votat, duminică, la Liceul Jean Monnet din Capitală, „așa cum ar fi votat” și tatăl lor.</p>
      <p>„E datoria noastră să dăm un vot responsabil, așa cum știți tatăl nostru nu poate vota, <b>am venit și am votat și pentru el,</b> chiar așa cum ar fi votat și el”, a declarat Andrei.<br/><br/>Fratele său mai mic a subliniat că „trebuie gândită o schimbare și e important” ca Președintele României „să fie curajos în demersurile pe care le va face”.</p>
      <p>„Așa cum spunea și Andrei, am votat așa cum ar fi votat și tatăl nostru, cu responsabilitate, pentru copiii, părinții și bunicii din această țară și pentru un președinte care va fi al tuturor românilor. Trebuie gândită o schimbare și e important să fie curajos în demersurile pe care le va face. Trebuie să existe mai multă implicare”, a adăugat și Andrei.</p>
      <p> </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fstiripesurse.ro%2Fvideos%2F428883998039695%2F&amp;show_text=0&amp;width=560" width="560" height="314" data-service="Facebook" scrolling="no"/>
      </figure>
    </article>
  </body>
</html>