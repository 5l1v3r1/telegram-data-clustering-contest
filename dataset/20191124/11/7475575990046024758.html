<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/bolgesel/akcaabat-kent-konseyinden-tiyatro-jesti-h698999.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T11:31:27+00:00"/>
    <meta property="og:title" content="Akçaabat Kent Konseyinden tiyatro jesti"/>
    <meta property="og:description" content="Birçok alanda farklılıklarını ve farkındalıklarını ön plana çıkaran ve başarılı işlere imza atmayı amaç edinmiş Akçaabat Kent Konseyi, sanata destek vermek amacıyla toplumun her kesiminden vatandaşı tiyatroya götürdü."/>
  </head>
  <body>
    <article>
      <h1>Akçaabat Kent Konseyinden tiyatro jesti</h1>
      <h2>Birçok alanda farklılıklarını ve farkındalıklarını ön plana çıkaran ve başarılı işlere imza atmayı amaç edinmiş Akçaabat Kent Konseyi, sanata destek vermek amacıyla toplumun her kesiminden vatandaşı tiyatroya götürdü.</h2>
      <address>
        <time datetime="2019-11-24T11:31:27+00:00">24 Nov 2019, 11:31</time>
      </address>
      <p>Akçaabat Kent Konseyi, Akçaabat Belediyesi’nin desteğiyle Trabzon Devlet Tiyatro’sunun<br/>oynadığı ‘Kuguncuklu Fazilet’ adlı tiyatro oyununun tüm biletlerini alarak tiyatroya gitmek<br/>isteyen herkese dağıttı. Kelimenin tam anlamıyla bir sanat neferi gibi çalıştı.<br/>Yılmaz Karakoyunlu’nun yazdığı Adnan Erbaş’ın yönettiği ‘Kuzguncuklu Fazilet’ adlı tiyatro<br/>oyunu sazlı, cazlı, şarkılı, türkülü, twistli, istifli rengarenk bir cümbüşü yaşattı izleyenlere.<br/>Oyunda, Kuzguncuk’un taş sokaklarında insanların korkuyla sinip, yoklukla sınandığı, ekmek<br/>karnesini satarak geçimini sağladığı yıllar anlatıldı. Varlık Vergisi’nin yeni çıktığı dönemlerin<br/>seyirciye aktarıldığı oyun, vergisini ödeyemeyenlerin sürgün edildiği yıllarda Kuzguncuklu<br/>Fazilet’in nasıl geçinmeye çalıştığını ve yeni çıkan yasalara nasıl tepkiler verdiğini<br/>içermektedir.<br/>Kalabalık ve profesyonel kadrosuyla şahane bir oyun sergileyen Trabzon Devlet Tiyatrosu izleyenlerden tam not aldı.<br/>Trabzon Devlet Tiyatrosu’nun oynadığı ‘Kuzguncuklu Fazilet’ adlı tiyatro oyununa Akçaabat<br/>Belediyesi Başkan Vekili Cevdet Bayraktar, Akçaabat Kent Konseyi Başkanı Mehmet Salih<br/>Köse ve çok tiyatro sever vatandaş katıldı.</p>
      <figure>
        <img src="https://www.61saat.com/images/upload/Ekran_Resmi_2019-11-24_13.35.25.png"/>
      </figure>
      <p>Oyun sonunda konuşma yapan Akçaabat Belediye Başkan Vekili Cevdet Bayraktar, sanata<br/>tiyatroya gönül verdiğini ve ilkokul yıllarında tiyatro ile ilgilendiğini belirterek “Sanat<br/>toplumların vazgeçilmezidir. Kültür, Sanat ve turizm şehri olan Akçaabatımız için ise sanat,<br/>farkındalık yaratmadaki en önemli faktördür. Belediye olarak sanata ve sanatçıya<br/>imkanlarımız ölçüsünde destek olmaya devam edeceğiz. Trabzon Devlet Tiyatrosu’nu<br/>sergiledikleri başarılı oyun sebebiyle gönülden tebrik ediyorum. Oyunu, hayranlıkla ve ilgiyle<br/>izledik. Nice güzel işlere imza atmalarını temenni ediyorum.” Dedi. Akçaabat Belediye<br/>Başkan Vekili Cevdet Bayraktar, konuşmanın ardından Trabzon Devlet Tiyatrosu ekibine<br/>çiçek dağıttı.</p>
      <figure>
        <img src="https://www.61saat.com/images/upload/Ekran_Resmi_2019-11-24_13.35.32.png"/>
      </figure>
    </article>
  </body>
</html>