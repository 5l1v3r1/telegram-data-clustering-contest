<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392628-%d7%94%d7%9e%d7%97%d7%a1%d7%95%d7%a8-%d7%91%d7%97%d7%9e%d7%90%d7%94-%d7%9b%d7%97%d7%9c%d7%95%d7%9f-%d7%97%d7%aa%d7%9d-%d7%a2%d7%9c-%d7%a6%d7%95-%d7%94%d7%9e%d7%92%d7%93%d7%99%d7%9c-%d7%90%d7%aa"/>
    <meta property="og:site_name" content="סרוגים"/>
    <meta property="article:published_time" content="2019-11-24T11:57:10+00:00"/>
    <meta property="og:title" content="המחסור בחמאה: כחלון חתם על צו המגדיל את היבוא"/>
    <meta property="og:description" content="בעקבות המחסור בחמאה בשווקי ישראל, חתם היום שר האוצר משה כחלון על צו המגדיל את המכסות לייבוא. &quot;בעתיד נצטרך לקבל החלטות משמעותיות בתחום, כמו ביטול מלא של"/>
  </head>
  <body>
    <article>
      <h1>המחסור בחמאה: כחלון חתם על צו המגדיל את היבוא</h1>
      <h2>בעקבות המחסור בחמאה בשווקי ישראל, חתם היום שר האוצר משה כחלון על צו המגדיל את המכסות לייבוא. "בעתיד נצטרך לקבל החלטות משמעותיות בתחום, כמו ביטול מלא של המכסות ופתיחת השוק"</h2>
      <address><time datetime="2019-11-24T11:57:10+00:00">24 Nov 2019, 11:57</time> by <a rel="author">חדשות סרוגים</a></address>
      <p>בעקבות <u><a href="https://www.srugim.co.il/384452-%d7%91%d7%a9%d7%95%d7%a8%d7%94-%d7%9c%d7%90%d7%95%d7%94%d7%91%d7%99-%d7%94%d7%97%d7%9e%d7%90%d7%94-%d7%94%d7%9e%d7%9c%d7%a6%d7%94-%d7%9c%d7%a4%d7%aa%d7%95%d7%97-%d7%90%d7%aa-%d7%94%d7%a9%d7%95%d7%a7">המחסור בחמאה</a></u> בשווקי ישראל, חתם היום שר האוצר משה כחלון על צו המגדיל את המכסות לייבוא.</p>
      <figure>
        <img src="https://www.srugim.co.il/i/wp-content/uploads/2019/10/WhatsApp-Image-2019-10-29-at-12.29.25__w1980.jpeg"/>
      </figure>
      <h4>עוד באותו נושא</h4>
      <h3>בשורה לאוהבי החמאה: המלצה לפתוח את השוק</h3>
      <p>לכתבה המלאה בסרוגים &gt;<br/>5</p>
      <p>החמאה היא מוצר בפיקוח ולכן חלים עליו מכסות של ייצור וייבוא. בשנים האחרונות בעקבות חוסר כדאיות לשווק חמאה לשוק הפרטי, נוצר מחסור במוצר החלב לצרכנים. כעת חתם כחלון על הגדלת המכסות לייבוא, מה שיגדיל את כמות החמאה הנכנסת לארץ, בתקווה שזה יעלה את המצאי לדרישות הצרכנים.</p>
      <p>עם החתימה פרסם כחלון: "בימינו אין סיבה שיהיה מחסור בחמאה. בעתיד נצטרך לקבל החלטות משמעותיות בתחום, כמו ביטול מלא של המכסות ופתיחת השוק, כדי לוודא שהצרכן הישראלי לא יעמוד בפני מצבים כאלה שוב."</p>
      <p>נזכיר, כי משרד הכלכלה העביר למשרד החקלאות המלצה לפתוח את שוק ייבוא החמאה ללא מכסים וללא פיקוח – כלומר שוק פתוח לחלוטין. במכתב אותו העביר דני טל סמנכ"ל יבוא במשרד הכלכלה ויו"ר וועדת המכסות למנכ"ל משרד החקלאות הוא מציין כי חלוקת מכסות החמאה יוצרות עיוותים במשק. "נבקשכם לשקול בחיוב את המלצתנו להמיר את שיטת חלוקת מכסות החמאה הנוכחיות הפטורות ממכס בביטול גורף של שיעורי המכס על חמאה ופתיחת שוק החמאה ליבוא אישי.</p>
      <p>שר הכלכלה והתעשייה <u><a href="https://www.srugim.co.il/379786-%d7%90%d7%9c%d7%99-%d7%9b%d7%94%d7%9f-%d7%9c%d7%a1%d7%a8%d7%95%d7%92%d7%99%d7%9d">אלי כהן</a></u> אמר: "ביטול מכסים וכן ביטול הקצאת המכסות הם נושאים שיש לקדמם באופן כללי, קל וחומר כאשר מדובר בתחומים שבהם אין ייצור מקומי. בהתאם לכך, פתרון המחסור בחמאה הוא באמצעות שוק חופשי שמשמעותו ביטול גורף של שיעורי המכס וביטול שיטת המכסות על חמאה. דבר שיביא להגברת התחרות, גיוון המקורות ומניעת המחסור בחמאה"</p>
    </article>
  </body>
</html>