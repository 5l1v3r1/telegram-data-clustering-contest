<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zpravy.aktualne.cz/ekonomika/americky-start-up-se-pousti-do-boje-s-co2-do-tezkeho-prumysl/r~edca08fa0d2d11ea9ec9ac1f6b220ee8/"/>
    <meta property="og:site_name" content="Aktuálně.cz - Víte, co se právě děje"/>
    <meta property="article:published_time" content="2019-11-24T11:40:01+00:00"/>
    <meta property="og:title" content="Gatesův start-up vyvinul supervýkonnou solární pec. Sní o těžkém průmyslu bez emisí"/>
    <meta property="og:description" content="Supervýkonná solární pec"/>
  </head>
  <body>
    <article>
      <h1>Gatesův start-up vyvinul supervýkonnou solární pec. Sní o těžkém průmyslu bez emisí</h1>
      <address>
        <time datetime="2019-11-24T11:40:01+00:00">24 Nov 2019, 11:40</time>
      </address>
      <p>Heliogen se zaměřuje na výrobu čisté energie. Nyní oznámil, že objevil způsob, jak za pomoci umělé inteligenci a systému zrcadel odrazit tolik slunečních paprsků, aby vytvořily extrémně vysokou teplotu na 1000 stupňů Celsia, <a href="https://edition.cnn.com/2019/11/19/business/heliogen-solar-energy-bill-gates/index.html">uvedl</a> server CNN.</p>
      <p>Související</p>
      <h3>Česko dělá málo v boji proti změně klimatu, tvrdí uznávaný americký ekonom Sachs</h3>
      <figure>
        <img src="https://cdn.xsd.cz/resize/e4445dd1762b30e3af3d6d06a8ad410a_resize=240,135_.jpg?hash=0340b6757cfa5b15e446c30680f9ed5c"/>
      </figure>
      <p>Heliogen tedy, zjednodušeně řečeno, vytvořil supervýkonnou solární pec, která je schopna dosáhnout teplot ve výši zhruba čtvrtiny těch na Slunci.</p>
      <p>Sluneční energie tedy může poprvé sloužit k vysoké koncentraci teplot využitelných pro průmyslovou výrobu. Může jít například o cementárny, výrobu oceli nebo skla.</p>
      <p>Jinými slovy, sluneční světlo může nahradit fosilní paliva, která přispívají ke znečištění ovzduší na Zemi, a to v odvětví, které bylo dosud čistou energií prakticky netknuto.</p>
      <p>"Přicházíme s technologií, která může konkurovat cenám fosilních paliv a zároveň nepřispívat k růstu emisí CO2," uvedl šéf Heliogenu Bill Gross. "A to je skutečný svatý grál," dodal.</p>
      <p>Heliogen, který podporuje i americký miliardář a majitel listu Los Angeles Times Patrick Soon-Shiong, věří, že patentovaná technologie bude schopna významně snížit emise skleníkových plynů v těžkém průmyslu. Konkrétně výroba cementu může podle Mezinárodní agentury pro energii (IEA) za sedm procent celosvětových emisí CO2.</p>
      <p>Technologie by si měla umět poradit i se základním problémem solární energie - tedy tím, že se slunečním svitem není dostupná pořád, zatímco třeba výrobci cementu potřebují teplo neustále. Podle Heliogenu by toto měl vyřešit systém, který energii dokáže "uskladnit" i pro deštivé dny.</p>
    </article>
  </body>
</html>