<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/24/punta-sui-passanti-una-pistola-giocattolo-42enne-sardo-condannato-137-956498.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T11:15:10+00:00"/>
    <meta property="og:title" content="Punta sui passanti una pistola giocattolo, 42enne sardo condannato"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">rimini</h6>
      <h1>Punta sui passanti una pistola giocattolo, 42enne sardo condannato</h1>
      <h2>L'uomo, secondo alcuni testimoni, tirava fuori l'arma, terrorizzava i passanti e poi la nascondeva dietro la schiena</h2>
      <address>
        <time datetime="2019-11-24T11:15:10+00:00">24 Nov 2019, 11:15</time>
      </address>
      <p>È stato condannato in primo grado a 10 mesi il 42enne di origine sarda finito nei guai <a href="https://www.unionesarda.it/articolo/news/italia/2019/04/23/pistola-in-faccia-ai-passanti-paura-sul-lungomare-42enne-sardo-in-137-870955.html">ad aprile</a> per aver puntato contro i passanti a Rimini una pistola, poi rivelatasi finta.</p>
      <p>L'uomo, che da tempo vive nella città romagnola, è stato accusato di procurato allarme.</p>
      <p>I fatti risalgono precisamente al weekend di Pasqua, quando la città era affollata e in pieno clima di festa.</p>
      <p>Il 42enne, stando a quanto raccontato dai testimoni, passeggiava sul litorale e ogni tanto tirava fuori una pistola, terrorizzando i passanti. Poi la nascondeva dietro la schiena e continuava a camminare come se nulla fosse.</p>
      <p>Decine di persone chiamarono la Questura di Rimini temendo che si trattasse di un attentatore.</p>
      <p>Gli agenti lo rintracciarono la sera stessa e lo fermarono dopo un inseguimento e una colluttazione. Da qui anche l'accusa di resistenza a pubblico ufficiale.</p>
      <p>(Unioneonline/D)</p>
    </article>
  </body>
</html>