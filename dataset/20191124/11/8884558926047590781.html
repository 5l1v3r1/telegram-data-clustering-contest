<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.primorske.si/svet/v-eu-lani-prodali-15-milijard-litrov-vina"/>
    <meta property="og:site_name" content="Primorske novice"/>
    <meta property="article:published_time" content="2019-11-24T11:47:12+00:00"/>
    <meta property="og:title" content="V EU lani prodali 15 milijard litrov vina"/>
    <meta property="og:description" content="V EU je bilo lani prodanih 15 milijard litrov vina. Skupna vrednost izvoženega vina je dosegla 22,7 milijarde evrov, pri čemer je več kot polovica izvoza končala v državah zunaj EU, največ ZDA. Skoraj polovico celotnega izvoza vina je prispevala Francija, kažejo ta teden objavljeni podatki evropskega statističnega urada Eurostat."/>
  </head>
  <body>
    <article>
      <h1>V EU lani prodali 15 milijard litrov vina</h1>
      <address><time datetime="2019-11-24T11:47:12+00:00">24 Nov 2019, 11:47</time> by <a rel="author">STA</a></address>
      <p>
        <b>V EU je bilo lani prodanih 15 milijard litrov vina. Skupna vrednost izvoženega vina je dosegla 22,7 milijarde evrov, pri čemer je več kot polovica izvoza končala v državah zunaj EU, največ ZDA. Skoraj polovico celotnega izvoza vina je prispevala Francija, kažejo ta teden objavljeni podatki evropskega statističnega urada Eurostat.</b>
      </p>
      <figure>
        <img src="https://static.primorske.si/foto/highres/gnweb/720995_rdece_vino.jpg"/>
        <figcaption>Foto: Ivan Merljak</figcaption>
      </figure>
      <p><b>LUXEMBOURG</b> &gt; V ZDA so članice EU lani izvozile 33 odstotkov celotnega vina, namenjenega državam zunaj EU. Skupna vrednost je dosegla 3,8 milijarde evrov. Po kupljeni količini so sledile Švica (milijarda evrov, devet odstotkov celotnega izvoza zunaj EU), Kitajska (milijarda evrov, osem odstotkov), Kanada (900 milijonov, osem odstotkov) ter Japonska in Hongkong (oba po 800 milijonov evrov oz. sedem odstotkov).</p>
      <p>Med izvoznicami je prednjačila Francija, ki je prispevala 47 odstotkov oz. za 5,4 milijarde evrov izvoza v države zunaj EU. Sledili sta Italija (3,1 milijarde evrov, 26 odstotkov) in Španija (1,2 milijarde, deset odstotkov).</p>
      <p>Uvozile so članice EU za 13,4 milijarde evrov vina. 20 odstotkov tega vina je prispelo iz držav zunaj EU, od tega največ iz Čila in Avstralije. Največja uvoznica med članicami EU je bila Velika Britanija, ki ga je uvozila za 1,2 milijarde evrov. Sledile so Nemčija, Nizozemska in Francija.</p>
      <p>Slovenija je lani uvozila za 14 milijonov evrov vina, od tega za 3,2 milijona iz držav nečlanic EU. Skupni izvoz je dosegel 16,3 milijona evrov, od tega 6,3 milijona evrov v države zunaj EU.</p>
    </article>
  </body>
</html>