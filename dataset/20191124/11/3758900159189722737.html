<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-300-tys-zlotych-strat-po-pozarze-w-stadninie-koni-na-mazowsz,nId,3352236"/>
    <meta property="og:site_name" content="RMF24"/>
    <meta property="article:published_time" content="2019-11-24T11:31:47+00:00"/>
    <meta property="og:title" content="300 tys. złotych strat po pożarze w stadninie koni na Mazowszu"/>
    <meta property="og:description" content="Na 300 tys. złotych oszacowano straty po pożarze stajni w Grzmiącej, koło Grodziska Mazowieckiego. Ogień udało się ugasić dopiero w niedzielę nad ranem. Zgłoszenie o pożarze stajni i domu jednorodzinnego przy ul. Polnej Róży strażacy otrzymali po godzinie 20 w sobotę. Jednego zwierzęcia nie udało się uratować."/>
  </head>
  <body>
    <article>
      <h1>300 tys. złotych strat po pożarze w stadninie koni na Mazowszu</h1>
      <address><time datetime="2019-11-24T11:31:47+00:00">24 Nov 2019, 11:31</time> by <a rel="author" href="https://www.rmf24.pl/tylko-w-rmf24/pawel-balinowski" target="_blank">Paweł Balinowski</a></address>
      <p>
        <b>Na 300 tys. złotych oszacowano straty po pożarze stajni w Grzmiącej, koło Grodziska Mazowieckiego. Ogień udało się ugasić dopiero w niedzielę nad ranem. Zgłoszenie o pożarze stajni i domu jednorodzinnego przy ul. Polnej Róży strażacy otrzymali po godzinie 20 w sobotę. Jednego zwierzęcia nie udało się uratować.</b>
      </p>
      <figure>
        <img src="https://i.iplsc.com/z-pozaru-udalo-sie-uratowac-9-koni/0009ERTU98BUGP7W-C123-F4.png"/>
        <figcaption>Z pożaru udało się uratować 9 koni<cite>/TVN24/x-news</cite></figcaption>
      </figure>
      <p>W akcji, która trwała do niedzieli do godziny 4.30 nad ranem, wzięło udział siedemdziesięciu strażaków z powiatów: grodziskiego, pruszkowskiego, żyrardowskiego i piaseczyńskiego.</p>
      <p>Spalił się dach stajni, słoma magazynowana na poddaszu oraz strop między parterem a poddaszem. <b>Strażacy oszacowali straty na około 300 tys. złotych.</b></p>
      <p><a href="https://www.rmf24.pl/fakty/polska/news-mazowsze-pozar-w-stadninie-koni,nId,3350832"><u><b>Udało się uratować przylegający do stajni budynek mieszkalny.</b></u></a> Przebywały cztery osoby - dwoje dorosłych i dwoje dzieci. Wszyscy ewakuowali się jeszcze przed przybyciem strażaków. Nic im się nie stało.</p>
      <p><b>Pożaru nie przeżył jeden z dziesięciu koni przebywających w stajni.</b> Zwierzęta z płonącego budynku wyprowadzał właściciel. Opowiadał potem strażakom, że udało mu się dotrzeć także do ostatniego z koni. Ale było już za późno. Zwierzę zatruło się dymem. </p>
      <figure>
        <video src="https://v-nocdn.iplsc.com/-/0009ERT6KWVNM5W7-V1.mp4"/>
        <figcaption>Pożar stadniny koni pod Warszawą. Padło jedno zwierzę<cite>TVN24/x-news</cite></figcaption>
      </figure>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fswiat%2Fnews-na-florydzie-pies-przez-godzine-jezdzil-samochodem%2CnId%2C3352230%3Fparametr%3Dembed_tyt">Na Florydzie pies przez godzinę jeździł samochodem</a>
      </p>
      <blockquote>
        <b><a href="http://www.rmf24.pl/goraca-linia/wasze-fakty">Gorąca Linia RMF FM</a> jest do Waszej dyspozycji! Przez całą dobę czekamy na informacje od Was, zdjęcia i filmy.</b>
        <br/>
        <br/>
        <b>Możecie dzwonić, wysyłać SMS-y lub MMS-y na numer 600 700 800, pisać na adres mailowy fakty@rmf.fm albo skorzystać z <a href="http://www.rmf24.pl/goraca-linia/przeslij-fakt">formularza WWW</a>.</b>
      </blockquote>
    </article>
  </body>
</html>