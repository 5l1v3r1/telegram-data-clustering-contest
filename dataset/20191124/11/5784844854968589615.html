<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/dogodki-in-obvestila/ali-se-priblizuje-konec-igralnih-konzole-kot-jih-poznamo-danes.html?RSS9bb561a1861f3144b7ca63192fcaa2b4"/>
    <meta property="og:site_name" content="Računalniške novice"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="Ali se približuje konec igralnih konzol, kot jih poznamo danes?"/>
    <meta property="og:description" content="Danes verjetno le redki kupujemo DVD-je, prav tako pa so CD-ji stvar preteklosti. Veliko lažje je namreč kupiti igre preko spleta, kot pa fizične izdaje kajne? Ravno to pa nam omog"/>
  </head>
  <body>
    <article>
      <h1>Ali se približuje konec igralnih konzol, kot jih poznamo danes?</h1>
      <address>
        <time datetime="2019-11-24T11:00:00+00:00">24 Nov 2019, 11:00</time>
      </address>
      <p>Danes verjetno le redki kupujemo DVD-je, prav tako pa so CD-ji stvar preteklosti. Veliko lažje je namreč kupiti igre preko spleta, kot pa fizične izdaje kajne? Ravno to pa nam omogočajo storitve kot je Steam. Kaj pa to pomeni za igralne konzole, kot jih poznamo danes – bi lahko tudi te izginile? Google definitivno misli tako.</p>
      <p>V torek pričakujem izid »gaming« storitve Stadia, ki igralcem omogoča, da že s povprečno internetno povezavo pridejo do najnovejših iger. Kljub vsemu pa Google ne misli, da je Stadia revolucionarni korak naprej.</p>
      <p>
        <b>»Nismo edini, ki razmišlja o tem«</b>
      </p>
      <p>»<i>Menim, da to, kar počnemo, ni nekaj bistveno novega in revolucionarnega, če pogledamo, kaj se je zgodilo v glasbeni in filmski industriji</i>«, pravi Googlov podpredsednik <b>Phil Harrison</b>. Od klasičnih disket, CD-jev, DVD-jev in »blu-ray« tehnologije, danes praktično vse poteka na spletu, pretočne platforme pa so postale ključni trend prihodnosti. Kot pravi Harrison bi lahko bil Google prvo podjetje, ki se v celoti odpove konzolam in klasičnim CD-jem ter presedla na spletne verzije iger in seveda »streaming« storitve.</p>
      <p>»<i>Ne želim trditi, da bo ta inovacija čez noč spremenila svet. Menim pa, da je to prava smer razvoja v prihodnosti in da ima vsekakor velik potencial za industrijo igranja iger. Izkušnja »streaming« storitev se iz leta v leto izboljšuje, kar seveda pomeni, da apetiti uporabnikov rastejo</i>«, dodaja Harrison.</p>
      <p>»<i>Vsekakor pa nismo edino, ki razmišljamo podobno</i>«, nakaže Harrison in s tem opozori, da Google nikakor ni sam v tej zgodbi.</p>
      <p>
        <b>»Igralci iger ne bodo potrebovali drage strojne opreme«</b>
      </p>
      <p>Harrison pravi, da bodo igralci iger največjo prednost Stadie občutili na svoji denarnici. Igranje iger bo postalo cenejše, kajti igralcem ne bo potrebno odšteti velikih denarcev za najnovejše grafične kartice, ali nove konzole. »<i>Stadia omogoča, da ima več igralcev dostop do najnovejših, najboljših iger, brez, da bi potrebovali komplicirano in drago strojno opremo – ki, da ne pozabimo, prav tako zahteva nenehno posodabljanje, nove namestitve itd</i>.«, je dodal.</p>
      <p>S prihodom vedno večjega števila storitev, podobnih Stadii, bo ves ta »nepotreben« balast okrog iger izginil. Phil Harrison je do zdaj najbolj užival v igranju igre Destiny 2, vendar vseeno dodaja, da so igre, kot je Red Dead Redemption tiste, ki pokažejo, česar je Stadia dejansko zmožna. »<i>Ko imate enkrat možnost igrati takšno igro, kot je Red Dead Redemption 2 na mobilnih podatkih in je slika do piksla natančna, potem dejansko vidite, kako daleč se je industrija uspela razviti</i>«.</p>
      <p>Seveda pa tako kot povsod tudi na tem področju najdemo dvomljivce, ki ne verjamejo v »streaming« prihodnost, ne samo Stadie, temveč tudi ostalih podobnih platform. Ravno ti še vedno trdijo, da bo igranje iger potekalo lokalno, torej tako kot poteka danes, vendar z določenimi prilagoditvami in posodobitvami.</p>
      <footer>Povezave: <a href="http://www.techradar.com/news/dont-use-public-usb-charging-ports">TechRadar</a></footer>
    </article>
  </body>
</html>