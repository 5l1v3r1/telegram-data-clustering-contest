<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.xiaomitoday.it/polemica-sullicona-di-ricarica-rapida-di-miui-11-xiaomi-potrebbe-riconsiderarne-il-design.html"/>
    <meta property="og:site_name" content="XIAOMI today"/>
    <meta property="article:published_time" content="2019-11-24T11:29:01+00:00"/>
    <meta property="og:title" content="Polemica sull’icona di ricarica rapida di MIUI 11: Xiaomi potrebbe riconsiderarne il design"/>
    <meta property="og:description" content="La madre dei cretini è sempre incinta. Qualcuno è riuscito a vedere nel'icona della ricarica rapida della MIUI 11 di Xiaomi, cose orrende del passato."/>
  </head>
  <body>
    <article>
      <h1>Polemica sull’icona di ricarica rapida di MIUI 11: Xiaomi potrebbe riconsiderarne il design</h1>
      <address><time datetime="2019-11-24T11:29:01+00:00">24 Nov 2019, 11:29</time> by <a rel="author" href="https://www.xiaomitoday.it/author/emanuele-lafulla" target="_blank">Emanuele Iafulla</a></address>
      <p>Xiaomi ha impiegato tempo e forze per implementare la nuova MIUI 11 sugli smartphone della sua scuderia ed ancora ulteriori risorse occorrono per raggiungere altri device che ancora non hanno assaggiato le bontà del nuovo firmware. Tra le novità, troviamo sicuramente modifiche grafiche non indifferenti, che strizzano l’occhio a modernità e funzionalità. Tuttavia, qualcuno ha riscontrato delle “anomalie” stilistiche in relazione al simbolo della ricarica rapida, icona che viene rappresentata da due fulmini accoppiati, su cui qualcuno ha ravvisato il marchio dell’organizzazione più deplorevole nella storia umana, ossia le SS.</p>
      <p>Gli ultimi aggiornamenti apportati sulla MIUI 11 da parte di Xiaomi, includono nuovi temi di visualizzazione ambientale, suoni di allarme naturali, icone di notifica persistenti e molto altro, ma per molti questa svista ha il potenziale per offendere molti possessori di smartphone Xiaomi. Purtroppo è inevitabile non dare atto che il simbolo di ricarica rapida ricorda molto le insegne runiche utilizzate dallo <i>Schutzstaffel</i>, meglio noto come SS – “Squadrone di protezione” di Adolf Hitler, responsabile dell’omicidio di milioni di civili durante la seconda guerra mondiale.</p>
      <slideshow>
        <figure>
          <img src="https://www.xiaomitoday.it/wp-content/uploads/2019/11/XM9SE_charging_symbol_8.jpg"/>
          <figcaption>Il simbolo di ricarica MIUI 11 ricorda le insegne Schutzstaffel.</figcaption>
        </figure>
        <figure>
          <img src="https://www.xiaomitoday.it/wp-content/uploads/2019/11/xiaomi_ss_border.jpg"/>
          <figcaption>Simbolo di ricarica MIUI 11 / Insegne SS</figcaption>
        </figure>
      </slideshow>
      <h3>Polemica sull’icona di ricarica rapida di MIUI 11: Xiaomi potrebbe riconsiderarne il design</h3>
      <p>In precedenza, l’icona di ricarica era posizionata sopra l’icona della batteria ma la nuova tecnologia è giusto che venga enfatizzata e così sembra che Xiaomi abbia voluto sottolineare che gli smartphone più moderni della sua gamma, come la serie Xiaomi Mi 9 , godono di questa tecnologia quindi il simbolo di un fulmine da solo non era sufficiente. Il caso vuole che il simbolo delle SS prende ispirazione da due rune “sig” che simboleggiavano la vittoria, deliberatamente ridisegnate per sembrare anche fulmini.</p>
      <p>Onestamente non voglio sminuire la storia nè tantomeno il dolore che ancora oggi si percepisce nell’aria per le brutalità messe in atto da certi mostri del passato, ma ravvisare del nazismo in un’icona di uno smartphone mi sembra davvero assurdo se non diabolico, ma probabilmente Xiaomi potrebbe rivederne il design rilasciando un update a stretto giro, in modo da evitare possibili offese, considerando che ormai è un brand globale.</p>
    </article>
  </body>
</html>