<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2565302/kudi-poskarzitis-u-lvovi-na-nedobrosovisnih-pereviznikiv-kontakti"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-24T11:25:00+00:00"/>
    <meta property="og:title" content="Куди поскаржитись у Львові на недобросовісних перевізників, - КОНТАКТИ"/>
    <meta property="og:description" content="Адреси та контакти львівських перевізників та установ, які контролюють міські пасажирські перевезення"/>
  </head>
  <body>
    <article>
      <h1>Куди поскаржитись у Львові на недобросовісних перевізників, - КОНТАКТИ</h1>
      <address><time datetime="2019-11-24T11:25:00+00:00">24 Nov 2019, 11:25</time> by <a rel="author">Євгенія Пласконь</a></address>
      <p>
        <i>Часто у Львові неможливо нікуди добратись: ні електротранспортом, ні маршрутками, ні власним авто. Стається це, зазвичай, через затори на дорогах, автопригоди та відсутній налагоджений рух громадського транспорту. Втім, бувають випадки, коли неякісні перевезення - це виключно вина перевізника.</i>
      </p>
      <p>
        <i>Кореспондент сайту 032.ua підготував для читачів добірку номерів телефонів, за якими мешканці й гості Львова можуть поскаржитись у випадку погано наданих послуг зі сторони автомобільних перевізників.</i>
      </p>
      <p>
        <b>“Гаряча лінія міста Львова”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/412/img0219_5dc2dc0a8f0f1.jpg"/>
      </figure>
      <p>Як розповів у <a href="https://www.032.ua/news/2557598/orest-oleskiv-rozpoviv-ak-u-lvovi-pokrasuvatimut-transportnu-sistemu">інтерв’ю</a> для 032.ua начальник управління транспорту ЛМР Орест Олеськів, у випадках, коли перевізник неналежним чином надає послуги, потрібно звертатися на “Гарячу лінію міста Львова” за номером 15-80, на їхню сторінку у Фейсбуці або письмово через сайт чи ЦНАП. Щоби звернення прийняли і покарали водія, потрібно зафіксувати таку інформацію: дату та час виникнення ситуації; місце події, номерні знаки транспортного засобу та номер маршруту. Фото чи відео у цьому випадку буде додатковим плюсом.</p>
      <p>
        <b>Управління “Укртрансбезпеки” у Львівській області</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/412/honeyviewdenjprapora038_5dc2dc78cc4b3.jpg"/>
      </figure>
      <p>Контроль за безпекою та якістю перевезень на автомобільному та інших видах транспорту здійснює Державна служба України з безпеки на транспорті (Укртрансбезпека) та її регіональні управління. У Львівській області управління “Укртрансбезпеки” розташоване на пр. Чорновола, 57, начальник - Сергій Небесний. Телефон: (032) 297-18-02. Сайт: http://dsbt.gov.ua/.</p>
      <p>ЛК “АТП-1”</p>
      <figure>
        <img src="https://s.032.ua/section/newsInText/upload/images/news/intext/000/051/412/atp1_5dc2dcb8ef2c8.jpg"/>
      </figure>
      <p>Львівське комунальне автотранспортне підприємство №1 створене в місті 1995 року та перевозить львів’ян автобусами. Обслуговує такі маршрути: 40, 18, 19, 36А, 52, 49, 7Н, 6Н, 5Н, 4Н, 3Н, 2Н, 1Н, 45, 37, 32, 29, 28, 20, 10, 9, 6А, 5А, 47А, 4А, 2А, 1А, 16, 3А, 46. Керівником АТП-1 є Орест Хамула. Розташоване підприємство на вул. Авіаційній, 1. Телефон: (032) 244-22-07, сайт: https://atp1.lviv.ua/.</p>
      <p>
        <b>ПАТ “Львівське АТП-14630”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/412/lap_5dc2dcd4248ef.png"/>
      </figure>
      <p>1996 року у Львові створили “АТП-14630”, яке донині обслуговує пасажирів міста, приміста, здійснює міжміські та міжнародні перевезення. У Львові товариство має такі маршрути: 15, 19, 21, 23, 26, 31, 36, 38, 42, 44. Керує компанією Кузбит Степан Зіновійович. Розташоване по вул. Городницькій, 47. Телефон: (032) 252-11-82, сайт: http://latp.com.ua/.</p>
      <p>
        <b>ТОВ “Успіх БМ”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/412/uspih_5dc2dce269a33.png"/>
      </figure>
      <p>“Успіх БМ” обслуговує у Львові маршрути №53, 38, 48 та 51. Окрім цього, у підпорядкуванні компанії є приміські автобуси №115, 143, 148, 160, 161, 178, 179, 206, 1001. Директор: Юрій Мельник. Підприємство розташоване на вул. Навроцького, 25; телефон: (032) 270-21-50. </p>
      <p>
        <b>ТзОВ “Фіакр-Львів”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/412/fiakr_5dc2dcefee048.jpg"/>
      </figure>
      <p>Перевізник обслуговує у Львові маршрути №13, 17, 22, 24, 34, 39, 41, 43 і приміський автобус №141. Директор підприємства: Степан Коцан. Розташований “Фіакр” у Львові на вул. Федьковича, 34б. Телефон: (032) 238-24-09.</p>
      <p>
        <b>ТзОВ “Міра і К”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/412/dsc9415_5dc2dd0323198.jpg"/>
      </figure>
      <p>Цей приватний перевізник розташований на вул. Городоцькій, 280 у Львові. Керує підприємством голова Асоціації перевізників Львівщини Іван Велійка. Компанія обслуговує такі львівські маршрути: 7, 8, 11, 14, 25, 27, 33, а також приміські: 120, 123, 126, 129, 174, 176, 185, 190. 191, 192, 295, 527, 792. Телефон: (032) 262-74-25.</p>
      <p><a href="https://www.032.ua/news/2564041/lvivskij-cinovnik-rozpoviv-ak-zmensiti-kilkist-avtomobiliv-na-dorogah-video">Нагадаємо</a>, раніше заступник директора департаменту житлового господарства та інфраструктури Львівської міськради Андрій Білий розповів, як зменшити кількість автомобілів на дорогах Львова.</p>
    </article>
  </body>
</html>