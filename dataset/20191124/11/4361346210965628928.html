<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/test-es-lelek/egzotikus-vitaminbomba-a-fugekaktusz/187182"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T11:30:00+00:00"/>
    <meta property="og:title" content="Egzotikus vitaminbomba: a fügekaktusz"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Egzotikus vitaminbomba: a fügekaktusz</mark>
      </h1>
      <address><time datetime="2019-11-24T11:30:00+00:00">24 Nov 2019, 11:30</time> by <a rel="author">Bors</a></address>
      <p>A fü­gekaktusz, vagy nopal Észak- és Dél-Amerikából származik, rendkívül egészséges gyümölcs. Sokféle vitamin található benne (A-, B1-, B2-, B3-, B5-, B6-, B12, C-vitamin), gazdag ásványi anyagokban (vas, kalcium, magnézium, nátrium, kálium), élelmi rostokban, fehérjékben, bioflavonoidokban. Tizenhét fajta aminosavat tartalmaz, melyből 8 létfontosságú. Létezik fehér, sárga és bordó húsú. A hús lédús, kocsonyás, kellemesen savanykás íze a görögdinnyére emlékeztet.</p>
      <p><mark>Gyógyhatásai:</mark> már az 1500-as évek közepétől gyógynövényként tartották számon. Segíti a méregtelenítést, energetizál. Gyulladáscsökkentő, csökkenti a vércukor- és a koleszterinszintet is. Kiváló antioxidáns, védelmet nyújt a káros szabad gyökökkel szemben, megóv a stressz káros hatásai­tól. Javítja a máj- és az epe működését. Kedvező hatással van az emésztésre, a fogyókúrázók számára is ajánlott, a testsúlycsökkentő-, zsírmágnes hatása miatt. Magas rosttartalmával a jólakottság érzetét adja. Vágásokat és horzsolásokat is kezelhetünk vele. Táplálék-kiegészítőként is beszerezhető, fogyasztható por, kapszula, ital formájában is.<br/><br/><mark>Fogyasztása:</mark> a gyümölcsöt nyersen és szárítva is lehet enni, de előtte a szúrós tüskék miatt meg kell hámozni. Szára nyersen, főzve, sütve, grillezve is fogyasztható, használják alkoholos koktélok ízesítésére is.</p>
      <figure>
        <img src="http://media.borsonline.hu/cikk/20/192796/big-lead/650x360/2032173_fugekaktusz.jpg"/>
      </figure>
    </article>
  </body>
</html>