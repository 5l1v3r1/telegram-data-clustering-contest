<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagospia.com/rubrica-29/cronache/magliana-peggio-ndash-torna-carcere-fabiola-moretti-219901.htm"/>
    <meta property="og:site_name" content="DAGOSPIA"/>
    <meta property="article:published_time" content="2019-11-24T11:52:00+00:00"/>
    <meta property="og:title" content="Fabiola moretti torna in carcere: la primula rossa della banda della magliana aveva cocaina nel..."/>
    <meta property="og:description" content="DI MAGLIANA IN PEGGIO – TORNA IN CARCERE FABIOLA MORETTI, LA “PRIMULA ROSSA” DELLA BANDA DELLA MAGLIANA: NASCONDEVA PIÙ DI UN ETTO DI COCAINA NEL REGGISENO – L’EX COMPAGNA DI ANTONIO MANCINI ALIAS “L’ACCATTONE” QUATTRO ANNI FA ERA STATA ARRESTATA PER AVER ACCOLTELLATO IL COMPAGNO DELLA FIGLIA – AMICA DI DE PEDIS, È UN PERSONAGGIO-CHIAVE DI MOLTI MISTERI, DALL’OMICIDIO PERCORELLI A EMANUELA ORLANDI"/>
  </head>
  <body>
    <article>
      <h1>Fabiola moretti torna in carcere: la primula rossa della banda della magliana aveva cocaina nel...</h1>
      <address>
        <time datetime="2019-11-24T11:52:00+00:00">24 Nov 2019, 11:52</time>
      </address>
      <p>
        <b>DI MAGLIANA IN PEGGIO – TORNA IN CARCERE FABIOLA MORETTI, LA “PRIMULA ROSSA” DELLA BANDA DELLA MAGLIANA: NASCONDEVA PIÙ DI UN ETTO DI COCAINA NEL REGGISENO – L’EX COMPAGNA DI ANTONIO MANCINI ALIAS “L’ACCATTONE” QUATTRO ANNI FA ERA STATA ARRESTATA PER AVER ACCOLTELLATO IL COMPAGNO DELLA FIGLIA – AMICA DI DE PEDIS, È UN PERSONAGGIO-CHIAVE DI MOLTI MISTERI, DALL’OMICIDIO PERCORELLI A EMANUELA ORLANDI</b>
      </p>
      <hr/>
      <p>
        <b>Rinaldo Frignani per <a href="http://www.corriere.it/">www.corriere.it</a></b>
      </p>
      <figure>
        <a href="https://www.dagospia.com/mediagallery/Dago_fotogallery-256326/1242705.htm">
          <img src="https://cdn-static.dagospia.com/img/foto/11-2019/fabiola-moretti-1242705.png"/>
        </a>
        <figcaption>fabiola moretti</figcaption>
      </figure>
      <p>Quattro anni fa era stata arrestata dai carabinieri per aver accoltellato più volte il compagno della figlia nel corso di una spedizione punitiva nella sua abitazione. Lo stesso ragazzo adesso 27enne che venerdì pomeriggio sedeva accanto a lei su una Citroen C1 fermata a un posto di blocco lungo via Laurentina. Al volante dell’utilitaria però c’era proprio lei, Fabiola Moretti, 64 anni, la «primula rossa» della Banda della Magliana, personaggio-chiave oltre che collaboratrice di giustizia in inchieste che vanno dall’omicidio Pecorelli alla scomparsa di Emanuela Orlandi.</p>
      <figure>
        <a href="https://www.dagospia.com/mediagallery/Dago_fotogallery-256326/675858.htm">
          <img src="https://cdn-static.dagospia.com/img/foto/06-2015/antonio-mancini-675858.jpg"/>
        </a>
        <figcaption>ANTONIO MANCINI</figcaption>
      </figure>
      <p>L’ex compagna di Antonio Mancini, l’«Accattone», che prima ancora aveva avuto una relazione sentimentale con Danilo Abbruciati, altro boss della Magliana ucciso nel novembre ‘82 a Milano durante il fallito agguato al vice presidente del Banco Ambrosiano Roberto Rosone, è stata perquisita e trovata in possesso di oltre un etto di cocaina nascosto nel reggiseno.</p>
      <figure>
        <a href="https://www.dagospia.com/mediagallery/Dago_fotogallery-256326/1242703.htm">
          <img src="https://cdn-static.dagospia.com/img/foto/11-2019/fabiola-moretti-2-1242703.png"/>
        </a>
        <figcaption>fabiola moretti 2</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256326/776720.htm">
          <img src="https://cdn-static.dagospia.com/img/foto/03-2016/de-pedis-776720.png"/>
        </a>
        <figcaption>DE PEDIS</figcaption>
      </figure>
      <p>I carabinieri della compagnia di Pomezia l’hanno così arrestata per detenzione e spaccio di stupefacenti, mentre hanno denunciato il «genero», che aveva invece una modica quantità di hashish. Ora i militari dell’Arma indagano sulla provenienza della droga e sulla sua destinazione, visto che dai primi accertamenti Moretti stava tornando a casa, nel fortino di Santa Palomba, fra Roma e Albano, già al centro di numerose operazioni delle forze dell’ordine. Tre anni fa proprio l’amica che fu più vicina a Enrico De Pedis, il super boss della Magliana, fu arrestata nell’ambito di un’altra operazione antidroga di Squadra mobile e Gico della Finanza, mentre solo pochi mesi prima proprio il genero e la figlia erano finiti in manette sempre per stupefacenti.</p>
      <figure>
        <a href="https://www.dagospia.com/mediagallery/Dago_fotogallery-256326/1242701.htm">
          <img src="https://cdn-static.dagospia.com/img/foto/11-2019/fabiola-moretti-5-1242701.png"/>
        </a>
        <figcaption>fabiola moretti 5</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256326/1076411.htm">
          <img src="https://cdn-static.dagospia.com/img/foto/11-2018/emanuela-orlandi-1076411.jpg"/>
        </a>
        <figcaption>EMANUELA ORLANDI</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256326/1076315.htm">
          <img src="https://cdn-static.dagospia.com/img/foto/10-2018/emanuela-orlandi-mirella-gregori-1076315.jpg"/>
        </a>
        <figcaption>emanuela orlandi mirella gregori</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256326/1242702.htm">
          <img src="https://cdn-static.dagospia.com/img/foto/11-2019/fabiola-moretti-1-1242702.png"/>
        </a>
        <figcaption>fabiola moretti 1</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256326/1242700.htm">
          <img src="https://cdn-static.dagospia.com/img/foto/11-2019/fabiola-moretti-4-1242700.png"/>
        </a>
        <figcaption>fabiola moretti 4</figcaption>
      </figure>
      <figure>
        <a href="https://www.dagospia.com/mediagallery/Dago_fotogallery-256326/1242704.htm">
          <img src="https://cdn-static.dagospia.com/img/foto/11-2019/fabiola-moretti-3-1242704.png"/>
        </a>
        <figcaption>fabiola moretti 3</figcaption>
      </figure>
    </article>
  </body>
</html>