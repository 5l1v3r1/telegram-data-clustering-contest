<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807112/%DB%B2%DB%B4%DB%B7-%D9%87%D8%B2%D8%A7%D8%B1-%D8%B2%D9%86-%D8%AE%D8%A7%D9%86%D9%87%E2%80%8C%D8%AF%D8%A7%D8%B1-%D8%AA%D8%AD%D8%AA-%D9%BE%D9%88%D8%B4%D8%B4-%D8%B3%D8%A7%D8%B2%D9%85%D8%A7%D9%86-%D8%AA%D8%A7%D9%85%DB%8C%D9%86-%D8%A7%D8%AC%D8%AA%D9%85%D8%A7%D8%B9%DB%8C-%D9%82%D8%B1%D8%A7%D8%B1-%D8%AF%D8%A7%D8%B1%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:58:00+00:00"/>
    <meta property="og:title" content="۲۴۷ هزار زن خانه‌دار تحت پوشش سازمان تامین اجتماعی قرار دارند"/>
    <meta property="og:description" content="بر اساس گزارش منتشر شده از سوی سازمان تامین اجتماعی ۲۴۷ هزار زن خانه‌دار تحت پوشش سازمان تامین اجتماعی قرار دارند."/>
  </head>
  <body>
    <article>
      <h1>۲۴۷ هزار زن خانه‌دار تحت پوشش سازمان تامین اجتماعی قرار دارند</h1>
      <h2>بر اساس گزارش منتشر شده از سوی سازمان تامین اجتماعی ۲۴۷ هزار زن خانه‌دار تحت پوشش سازمان تامین اجتماعی قرار دارند.</h2>
      <address>
        <time datetime="2019-11-24T11:58:00+00:00">24 Nov 2019, 11:58</time>
      </address>
      <p>به گزارش گروه اجتماعی خبرگزاری دانشجو، براساس گزارش منتشر شده از سوی دفتر آمار و محاسبات اقتصادی و اجتماعی سازمان تأمین اجتماعی تعداد بیمه شدگان اصلی تحت پوشش تأمین اجتماعی تا پایان سال گذشته به بیش از ۱۴ میلیون نفر رسیده است.<br/><br/>بیمه شدگان اجباری سازمان تأمین اجتماعی که بر اساس قانون کار کارفرمایان مکلف به بیمه کردن آنان هستند، تا پایان سال گذشته به بیش از ۱۰ میلیون و ۴۵۰ هزار نفر بیمه رسیده‌اند؛ که نزدیک به ۵ میلیون و ۵۰۰ هزار نفر از آنان در کارگاه‌های غیردولتی و نزدیک به ۳ میلیون و ۵۰۰ هزار نفر آنان نیز در پروژه‌های پیمانکاری مشغول به کار هستند. همچنین بیش از یک میلیون و ۵۰۰ هزار نفر از بیمه شدگان اجباری تحت پوشش سازمان تأمین اجتماعی از کارکنان دولت هستند.<br/><br/>بیمه شدگان حرف و مشاغل آزاد با آمار نزدیک به یک میلیون نفر بخش دیگری از بیمه شدگان تحت پوشش سازمان تأمین اجتماعی هستند که با قرارداد‌های مختلفی شامل حرف و مشاغل آزاد (۴۸۰هزارنفر)، نویسندگان و پدیدآورندگان کتاب و هنرمندان (۳۱هزارنفر)، مددجویان کمیته امداد و بهزیستی (۶۰هزارنفر)، مجریان طرح‌های خوداشتغالی و کارآفرینی بنیاد شهید (۵۹۰نفر)، زنان خانه دار (۲۴۷هزارنفر)، زنان سرپرست خانوار (۱۳۵هزارنفر)، مربیان مهد‌های کودک تحت پوشش سازمان بهزیستی (۱۶۰۰نفر)، ایرانیان خارج از کشور (۲۸۰۰نفر)، دانشجویان (۳۲۰۰نفر)، مشاغل کسب و کار خانگی، نخبگان و استعداد‌های درخشان و... از خدمات سازمان تأمین اجتماعی استفاده می‌کنند.<br/><br/>سومین گروه از بیمه شدگان اصلی سازمان تأمین اجتماعی بیمه شدگان توافقی هستند که تعداد آنان بر اساس آخرین آمار تا پایان سال گذشته ۱۴۶ هزار نفر است. طلاب و روحانیون فعال (۱۱۲هزار نفر)، رزمندگان و بسیجیان فعال (۱۲هزارنفر)، مداحان و شاعران تحت پوشش بنیاد فرهنگی دعبل (۲هزار نفر)، اعضاء جامعه راهنمایان جهانگردی و ایرانگردی فعال (۳۱۳نفر)، اعضاء صندوق نظام پزشکی (۲۸۴۱نفر)، اعضاء صندوق نظام دامپزشکی (۱۶۰۳نفر)، هنرمندان و صنعتگران صنایع دستی (۳۱نفر)، اعضاء نماینده بیمه ایران و آسیا (۲۴۸۹نفر)، معلمین حق‌التدریسی (۳۲۶۲نفر)، بیمه وکلا و کارشناسان قوه قضائیه (۹۲۵نفر)، سازمان نظام مهندسی ساختمان (۶۴۶۱نفر) و اعضاء افتخاری شورا‌های حل اختلاف دادگستری (۱۲۳۴نفر) از جمله بیمه شدگان توافقی سازمان تأمین اجتماعی هستند.<br/><br/>چهارمین و آخرین گروه از بیمه شدگان اصلی سازمان تأمین اجتماعی بیمه شدگان خاص با حدود ۳ میلیون نفر هستند. بافندگان (۳۲۰هزارنفر)، رانندگان (۹۴۲هزارنفر)، اختیاری (۸۰۶هزارنفر)، کارگران ساختمانی (۸۰۹هزار نفر)، باربران (۴۶هزار نفر)، خادمین مساجد (۳۴هزار نفر)، کارفرمایان صنفی (۱۰۷هزار نفر) و زنبورداران و صیادان (۳۲۱۶نفر) از جمله بیمه شدگان خاص هستند.</p>
    </article>
  </body>
</html>