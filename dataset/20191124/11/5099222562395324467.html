<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23510547-traian-basescu-dupa-votat-democratia-nu-este-chestiune-facultativa-trebuie-aparata-votul.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T11:20:00+00:00"/>
    <meta property="og:title" content="Traian Băsescu, după ce a votat: Democrația nu este o chestiune facultativă, ci trebuie apărată cu votul"/>
    <meta property="og:description" content="Fostul președinte Traian Băsescu, europarlamentar PMP, a declarat, duminică, după ce a votat, că ”democrația nu este o chestiune facultativă”, ci trebuie apărată cu votul"/>
  </head>
  <body>
    <article>
      <h1>Traian Băsescu, după ce a votat: Democrația nu este o chestiune facultativă, ci trebuie apărată cu votul</h1>
      <address><time datetime="2019-11-24T11:20:00+00:00">24 Nov 2019, 11:20</time> by <a rel="author">MH</a></address>
      <p><b>Fostul președinte Traian Băsescu, europarlamentar PMP, a declarat, duminică, după ce a votat, că ”democrația nu este o chestiune facultativă”, ci trebuie apărată cu votul românilor, deși Constituția nu impune prezența obligatorie la vot.</b><br/><br/>”Bine e să se vină la vot, pentru că democrația nu e o chestiune facultativă. Mulți înțeleg (că votul - n.r.) e facultativ. Așa este, nu ne obligă Constituția, dar dacă vrei democrație, apăr-o cu votul”, a fost mesajul lui Traian Băsescu pentru români, potrivit Mediafax.<br/><br/>El a spus și ce așteptări are de la viitorul președinte al României: ”Vreau garanția că România va evolua pozitiv în interiorul UE, NATO. Nu vreau să mai aud că fietecine ia decizii de politică externă și multe altele”.<br/><br/>Traian Băsescu a venit la secția de votare alături de soția sa, Maria.</p>
    </article>
  </body>
</html>