<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.abante.com.ph/retiradong-sundalo-nagwala-sa-presinto.htm"/>
    <meta property="og:site_name" content="Abante News Online"/>
    <meta property="article:published_time" content="2019-11-24T11:59:32+00:00"/>
    <meta property="og:title" content="Retiradong sundalo nagwala sa presinto"/>
    <meta property="og:description" content="PATONG-PATONG na reklamo ang kahaharapin ng isang retired Army makaraang magtangkang mang-agaw ng baril at manakit sa dalawang pulis sa loob ng police station sa Jaen, Nueva Ecija, Biyernes nang gabi."/>
  </head>
  <body>
    <article>
      <h1>Retiradong sundalo nagwala sa presinto</h1>
      <address>
        <time datetime="2019-11-24T11:59:32+00:00">24 Nov 2019, 11:59</time>
      </address>
      <p>PATONG-PATONG na reklamo ang kahaharapin ng isang retired Army makaraang magtangkang mang-agaw ng baril at manakit sa dalawang pulis sa loob ng police station sa Jaen, Nueva Ecija, Biyernes nang gabi.</p>
      <p>Kasong attempted homicide at direct assault ang isinampa kontra kay Antonio Libuman Oblero, 57-anyos, da­ting miyembro ng Phi­lippine Army, residente ng Barangay Dampulan, Jaen.</p>
      <p>Nabatid na dakong alas-otso nang gabi iniimbestigahan si Oblero nina PSSg. Gerald R. Catacutan at Patrolman Ronald Allan C.<br/>Gregorio sa loob ng Jaen Police Station sa Barangay Don Mariano Marcos, Jaen, dahil sa reklamo sa kanyang alarm and scandal.</p>
      <related>
        <h4>Related Posts</h4>
        <a href="https://www.abante.com.ph/motor-ng-pulis-tinaniman-ng-granada-1-patay-3-sugatan.htm"/>
        <a href="https://www.abante.com.ph/senado-naguguluhan-sa-vape-ban.htm"/>
        <a href="https://www.abante.com.ph/iloilo-judge-sinuspinde-ang-expropriation-hearing-vs-peco.htm"/>
      </related>
      <p>Bigla umanong binitbit ni Oblero ang prin­ter at computer monitor at ibinalibag kay Catacutan pero nakailag ito. Pagkaraan ay tinangka naman nitong agawin ang baril ni Gregorio bago sila nagpambuno.</p>
      <p>Humantong ito sa pagresponde ng ibang pulis na naglagay ng posas sa nagulping si Oblero.</p>
      <p>Ipinasuri at ipinagamot ang dating sundalo sa San Antonio Distirct Hospital at sinampahan ng mga kaukulang kaso.(Jojo De Guzman)</p>
      <related>
        <a href="https://www.abante.com.ph/6-preso-na-sumigaw-ng-torture-kinasuhan-sa-bigong-pagpuga.htm"/>
        <a href="https://www.abante.com.ph/miyembro-ng-gun-hire-sa-nueva-ecija-timbog.htm"/>
        <a href="https://www.abante.com.ph/suspek-sa-rape-nanlaban-sa-presinto-utas.htm"/>
      </related>
    </article>
  </body>
</html>