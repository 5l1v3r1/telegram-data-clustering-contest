<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fcinternews.it/focus/l-equipe-kurzawa-occasione-a-gennaio-il-psg-potrebbe-accontentarsi-di-8-milioni-323911"/>
    <meta property="og:site_name" content="FcInterNews.it"/>
    <meta property="article:published_time" content="2019-11-24T11:15:10+00:00"/>
    <meta property="og:title" content="L'Equipe - Kurzawa occasione a gennaio? Il Psg potrebbe accontentarsi di 8 milioni"/>
    <meta property="og:description" content="Il quotidiano francese L'Equipe fa il punto su quelli che potrebbero essere i movimenti in uscita e in entrata del Paris Saint-Germain per il prossimo mercato di gennaio. All'interno della..."/>
  </head>
  <body>
    <article>
      <h1>L'Equipe - Kurzawa occasione a gennaio? Il Psg potrebbe accontentarsi di 8 milioni</h1>
      <address><time datetime="2019-11-24T11:15:10+00:00">24 Nov 2019, 11:15</time> by <a rel="author">Christian Liotta</a></address>
      <p>Il quotidiano francese<i> L'Equipe</i> fa il punto su quelli che potrebbero essere i movimenti in uscita e in entrata del Paris Saint-Germain per il prossimo mercato di gennaio. All'interno della prima lista, spunta il nome dell'esterno<b> Layvin Kurzawa</b>, giocatore che andrà in scadenza di contratto nel giugno del 2020 e che interesserebbe molto all'Inter: secondo il giornale, però, il giocatore potrebbe anche essere disponibile da subito. Sarà il suo futuro il principale dossier sul tavolo di <b>Leonardo</b>, visto anche il poco impiego avuto sin qui, e in caso di offerte soddisfacenti la sua partenza potrebbe anche avvenire a breve. La valutazione di Kurzawa, che ha avuto contatti con diversi club inglesi di prima fascia,<b> non appare impossibile: il Psg, che vuole anche alleggerire il carico salariale, potrebbe accontentarsi di 7-8 milioni</b>. </p>
    </article>
  </body>
</html>