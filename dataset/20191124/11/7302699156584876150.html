<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/around/detail/9620000112730"/>
    <meta property="og:site_name" content="MGR Online"/>
    <meta property="article:published_time" content="2019-11-24T11:41:00+00:00"/>
    <meta property="og:title" content="In Clip: ดับหลายสิบหลังน้ำท่วม-ดินถล่มในคองโก-เคนยา"/>
    <meta property="og:description" content="มีผู้เสียชีวิตเกิดขึ้นไม่ต่ำกว่า 25 รายในสาธารณรัฐประชาธิปไตยคองโก และอีกเกือบ 40 รายที่เคนยาและแทนซาเนีย หลังฝนตกหนักจนทำให้เกิดน้ำท่วมฉับพลันและดินถล่ม และอีก 180,000 คนต้องการความช่วยเหลือบรรเทาทุกข์"/>
  </head>
  <body>
    <article>
      <h1>In Clip: ดับหลายสิบหลังน้ำท่วม-ดินถล่มในคองโก-เคนยา</h1>
      <address><time datetime="2019-11-24T11:41:00+00:00">24 Nov 2019, 11:41</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011648501.JPEG"/>
      </figure>
      <p><b>เอเอฟพี - มีผู้เสียชีวิตเกิดขึ้นไม่ต่ำกว่า 25 รายในสาธารณรัฐประชาธิปไตยคองโก และอีกเกือบ 40 รายที่เคนยาและแทนซาเนีย หลังฝนตกหนักจนทำให้เกิดน้ำท่วมฉับพลันและดินถล่ม และอีก 180,000 คนต้องการความช่วยเหลือบรรเทาทุกข์ </b><br/><br/>เอเอฟพีรายงานเมื่อวานนี้(23 พ.ย)ว่า มีผู้เสียชีวิตเกิดขึ้นทั่วทั้งแอฟริกากลางและแอฟริกาตะวันออก หลังฝนตกหนักทำให้เกิดดินถล่มตามมาและส่งผลทำให้ระดับน้ำในแม่น้ำล้นท่วมตลิ่ง<br/><br/>มีรายงานว่ามีผู้เสียชีวิตอย่างน้อย 25 รายเกิดขึ้นที่จังหวัดเอกาเตอร์(Équateur) ทางตะวันตกเฉียงเหนือ สื่อคองโกชี้ ในขณะที่จำนวนอีกเกือบ 40 รายเสียชีวิตในเคนยาและแทนซาเนีย<br/><br/>ด้านโฆษกคาริตาส-คองโก (Caritas-Congo )ซึ่งเป็นองค์กรไม่แสวงหาผลกำไรของศาสนจักรคาทอลิกเปิดเผยว่า “เจ้าหน้าที่ท้องถิ่นได้ทำการบันทึกจำนวนผู้เสียชีวิต 10 คนที่จังหวัดอูบองซีเหนือ(North Ubangi ) สาธารณรัฐประชาธิปไตยคองโก<br/><br/>นอกจากนี้ยังมีประชาชนไม่ต่ำกว่า 180,000 คนต้องการความช่วยเหลือทางมนุษยธรรมในพื้นที่ภาคเหนือแห่งเดียวกันนี้ ที่ได้รับผลกระทบจากฝนตกและน้ำท่วมในเดือนที่ผ่านมา <br/><br/>พบว่ามีคนอีกหลายหมื่นคนในจังหวัดอูบองซีใต้(South Ubangi) จากแม่น้ำ Oubangui  ที่ไหลระหว่างสาธารณรัฐประชาธิปไตยคองโกและสาธารณรัฐแอฟริกากลาง <br/><br/>และในอีกฝั่งของแม่น้ำคองโก มีประชาชานจำนวนไม่ต่ำกว่า 50,000  คนได้รับผลกระทบจากฝนตกหนัก ทำให้รัฐบาลคองโก-บราซซาวิล(Congo-Brazzaville)<br/><br/>วันพฤหัสบดี(21) หนังสือพิมพ์ Les Depeche de Brazzaville รายงานการเสียชีวิต 3 คน ส่วนวันศุกร์(22)ประชาชนในพื้นที่รายงานว่ามีผู้เสียชีวิตจำนวน 12 คนที่จังหวัดกาซาอี(Kasai) ทางตะวันตกเฉียงใต้ของสาธารณรัฐประชาธิปไตยคองโก<br/><br/>ฝนตกหนักและดินถล่มทำให้เกิดการเสียชีวิต พบมี 29 รายถูกฝังใต้ดินถล่มในเคนยา และอีก 10 คนจมน้ำเสียชีวิตที่แซนทาเนีย ซึ่งผู้ที่เสียชีวิตในเคนยานั้นอยู่ภายในบ้านของตนเองระหว่างที่เกิดฝนตกหนักในช่วงเช้าวันเสาร์(23)ที่ภูมิภาคโพก็อต( Pokot)ห่างออกไปทางตะวันตกเฉียงเหนือของกรุงไนโรบีราว 220 ไมล์ <br/><br/>รัฐมนตรีมหาดไทยเคนยา เฟร็ด มาเตียงี  (Fred Matiang’i ) ยืนยันจำนวนผู้เสียชีวิตพร้อมกับชี้ว่า ได้มีการส่งเฮลิคอปเตอร์กองทัพและตำรวจออกไป แต่ปฎิบัติการกู้ภัยต้องล่าช้าเป็นเพราะถนนถูกตัดขาดและสะพานปิด</p>
      <figure>
        <iframe src="https://www.youtube.com/embed/Dl8MaQW_t10" width="1195" height="672" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/dZR_ajx904s" width="1195" height="672" data-service="Youtube" scrolling="no"/>
      </figure>
    </article>
  </body>
</html>