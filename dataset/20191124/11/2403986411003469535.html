<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/nato_ne_hoche_konfliktu_z_rosiyeyu__pomichnik_trampa_pro_vstup_ukrayini_n1238622"/>
    <meta property="og:site_name" content="24 Канал"/>
    <meta property="article:published_time" content="2019-11-24T11:48:00+00:00"/>
    <meta property="og:title" content="НАТО не хоче конфлікту з Росією, – помічник Трампа про вступ України"/>
    <meta property="og:description" content="Вступ України до НАТО наразі є &quot;непривабливим&quot; і не стоїть на порядку денному, оскільки це спровокує ще більший конфлікт. Натомість альянс хоче стримувати РФ."/>
  </head>
  <body>
    <article>
      <h1>НАТО не хоче конфлікту з Росією, – помічник Трампа про вступ України</h1>
      <address><time datetime="2019-11-24T11:48:00+00:00">24 Nov 2019, 11:48</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Вступ України до НАТО наразі є "непривабливим" і не стоїть на порядку денному, оскільки це спровокує ще більший конфлікт. Натомість альянс хоче стримувати РФ.</b>
      </p>
      <p>Альянс не хоче конфлікту з Росією, про це заявив помічник президента США з нацбезпеки Роберт О'Браєн на форумі з міжнародної безпеки у Галіфаксі, пише<a href="https://nv.ua/ukr/world/geopolitics/vstup-ukrajini-v-nato-ne-rozglyadayut-novini-ukrajini-50055354.html"> "НВ".</a> </p>
      <blockquote>Що каже генсек: <a href="https://24tv.ua/rosiya_ne_maye_prava_golosu__stoltenberg_pro_ukrayinu_i_nato_n1227013">Росія не має права голосу, – Столтенберг про Україну і НАТО</a></blockquote>
      <p>Він наголосив, що НАТО не може розглядати питання вступу України до альянсу, поки країна перебуває у стані війни з Росією. </p>
      <aside>Що стосується України і НАТО, то не думаю, що це (вступ в альянс — 24 канал) зараз на порядку. Не думаю, що це привабливо привести Україну прямо зараз…, яка перебуває в конфлікті з Росією. Ми не хочемо конфлікту, війни з Росією. Ідея НАТО полягає в тому, щоб запобігти і стримувати війну з Росією,<cite>– заявив О'Браєн.</cite></aside>
      <p>Зазначимо, Україна офіційно звернулася до Північноатлантичного альянсу з проханням<b><a href="https://24tv.ua/ukrayina_poprosila_u_nato_partnerstvo_rozshirenih_mozhlivostey_shho_tse_oznachaye_n1228091"> приєднатися до партнерства розширених можливостей</a></b>. Втім, ця програма не має на меті замінити план дій щодо членства в НАТО.</p>
      <p>Водночас Україна не подаватиме повторну заявку на отримання Плану дій щодо членства в НАТО. Заявка, подана у 2008 році на саміті в Бухаресті, <a href="https://24tv.ua/plan_diy_shhodo_chlenstva_v_nato_ukrayina_ne_podavatime_povtornu_zayavku_n1226687">залишається чинною</a>.</p>
      <blockquote>Важливо! Курс України в НАТО і ЄС є закріпленим у Конституції держави. За таке рішення у лютому проголосував попередній склад парламенту, а тодішній глава держави Петро Порошенко підписав відповідні зміни.</blockquote>
      <h3>Що означають зміни до Конституції щодо ЄС та НАТО?</h3>
      <p>Закон про стратегічний курс України щодо набуття повноправного членства у Євросоюзі та НАТО не визначає чітких дат чи кроків для вступу в Альянс чи Союз. Він чітко прописує, що євроатлантичний курс України є незворотним. Тому будь-які спроби політиків змінити курс України у напрямку Росії будуть трактуватися виключно як порушення Конституції України.</p>
      <figure>
        <img src="https://24tv.ua/resources/photos/news/620_DIR/201907/1176960_8747927.png?201907134500"/>
      </figure>
    </article>
  </body>
</html>