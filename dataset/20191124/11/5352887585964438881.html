<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ve.lt/naujienos/laisvalaikis/ivairybes/kai-kurie-pozymiai-kad-namai-yra-nesveiki-1752364/"/>
    <meta property="og:site_name" content="Vakaru ekspresas VE"/>
    <meta property="article:published_time" content="2019-11-24T11:04:00+00:00"/>
    <meta property="og:title" content="Kai kurie požymiai, kad namai yra nesveiki"/>
    <meta property="og:description" content="Reklama"/>
  </head>
  <body>
    <article>
      <h1>Kai kurie požymiai, kad namai yra nesveiki</h1>
      <address><time datetime="2019-11-24T11:04:00+00:00">24 Nov 2019, 11:04</time> by <a rel="author">astromanija.lt</a></address>
      <p>Reklama</p>
      <p>
        <b>Mūsų būstas taip pat gali susirgti. Nesvarbu, kokia yra erdvė, kurioje mes gyvename – butas ar namas, – pasąmonė atpažįsta ją kaip mūsų egzistencijos vietą, kaip mūsų namus. Ir tie namai taip pat gali sunegaluoti.</b>
      </p>
      <p>Namų ligų priežastys, kaip ir žmogaus, būna išorinės ir vidinės. Mūsų namai gali „sirgti“ užkrečiamomis ligomis – ne veltui akademikas Vladimiras Bechterevas neigiamas programas ir poveikius vadino psichiniais mikrobais.</p>
      <p>Taip pat namai gali sirgti ir dėl vidinių priežasčių, žalingų ar netinkamų jų šeimininkų įpročių. Kai žmogus gadina savo sveikatą girtuokliaudamas, nesaikingai maitindamasis, ekstremaliais poelgiais, jo būstas taip pat nukenčia.</p>
      <p>
        <b>Kada jaučiame, kad mūsų namai serga?</b>
      </p>
      <p>Jie nustoja būti psichologiniu prieglobsčiu.  Pradingsta jaukumas ir saugumo jausmas. Mes nenorime likti namuose ir skubėti į juos po darbo. Nesąmoningai ieškome priežasčių užtrukti darbe, svečiuose ar pakeliui. „Nenoriu grįžti namo“, – sako toks žmogus.</p>
      <p>
        <b>Namuose nieko negalime daryti arba darome prisiversdami</b>
      </p>
      <p>Reklama</p>
      <p>Sunku net nušluostyti dulkes. Sunku suplauti indus.</p>
      <p>O anksčiau mes su malonumu viską darydavome ir lengvai palaikydavome tvarką bei švarą namuose. Dabar jie atrodo netvarkingi ir nelabai švarūs. Nėra jėgų. Keista, kad namai jas tarsi suryja, atima.</p>
      <p>
        <b>Nuolat kas nors sulūžta</b>
      </p>
      <p>Kai kurie buities prietaisai stovi sugedę. Dažnai perdega lemputės.</p>
      <p>
        <b>Gali vysti gėlės ir sirgti naminiai gyvūnai</b>
      </p>
      <p>Ir žmonės nuolat jaučia kokius nors negalavimus: tai galvą skauda, tai silpnumas apima, pasitaiko smulkių traumų. Dažnai įsipjaunate, užsigaunate, nusideginate.</p>
      <p>Reklama</p>
      <p>
        <b>Pasigirsta pašaliniai garsai</b>
      </p>
      <p>Tai grindys girgžda, tai vėjas švilpia, tai pasigirsta keistas ūžimas ar švilpimas. Kartais atrodo, kad kažkas svetimas vaikšto po namus. Gali pasigirsti atodūsiai ir silpnas šnabždesys. Bet mes įtikiname save, kad tai yra iliuzija, nors katės ir šunys taip pat tai girdi.</p>
      <p>
        <b>Kyla konfliktai ir skandalai</b>
      </p>
      <p>Nespėja žmogus peržengti namų slenksčio, ir pradeda bartis bei pykti. Tarytum būsto atmosferoje tvyrotų savotiškas dirglumas ir nervingumas. Svečiai taip pat jaučiasi nejaukiai, būna linkę ginčytis ar įsižeisti dėl niekų. Jie gali jausti ir fizinį diskomfortą.</p>
      <p>
        <b>Prapuola daiktai</b>
      </p>
      <p>O po kurio laiko keistu būdu atsiranda, kartais net toje pačioje vietoje, kur mes tris kartus pažiūrėjome ir nieko neradome. O paskui dokumentas ar raktas pasirodo besąs ten. Mus užvaldo savotiškas psichologinis aklumas.</p>
      <p>Reklama</p>
      <p>Namai gali susirgti ir po negero žmogaus vizito, tarytum į akvariumą būtų patekusi nesveika žuvelė ir užkrėtusi visą aplinką. Sąmoningai ar ne, negeras žmogus įneša į sistemą negatyvumo, savų „mikrobų“.</p>
      <p>Namai gali susirgti po ilgos vieno šeimos nario ligos arba po jo mirties. Ne veltui viso pasaulio žmonės yra sukūrę tiek daug įvairiausių namų valymo ritualų.</p>
      <p>Namai gali susirgti nuo streso, po kokio nors blogo, slegiančio įvykio. Visi jį aptarinėja, nervinasi, piktinasi, galvoja apie jį. Net kai nemalonumai pasibaigia, namai dar lieka užkrėsti. Tai sukrėtimo pasekmės.</p>
      <p>Namai gali apsinuodyti, jeigu juose dažnai geriama ir rūkoma, keikiamasi, baramasi, pykstama, mušamasi.</p>
      <p>Ir namai gali susirgti nuo svetimų daiktų, kurie sukelia savotiškas infekcijas, rašo portalas „Econet“.</p>
      <p>Ligą namams gali sukelti daugybė priežasčių ir ne visada pavyksta ją išgydyti, pašalinti. Aplinka gali pasidaryti tokia kenksminga, kad šeimininkai nusprendžia verčiau parduoti butą ir persikraustyti gyventi kitur.</p>
      <p>Reklama</p>
      <p>Taip sunku būti „sutirštintoje“, niūrioje, slegiančioje aplinkoje. Laimei, namai virsta šaltais ir priešiškais nedažnai. Visais atvejais juos reikia gydyti. Pirmiausia būtina nustatyti priežastį, tada bus lengviau išgydyti.</p>
    </article>
  </body>
</html>