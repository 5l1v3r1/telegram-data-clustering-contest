<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/935698-ny-metod-ska-stoppa-denguefeber-som-p-piller-for-myggor"/>
    <meta property="og:site_name" content="Nyheter24"/>
    <meta property="article:published_time" content="2019-11-24T11:29:36+00:00"/>
    <meta property="og:title" content="Ny metod ska stoppa denguefeber: &quot;Som p-piller för myggor&quot;"/>
    <meta property="og:description" content="Forskare hurrar för den nya metoden som, om allt går som det ska, förväntas kunna stoppa sjukdomar kopplade till denguefeber. Det innebär att sterilisera hanmyggor som fötts upp i laboratorium."/>
  </head>
  <body>
    <article>
      <h1>Ny metod ska stoppa denguefeber: "Som p-piller för myggor"</h1>
      <address><time datetime="2019-11-24T11:29:36+00:00">24 Nov 2019, 11:29</time> by <a rel="author" href="https://nyheter24.se/profil/vendela.lonnqvist" target="_blank">Vendela Lönnqvist</a></address>
      <p>
        <b>Forskare hurrar för den nya metoden som, om allt går som det ska, förväntas kunna stoppa sjukdomar kopplade till denguefeber. Det innebär att sterilisera hanmyggor som fötts upp i laboratorium.</b>
      </p>
      <p>Denguefeber riskerar att drabba halva jordens befolkning, och ungefär 700 000 människor dör av <a href="https://nyheter24.se/sjukdom/">sjukdomen</a> varje år. </p>
      <p>Inte nog med det så drabbas ännu fler av sjukdomar som är kopplade till denguefeber; exempelvis zika, gula febern, malaria och chikungunya.</p>
      <h3>Nytt projekt startat av <a href="https://nyheter24.se/who/">WHO</a></h3>
      <p>Zikasmittan upptäcktes nyligen i Frankrike, där tre personer blivit smittade. Det är första gången folk insjuknat av europeiska myggor.</p>
      <p>Nu har ett nytt WHO-projekt dragit igång, till många forskares stora glädje.</p>
      <p>Projektet går ut på att sterilisera hanmyggor. Metoden, om den lyckas, kan komma att stoppa sjukdomar kopplade till denguefeber.</p>
      <p>– Det är som p-piller för myggor, förklarar myggexperten <b>Jan O Lundström</b> till SVT.</p>
      <h3>Ingen ny metod</h3>
      <p>Metoden i sig, så kallad sterile insect technique (SIT), är dock inte helt ny. Den har nämligen använts sedan 1950-talet för att bekämpa bland annat fruktflugor.</p>
      <p>Det är inte förrän nu som tekniken ska testat på myggor som bär på sjukdomar.</p>
      <p>– Förhoppningen är att det här ska rädda väldigt många liv - men inte bara liv. De myggburna sjukdomarna dödar inte lika många som de skadar och det är en katastrof för ett land att ha en population med massor av sjukdagar, säger Lundström vidare till SVT.</p>
      <h3>Tekniken innebär röntgenstrålning</h3>
      <p>Sterile insect technique handlar om att sterilisera hanmyggor med röntgenstrålning. </p>
      <p>Metoden kommer testat på myggor som fötts upp i laboratorium, för att sedan spridas vidare med drönare till lokala honmyggor, som de sedan parar sig med.</p>
      <p>Det gynnsamma med projektet är att mygghanarna inte bits, varpå de inte har möjligheten att sprida vidare några sjukdomar.</p>
      <p>– Honorna har aldrig varit med om att hanarna "har kondom" så de kommer para sig ändå, men de åker på en riktig nit. De får ingen avkomma alls. Gör man det i tillräckligt stor skala kraschar man den lokala populationen av smittspridare, menar Lundström.</p>
      <h3><a href="https://nyheter24.se/thailand/">Thailand</a> först ut</h3>
      <p>Ett av de första länder som kommer att få testa på metoden är Thailand. Redan nästa år förväntas projektet dra igång och det är fler länder som ser positivt på tekniken eftersom att det är miljövänlig. Det som är problematiskt är dock att den kräver mycket pengar och resurser.</p>
      <p>– Det finns ingen billig quickfix. Regeringar och andra med resurser måste bestämma sig, avslutar Lundström till <a href="https://www.svt.se/nyheter/vetenskap/preventivmedel-for-myggor-ska-stoppa-denguefeber-och-zikavirus">SVT</a>.</p>
      <p><a href="https://nyheter24.se/mygg">Mygg<br/></a>/<br/><a href="https://nyheter24.se/myggor">myggor<br/></a>/<br/><a href="https://nyheter24.se/mygga">mygga<br/></a>/<br/><a href="https://nyheter24.se/feber">Feber<br/></a>/<br/><a href="https://nyheter24.se/sjukdom">Sjukdom<br/></a>/<br/><a href="https://nyheter24.se/thailand">Thailand<br/></a>/<br/><a href="https://nyheter24.se/who">WHO</a></p>
      <figure>
        <a href="https://nyheter24.se/profil/vendela.lonnqvist">
          <img src="https://cdn01.nyheter24.se/87820a8a024b004b00/profile/avatars/107068_1562345490.jpg"/>
        </a>
      </figure>
      <p><a href="https://nyheter24.se/profil/vendela.lonnqvist">Vendela Lönnqvist </a><br/>vendela.lonnqvist@nyheter24.se</p>
    </article>
  </body>
</html>