<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641765/%D9%81%D9%86%D9%84%D8%A7%D9%86%D8%AF-%D9%85%D8%A7%D9%86%D9%88%D8%B1-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:45:00+00:00"/>
    <meta property="og:title" content="فنلاند مانور امنیت سایبری برگزار می کند"/>
    <meta property="og:description" content="فنلاند قصد دارد با برگزاری مانور امنیت سایبری و انجام بیش از 200 حمله باج افزارانه از میزان امنیت و آمادگی زیرساخت های دیجیتال کشور خود مطلع شود."/>
  </head>
  <body>
    <article>
      <h1>
        <a href="https://www.bultannews.com/fa/news/641765/%D9%81%D9%86%D9%84%D8%A7%D9%86%D8%AF-%D9%85%D8%A7%D9%86%D9%88%D8%B1-%D8%A7%D9%85%D9%86%DB%8C%D8%AA-%D8%B3%D8%A7%DB%8C%D8%A8%D8%B1%DB%8C-%D8%A8%D8%B1%DA%AF%D8%B2%D8%A7%D8%B1-%D9%85%DB%8C-%DA%A9%D9%86%D8%AF">فنلاند مانور امنیت سایبری برگزار می کند</a>
      </h1>
      <h2>فنلاند قصد دارد با برگزاری مانور امنیت سایبری و انجام بیش از 200 حمله باج افزارانه از میزان امنیت و آمادگی زیرساخت های دیجیتال کشور خود مطلع شود.</h2>
      <address><time datetime="2019-11-24T11:45:00+00:00">24 Nov 2019, 11:45</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از اینترستینگ اینجینیرینگ، با افزایش حملات سایبری پیچیده و سهمگین علیه کشورهای مختلف جهان، دولت های مختلف در تلاش هستند با برگزاری مانورهای امنیت سایبری از میزان آمادگی خود در این زمینه کسب اطلاع کنند و حالا نوبت به فنلاند رسیده که به نقاط ضعف و قوت خود پی ببرد.</p>
      <p>مانور امنیت سایبری فنلاند با حمله به 235 سیستم حیاتی و مهم دیجیتال در شهرها و سازمان های مختلف انجام می شود و مدیریت آن بر عهده مرکز ثبت جمعیت فنلاند خواهد بود. مانور یادشده Taisto19 یا نبرد 19 نام گرفته و در جریان آن حملات هکری واقعی به سازمان ها و نهادهای دولتی شبیه سازی می شوند.</p>
      <p>حملات سایبری باج گیرانه علیه نهادهای مالی و دولتی در سال های اخیر در نقاط مختلف جهان شدت گرفته و خسارت آن تنها در فنلاند از مرز یک میلیارد دلار گذشته است. بررسی های موسسه امنیتی مک آفی نشان می دهد تعداد حملات باجگیرانه در سه ماهه اول سال 2019 نسبت به مدت مشابه سال قبل در سراسر جهان 118 درصد افزایش داشته است. همچنین پیچیدگی این حملات روز به روز در حال افزایش است.</p>
    </article>
  </body>
</html>