<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/bellezza/capelli-mossi-mentre-si-dorme-ecco-tre-metodi-per-dire-addio-a-piastra-e-ferro/658959/"/>
    <meta property="og:site_name" content="DiLei"/>
    <meta property="article:published_time" content="2019-11-24T11:15:50+00:00"/>
    <meta property="og:title" content="Capelli mossi mentre si dorme? Ecco tre metodi per dire addio a piastra e ferro!"/>
    <meta property="og:description" content="Chi non sogna di svegliarsi al mattino con i capelli perfettamente in piega? Ma quante volte manca il tempo? Tre metodi per dire basta a ferro, piastra e capelli danneggiati"/>
  </head>
  <body>
    <article>
      <h1>Capelli mossi mentre si dorme? Ecco tre metodi per dire addio a piastra e ferro!</h1>
      <h2>Chi non sogna di svegliarsi al mattino con i capelli perfettamente in piega? Ma quante volte manca il tempo? Tre metodi per dire basta a ferro, piastra e capelli danneggiati</h2>
      <address><time datetime="2019-11-24T11:15:50+00:00">24 Nov 2019, 11:15</time> by <a rel="author">Camilla Cantini</a></address>
      <p>Ciao Emma! Come ti capisco… io ho dei capelli né carne né pesce se non li metto in piega e, se tante volte li lascio così per pigrizia, anche io vorrei potermi svegliare con i capelli come appena fatti dal parrucchiere! Hai ragione, piastra e ferro non sono il massimo, tendono a sfibrare il capello, disidratarlo e rovinare le punte. Specialmente se utilizzato ad ogni lavaggio!</p>
      <p>Negli anni ho pero sperimentato vari metodi per ottenere <b><a href="https://dilei.it/bellezza/capelli-mossi-senza-piastra-come-ottenerli/564440/">capelli mossi senza</a></b><a href="https://dilei.it/bellezza/capelli-mossi-senza-piastra-come-ottenerli/564440/"> <b>calore</b></a>, senza dover ricorrete per forza a questi strumenti, in special modo quando riesco a lavare i capelli la sera prima. Esatto, hai letto bene! Lavo i capelli la sera prima e con questi tre metodi al mattino mi sveglio con i <b>capelli mossi</b>!</p>
      <h3>Metodo 1: il calzino o la ciambella per capelli</h3>
      <p>Uno dei metodi che preferisco è quello di utilizzare una <b>ciambella o calzino</b> su cui <b>arrotolare i capelli</b>. Detta così sembra una cosa molto complicata, ma in realtà è un metodo veloce e facile, che regala <b>onde morbide</b>, un po’ da Diva. Le ciambelle sono realizzate appositamente per acconciare i capelli, e servono anche per ottenere dei bellissimi chignon che sembrano pieni di capelli. In alternativa, basta un <b>vecchio calzino</b> pulito, a cui tagliare la punta. Si arrotola su se stesso formando una ciambella, per una versione artigianale ma ugualmente efficace.</p>
      <p>A capelli asciutti, basterà raccogliere i capelli in una coda alta e ben tirata, fermarla con un elastico ed infilare la ciambella fino a toccare la base della coda. A questo punto si <b>arrotola la ciambella</b> su se stessa, che intrappolerà i capelli al suo interno e che rimarranno ben saldi. Al mattino basta srotolare l’acconciatura ed i capelli saranno <b>mossi e voluminosi</b>.</p>
      <figure>
        <img src="https://dileidemosite.files.wordpress.com/2019/11/capelli-mossi-senza-calore-sock-bun.jpg?w=2560&amp;strip=all&amp;quality=100"/>
      </figure>
      <p>
        <i>Fonte: <a href="https://www.instagram.com/mle.anderson2/">Instagram</a></i>
      </p>
      <h3>Metodo 2: la crocchia o i piccoli torchon su tutta la testa </h3>
      <p>Un metodo ancora più semplice è quello di andare a <b>dormire</b> realizzando <b>una o più crocchie</b> o torchon sulla testa. È un metodo adatto anche a chi ha i capelli corti, perché per il precedente serve avere un po’ più di lunghezza per poterli arrotolare. Con una sola crocchia in cima alla testa, l’effetto è sempre molto morbido e di <b>onde grosse</b>. Realizzando invece due crocchie alte, i cosiddetti <i>space buns</i>, risulteranno un po’ <b>più mossi</b> mentre, se volete ottenere un <a href="https://dilei.it/bellezza/come-asciugare-i-capelli-mossi/6911/">effetto <b>molto mosso</b></a> e quasi <b>riccio</b>, basterà realizzare tanti piccoli torchons, i cosiddetti <i>bantu knots</i>. Cercate di realizzarli in cima alla testa così non vi daranno noia mentre dormite. Al mattino srotolateli et voilà, capelli mossi semplicemente dormendo!</p>
      <figure>
        <img src="https://dileidemosite.files.wordpress.com/2019/11/capelli-mossi-crocchia-space-buns.jpg?w=2560&amp;strip=all&amp;quality=100"/>
      </figure>
      <p>
        <i>Fonte: 123rf</i>
      </p>
      <h3>Metodo 3: trecce e treccine per un effetto beach waves</h3>
      <p>Se invece desiderate ottenere un <b>mosso più morbido</b>, simili alle <b><a href="https://dilei.it/bellezza/video/beach-waves-con-la-piastra-imetec-bellissima-my-pro-beach-waves-gt20-100/599553/"><i>beach waves</i></a></b> che tanto piacciono in estate, invece che realizzare crocchie e chignon, optate per le<b> trecce</b>. Se preferite un mosso solo sulla parte finale dei capelli, realizzate la <b>versione classica</b>, mentre se volete che il mosso parta più in alto, meglio una <i><b>French braid</b></i>. Allo stesso modo, a seconda dell’intensità delle <i>beach waves</i> che desiderate, scegliete di realizzare una sola <b>treccia centrale</b>, due trecce <b>laterali</b> per un effetto medio, o 4 o <b>più treccine</b> per un effetto ancora più mosso, quasi frisée.</p>
      <figure>
        <img src="https://dileidemosite.files.wordpress.com/2019/11/capelli-mossi-trecce.jpg?w=2560&amp;strip=all&amp;quality=100"/>
      </figure>
      <p>
        <i>Fonte: 123rf</i>
      </p>
      <figure>
        <img src="https://dileidemosite.files.wordpress.com/2019/02/camilla_cantini_bw.jpg?w=2560&amp;strip=all&amp;quality=100"/>
      </figure>
      <aside><a href="https://dilei.it/rubrica/fattibella">#FattiBella</a> a cura di <b>Camilla Cantini</b> <a href="https://dilei.it/rubrica/fattibella">VEDI TUTTI GLI ARTICOLI</a></aside>
      <related>
        <h4>Leggi anche</h4>
        <a href="https://dilei.it/bellezza/capelli-come-metterli-in-piega-la-sera-per-averli-perfetti/525900/"/>
        <a href="https://dilei.it/bellezza/capelli-mossi-senza-piastra-come-ottenerli/564440/"/>
        <a href="https://dilei.it/bellezza/capelli-mossi-tagli-colori-acconciature/526416/"/>
        <a href="https://dilei.it/bellezza/capelli-come-fare-le-flat-waves-le-onde-piu-trendy/545257/"/>
        <a href="https://dilei.it/bellezza/spray-al-sale-marino-per-capelli-perfetti-a-cosa-serve/525650/"/>
      </related>
    </article>
  </body>
</html>