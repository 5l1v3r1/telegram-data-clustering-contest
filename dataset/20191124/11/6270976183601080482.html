<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/u-turkmenistani-vpershe-za-18-rokiv-projshov-pokaz-zarubizhnoyi-opery/"/>
    <meta property="og:site_name" content="Рубрика"/>
    <meta property="article:published_time" content="2019-11-24T11:28:38+00:00"/>
    <meta property="og:title" content="У Туркменістані вперше за 18 років пройшов показ зарубіжної опери"/>
    <meta property="og:description" content="У столиці Туркменістану Ашхабаді з великим успіхом відгриміла прем’єра відомої італійської опери Паяци. Прем’єра зарубіжної опери відбулася через 18 років після того, як перший президент Туркменістану заборонив цю форму мистецтва як «несумісну з менталітетом туркмен», повідомляє RFI. Вхід на виставу в Національний музично-драматичному театрі імені Махтумкулі був безкоштовним. Режисер туркмено-італійської вистави Даніеле де Плано заявив в […]"/>
  </head>
  <body>
    <article>
      <h1>У Туркменістані вперше за 18 років пройшов показ зарубіжної опери</h1>
      <address><time datetime="2019-11-24T11:28:38+00:00">24 Nov 2019, 11:28</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/12-37-860x450.jpg"/>
      </figure>
      <p>Фото: turkmenistan.gov.tm<br/><b><b>У столиці Туркменістану Ашхабаді з великим успіхом відгриміла прем’єра відомої італійської опери Паяци.</b></b></p>
      <p>Прем’єра зарубіжної опери відбулася через 18 років після того, як перший президент Туркменістану заборонив цю форму мистецтва як «несумісну з менталітетом туркмен», повідомляє <a href="http://www.rfi.fr/en/wires/20191119-turkmenistan-stages-first-opera-after-19-year-ban">RFI</a>.</p>
      <p>Вхід на виставу в Національний музично-драматичному театрі імені Махтумкулі був безкоштовним.</p>
      <p>Режисер туркмено-італійської вистави Даніеле де Плано заявив в інтерв’ю AFP, що опера Паяци є частиною «програми культурного обміну» між Італією і Туркменістаном.</p>
      <p>Він зазначив, що йому випала велика честь стати першим режисером, який повернув оперу до Туркменістану.</p>
      <p>Постановку опери в рамках Міжнародного театрального фестивалю в Ашхабаді організувало посольство Італії в Туркменістані і Міністерство культури Туркменістану. Одну з головних ролей у виставі зіграла італійка, а решту ролей — туркменські виконавці.</p>
      <p>Перший лідер Туркменістану Сапармурат Ніязов заборонив оперу і балет у 2001 році в спробі захистити туркменську культуру. В ході «культурної реформи» він ліквідував театр опери і балету.</p>
      <p>Заборона залишилася в силі і за другого президента Гурбангули Бердимухамедова, який прийшов до влади після смерті Ніязова в 2006 році.</p>
    </article>
  </body>
</html>