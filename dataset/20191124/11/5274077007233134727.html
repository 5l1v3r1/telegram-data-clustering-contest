<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419042"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T11:26:00+00:00"/>
    <meta property="og:title" content="רגב מזהירה מ&quot;התנקשות בדמוקרטיה&quot;"/>
    <meta property="og:description" content="שרת התרבות רגב דחתה את הטענות לפיהם נתניהו כופר בסמכויותיהן של רשויות החוק, והסבירה כי בנאום ביום חמישי נתניהו &quot;דיבר מדם ליבו&quot;."/>
  </head>
  <body>
    <article>
      <h1>רגב מזהירה מ"התנקשות בדמוקרטיה"</h1>
      <address><time datetime="2019-11-24T11:26:00+00:00">24 Nov 2019, 11:26</time> by <a rel="author">ערוץ 7</a></address>
      <p>שרת התרבות, מירי רגב (ליכוד) התייחסה הבוקר (ראשון) להחלטת היועמ"ש מנדלבליט להקים צוות משפטנים שידון בהשלכות החוקתיות של הכוונה להגיש כתב אישום נגד ראש הממשלה נתניהו.</p>
      <p>בראיון לגלי צה"ל טענה רגב כי אם היועץ המשפטי לממשלה יקבע שלא ניתן במצב הנוכחי להטיל על נתניהו להרכיב את הממשלה הבאה, מנדלבליט "יתנקש בדמוקרטיה הישראלית".</p>
      <p>רגב טענה כי "זאת תהיה החלטה של קו פרשת מים" והסבירה כי ההחלטה תהיה מנוגדת לחוק יסוד הממשלה, שלא אוסר על ראש ממשלה שעומד לדין להמשיך בכהונתו עד לקבלת פסק דין סופי.</p>
      <p>ביחס לנאום של ראש הממשלה לאחר ההודעה על הגשת כתב האישום, אמרה רגב כי "אף אחד לא דיבר על הפיכה שלטונית".</p>
      <p>רגב הדגישה כי נתניהו "דיבר מדם לבו" והזכירה כי "הוא אמר יום למחרת שהוא בעד שלטון החוק. ראש הממשלה מכבד מאוד את רשויות החוק".</p>
      <p>השרה התייחסה לסרטון שפרסם נתניהו ביום שישי, שבו אמר: "כל התהליך הזה יוכרע בסופו של דבר בבית המשפט, אנחנו נקבל את הכרעת בית המשפט, על כך אין ספק. נפעל לפי שלטון החוק, וזה אומר שמי שלא פעל לפי החוק במשטרה ובפרקליטות, צריכה להיות בדיקה, צריך להיות טיפול וצריך להיות תיקון"</p>
    </article>
  </body>
</html>