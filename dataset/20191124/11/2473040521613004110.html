<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247151/alegeri-prezidentiale-2019-ludovic-orban-nu-am-emotii-in-privinta-victoriei-ci-doar-in-privinta-scorului-sper-sa-fie-cat-mai-cat.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T11:24:25+00:00"/>
    <meta property="og:title" content="Alegeri prezidentiale 2019: Ludovic Orban: Nu am emotii in privinta victoriei, ci doar in privinta scorului, sper sa fie cat mai categoric"/>
    <meta property="og:description" content="Premierul Ludovic Orban a declarat ca a votat pentru o Romanie respectata in lume, in care fiecare sa aiba sansa sa reuseasca in viata si in care institutiile statului sa serveasca cetateanul, scrie Agerpres."/>
  </head>
  <body>
    <article>
      <h1>Alegeri prezidentiale 2019: Ludovic Orban: Nu am emotii in privinta victoriei, ci doar in privinta scorului, sper sa fie cat mai categoric</h1>
      <address>
        <time datetime="2019-11-24T11:24:25+00:00">24 Nov 2019, 11:24</time>
      </address>
      <p>
        <b>Premierul Ludovic Orban a declarat ca a votat pentru o Romanie respectata in lume, in care fiecare sa aiba sansa sa reuseasca in viata si in care institutiile statului sa serveasca cetateanul, scrie <a href="http://agerpres.ro/">Agerpres.</a></b>
      </p>
      <p>"Am votat normal, am votat pentru o Romanie democratica, respectata in lume, pentru o Romanie in care fiecare roman sa aiba sansa sa reuseasca in viata, sa duca o viata normala, fireasca si, de asemenea, am votat pentru o Romanie care sa se dezvolte, in care institutiile statului sa serveasca cetateanul, in care legea e lege pentru toti, o Romanie care sa fie casa fiecarui roman, atat de primitoare incat sa ii faca si pe cei din Diaspora sa se intoarca acasa", a spus Orban, duminica.</p>
      <p>El i-a indemnat pe romani sa isi exercite dreptul de vot, pentru ca este un drept fundamental, iar "atunci cand sunt alegeri, romanii au posibilitatea de a decide in ce directie se indreapta tara".</p>
      <p>"Trebuie sa isi foloseasca acest drept fundamental, pentru ca depinde de fiecare roman soarta Romaniei. Si chiar daca unii considera ca un vot reprezinta mult prea putin, eu le spun ca pic cu pic se face mare, vot cu vot Romania poate fie adusa pe drumul cel drept. (...) Nu am emotii in privinta victoriei candidatului pe care il sprijin, ci doar in privinta scorului si sper sa fie un scor cat mai categoric, astfel incat vointa romanilor pentru o Romanie normala, o Romanie dezvoltata, o Romanie respectata in lume, sa fie cat mai clara si cat mai puternic exprimata cu ocazia celui de al doilea tur al alegerilor prezidentiale", a afirmat premierul.</p>
      <p>Orban a mentionat ca votul din Diaspora, pana in acest moment, "este spectaculos".</p>
      <p>
        <a href="https://www.wall-street.ro/articol/Politic/247162/alegeri-prezidentiale-2019-turul-doi-primele-rezultate-din-diaspora.html">Citeste si:<br/>Iohannis castiga cu peste 90% in Australia si Noua Zeelanda</a>
      </p>
      <figure>
        <img src="https://img.wall-street.ro/image_thumbs/thumbs/543/54354fa467f7132dc5b4703c2d23eb35-400x250-00-65.jpg?v=1574611117"/>
      </figure>
      <p>"Ma bucur enorm ca exista o prezenta atat de mare la vot si asta imi da sperante, pentru ca exprimarea dreptului de vot de catre romanii care sunt in Diaspora, in alte tari, care si-au cautat norocul in alta parte, imi arata si un interes major pentru soarta tarii si asta imi arata ca exista o dorinta mare de intoarcere in Romania din partea foarte multor romani care sunt astazi in Diaspora", a conchis Orban.</p>
      <p>Seful Executivului a votat la Scoala nr. 1 din Dobroesti, Ilfov.</p>
      <footer>Sursa foto: Agerpres</footer>
    </article>
  </body>
</html>