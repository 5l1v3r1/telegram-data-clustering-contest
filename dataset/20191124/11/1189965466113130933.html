<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lifo.gr/now/greece/260437/provlimata-sta-dromologia-trenon-meta-tis-serres-pros-drama-metatopistike-gefyra-apo-tis-vroxes"/>
    <meta property="og:site_name" content="LiFO"/>
    <meta property="article:published_time" content="2019-11-24T11:55:00+00:00"/>
    <meta property="og:title" content="Προβλήματα στα δρομολόγια τρένων μετά τις Σέρρες προς Δράμα - Μετατοπίστηκε γέφυρα από τις βροχές"/>
    <meta property="og:description" content="Διακόπηκε η κυκλοφορία τρένων μετά τις Σέρρες προς Δράμα λόγω μετατόπισης γέφυρας από τις βροχές"/>
  </head>
  <body>
    <article>
      <h1>Προβλήματα στα δρομολόγια τρένων μετά τις Σέρρες προς Δράμα - Μετατοπίστηκε γέφυρα από τις βροχές</h1>
      <h2>Διακόπηκε η κυκλοφορία τρένων μετά τις Σέρρες προς Δράμα λόγω μετατόπισης γέφυρας από τις βροχές</h2>
      <address><time datetime="2019-11-24T11:55:00+00:00">24 Nov 2019, 11:55</time> by <a rel="author">NEWSROOM</a></address>
      <p>
        <b>Για διακοπή κυκλοφορίας <a href="https://www.lifo.gr/tags/%CE%A4%CF%81%CE%AD%CE%BD%CE%BF">τρένων</a> στο τμήμα της σιδηροδρομικής σύνδεσης μετά τις <a href="https://www.lifo.gr/tags/%CE%A3%CE%AD%CF%81%CF%81%CE%B5%CF%82">Σέρρες</a> προς την <a href="https://www.lifo.gr/tags/%CE%94%CF%81%CE%AC%CE%BC%CE%B1">Δράμα</a>, μέχρι να υπάρξει νεότερη ανακοίνωση, ενημερώνει ο <a href="https://www.lifo.gr/tags/%CE%9F%CE%A3%CE%95">ΟΣΕ</a>.</b>
      </p>
      <p>Σύμφωνα με την ανακοίνωση ο διαχειριστής της υποδομής ΟΣΕ διέκοψε την κυκλοφορία των τρένων στο συγκεκριμένο τμήμα «λόγω μετατόπισης γέφυρας από τις βροχές. Τα δρομολόγια Σέρρες – Αλεξανδρούπολη θα εκτελούνται με λεωφορεία, μέχρι νεοτέρας» όπως επισημαίνεται.</p>
      <p>Όπως ανέφερε στο ΑΠΕ-ΜΠΕ ο προϊστάμενος της Υπηρεσίας Υποστήριξης Κυκλοφορίας του ΟΣΕ Μακεδονίας- Θράκης, Χρήστος Τούρτας, πρόκειται «για γέφυρα αποκλειστικά σιδηροδρομική, 1,5 χλμ έξω από τις Σέρρες. Χθες το βράδυ διαπίστωσε πρόβλημα ο υπέυθυνος υπάλληλος γραμμής και ενημερωθήκαμε άμεσα».</p>
      <p>Ο κ. Τούρτας επισήμανε ότι ήδη βρίσκονται στο σημείο «συνεργεία τεχνικών του ΟΣΕ προκειμένου να έχουν ακριβή εικόνα της κατάσταση και να αποκαταστήσουν το πρόβλημα στη σιδηροδρομική γέφυρα».</p>
      <p>
        <i>Με πληροφορίες από ΑΠΕ-ΜΠΕ</i>
      </p>
    </article>
  </body>
</html>