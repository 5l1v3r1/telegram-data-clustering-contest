<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/u_stolyci_sporudyat_novu_mechet_na_5_tys_vidviduvachiv"/>
    <meta property="og:site_name" content="espreso.tv"/>
    <meta property="article:published_time" content="2019-11-24T11:10:00+00:00"/>
    <meta property="og:title" content="У столиці спорудять нову мечеть на 5 тис. відвідувачів"/>
    <meta property="og:description" content="Національний лідер кримськотатарського народу Мустафа Джемілєв розповів, що проект будівництва мечеті в Києві, яку планує побудувати кримськотатарська громада за сприяння Туреччини, вже готовий"/>
  </head>
  <body>
    <article>
      <h1>У столиці спорудять нову мечеть на 5 тис. відвідувачів</h1>
      <address>
        <time datetime="2019-11-24T11:10:00+00:00">24 Nov 2019, 11:10</time>
      </address>
      <p>Національний лідер кримськотатарського народу Мустафа Джемілєв розповів, що проект будівництва мечеті в Києві, яку планує побудувати кримськотатарська громада за сприяння Туреччини, вже готовий</p>
      <p>Мечеть розрахована на п'ять тисяч людей і її буде споруджено у столичному середмісті, передає <a href="https://espreso.tv/">Еспресо.TV</a> з посиланням на <a href="https://atr.ua/">ATR</a>.</p>
      <p>"З пошуками землі ми провели величезну роботу, але нічого не знайшли. І я вдячний Рінату Ахметову, який подарував нам ділянку вартістю близько $5 млн. Ми про це повідомили Туреччину, проекти вже готові, бюджет теж. Були невеликі розбіжності. Туреччина наполягала: ви, мовляв, плануєте мечеть на 10 тис. осіб, проте в Києві немає такої спільноти (вірян - ред.). Ми відповідали: "Але це мечеть не тільки для кримських татар, а й для всіх мусульман". Зрештою домовилися будувати мечеть на 5 тис. І вона буде найбільшою мечеттю в Україні", - розповів Джемілєв.</p>
      <p>Він додав, що також вирішується питання будівництва житла для кримських татар, які вимушено покинули Крим і через переслідування окупантів не можуть повернутися додому. Будувати нові квартири для кримських татар планують у Дніпрі, Харкові, Одесі, Херсоні та Львові. А ось в столиці житло вирішили не будувати, а купувати, тому що ринок нерухомості в Києві і так великий.</p>
    </article>
  </body>
</html>