<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04734211"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-24T11:39:00+00:00"/>
    <meta property="og:title" content="Man komt om het leven na ongeval met achtbaan op kerstmarkt Berlijn"/>
    <meta property="og:description" content="Bij een ongeval met een achtbaan op een kerstmarkt in Berlijn is zaterdagnacht een man om het leven gekomen. De man raakte verpletterd door een kar van de ..."/>
  </head>
  <body>
    <article>
      <h1>Man komt om het leven na ongeval met achtbaan op kerstmarkt Berlijn</h1>
      <address>
        <time datetime="2019-11-24T11:39:00+00:00">24 Nov 2019, 11:39</time>
      </address>
      <p>
        <b>Bij een ongeval met een achtbaan op een kerstmarkt in Berlijn is zaterdagnacht een man om het leven gekomen. De man raakte verpletterd door een kar van de achtbaan. De oorzaak van het ongeval is nog niet bekend, zegt de woordvoerder van de brandweer. De politie onderzoekt de zaak.</b>
      </p>
      <p>Het slachtoffer zou een medewerker zijn van de kerstmarkt aan de Landsberger Allee in het noordoosten van de Duitse hoofdstad. Hij werd geraakt door een kar van de achtbaan en zat vervolgens klem onder het tuig. Hij werd na zijn bevrijding nog gereanimeerd, maar de hulp kon niet meer baten.</p>
      <p>De vier inzittenden van de kar op de achtbaan kregen begeleiding aangeboden.</p>
    </article>
  </body>
</html>