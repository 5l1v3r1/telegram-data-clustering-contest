<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manager.bg/blgariya/shche-plashchame-li-potrebitelska-taksa-pri-lekarya-i-za-decata"/>
    <meta property="og:site_name" content="МЕНИДЖЪР.NEWS"/>
    <meta property="article:published_time" content="2019-11-24T11:11:01+00:00"/>
    <meta property="og:title" content="Ще плащаме ли потребителска такса при лекаря и за децата?"/>
    <meta property="og:description" content="„Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв”. Така в ефира на НОВА ТВ заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите."/>
  </head>
  <body>
    <article>
      <h1>Ще плащаме ли потребителска такса при лекаря и за децата?</h1>
      <address>
        <time datetime="2019-11-24T11:11:01+00:00">24 Nov 2019, 11:11</time>
      </address>
      <p>„Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв”. Така в ефира на НОВА ТВ заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите.</p>
      <p>Според председателят на Националната пациентска организация д-р Станимир Хасърджиев българското здравеопазване не е достатъчно достъпно.</p>
      <p> „Броят на лекарите по цял свят тепърва ще намалява. Медиците полагат всички усилия, за да спасят някого, но не винаги имат условията това да се случва по най-добрия утвърден световен начин. Вероятно никога няма да се установи какво точно се е случило с починалото 3-годишно дете.Няма електронна система, която да отчита кога е направено дадено изследване или процедура”, поясни той.</p>
      <p>„Не се учудвам, че анестезиолозите от педиатрията, в която почина 3-годишно дете са напуснали. Този натиск, който се упражнява върху лекарското съсловие, оказа влияние. Не съм съгласен с д-р Хасърджиев. Смятам, че България е на първо място по достъп до медицинска помощ в целия ЕС. В някои държави се чака с месеци за преглед”, каза още Брънзалов.</p>
    </article>
  </body>
</html>