<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119718-milos-jovanovic-blistali-bismo-da-nismo-izgubili-20-godina-za-pricu-o-eu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T11:05:04+00:00"/>
    <meta property="og:title" content="Miloš Jovanović: Blistali bismo da nismo izgubili 20 godina za priču o EU"/>
    <meta property="og:description" content="Predsednik Demokratske stranke Srbije (DSS) i jedan od lidera političkog pokreta &quot;Metla 2020&quot; Miloš Jovanović izjavio je da bi Srbija danas &quot;blistala&quot; da je energija koja je u poslednjih 20 godina potrošena na priču o Evropskoj uniji, umesto toga iskorišćena za sredjivanje zemlje.On je u intervjuu Kuriru rekao da je bavljenje pitanjem EU, u suštini bavljenje &quot;nepostojećom temom&quot;.&quot;Niti će biti proširenja, niti će EU, kakva je sada, moći da izadje iz krize. Zato u pokretu &quot;Metla 2020&quot; ne trošimo previše energije na to pitanje.&quot;Sveobuhvatna saradnja na obostranu korist je jedini pravi i realni cilj koji treba da se postavi u odnosima Srbije i EU. Ništa više, ništa manje&quot;, istakao je Jovanović.On je ponovio stav da je promena izbornog sistema apsolutni prioritet za politički pokret &quot;Metla 2020&quot;. &quot;Potrebno je ljude birati po imenu i prezimenu, jer su partije danas okupirale finansijske tokove, medije i pravosudje&quot;, dodao je lider DSS-a.Prema njegovim rečima na srpskoj političkoj sceni nestalo je odgovornosti, ideje…"/>
  </head>
  <body>
    <article>
      <h1>Miloš Jovanović: Blistali bismo da nismo izgubili 20 godina za priču o EU</h1>
      <address>
        <time datetime="2019-11-24T11:05:04+00:00">24 Nov 2019, 11:05</time>
      </address>
      <p><b>Predsednik Demokratske stranke Srbije (DSS) i jedan od lidera političkog pokreta "Metla 2020" Miloš Jovanović izjavio je da bi Srbija danas "blistala" da je energija koja je u poslednjih 20 godina potrošena na priču o Evropskoj uniji, umesto toga iskorišćena za sredjivanje zemlje.</b><br/><br/>On je u intervjuu Kuriru rekao da je bavljenje pitanjem EU, u suštini bavljenje "nepostojećom temom".<br/><br/>"Niti će biti proširenja, niti će EU, kakva je sada, moći da izadje iz krize. Zato u pokretu "Metla 2020" ne trošimo previše energije na to pitanje.<br/><br/>"Sveobuhvatna saradnja na obostranu korist je jedini pravi i realni cilj koji treba da se postavi u odnosima Srbije i EU. Ništa više, ništa manje", istakao je Jovanović.<br/><br/>On je ponovio stav da je promena izbornog sistema apsolutni prioritet za politički pokret "Metla 2020". "Potrebno je ljude birati po imenu i prezimenu, jer su partije danas okupirale finansijske tokove, medije i pravosudje", dodao je lider DSS-a.<br/><br/>Prema njegovim rečima na srpskoj političkoj sceni nestalo je odgovornosti, ideje, vizije i ambicije.<br/><br/>"Užasno je opao moralni i intelektualni nivo na srpskoj političkoj sceni i sve je postalo prilično neozbiljno. Srpsku elitu danas neretko čini polusvet i to mora da se menja", naglasio je lider DSS-a.</p>
    </article>
  </body>
</html>