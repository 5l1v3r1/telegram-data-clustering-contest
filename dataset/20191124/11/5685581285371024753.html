<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/unlu-is-adami-olumden-dondu--1286771-yasam/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T11:35:00+00:00"/>
    <meta property="og:title" content="Ünlü iş adamı ölümden döndü!"/>
    <meta property="og:description" content="Ünlü iş adamı Sacit Naşit Batllo'nun lüks aracı trafik direğine ok gibi saplandı. Ünlü iş adamı ölümden döndü."/>
  </head>
  <body>
    <article>
      <h1>Ünlü iş adamı ölümden döndü!</h1>
      <h2>Ünlü iş adamı Sacit Naşit Batllo'nun lüks aracı trafik direğine ok gibi saplandı. Ünlü iş adamı ölümden döndü.</h2>
      <address>
        <time datetime="2019-11-24T11:35:00+00:00">24 Nov 2019, 11:35</time>
      </address>
      <p>Ünlü iş adamı Sacit Naşit Batllo'nun lüks aracıyla karıştığı  trafik kazası güvenlik kamerasına yansıdı.</p>
      <p>
        <b>TRAFİK LEVHASINA OK GİBİ SAPLANDI</b>
      </p>
      <p>Olay, <a href="http://www.gazetevatan.com/arama/?Keyword=Be%C5%9Fikta%C5%9F">Beşiktaş</a>, Adnan Saygun Caddesi üzerinde meydana geldi. Edinilen bilgiye göre, dün <a href="http://www.gazetevatan.com/arama/?Keyword=Sabah">sabah</a> Adnan Saygun Caddesi'nde seyir halinde olan işadamı Sacit Naşit Battlo, trafik ışıklarını geçtiği esnada karşı şeritten gelen otomobile çarparak trafik levhasına savruldu. Ünlü işadamının otomobiline trafik levhasının bulunduğu direk ok gibi saplandı. İşadamı, kazayı yara almadan atlatırken lüks otomobili ise hasar aldı. Yaşadığı kısa süreli şoku atlatan işadamı durumu polis ekiplerine bildirdi. İhbar üzerine olay yerine gelen trafik polisleri kazayla ilgili çalışma başlattı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/24/--4302873.Jpeg"/>
      </figure>
      <p>
        <b>KAZAYA SİNYALİZASYON HATASININ NEDEN OLDUĞU İDDİA EDİLDİ</b>
      </p>
      <p>Trafik ekipleri çevredeki güvenlik kameralarını inceleme altına alırken kazaya karışan sürücülerinde ifadelerine başvurdu. Cadde üzerinde bulunan trafik ışıklarında sinyalizasyon problemi yaşandığını belirten çevrede sakinleri benzer kazaların daha önce yaşandığını aktardı. Meydana gelen trafik kazasıyla trafik ışıklarının arızalanarak çalışmadığı da görüldü.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/24/--4302874.Jpeg"/>
      </figure>
      <p>
        <b>"TRAFİK DİREĞİ OLMASAYDI LÜKS OTOMOBİL BENİM ÜZERİME UÇMUŞTU"</b>
      </p>
      <p>Lüks otomobilin üzerine doğru uçtuğunu ancak trafik direğinin kendisini kurtardığını belirten Cüneyt Şengeldiler, "Kırmızı ışıkta duruyordum. Bir anda ses geldi ve araç üzerime uçtu. Arada trafik direği vardı. O beni kurtardı. Lüks <a href="http://www.gazetevatan.com/arama/?Keyword=araba">araba</a> hızlıydı. Ona yeşil yanıyordu. Sanırım birden fırlayınca üzerime savruldu. Verilmiş sadakamız varmış. Beni direk kurtardı" ifadelerini kullandı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/24/--4302875.Jpeg"/>
      </figure>
      <p>
        <b>KAZA ANI GÜVENLİK KAMERASINDA</b>
      </p>
      <p>Ünlü işadamının karıştığı trafik kazası çevrede bulunan bir işyerine ait güvenlik kamerasına saniye saniye yansıdı. Caddede seyir halinde olan işadamının ilk olarak karşı şeritten gelen otomobile çarptığı ardından yol kenarında bulunan trafik levhasına savrulduğu görüldü. Zincirleme trafik kazasına karışan 3 otomobil çekici yardımıyla otoparka kaldırıldı.</p>
      <figure>
        <img src="http://fotograf.gazetevatan.com/vatanmediafile/HaberIciResim/2019/11/24/--4302876.Jpeg"/>
      </figure>
    </article>
  </body>
</html>