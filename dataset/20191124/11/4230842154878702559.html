<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://fakty.com.ua/ua/ukraine/20191124-skandal-u-serbiyi-vuchych-poyasnyv-yak-serbska-zbroya-opynylasya-na-donbasi/"/>
    <meta property="og:site_name" content="ФАКТИ"/>
    <meta property="article:published_time" content="2019-11-24T11:30:15+00:00"/>
    <meta property="og:title" content="Скандал у Сербії: Вучич пояснив, як сербська зброя опинилася на Донбасі"/>
    <meta property="og:description" content="Українські військові на Донбасі могли отримати сербську зброю шляхом реекспорту."/>
  </head>
  <body>
    <article>
      <h1>Скандал у Сербії: Вучич пояснив, як сербська зброя опинилася на Донбасі</h1>
      <address>
        <time datetime="2019-11-24T11:30:15+00:00">24 Nov 2019, 11:30</time>
      </address>
      <p>Українські військові на Донбасі могли отримати сербську зброю шляхом реекспорту.</p>
      <p>Cербські міномети могли опинитися в Україні шляхом реекспорту. Так президент Сербії Александар Вучич прокоментував заяву опозиціонерки Марініки Тепич про те, що українські військові на Донбасі, ймовірно, використовують зброю з Сербії попри те, що країна офіційно не експортувала озброєння до України.</p>
      <p>Згідно із оприлюдненими даними, сербська компанія Техноремонт купила партію мін виробництва заводу Крушик у продавця Jugoimport SDPR, продала їх польській компанії Nattan, представником якої фактично був громадянин України Віталій Дементьєв, а вже потім боєприпаси потрапили в Україну.</p>
      <p>Вучич заявив, що міністерство торгівлі Сербії дозволило компанії Техноремонт продати зброю польській компанії Nattan, яка у документах, оприлюднених опозиціонерко, названа кінцевим отримувачем зброї.</p>
      <p><b>Читайте:</b> <a href="https://fakty.com.ua/ua/ukraine/20191119-nastav-chas-rosiyi-vykonuvaty-svoyi-zobov-yazannya-shhodo-donbasu-maas/">Настав час Росії виконувати свої зобов’язання щодо Донбасу – Маас</a></p>
      <p>Сербський президент запевнив, що хоча все було зроблено відповідно до закону і угода “була чиста, як сльоза”, однак сербські спецслужби попередили Службу зовнішньої розвідки Росії про можливий реекспорт озброєння в Україну.</p>
      <p>Нагадаємо, Факти ICTV писали про те, <a href="https://fakty.com.ua/ua/ukraine/20191010-pro-peredannya-rozviddanyh-cherez-olx-ta-zbroyu-za-300-grn-interv-yu-z-partyzanom-zhemchugovym/">де українські партизани беруть зброю</a> для війни проти Росії на Донбасі.</p>
    </article>
  </body>
</html>