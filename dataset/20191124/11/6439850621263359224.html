<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462887/%E0%A6%B0%E0%A7%87%E0%A6%B2%E0%A6%B8%E0%A7%8D%E0%A6%9F%E0%A7%87%E0%A6%B6%E0%A6%A8%E0%A7%87-%E0%A6%B2%E0%A6%BE%E0%A6%97%E0%A7%87%E0%A6%9C-%E0%A6%B9%E0%A6%BE%E0%A6%A4%E0%A7%87-%E0%A6%AA%E0%A7%8D%E0%A6%B0%E0%A7%87%E0%A6%B8%E0%A6%BF%E0%A6%A1%E0%A7%87%E0%A6%A8%E0%A7%8D%E0%A6%9F"/>
    <meta property="og:site_name" content="Daily Janakantha"/>
    <meta property="article:published_time" content="2019-11-24T11:09:00+00:00"/>
    <meta property="og:title" content="রেলস্টেশনে লাগেজ হাতে প্রেসিডেন্ট !"/>
    <meta property="og:description" content="অনলাইন ডেস্ক ॥ প্রায় প্রতিটি দেশেই রাষ্ট্রের ভিভিআইপি ব্যক্তিরা রাস্তায় বের হলেই চোখে পড়বে লম্বা প্রটোকল ও বডিগার্ডদের বহর। তাদের নিরাপত্তার স্বার্থেই এ প্রটোকল দেয়া হয়। এতে কিছুটা হলেও সাধারণ ব্যক্তিদের চলাফেরায় কিছুটা বিধিনিষেধ আরোপ করা হয়। কিন্তু ছবিতে লাগেজ হাতে বয়স্ক যে ভদ্রলোককে দেখতে পাচ্ছেন ..."/>
  </head>
  <body>
    <article>
      <h1>রেলস্টেশনে লাগেজ হাতে প্রেসিডেন্ট !</h1>
      <address>
        <time datetime="2019-11-24T11:09:00+00:00">24 Nov 2019, 11:09</time>
      </address>
      <figure>
        <img src="http://www.dailyjanakantha.com/files/201911/1574597338_03.jpg"/>
      </figure>
      <p>অনলাইন ডেস্ক ॥ প্রায় প্রতিটি দেশেই রাষ্ট্রের ভিভিআইপি ব্যক্তিরা রাস্তায় বের হলেই চোখে পড়বে লম্বা প্রটোকল ও বডিগার্ডদের বহর। তাদের নিরাপত্তার স্বার্থেই এ প্রটোকল দেয়া হয়। এতে কিছুটা হলেও সাধারণ ব্যক্তিদের চলাফেরায় কিছুটা বিধিনিষেধ আরোপ করা হয়।</p>
      <p>কিন্তু ছবিতে লাগেজ হাতে বয়স্ক যে ভদ্রলোককে দেখতে পাচ্ছেন তিনি কোনো সাধারণ ব্যক্তি নন। তিনি ইউরোপের দেশ অস্ট্রিয়ার প্রেসিডেন্ট আলেকজেন্ডার ভন দ্য ব্যালন। ভিয়েনার রেলস্টেশনে দাঁড়িয়ে আছেন ইতালি যাওয়ার ট্রেনের অপেক্ষায়।</p>
      <p>অস্ট্রিয়ার প্রেসিডেন্ট ইতালি যাওয়ার আগে ২২ নভেম্বর ছবিটি তার ভেরিভায়েড ফেসবুক ও টুইটারে পোস্ট করেন। ফেসবুকে তিনি লিখেছেন, ‘মেরানোতে (ইতালি) যাচ্ছি। ইতালির প্রেসিডেন্ট সার্জিও মাত্তারেল্লা ও সাউথ টাইরল প্রদেশের গভর্নর আরনো কমপ্যাটচারের সঙ্গে সাক্ষাৎ করব। আমরা সাউথ টাইরল প্যাকেজের ৫০ বছর পূর্তি উদযাপন করব।’</p>
      <p>প্রেসিডেন্টের পাশে কোনো দেহরক্ষী বা প্রটোকল নেই। নিজেই বয়ে বেড়াচ্ছেন নিজের লাগেজ। এমন দৃশ্যে প্রেসিডেন্টকে দেখে প্রশংসায় পঞ্চমুখ নেটিজেনরা।</p>
      <p>কেউ কেউ বলছেন, প্রেসিডেন্টকে এমনই হওয়া উচিত। আবার কেউ বলেছেন, যেখানে বিশ্বের সব দেশের রাষ্ট্রপ্রধান ও শীর্ষ কর্মকর্তা বডিগার্ড ও প্রটোকল নিয়ে চলাফেরা করেন সেখানে এই প্রেসিডেন্টের লাগেজ বহন করার মতো কেউ নেই।</p>
    </article>
  </body>
</html>