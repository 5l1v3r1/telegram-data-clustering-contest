<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttonapoli.net/rassegna-stampa/il-gruppo-l-ha-abbandonato-ma-ancelotti-e-quasi-sufficiente-alla-ricerca-della-strada-del-gioco-415611"/>
    <meta property="og:site_name" content="TUTTONAPOLI.net"/>
    <meta property="article:published_time" content="2019-11-24T11:45:00+00:00"/>
    <meta property="og:title" content="&quot;Il gruppo l'ha abbandonato&quot;, ma Ancelotti è (quasi) sufficiente: &quot;Alla ricerca della strada del gioco&quot;"/>
    <meta property="og:description" content="A causa dell'ultimo periodo a dir poco delicato, anche Carlo Ancelotti è finito nell'occhio del ciclone in casa Napoli."/>
  </head>
  <body>
    <article>
      <h1>"Il gruppo l'ha abbandonato", ma Ancelotti è (quasi) sufficiente: "Alla ricerca della strada del gioco"</h1>
      <h2>A causa dell'ultimo periodo a dir poco delicato, anche Carlo Ancelotti è finito nell'occhio del ciclone in casa Napoli.</h2>
      <address><time datetime="2019-11-24T11:45:00+00:00">24 Nov 2019, 11:45</time> by <a rel="author">Redazione Tutto Napoli.net</a></address>
      <p>A causa dell'ultimo periodo a dir poco delicato, anche <b>Carlo Ancelotti</b> è finito nell'occhio del ciclone in casa Napoli, tant'è che una piccola frangia di tifosi sta addirittura chiedendo l'esonero per ripartire. Se c'è un errore nella sfida contro il Milan è sicuramente quello di aver inserito troppo tardi Llorente, dal momento che era evidente la necessità di un centravanti di riferimento che potesse impegnare fisicamente i difensori. Per <i>Tuttomercatoweb.</i> merita un 5,5 in pagella perché i passi in avanti sono davvero impercettibili.</p>
      <p>Sufficienza invece per <i>La Gazzetta dello Sport</i>, che scrive come "Dovrà fare i conti con il gruppetto degli scontenti che l'hanno abbandonato e non rispondono alle sue indicazioni". Stesso voto anche da <i>Tuttosport</i> ("Regala al Napoli un punto importante") dal <i>Corriere dello Sport</i>, che lo salva perché sta cercando di ritrovare la strada giusta, quella che un tempo faceva del Napoli la squadra con il gioco più bello, veloce, tecnico e preciso del campionato. Mezzo punto in meno dal <i>Corriere della Sera</i> che descrive il pari del Napoli come una mezza sconfitta: la crisi continua.</p>
      <p><b>PAGELLE</b>:<br/><i>Tuttomercatoweb.com</i>: 5,5 <i>La Gazzetta dello Sport</i>: 6 <i>Corriere dello Sport</i>: 6 <i>Tuttosport</i>: 6 <i>Corriere della Sera</i>: 5,5</p>
    </article>
  </body>
</html>