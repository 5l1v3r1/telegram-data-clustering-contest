<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/ukrayinets_slavinskiy_zdobuv_vpevnenu_peremogu_na_vechori_boksu_uaylder__ortis_n1238609"/>
    <meta property="og:site_name" content="24 Канал"/>
    <meta property="article:published_time" content="2019-11-24T11:05:00+00:00"/>
    <meta property="og:title" content="Українець Славінський здобув впевнену перемогу на вечорі боксу Уайлдер – Ортіс"/>
    <meta property="og:description" content="29-річний український боксер напівлегкої ваги Віктор Славінський (11-0-1, 6 КО) переміг Рігоберто Ермосільо (11-2-1, 8 КО) в андеркарді реваншу Деонтея Уайлдера та Луїса Ортіса."/>
  </head>
  <body>
    <article>
      <h1>Українець Славінський здобув впевнену перемогу на вечорі боксу Уайлдер – Ортіс</h1>
      <address><time datetime="2019-11-24T11:05:00+00:00">24 Nov 2019, 11:05</time> by <a rel="author" href="https://24tv.ua/visent_luyis_tag7065/" target="_blank">Вісент Луїс</a></address>
      <p>
        <b>29-річний український боксер напівлегкої ваги Віктор Славінський (11-0-1, 6 КО) переміг Рігоберто Ермосільо (11-2-1, 8 КО) в андеркарді реваншу Деонтея Уайлдера та Луїса Ортіса.</b>
      </p>
      <p>Славінський володів перевагою більшу частину шестираундового поєдинку та переміг одностайним рішенням суддів – <b>60:54, 59:55, 58:56</b>.</p>
      <blockquote>Читайте також: <a href="https://24tv.ua/sport/deontey_vaylder__istoriya_nayzhorstokishogo_boksera_suchasnosti_n1235556">Деонтей Уайлдер – історія найжорстокішого боксера сучасності, що може битися з Усиком</a></blockquote>
      <p>Після рівних стартових раундів в четвертому Славінський заволодів перевагою, але в одному з епізодів зіткнувся з опонентом головами, заробив неприємне розсічення. Мексиканець скористався моментом, спробував знову нав'язати бій з дистанції.</p>
      <p>Славінському сильно заважала кров, що заливає очі. В останньому, шостому, раунді бійці провели яскраву кінцівку бою, але перевага залишилася за українцем.</p>
      <p>Непереможений 29-річний Славинський з моменту переходу в професіонали живе, тренується і практично всі свої бої проводить в США. На його рахунку 11 перемог і одна нічия. В цьому році це вже п'ятий поєдинок Віктора на профі-рингу.</p>
      <p>Спорт 24 писав, що <a href="https://24tv.ua/sport/uaylder_ortis_rezultat_boyu_wbc_hto_peremig_23_11_2019_n1237423">Деонтей Уайлдер нокаутував кубинця Луїса Ортіса</a>, поступаючись за очками по ходу поєдинку.</p>
    </article>
  </body>
</html>