<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/pilka-nozna/855973/bundesliga-robert-lewandowski-o-przerwanej-serii-to-musialo-sie-kiedys-stac"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T11:06:50+00:00"/>
    <meta property="og:title" content="Bundesliga. Robert Lewandowski o przerwanej serii: To musiało się kiedyś stać"/>
    <meta property="og:description" content="- Czasami trzeba trochę zwolnić, aby móc cały czas przyspieszać - powiedział Robert Lewandowski po meczu Bayernu Monachium z Fortuną Dusseldorf (4:0), w którym przerwał swoją strzelecką serię."/>
  </head>
  <body>
    <article>
      <h1>Bundesliga. Robert Lewandowski o przerwanej serii: To musiało się kiedyś stać</h1>
      <address><time datetime="2019-11-24T11:06:50+00:00">24 Nov 2019, 11:06</time> by <a rel="author" href="https://sportowefakty.wp.pl/autor/dominika-pawlik" target="_blank">Dominika Pawlik</a></address>
      <h4>- Czasami trzeba trochę zwolnić, aby móc cały czas przyspieszać - powiedział Robert Lewandowski po meczu Bayernu Monachium z Fortuną Dusseldorf (4:0), w którym przerwał swoją strzelecką serię.</h4>
      <related>
        <a href="https://sportowefakty.wp.pl/pilka-nozna/855970/bundesliga-hansi-flick-moge-sobie-wyobrazic-ze-bede-dluzej-trenerem-bayernu"/>
      </related>
      <p>Fortuna Dusseldorf zdaje się być przeklętym klubem dla Roberta Lewandowskiego, bo tylko w starciach z tym klubem nie strzelił jeszcze bramki. Nie miał problemu z wpisywaniem się na listę strzelców z Borussią Dortmund czy innymi największymi rywalami .</p>
      <p>Od początku sezonu Polak strzelał w każdym meczu, a jego seria jedenastu spotkań w Bundeslidze z bramką przeszła do historii. Passę mógł kontynuować, ale musiałby się przełamać. Tak się nie stało.</p>
      <p><b>Czytaj też: </b><br/><b>-&gt; <a href="https://sportowefakty.wp.pl/pilka-nozna/855925/bundesliga-fortuna-bayern-gola-nie-strzelil-ale-asysta-klasa-swiatowa-zobacz-zag">Bundesliga. Fortuna - Bayern. Gola nie strzelił, ale asysta klasa światowa. Zobacz zagranie Roberta Lewandowskiego</a></b><br/><b>-&gt; <a href="https://sportowefakty.wp.pl/pilka-nozna/855874/bundesliga-niemieckie-media-po-zwyciestwie-bayernu-bezbramkowy-lewy">Bundesliga. Niemieckie media po zwycięstwie Bayernu. "Bezbramkowy Lewy"</a><br/></b><b> </b><br/><a href="https://sportowefakty.wp.pl/pilka-nozna/robert-lewandowski">Robert Lewandowski</a> miał przynajmniej trzy okazje na to, żeby dołożyć do swojego dorobku kolejnego gola, ale żadnej z nich nie wykorzystał. Wyręczyli go koledzy, trafiając czterokrotnie. - To musiało się kiedyś wydarzyć - skwitował po meczu z uśmiechem.</p>
      <p>
        <b>Zobacz wideo: gole "Lewego" dla Bayernu nr 1, 50, 100, 150 i 200</b>
      </p>
      <p>Bayern Monachium wygrał, więc mimo wszystko polski napastnik miał powody do radości. Niemieckie media szukają jednak drugiego dna. "TZ" zastanawia się czy to właśnie przez brak gola Lewandowski nie skomentował w mediach społecznościowych wygranej nad Fortuną.</p>
      <p>Ostatni mecz Bayern rozegra 21 grudnia przeciwko Wolfsburgowi, a kolejny 19 stycznia z Herthą. Lewandowski będzie miał więc 21 dni na to, by wyleczyć pachwinę. Niemcy żartują, że żona piłkarza może nie być gotowa na to, że mąż spędzi święta... na sofie.</p>
      <p>- Na szczęście nie odczuwam bólu. Czasami trzeba trochę zwolnić, aby móc cały czas przyspieszać - powiedział polski snajper cytowany przez "Suddeutsche Zeitung".</p>
      <p>"Może znalazł to powiedzenie w sobotni poranek w kalendarzu, a może kryje się pod tym coś więcej" - czytamy.</p>
      <p>Bayern Monachium nie zwalnia tempa, we wtorek zagra z Crveną Zvezdą Belgrad w Lidze Mistrzów, a w najbliższą sobotę w Bundeslidze zmierzy się z Borussią Monchengladbach.</p>
      <p>WP SportoweFakty</p>
    </article>
  </body>
</html>