<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170893/partizan-pojacava-domaceg-prvenstva-mladi-vezista-velika-zelja-save-milosevica"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T11:36:00+00:00"/>
    <meta property="og:title" content="Partizan se pojačava iz domaćeg prvenstva: Mladi vezista velika želja Save Miloševića!"/>
    <meta property="og:description" content="Posle Nikole Petkovića, put Beograda i Partizana ove zime bi trebalo da krene i njegov imenjak - Nikola Kuveljić."/>
  </head>
  <body>
    <article>
      <h1>Partizan se pojačava iz domaćeg prvenstva: Mladi vezista velika želja Save Miloševića!</h1>
      <h2>Posle Nikole Petkovića, put Beograda i Partizana ove zime bi trebalo da krene i njegov imenjak - Nikola Kuveljić.</h2>
      <address><time datetime="2019-11-24T11:36:00+00:00">24 Nov 2019, 11:36</time> by <a rel="author">Republika</a></address>
      <p>Doduše, za strelca deset golova, postoji navodno interesovanje Crvene zvezde i Al Aina, ali je crno-beloj strani Topčiderskog brda blizu Nikola Kuveljić, prenosi Sportski žurnal.</p>
      <p>Reč je o tipičnom zadnjem veznom, koji je kao i njegov saigrač, afirmaciju u srpskom fudbalu stekao u poslednje dve sezone u dresu kluba podno Golije.</p>
      <p>Najpre je odigrao 20 utakmica za Javor u Prvoj ligi Srbije i pomogao povratku u elitno društvo, da bi ove sezone postao standardan u timu Igora Bondžulića.</p>
      <p>Prethodno je četiri godine iskustvo sticao u trećeligaškom rangu našeg fudbala, noseći dresove IMT-a i Jedinstva iz Surčina u Srpskoj ligi „Beograd"</p>
      <figure>
        <img src="https://www.republika.rs/data/images/2019-09-06/114432_vozdovac-javor-50_f.jpg?1574591373"/>
        <figcaption>Nikola Kuveljić<cite>Starsport</cite></figcaption>
      </figure>
      <p>Kuveljić ima 22 godine, ove sezone - debitantske u Superligi - odigrao je 16 mečeva i dao čak tri gola, iako mu to nije u opisu radnog mesta (Mačvi, Napretku i TSC-a).</p>
      <p>Očigledno je zadovoljio kriterijume Partizanove struke čim je Savo Milošević poželeo da ga angažuje, a upravi već nedeljama radi na tome da transfer bude ozvaničen odmah po okončanju jesenjeg dela takmičenja.</p>
      <p>Već viđeni dolazak Nikole Kuveljića značiće da će neko od postojećih zadnjih veznih dobiti zeleno svetlo za odlazak u inostranstvo. Verovatno Aleksandar Šćekić.</p>
      <related>
        <h4>Pročitajte još:</h4>
        <a href="https://www.republika.rs/sport/fudbal/170842/pike-morao-pravda-zbog-dejvis-kupa-zasto-nisi-dobro-reagovao-protiv-leganesa"/>
        <a href="http://republika.rs/sport/fudbal/170878/Flamengo-najveci-klub-svetu"/>
        <a href="http://republika.rs/sport/fudbal/170882/Protiv-Bajerna-ocekujem-punu-Marakanu"/>
        <a href="http://republika.rs/sport/fudbal/170868/Srbija-martu-novim-selektorom-Tumbakoviceva-izjava-koja-odzvanjati"/>
        <a href="http://republika.rs/sport/fudbal/170834/Najbolji-strelac-Superlige-dodatno-zavadio-vecite-Zvezda-Partizan-ratuju-oko-fudbalera-koji-tresao-mreze"/>
        <a href="http://republika.rs/sport/fudbal/170810/VIDEO-Fudbaleri-Partizana-posetili-Sajam-sporta"/>
      </related>
    </article>
  </body>
</html>