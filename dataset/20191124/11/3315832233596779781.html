<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/757712f6370b4a15/alegerile-prezidentiale-din-romania-rata-de-participare-pana-la-aceasta-ora-mobilizare-fara-precedent-in-diaspora.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T11:32:44+00:00"/>
    <meta property="og:title" content="Alegerile prezidențiale din România: Rata de participare până la această oră; Mobilizare fără precedent în Diasporă"/>
    <meta property="og:description" content="Duminică, 24 noiembrie, românii sunt așteptați la vot, la alegeri prezidențiale 2019, turul doi. Klaus Iohannis, actualul președinte al țării, care este susținut de PNL, şi Viorica Dăncilă, fost premier și candidat al PSD, se confruntă în cel de-al doilea tur de scrutin."/>
  </head>
  <body>
    <article>
      <h1>Alegerile prezidențiale din România: Rata de participare până la această oră; Mobilizare fără precedent în Diasporă</h1>
      <address><time datetime="2019-11-24T11:32:44+00:00">24 Nov 2019, 11:32</time> by <a rel="author">Jurnal.md</a></address>
      <p>
        <b>Duminică, 24 noiembrie, românii sunt așteptați la vot, la alegeri prezidențiale 2019, turul doi.</b>
      </p>
      <p>
        <b>Klaus Iohannis, actualul președinte al țării, care este susținut de PNL, şi Viorica Dăncilă, fost premier și candidat al PSD, se confruntă în cel de-al doilea tur de scrutin.</b>
      </p>
      <p>Până la<b> ora 13:00</b>, au votat patru milioane de români, adică 22,3%. Judeţele codaşe din punct de vedere al prezenţei sunt Covasna, Harghita şi Satu Mare.</p>
      <p>La polul opus sunt Ilfov, Olt, Teleorman, Vâlcea.</p>
      <p><b>În Diasporă</b> se atestă o mobilizare fără precedent, iar recordul din primul tur va fi depășit.</p>
      <p>În total, până duminică, la ora 13.00, au fost 522.130 de votanți în Diaspora, dintre care 504.627 sunt votanți pe liste suplimentare, iar 17.503 au votat prin corespondență.</p>
      <p>La aceeași oră, în primul tur de scrutin, erau în total 400.851 de votanți, dintre care 25.189 votaseră prin corespondență.</p>
    </article>
  </body>
</html>