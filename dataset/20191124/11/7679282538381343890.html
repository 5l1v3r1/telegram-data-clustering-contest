<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/bihar/story-police-uses-lathi-charge-and-water-canon-against-congress-workers-in-patna-2865781.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T11:51:37+00:00"/>
    <meta property="og:title" content="बिहार: कांग्रेस कार्यकर्ताओं पर पुलिस ने किया लाठीचार्ज, कई लोग घायल"/>
    <meta property="og:description" content="बिहार कांग्रेस ने देश में बढ़ती महंगाई, आर्थिक मंदी और बेरोजगारी समेत अन्य मुद्दों को लेकर पटना में जन वेदना मार्च निकाला। इस दौरान पुलिस लाठीचार्ज ने कांग्रेस कार्यकर्ताओं पर लाठीचार्ज किया, जिसमें..."/>
  </head>
  <body>
    <article>
      <h1>बिहार: कांग्रेस कार्यकर्ताओं पर पुलिस ने किया लाठीचार्ज, कई लोग घायल</h1>
      <address><time datetime="2019-11-24T11:51:37+00:00">24 Nov 2019, 11:51</time> by <a rel="author">वार्ता।,पटना।</a></address>
      <p>बिहार कांग्रेस ने देश में बढ़ती महंगाई, आर्थिक मंदी और बेरोजगारी समेत अन्य मुद्दों को लेकर पटना में जन वेदना मार्च निकाला। इस दौरान पुलिस लाठीचार्ज ने कांग्रेस कार्यकर्ताओं पर लाठीचार्ज किया, जिसमें कई लोग घायल हो गए। कांग्रेस ने अपने प्रदेश मुख्यालय सदाकत आश्रम से जन वेदना मार्च निकाला। मार्च शहर के विभिन्न मार्गों से होता हुआ प्रतिबंधित क्षेत्र हड़ताली मोड़ पहुंचा। वहां पहले से मौजूद पुलिस के जवानों ने मार्च को आगे बढ़ने से रोक </p>
      <h3>Read Also: <a href="https://www.livehindustan.com/bihar/story-cm-nitish-meeting-on-liquor-ban-in-bihar-said-liquor-mafia-will-not-be-spared-2864668.html">शराबबंदी पर CM नीतीश ने की बैठक, कहा- शराब माफिया बख्शे नहीं जाएंगे</a></h3>
      <p>जिसके बाद कांग्रेस कार्यकर्ता उग्र हो गए और पुलिस के साथ उनकी तीखी नोकझोंक हुई। कांग्रेस कार्यकर्ता आगे बढ़ने की कोशिश में लगे थे तभी पुलिस की ओर से वॉटर कैनन के साथ लाठीचार्ज का इस्तेमाल किया गया। पुलिस की इस कार्रवाई में कांग्रेस के प्रदेश अध्यक्ष एवं विधान पार्षद मदन मोहन झा, राज्यसभा सांसद अखिलेश प्रसाद सिंह, कार्यकारी प्रदेश अध्यक्ष कौकब कादरी, विधान पार्षद प्रेमचंद्र मिश्रा समेत 24 से अधिक कार्यकर्ता घायल हो गए। घायलों को तत्काल प्राथमिक उपचार के लिए ले जाया गया।</p>
      <p><b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट। </b>   </p>
    </article>
  </body>
</html>