<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/ex-yu/Veliki-pozar-u-Splitu-pod-kontrolom-petoro-povrijedjenih/570226?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T11:54:41+00:00"/>
    <meta property="og:title" content="Veliki požar u Splitu pod kontrolom, petoro povrijeđenih"/>
    <meta property="og:description" content="SPLIT - Požar koji je jutros izbio u zgradi u splitskom naselju Trstenik je pod kontrolom, a prilikom gašenja povrijeđena su četiri vatrogasca, od kojih jedan teže."/>
  </head>
  <body>
    <article>
      <h1>Veliki požar u Splitu pod kontrolom, petoro povrijeđenih</h1>
      <address><time datetime="2019-11-24T11:54:41+00:00">24 Nov 2019, 11:54</time> by <a rel="author">Srna</a></address>
      <p>SPLIT - Požar koji je jutros izbio u zgradi u splitskom naselju Trstenik je pod kontrolom, a prilikom gašenja povrijeđena su četiri vatrogasca, od kojih jedan teže.</p>
      <p>Povrede je zadobila i jedna stanarka, kada je na nju palo staklo dok je izlazila iz zgrade, javlja HRT.</p>
      <p>Iz splitske vatrogasne jedinice kažu da su trojica vatrogasaca zatražila ljekarsku pomoć, vjerovatno zbog premorenosti i dehidriranosti.</p>
      <p>U stambenoj zgradi više nema otvorenog plamena, ali požar još nije lokalizovan i gašenje će trajati još najmanje dva sata.</p>
      <p>Požar je izbio jutros oko 9 časova u stanu na šestom spratu i brzo se proširio na lođe na sedmom i osmom spratu. Vatrogasci su uspjeli da spriječe da vatra uđe i te u stanove.</p>
      <p>U gašenju je učestvovao 40 vatrogasaca sa 14 vozila.</p>
      <p>Gašenje požara bilo je otežano zbog jakog vjetra i nepropisno parkiranih vozila ispred zgrade.</p>
      <p>Uzrok požara još se utvrđuje. </p>
      <p>
        <b>Povezana vijest:</b>
      </p>
      <p>
        <a href="https://www.nezavisne.com/novosti/ex-yu/Veliki-pozar-u-zgradi-u-Splitu-stanari-evakuisani/570216">Veliki požar u zgradi u Splitu, stanari evakuisani</a>
      </p>
    </article>
  </body>
</html>