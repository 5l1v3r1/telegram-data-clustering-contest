<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/politics/voutsis-oi-kleistes-typou-domes-einai-fylakes-gia-tous-prosfyges/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T11:20:43+00:00"/>
    <meta property="og:title" content="Βούτσης: Οι κλειστές τύπου Δομές είναι φυλακές για τους πρόσφυγες"/>
    <meta property="og:description" content="Στο ερώτημα εάν η Μόρια είναι καλύτερη από μια κλειστή δομή, απάντησε ότι όταν έχει πάνω από 10.000 και 12.000 πρόσφυγες και μετανάστες «είναι χειρότερη και από φυλακή»"/>
  </head>
  <body>
    <article>
      <h1>Βούτσης: Οι κλειστές τύπου Δομές είναι φυλακές για τους πρόσφυγες</h1>
      <h2>Στο ερώτημα εάν η Μόρια είναι καλύτερη από μια κλειστή δομή, απάντησε ότι όταν έχει πάνω από 10.000 και 12.000 πρόσφυγες και μετανάστες «είναι χειρότερη και από φυλακή»</h2>
      <address><time datetime="2019-11-24T11:20:43+00:00">24 Nov 2019, 11:20</time> by <a rel="author">ΤοΒΗΜΑ Team</a></address>
      <p>Η κόντρα μεταξύ κυβέρνησης και αξιωματικής αντιπολίτευσης σχετικά με τη δημιουργία κλειστού τύπου Δομές για πρόσφυγες και μετανάστες συνεχίζεται.</p>
      <p>Ο βουλευτής του ΣΥΡΙΖΑ και πρώην πρόεδρος της Βουλής Νίκος Βούτσης μιλώντας στην τηλεόραση του ΣΚΑΪ, είπε ότι οι εναλλακτικές λύσεις στα κλειστά κέντρα είναι ανοιχτές δομές σε όλη την ηπειρωτική χώρα «βεβαίως μέχρι έναν αριθμό που να μπορεί η χώρα να αντέξει».</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Επίσης, είπε ότι χρειάζονται μέτρα κοινωνικά αλλά και συνολικότερες αλλαγές που αφορούν την κοινή δήλωση ΕΕ –Τουρκίας και τη Συνθήκη του Δουβλίνου.</p>
      <p>«Βεβαίως, χρειάζεται μια ευρύτατη συναίνεση, μια ευρύτατη κοινωνική, βαθιά ανθρωπιστική αντιμετώπιση και από πλευράς της τοπικής αυτοδιοίκησης αλλά και συζήτηση με τις κοινωνίες», τόνισε ο κ. Βούτσης.</p>
      <p>Στο ερώτημα εάν η Μόρια είναι καλύτερη από μια κλειστή δομή, απάντησε ότι όταν έχει πάνω από 10.000 και 12.000 πρόσφυγες και μετανάστες «είναι χειρότερη και από φυλακή».</p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>