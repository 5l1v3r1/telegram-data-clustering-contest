<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posttoday.com/social/local/607290"/>
    <meta property="og:site_name" content="https://www.posttoday.com"/>
    <meta property="article:published_time" content="2019-11-24T11:41:00+00:00"/>
    <meta property="og:title" content="สูญกว่า 10 ล้าน! ไฟไหม้สหกรณ์ผลิตเฟอร์นิเจอร์รายใหญ่ของแพร่เผาวอดเหลือแต่ตอ"/>
    <meta property="og:description" content="แพร่-เพลิงไหม้รับอรุณเผาวอดสหกรณ์ผลิตเฟอร์นิเจอร์รายใหญ่ของจังหวัดเสียหายมากกว่า 10 ล้านบาท คาดไฟฟ้าลัดวงจร"/>
  </head>
  <body>
    <article>
      <h1>สูญกว่า 10 ล้าน! ไฟไหม้สหกรณ์ผลิตเฟอร์นิเจอร์รายใหญ่ของแพร่เผาวอดเหลือแต่ตอ</h1>
      <address><time datetime="2019-11-24T11:41:00+00:00">24 Nov 2019, 11:41</time> by <a rel="author">PostToday</a></address>
      <p>แพร่-เพลิงไหม้รับอรุณเผาวอดสหกรณ์ผลิตเฟอร์นิเจอร์รายใหญ่ของจังหวัดเสียหายมากกว่า 10 ล้านบาท คาดไฟฟ้าลัดวงจร</p>
      <p>เมื่อวันที่ 24 พ.ย. พ.ต.ท. พุทธิวัฒน์ วงศ์ศิริธนดล สารวัตรสอบสวน สภ.สูงเม่น จ.แพร่ ได้รับแจ้งเหตุเกิดเพลิงไหม้ที่สหกรณ์บริการผลิตภัณฑ์ไม้น้ำชำ-หัวฝาย จำกัด เลขที่ 196 หมู่ 2 ต.น้ำชำ อ.สูงเม่น จึงได้ประสานเจ้าหน้าดับเพลิง อบต.น้ำชำ และบริเวณใกล้เคียงกว่า 10 คัน เพื่อระงับเหตุ ที่เกิดเหตุเป็นโรงงานผลิตเฟอร์นิเจอร์จากไม้ ไฟลุกไหม้อย่างรวดเร็ว เนื่องจากภายในเป็นเฟอร์นิเจอร์ไม้ และไม้แปรรูป อีกทั้งยังเครื่องจักรต่าง ๆ จำนวนมาก เจ้าหน้าที่เร่งระดมน้ำเข้าฉีดน้ำสกัดเพลิงที่ลุกไหม้โรงงานไม้ใช้เวลา กว่า 1 ชั่วโมงสามารถควบคุมเพลิงเพื่อไม่ให้ลุกลามได้</p>
      <figure>
        <img src="https://www.posttoday.com/media/content/2019/11/24/D05186889BBD4DC6BCE38795CA3CA71D.jpg"/>
      </figure>
      <p>นายพยุงศักดิ์ พลลูน นายอำเภอสูงเม่น เปิดเผยว่า ตนเองได้รับแจ้งเวลาประมาณ 04.45 น.ชสาเหตุคาดว่าน่าจะเกิดจากไฟฟ้าลัดวงจรเป็นต้นเหตุ จากนั้นไฟลุกลามเนื่องจากในบริเวณดังกล่าวเป็นจุดที่มีไม้สักที่ผลิตประเภทบานหน้าต่างไม้สัก ซึ่งได้ควบคุมเพลิงไม่ให้ลุกลามไว้ได้แล้ว อยู่ระหว่างการเก็บรายละเอียดเนื่องจากยังมีเปลวไฟอยู่ สำหรับความเสียหายยังไม่ได้ประมาณการ แต่คาดว่าไม่ต่ำกว่า 10 ล้านบาท</p>
      <p>สำหรับสหกรณ์ไม้น้ำชำ-หัวฝายมีนายไชยามากมายผู้ใหญ่บ้านม.2ตำบลน้ำชำอำเภอสูงเม่นจังหวัดแพร่เป็นประธานสหกรณ์ฯก่อตั้งเมื่อปี2542มีสมาชิก176รายในสหกรณ์มีโรงเฟอร์นิเจอร์และโรงงานแปรรูปไม้ 45 ราย สำหรับพื้นที่เกิดเหตุมีโรงงานทั้งหมด 17 โรง เสียหาย 7 โรง ซึ่งส่วนมากจะเป็นบานหน้าต่างไม้สักและอุปกรณ์ในการทำเฟอร์นิเจอร์ ซึ่งสหกรณ์แห่งนี้ถือว่าเป็นแหล่งผลิตเฟอร์นิเจอร์แห่งใหญ่ของจังหวัดแพร่ มีการทำเฟอร์เจอร์หลายอย่างไม่ว่าจะเป็นวงกบบานหน้าต่างประตูและเฟอร์นิเจอร์อีกหลายชนิด</p>
      <figure>
        <img src="https://www.posttoday.com/media/content/2019/11/24/F74FFB0EEE5449218E97042DC966AC04.jpg"/>
      </figure>
      <p>        </p>
    </article>
  </body>
</html>