<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/najgora-americka-nocna-mora-u-vezi-sa-rusijom-i-kinom/"/>
    <meta property="og:site_name" content="Krstarica"/>
    <meta property="article:published_time" content="2019-11-24T11:56:55+00:00"/>
    <meta property="og:title" content="Najgora američka noćna mora u vezi sa Rusijom i Kinom"/>
    <meta property="og:description" content="Američki mediji upozorili su na ranjivost baza SAD od mogućih napada Rusije i Kine."/>
  </head>
  <body>
    <article>
      <h1>Najgora američka noćna mora u vezi sa Rusijom i Kinom</h1>
      <address><time datetime="2019-11-24T11:56:55+00:00">24 Nov 2019, 11:56</time> by <a rel="author" href="https://www.krstarica.com/author/marina/" target="_blank">M. P.</a></address>
      <figure>
        <img src="https://www.krstarica.com/wp-content/uploads/2018/03/kina-sad-750x430.jpg"/>
        <figcaption>Foto: freeGraphicToday/pixabay.com</figcaption>
      </figure>
      <p>Američki mediji upozorili su na ranjivost baza SAD od mogućih napada Rusije i Kine.<br/>„U budućim ratovima nove tehnologije mogu omogućiti velikim rivalskim silama, poput Kine i Rusije, da izvrše precizne i razorne napade na vojne baze i logističke mreže Sjedinjenih Država, čak i one unutar same SAD“, upozorava autor članka u američkom listu „Foreign Policy“.</p>
      <p>U članku se navodi da napredak u oblasti vazduhoplovstva, robotike, mašinstva, 3D štampanja i nanomaterijala omogućava stvaranje novih vrsta raketa i bespilotnih letelica.</p>
      <p>„One se mogu lansirati diskretno i preletati velike udaljenosti“, dodaje autor Majkl Beklej.</p>
      <p>Novinar primećuje da nove hipersonične rakete, na primer, kombinuju brzinu i domet balističkih projektila sa okretnošću i tačnošću krstarećih raketa.</p>
      <p>„Rasprostranjenost ovih tehnologija učiniće zastarelim trenutnu odbrambenu moć Amerike“, kaže autor i dodaje da bi američka vojska imala problema da brzo odgovori na moguće napade Kine i Rusije. Prema Bekleju, većina američkih baza ima malo ili nimalo raketnih odbrambenih sistema ili ojačanih skloništa.</p>
      <related>
        <h4>Slični tekstovi</h4>
        <a href="https://www.krstarica.com/vesti/svet/pola-sveta-krvari-zbog-pohlepe-sad/"/>
        <a href="https://www.krstarica.com/vesti/svet/kako-je-sssr-nasamario-sad-sa-carobnim-tabletama/"/>
        <a href="https://www.krstarica.com/vesti/svet/povlacenje-amerikanaca-sansa-za-putina-da-sklopi-posao-veka/"/>
        <a href="https://www.krstarica.com/vesti/svet/ostar-potez-severna-koreja-prekinula-nuklearne-pregovore-sa-sad/"/>
      </related>
      <p>„Ova publikacija potpiruje stare strahove SAD“, kaže Jana Leksiutina, profesorka na na Državnom univerzitetu u Sankt Peterburgu i doktorka političkih nauka.</p>
      <p>„Dugo je jedan od ciljeva spoljne politike SAD bio da se spreči savezništvo između Rusije i Kine. Najgora noćna mora koju ljudi koji planiraju spoljnu politiku SAD mogu da zamisle je formiranje saveza između Rusije i Kine“, kaže ona za Sputnjik.</p>
      <p>Leksiutinova ističe da su Amerikanci prilično zabrinuti zbog mogućeg zbližavanja Rusije i Kine. A što su bliže, to će više članaka ove vrste biti objavljeno.</p>
      <p>(<a href="https://rs-lat.sputniknews.com/svet/201911241121221140-najgora-americka-nocna-mora-u-vezi-sa-rusijom-i-kinom/">Sputnjik</a>)</p>
    </article>
  </body>
</html>