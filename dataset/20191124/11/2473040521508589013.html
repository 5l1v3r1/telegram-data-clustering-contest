<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/IT-C-Tehnologie/247152/anis-a-premiat-12-tineri-profesori-din-mari-centre-universitare-pentru-proiecte-care-abordeza-noile-tehnologii-din-it.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T11:36:54+00:00"/>
    <meta property="og:title" content="ANIS a premiat 12 tineri profesori din mari centre universitare pentru proiecte care abordeza noile tehnologii din IT&amp;C"/>
    <meta property="og:description" content="ANIS (Asociatia Patronala a Industriei de Software si Servicii) a premiat, in cadrul celei de-a doua editii a Galei Bursele ANIS, 12 proiecte inovatoare propuse de cadre didactice tinere, ce predau in cadrul unora dintre cele mai mari centre universitare din Romania, pentru proiecte care abordeaza tehnologii noi precum Machine Learning, Blockchain Big Data sau IoT."/>
  </head>
  <body>
    <article>
      <h1>ANIS a premiat 12 tineri profesori din mari centre universitare pentru proiecte care abordeza noile tehnologii din IT&amp;C</h1>
      <address><time datetime="2019-11-24T11:36:54+00:00">24 Nov 2019, 11:36</time> by <a rel="author">Razvan Enache</a></address>
      <p>
        <b>ANIS (Asociatia Patronala a Industriei de Software si Servicii) a premiat, in cadrul celei de-a doua editii a Galei Bursele ANIS, 12 proiecte inovatoare propuse de cadre didactice tinere, ce predau in cadrul unora dintre cele mai mari centre universitare din Romania, pentru proiecte care abordeaza tehnologii noi precum Machine Learning, Blockchain Big Data sau IoT.</b>
      </p>
      <p>„Educatia reprezinta una dintre prioritatile ANIS la nivel national, un segment in care noi ne implicam cu toate resursele, stiind ca performanta industriei romanesti de tehnologie este strans legata de rezultatele sistemului educational. Aflat la a doua editie, programul Bursele ANIS cunoaste deja un real succes, drept dovada numarul mare de proiecte inscrise in competitie, si ne propunem sa-l dezvoltam pe termen lung, sa-l transformam intr-un exemplu de colaborare dintre companii si mediul academic”, a declarat Gabriela Mechea, Director Executiv, ANIS.</p>
      <p>La aceasta editie au fost inscrise 27 de proiecte, 12 dintre acestea fiind numite castigatoare, iar candidatii au fost premiati cu cate 5.000 de euro.</p>
      <p>Initiativa Bursele ANIS a fost sustinuta la aceasta editie de 9 dintre cele mai puternice companii IT din Romania, organizatii implicate activ in dezvoltarea calitatii sistemului educational romanesc: Adobe Systems Romania, Atos, Bitdefender, Cornerstone Technologies, Deutche Bank Global Technology, Endava Romania, Enea Services Romania, Qualitance QBS, Wipro Technologies.</p>
      <p>„Bursele ANIS sunt un stimulent extraordinar al initiativelor curriculare asumate de cadrele didactice din mediul viral al universitatilor romanesti. Viziunea ANIS de energizare a colaborarii dintre mediul academic si industrie, precum si de promovare a invatarii profunde intr-o era a navigarii rapide, este cu adevarat transformativa. Este remarcabila consolidarea acestui proiect, ce a adus un suflu nou in relatiile dintre mediul academic si industria IC&amp;T. Felicitari tuturor participantilor si castigatorilor!”, a mentionat si Razvan Rughinis, Prodecan al Universitatii Politehnica Bucuresti, Facultatea de Automatica si Calculatoare.</p>
      <p>
        <a href="https://www.wall-street.ro/articol/Finante-Banci/246402/interviu-johan-gabriels-ebury-de-ce-este-momentul-ca-oamenii-si-companiile-sa-adopte-tehnologia-fintech.html">Citeste si:<br/>De ce este momentul pentru adoptarea tehnologiei FinTech?</a>
      </p>
      <figure>
        <img src="https://img.wall-street.ro/image_thumbs/thumbs/2b6/2b67dfada314e772f7fc96e9dc874fb0-400x250-00-65.jpg?v=1572879640"/>
      </figure>
      <h3>Iata castigatorii Burselor ANIS 2019</h3>
      <ul>
        <li>Emanuel Onica si Andrei Arusoaie, lectori in cadrul Universitatii Alexandru Ioan Cuza din Iasi, au propus cursul Blockchain – Fundament si Aplicatii, pentru care au castigat bursa FinTech oferita de Endava Romania</li>
        <li>Ovidiu Stan, lector universitar la Universitatea Tehnica din Cluj Napoca, a castigat bursa Cybersecurity oferita de Bitdefender</li>
        <li>Pentru cursul Securitate Digitala, Ruxandra Olimid, lector universitar la Universitatea din Bucuresti, al carei curs Securitatea Retelelor (SecRet) a primit bursa Cybersecurity, oferita de Enea Services Romania</li>
        <li>Alexandru Radovici, lector universitar la Universitatea Politehnica din Bucuresti, a propus cursul Arhitecturi si Servicii IoT, pentru care a castigat bursa IOT oferita de Adobe Systems Romania</li>
        <li>Marius Gavrilescu, lector universitar in cadrul Universitatii Tehnice Gheorghe Asachi din Iasi, a fost premiat cu bursa Machine Learning pentru cursul Invatare Automata oferita de Qualitance QBS</li>
        <li>Grigore Burloiu, lector – cercetator in cadrul UNATC I.L. Caragiale din Bucuresti a primit bursa AI, oferita de Adobe Systems Romania, pentru cursul Creative Coding and Softeware Design 3 – Machine Learning</li>
        <li>Sergiu Nisioi, asistent universitar in cadrul Universitatii din Bucuresti, a castigat bursa Cybersecurity, oferita de Atos, pentru cursul Laborator retele de calculatoare</li>
        <li>Codruta Istin, lector universitar la Universitatea Politehnica din Timisoara, a pus bazele cursului Bioinformatica, pentru care a obtinut bursa Machine Learning, oferita de Wipro Technologies</li>
        <li>Madalin Frunzete, lector universitar la Universitatea Politehnica din Bucuresti, a castigat bursa FinTech, oferita de Deutche Bank Global Technology, pentru cursul Criptografie si Protectia Datelor (CPD)</li>
        <li>Mihai Badea, asistent universitar la Universitatea Politehnica din Bucuresti (UPB), a primit pentru cursul Ingineria Sistemelor cu Inteligenta Artificiala bursa Machine Learning, oferita de Bitdefender</li>
        <li>Camelia Florea, lector universitar la Universitatea Tehnica din Cluj Napoca, a creat cursul Imagistica digitala pentru aplicatii speciale (IDAS) si a primit bursa Health Tech oferita de Cornerstone Technologies</li>
        <li>Vlad Georgescu, lector universitar la Universitatea Politehnica din Bucuresti, a primit bursa IoT, oferita de Atos, pentru cursul Senzori si circuite de conditionare a semnalelor, prin intermediul caruia studentii pot intelege mai bine functionarea de ansamblu a unui sistem de tip IoT, in mod practic.</li>
      </ul>
      <p>Infiintata in anul 1998, ANIS reprezinta interesele companiilor IT romanesti si sprijina dezvoltarea industriei locale de software si servicii, cresterea atat a companiilor implicate in proiecte de externalizare, cat si a celor care genereaza proprietate intelectuala, prin crearea de produse. ANIS are peste 130 de membri (companii cu capital romanesc sau strain, mici sau multinationale, cu sedii in toate marile centre IT din tara), cu peste 38.000 de angajati si care genereaza 2,5 miliarde de euro cifra de afaceri.</p>
    </article>
  </body>
</html>