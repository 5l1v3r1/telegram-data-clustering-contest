<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778346/ta-statistika-tou-paok-larisa/"/>
    <meta property="og:site_name" content="to10.gr"/>
    <meta property="article:published_time" content="2019-11-24T11:17:25+00:00"/>
    <meta property="og:title" content="Τα στατιστικά του ΠΑΟΚ – Λάρισα"/>
    <meta property="og:description" content="Η Super League παρουσίασε ενδιαφέρονται στατιστικά από τις αναμετρήσεις του ΠΑΟΚ με την Λάρισα."/>
  </head>
  <body>
    <article>
      <h1>Τα στατιστικά του ΠΑΟΚ – Λάρισα</h1>
      <h2>Η Super League παρουσίασε ενδιαφέρονται στατιστικά από τις αναμετρήσεις του ΠΑΟΚ με την Λάρισα.</h2>
      <address><time datetime="2019-11-24T11:17:25+00:00">24 Nov 2019, 11:17</time> by <a rel="author">to10.gr</a></address>
      <p>Την νίκη που θα τον φέρει στην πρώτη θέση της βαθμολογίας μαζί με τον Ολυμπιακό θέλει ο ΠΑΟΚ κόντρα στην Λάρισα με την παράδοση μεταξύ των δύο ομάδων να παρουσιάζει μεγάλο ενδιαφέρον.</p>
      <p>
        <b>Η ενημέρωση της Super League:</b>
      </p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>«Ο ΠΑΟΚ κατάφερε να ξεπεράσει το εμπόδιο του ΟΦΗ και να μείνει σε απόσταση βολής από τον Ολυμπιακό. Και μια αγωνιστική πριν να τον επισκεφτεί στο Νέο Φάληρο, δεν θέλει να έχει άλλους χαμένους βαθμούς.</p>
      <p>Ο ΠΑΟΚ έχει ήδη δύο απώλειες στην έδρα του, με Άρη και Παναθηναϊκό, με αυτά τα συναρπαστικά 2-2, αλλά έχει καταφέρει να πάρει σημαντικές νίκες εκτός έδρας.</p>
      <p>Αήττητος για 45 αγώνες πρωταθλήματος πλέον, δεν σκέφτεται αυτό το σερί, αλλά τι σερί νικών θα μπορέσει να κάνει. Και με την ΑΕΛ, παρά τις καλές εμφανίσεις και τις ζημιές που έχει κάνει αυτή, ο ΠΑΟΚ θέλει οπωσδήποτε τη νίκη.</p>
      <p>Οι πρωταθλητές δείχνουν να έχουν βελτιώσει την άμυνά τους, καθώς έχουν κρατήσει το «μηδέν» σε τρία από τα τέσσερα τελευταία παιχνίδια, κάτι που δεν είχαν κάνει ούτε μια φορά στα έξι πρώτα.</p>
      <p>Είχαν δεχτεί εννέα γκολ στα έξι πρώτα, ενώ στα τέσσερα τελευταία έχουν δεχτεί δύο. Πάντως αυτά τα 11 που έχει ήδη δεχτεί ο ΠΑΟΚ, είναι μόλις τρία λιγότερα από τα 14 συνολικά της περασμένης σεζόν.</p>
      <p>Ο αντίπαλος του ΠΑΟΚ, η ΑΕΛ, ακόμα ψάχνει τις απαντήσεις για την ευρεία ήττα 3-0 στην έδρα της από τη Λαμία, μετά από ένα σπουδαίο σερί έξι αγώνων χωρίς ήττα και με δύσκολο μάλιστα πρόγραμμα.</p>
      <p>Πάντως η ΑΕΛ δεν έχει χάσει τα τρία τελευταία εκτός έδρας, μετά την ήττα από τον Πανιώνιο. Μάλιστα στα εννέα τελευταία εκτός έδρας παιχνίδια της έχει χάσει μόνο δύο φορές, και τις δύο από τον Πανιώνιο.</p>
      <p>Ο ΠΑΟΚ επικράτησε πέρσι με 2-1 της ΑΕΛ, νικώντας τη για όγδοη διαδοχική φορά στην έδρα του. Πάντως στις επτά προηγούμενες η ΑΕΛ δεν είχε καν σκοράρει.</p>
      <p>Η θεσσαλική ομάδα είχε να πετύχει γκολ από την τελευταία φορά που νίκησε στην Τούμπα, 3-1 τον Φεβρουάριο του 2007. Ήταν η σεζόν που πήρε το Κύπελλο.</p>
      <p>Αυτή είναι η μία από τις δύο φορές που νίκησε στην Τούμπα. Η άλλη ήταν το Μάιο του 1996, την τελευταία αγωνιστική της σεζόν που υποβιβάστηκε, με 3-2.</p>
      <p>Ανεξάρτητα έδρας ο ΠΑΟΚ είναι αήττητος στα εννέα τελευταία επίσημα από την ΑΕΛ, έχοντας επτά νίκες και δύο ισοπαλίες. Η τελευταία νίκη της θεσσαλικής ομάδας ήταν τον Μάρτη του 2010 στην έδρα της. Είναι και η μοναδική στα 15 τελευταία μεταξύ τους.</p>
      <p>Η ιστορία</p>
      <p>Νίκες ΠΑΟΚ: 31<br/>Ισοπαλίες: 17<br/>Νίκες ΑΕΛ: 12</p>
      <p>Με γηπεδούχο τον ΠΑΟΚ</p>
      <p>Νίκες ΠΑΟΚ: 22<br/>Ισοπαλίες: 6<br/>Νίκες ΑΕΛ: 2</p>
      <p>Πέρσι</p>
      <p>09.12.2018: ΠΑΟΚ – ΑΕΛ 2-1<br/>(44’ πέναλτι Πρίγιοβιτς, 69’ σουτ Άκπομ – 36’ κεφαλιά Νούνιτς. Στο 43’ 2ηκίτρινη Καρανίκας της ΑΕΛ)»</p>
      <p>
        <b>
          <a href="https://www.to10.gr/podosfero/superleague/778346/ta-statistika-tou-paok-larisa/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>