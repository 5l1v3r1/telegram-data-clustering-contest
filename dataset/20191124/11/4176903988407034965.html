<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/ostojic-nece-biti-lako-protiv-az-alkmara-u-hagu/"/>
    <meta property="og:site_name" content="Krstarica"/>
    <meta property="article:published_time" content="2019-11-24T11:09:00+00:00"/>
    <meta property="og:title" content="Ostojić: Neće biti lako protiv AZ Alkmara u Hagu"/>
    <meta property="og:description" content="BEOGRAD - Defanzivac Partizana Bojan Ostojić rekao je da je crno-beli neće imati lak zadatak protiv AZ Alkmara u Ligi Evrope. Partizan u petom kolu LE u"/>
  </head>
  <body>
    <article>
      <h1>Ostojić: Neće biti lako protiv AZ Alkmara u Hagu</h1>
      <address><time datetime="2019-11-24T11:09:00+00:00">24 Nov 2019, 11:09</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521220-750x430.jpg"/>
        <figcaption>Foto: Tanjug/R.Prelić, arhiva</figcaption>
      </figure>
      <p>BEOGRAD – Defanzivac Partizana Bojan Ostojić rekao je da je crno-beli neće imati lak zadatak protiv AZ Alkmara u Ligi Evrope.</p>
      <p>Partizan u petom kolu LE u četvrtak očekuje duel sa AZ Alkmarom na gostovanju, koji je pred ovaj susret ima gol razliku 24:0 i šest trijumfa.</p>
      <p>„AZ je odlična ekipa i mislim da neće biti ni malo lako igrati protiv njih u Hagu. Moramo maksimalno da se spremimo za tu utakmicu koja je najbitnija za nastavak takmicenja u Evropi.</p>
      <p>Pratim ih poslednjih šest utakmica, ostvarili su šest pobeda. Čak su dobili i PSV u gostima 0:4 što pokazuje o kakvoj se ekipi radi“, rekao je Ostojić za klupski sajt.</p>
      <p>Crno-beli su u 17. kolu Superlige Srbije pobedili Javor 6:2, a strelac je bio i Ostojić.</p>
      <p>„Do sada sam dao četri gola u dresu Partizana. Iskreno nisam baš zadovoljan brojem istih, ali od njih mogu da izdvojim dva koja mi baš znače, to je gol protiv Vojvodine u 87. min za pobedu 0:1 i finale kupa protiv Crvene Zvezde 0:1“.</p>
      <p>Uprkos visokoj pobedi, trener Partizana Savo Milošević nije bio zadovoljan izadnjem svoje ekipe.</p>
      <p>„Šef je baš bio ljut jer nismo ispunili zahteve koje je tražio od nas bez obzira na rezultat od 4:2 u prvom delu. Prvi put ga vidim da je bio takav što je pokazala i njegova konferencija za medije posle utakmice na kojoj nije štedeo reči“, zaključio je Ostojić.</p>
      <p>(Tanjug)</p>
    </article>
  </body>
</html>