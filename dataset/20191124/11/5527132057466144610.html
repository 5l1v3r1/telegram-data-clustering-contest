<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gsmmaniak.pl/1070810/antutu-listopad-2019/"/>
    <meta property="og:site_name" content="gsmManiaK.pl"/>
    <meta property="article:published_time" content="2019-11-24T11:00:47+00:00"/>
    <meta property="og:title" content="Listopad z AnTuTu. Jaki jest najwydajniejszy średniak, a który flagowiec oczaruje Cię mocą?"/>
    <meta property="og:description" content="Znamy wyniki najnowszego rankingu AnTuTu, opartego na ósmej wersji popularnego benchmarku. Wśród średniaków rządzi Xiaomi, które ze sporym zapasem deklasuje konkurencję ze Snapdragonem. W stawce flagowców liczy się tylko ASUS, OnePlus i Samsung. Jakiego wydajnego smartfona powinieneś teraz kupić?"/>
  </head>
  <body>
    <article>
      <h1>Listopad z AnTuTu. Jaki jest najwydajniejszy średniak, a który flagowiec oczaruje Cię mocą?</h1>
      <address><time datetime="2019-11-24T11:00:47+00:00">24 Nov 2019, 11:00</time> by <a rel="author" href="https://www.gsmmaniak.pl/author/konradba/" target="_blank">Konrad Bartnik</a></address>
      <figure>
        <img src="https://cdn2.techmaniak.pl/wp-content/uploads/gsmmaniak/2019/10/lol-wild-rifts-1280x720.jpg"/>
        <figcaption>fot. Riot Games</figcaption>
      </figure>
      <p>Znamy wyniki najnowszego rankingu AnTuTu, opartego na ósmej wersji popularnego benchmarku. Wśród średniaków rządzi Xiaomi, które ze sporym zapasem deklasuje konkurencję ze Snapdragonem. W stawce flagowców liczy się tylko ASUS, OnePlus i Samsung. Jakiego wydajnego smartfona powinieneś teraz kupić?</p>
      <p>Każdego miesiąca<b> ranking benchmarku AnTuTu</b> to gratka dla każdego, kto wydajność smartfona stawia na pierwszym miejscu. Sprawdźmy, kto w październiku rządził w średniej i flagowej półce. Jaki smartfon jest najmocniejszym średniakiem, a jaki flagowiec nie ma sobie równych pod względem mocy obliczeniowych?</p>
      <h3>Jaki jest najwydajniejszy średniak?</h3>
      <p>Xiaomi najwyraźniej wiedziało, co robi. <a href="https://www.gsmmaniak.pl/1050894/xiaomi-redmi-note-8-pro-pierwsze-wrazenia/">Redmi Note 8 Pro</a>, którego wyposażono w MediaTeka Helio G90T, nie ma sobie równych w średniej półce cenowej. Smartfony w podobnej cenie ze Snapdragonami się do niego nie zbliżają, a chiński producent najwyraźniej miał rację, decydując się na ten procesor. Powinieneś wybrać właśnie Note 8 Pro, jeśli średniopółkowiec służy Ci również do grania.</p>
      <figure>
        <a href="https://www.gsmmaniak.pl/1070810/antutu-listopad-2019/attachment/antutu-midrange/">
          <img src="https://cdn2.techmaniak.pl/wp-content/uploads/gsmmaniak/2019/11/antutu-midrange-medium.png"/>
        </a>
        <figcaption>Fot. AnTuTu</figcaption>
      </figure>
      <p>Xiaomi generalnie nieźle radzi sobie w rankingu,<b> okupując aż połowę miejsc</b>. Reszta stawki to Realme (3 smartfony), znalazło się również miejsce dla Vivo i Samsunga, który z modelem Galaxy A70 załapał się na ósme miejsce.</p>
      <h3>Jaki flagowiec oferuje najlepszą wydajność?</h3>
      <p>We flagowej stawce nie ma zaskoczenia, może poza jedną, jedyną pozycją. Idąc od początku, zdecydowanie wygrywa ASUS. Trudno się dziwić – Snapdragon 855+, 12 GB RAM i pamięć UFS 3.0 to wystarczająco, by w połączeniu z wydajnym chłodzeniem górować nad konkurencją. Następne cztery miejsca należą do dwóch ostatnich generacji OnePlusów, co po moich ostatnich <a href="https://www.gsmmaniak.pl/1064002/test-oneplus-7t-i-7t-pro-porownanie-swietnych-i-tanich-flagowcow-ktorego-kupic/">testach modeli 7T oraz 7T Pro</a> w ogóle mnie nie dziwi.</p>
      <figure>
        <a href="https://www.gsmmaniak.pl/1070810/antutu-listopad-2019/attachment/antutu-flagships/">
          <img src="https://cdn2.techmaniak.pl/wp-content/uploads/gsmmaniak/2019/11/antutu-flagships-medium.jpg"/>
        </a>
        <figcaption>Fot. AnTuTu</figcaption>
      </figure>
      <p>6 miejsce to domena<a href="https://www.gsmmaniak.pl/1058090/test-samsung-galaxy-note-10-plus/"> Samusnga Galaxy Note 10+</a>. Tutaj sprawa ma się podobnie, co w przypadku ASUSa, z którym dzieli sporo cech – mowa oczywiście o podzespołach. Tutaj również ciężko pisać o zaskoczeniu, bo to niemal doskonały smartfon do pracy. 12 GB RAM i UFS 3.0 „robią robotę”.</p>
      <p>Zaskoczeniem jest jednak pozycja siódma. Wczoraj zdarzyło mi się napisać, że <a href="https://www.gsmmaniak.pl/1070716/pixel-4-to-asus-zenfone-6-opinia/">wybrałbym ASUSa Zenfone 6 zamiast Pixela 4 XL</a>. Dzisiaj mogę poprzeć to kolejnym argumentem, bo właśnie ten model nadal trzyma się świetnie w rankingu AnTuTu. Dodam, że wynik dotyczy wersji 6/128 GB (!), a w Polsce od niedawna dostępny jest również <a href="https://www.gsmmaniak.pl/1070716/pixel-4-to-asus-zenfone-6-opinia/">limitowany wariant 12 + 512 GB</a>.</p>
      <p>Ostatnie 3 miejsca to ponownie <b>powrót serii Note</b>, w tym testowanego przez nas <a href="https://www.gsmmaniak.pl/1063020/samsung-galaxy-note-10-test/">Galaxy Note 10</a>.</p>
      <p>
        <i>
          <a href="http://www.antutu.com/en/doc/119996.htm">Źródło</a>
        </i>
      </p>
      <related>
        <h4>Te artykuły także cię zainteresują:</h4>
        <a href="https://www.gsmmaniak.pl/1070948/huawei-nova-5t-pro-specyfikacja/"/>
        <a href="https://www.gsmmaniak.pl/1070930/honor-20-pro-nizsza-cena/"/>
        <a href="https://www.gsmmaniak.pl/1070160/apple-samsung-trump-cla/"/>
        <a href="https://www.gsmmaniak.pl/1070656/xiaomi-plany-europa-2020/"/>
      </related>
    </article>
  </body>
</html>