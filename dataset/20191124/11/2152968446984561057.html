<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/rusia/2019/11/24/samolet-kacna-avariino-v-rusiia-vtoriiat-pilot-pochina.430622"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T11:57:00+00:00"/>
    <meta property="og:title" content="Самолет кацна аварийно в Русия, вторият пилот почина"/>
    <meta property="og:description" content="Самолетът излетял от &quot;Шереметиево&quot;, кацнал в Ростов на Дон | Dnes.bg"/>
  </head>
  <body>
    <article>
      <h1>Самолет кацна аварийно в Русия, вторият пилот почина</h1>
      <h2>Самолетът излетял от "Шереметиево", кацнал в Ростов на Дон</h2>
      <address><time datetime="2019-11-24T11:57:00+00:00">24 Nov 2019, 11:57</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Пътнически самолет, излетял от московското летище "Шереметиево", извърши аварийно кацане на летището в Ростов на Дон, след като на втория пилот му станало лошо. По време на приземяването той е починал, съобщи за ТАСС източник от регионалните служби за извънредни ситуации.<br/><br/>Самолетът е излетял от "Шереметиево", съобщава БТА. Към 10 часа на втория пилот му прилошало и било отправено искане за писта за извънредно кацане. По време на приземяването вторият пилот, роден през 1970 г., е починал, каза източникът.<br/><br/>Според летищната пресслужба става въпрос за самолет на авиокомпания "Аерофлот", изпълняващ полет от Москва за черноморския град Анапа.<br/><br/>Властите изясняват обстоятелствата около случилото се.</p>
    </article>
  </body>
</html>