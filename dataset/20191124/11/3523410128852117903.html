<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641750/%D9%85%D9%82%D8%A7%D8%A8%D9%84-%D8%A7%D8%B3%D8%AA%D9%82%D9%84%D8%A7%D9%84-%D9%85%D8%B3%D8%A7%D9%88%DB%8C-%D9%87%D9%85-%D8%A8%D9%87-%D8%AF%D8%B1%D8%AF%D9%85%D8%A7%D9%86-%D9%86%D9%85%DB%8C%E2%80%8C%D8%AE%D9%88%D8%B1%D8%AF-%D8%A7%D9%85%DB%8C%D8%AF%D9%88%D8%A7%D8%B1%D9%85-%D9%85%D9%87%D8%A7%D8%AC%D8%B1%DB%8C-%D8%B1%D9%88%DB%8C-%D9%86%DB%8C%D9%85%DA%A9%D8%AA-%D8%A8%D9%86%D8%B4%DB%8C%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:15:00+00:00"/>
    <meta property="og:title" content="مقابل استقلال مساوی هم به دردمان نمی‌خورد/ امیدوارم مهاجری روی نیمکت بنشیند"/>
    <meta property="og:description" content="حسن جعفری، مدافع - هافبک تیم فوتبال نساجی قائمشهر تأکید کرد که در دیدار مقابل استقلال حتی تساوی هم به درد این تیم نمی‌خورد."/>
  </head>
  <body>
    <article>
      <h1>
        <a href="https://www.bultannews.com/fa/news/641750/%D9%85%D9%82%D8%A7%D8%A8%D9%84-%D8%A7%D8%B3%D8%AA%D9%82%D9%84%D8%A7%D9%84-%D9%85%D8%B3%D8%A7%D9%88%DB%8C-%D9%87%D9%85-%D8%A8%D9%87-%D8%AF%D8%B1%D8%AF%D9%85%D8%A7%D9%86-%D9%86%D9%85%DB%8C%E2%80%8C%D8%AE%D9%88%D8%B1%D8%AF-%D8%A7%D9%85%DB%8C%D8%AF%D9%88%D8%A7%D8%B1%D9%85-%D9%85%D9%87%D8%A7%D8%AC%D8%B1%DB%8C-%D8%B1%D9%88%DB%8C-%D9%86%DB%8C%D9%85%DA%A9%D8%AA-%D8%A8%D9%86%D8%B4%DB%8C%D9%86%D8%AF">مقابل استقلال مساوی هم به دردمان نمی‌خورد/ امیدوارم مهاجری روی نیمکت بنشیند</a>
      </h1>
      <h2>حسن جعفری، مدافع - هافبک تیم فوتبال نساجی قائمشهر تأکید کرد که در دیدار مقابل استقلال حتی تساوی هم به درد این تیم نمی‌خورد.</h2>
      <address><time datetime="2019-11-24T11:15:00+00:00">24 Nov 2019, 11:15</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، حسن جعفری در مورد دیدار تیم نساجی مازندران مقابل استقلال در هفته یازدهم لیگ برتر اظهار داشت: شرایط تیم ما خوب است و در این چند هفته هم تمرینات منظمی را پشت سر گذاشتیم. البته بیماری محمدرضا مهاجری باعث شد تا چند روز در غیاب سرمربی‌مان تمرین کنیم، ولی خوشبختانه ایشان به تمرینات بازگشت و امیدوارم در بازی با استقلال هم روی نیمکت بنشیند.</p>
      <p>وی در مورد قرار گرفتن نساجی در رده یازدهم جدول رده‌بندی لیگ برتر خاطر نشان کرد: امسال خیلی تلاش کردیم و در خیلی از بازی‌ها مستحق برد بودیم که متأسفانه بدشانسی آوردیم و باختیم. ما خوب فوتبال بازی می‌کنیم و متأسفانه در هر بازی موقعیت‌های زیادی را از دست می‌دهیم که به ضررمان تمام می‌شود. امیدوارم این بی‌دقتی‌ها و بدشانسی‌ها تمام شود و از این بازی از موقعیت‌های خود به بهترین شکل استفاده کنیم.</p>
      <p>مدافع - هافبک تیم فوتبال نساجی قائمشهر درباره بازی تیمش برابر استقلال، تیمی که در هفت بازی قبلی‌اش برنده شده است، تصریح کرد: استقلال تیم خوبی است. آنها در چند بازی گذشته فرم خوبی داشته‌اند، ولی بازی با نساجی در قائمشهر برای هر تیمی سخت است. ما در این بازی به چیزی جز برد فکر نمی‌کنیم. شرایط ما در جدول طوری است که نیاز به برد داریم و حتی مساوی هم در این بازی به دردمان نمی‌خورد. نتیجه قابل پیش‌بینی نیست، ولی تلاش می‌کنیم تا برنده از زمین بیرون بیاییم.</p>
    </article>
  </body>
</html>