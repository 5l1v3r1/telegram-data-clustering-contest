<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/glava_naftogazu_kobolyev_gotoviy_svidchiti_u_spravi_dzhuliani_shho_pro_tse_treba_znati_n1238614"/>
    <meta property="og:site_name" content="24 Канал"/>
    <meta property="article:published_time" content="2019-11-24T11:08:00+00:00"/>
    <meta property="og:title" content="Глава &quot;Нафтогазу&quot; Коболєв готовий свідчити у справі Джуліані: що про це треба знати"/>
    <meta property="og:description" content="Голова правління НАК &quot;Нафтогаз України&quot; Андрій Коболєв готовий свідчити у розслідуванні США щодо бізнесових відносин особистого адвоката президента Дональда Трампа Руді Джуліані."/>
  </head>
  <body>
    <article>
      <h1>Глава "Нафтогазу" Коболєв готовий свідчити у справі Джуліані: що про це треба знати</h1>
      <address><time datetime="2019-11-24T11:08:00+00:00">24 Nov 2019, 11:08</time> by <a rel="author" href="https://24tv.ua/irina_yurkovska_tag6223/" target="_blank">Ірина Юрковська</a></address>
      <p>
        <b>Голова правління НАК "Нафтогаз України" Андрій Коболєв готовий свідчити у розслідуванні США щодо бізнесових відносин особистого адвоката президента Дональда Трампа Руді Джуліані.</b>
      </p>
      <p>Дуже ймовірно, що його запросять для надання показань у цій справі, про це сам Коболєв заявив у інтерв’ю <a href="https://time.com/5737518/ukraine-naftogaz-ceo-preparing-giuliani-probe-testimony/">Time</a>.</p>
      <blockquote>Знайте більше: <a href="https://24tv.ua/ssha_proponuvali_naftogazu_svogo_radnika_zmi_znayshli_slid_yanukovicha_ta_boyka_n1218673">США пропонували "Нафтогазу" свого радника: ЗМІ знайшли слід Януковича та Бойка</a></blockquote>
      <p>Федеральні прокурори розслідують діяльність Джуліані та ймовірні порушення ним законодавства про фінансування виборчих кампаній та незаконного лобіювання.</p>
      <blockquote>Розслідування пов’язане зі справою проти двох соратників Джуліані –<b> Ігоря Фрумана</b> та <b>Льва Парнаса,</b> яким минулого місяця висунули підозру щодо порушення законів про фінансування виборчих кампаній.</blockquote>
      <p>Видання зазначає, що свідчення Коболєва можуть прояснити нещодавні заяви керівників енергетичних відомств США та України про намагання Парнаса і Фрумана замінити керівництво "Нафтогазу"». Воно нібито чинило опір їхнім спробам укласти вигідну для них угоду в Україні.</p>
      <p>На запитання, чи готовий керівник "Нафтогазу" надати прокурорам інформацію про Джуліані або про Парнаса й Фрумана, він відповів: "І те, й друге. Усе пов’язано".</p>
      <p>Водночас очільник правління "Нафтогазу" відмовився коментувати що саме він планує розповісти про Джуліані чи двох його соратників.</p>
      <aside>Я б не хотів випереджати мої показання,<cite>– сказав він.</cite></aside>
      <p>Свідчення Коболєва доповнять показання, які дав голова дивізіону "Газ" у НАК "Нафтогаз України" Андрій Фаворов у Нью-Йорку 21 листопада.</p>
      <h3>Ймовірний<a href="https://24tv.ua/osobi_povyazani_z_trampom_ta_dzhuliani_namagalisya_zminiti_kerivnitstvo_naftogazu_n1215609"> тиск на "Нафтогаз"</a>: що треба знати </h3>
      <ul>
        <li>Група бізнесменів з оточення президента США Дональда Трампа та його адвоката Руді Джуліані, <b>намагалися змінити керівництво української газову компанію "Нафтогаз"</b>.</li>
        <li>Бізнесменами з оточення Трампа та Джуліані були два уродженці СРСР Лев Парнас та Ігор Фруман, а також нафтовий магнат зі штату Флорида Гаррі Саджіант III.</li>
        <li>Вони просували зв'язок з Джуліані та Трампом, намагаючись змінити вище керівництво великої державної газової компанії України. План полягав у тому, щоб <b>скерувати вигідні контракти компаніям контрольованим союзниками Трампа</b>.</li>
        <li>Згідно з планом бізнесменів, гендиректора "Нафтогазу" Андрія Коболєва повинен був замінити інший топменеджер компанії <b>Андрієм Фаворо</b>в. Однак план був зірваний програшем колишнього президента України Петра Порошенка на виборах 2019 року Володимиру Зеленському.</li>
        <li>Після цього міністр енергетики США <b>Рік Перрі спробував змінити команду топменеджерів "Нафтогазу"</b></li>
      </ul>
    </article>
  </body>
</html>