<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-gold-price-fall-again-on-sunday-2865750.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T11:40:56+00:00"/>
    <meta property="og:title" content="सोने में बड़ी गिरावट जारी, सस्ता हुआ सोना, जाने आज का Gold रेट"/>
    <meta property="og:description" content="वैवाहिक मौसम के बावजूद दिल्ली सरार्फा बाजार में जेवराती ग्राहकी कमजोर रहने से गत सप्ताह सोना 110 रुपये टूटकर 39,340 रुपये प्रति 10 ग्राम रह गया जबकि चाँदी 60 रुपये की साप्ताहिक बढ़त के साथ..."/>
  </head>
  <body>
    <article>
      <h1>सोने में बड़ी गिरावट जारी, सस्ता हुआ सोना, जाने आज का Gold रेट</h1>
      <address><time datetime="2019-11-24T11:40:56+00:00">24 Nov 2019, 11:40</time> by <a rel="author">एजेंसी ,नई दिल्ली</a></address>
      <p>वैवाहिक मौसम के बावजूद दिल्ली सरार्फा बाजार में जेवराती ग्राहकी कमजोर रहने से गत सप्ताह सोना 110 रुपये टूटकर 39,340 रुपये प्रति 10 ग्राम रह गया जबकि चाँदी 60 रुपये की साप्ताहिक बढ़त के साथ 45,900 रुपये प्रति किलोग्राम पर पहुँच गयी।<br/>विदेशों में पीली धातु में रही नरमी ने भी स्थानीय बाजार में सोने पर दबाव बनाया। लंदन एवं न्यूयॉर्क से मिली जानकारी के अनुसार, बीते सप्ताह वहाँ सोना हाजिर 5.60 डॉलर लुढ़ककर 1,462.25 डॉलर प्रति औंस पर आ गया। दिसंबर का अमेरिकी सोना वायदा भी 7.20 डॉलर की गिरावट में 1,461.50 डॉलर प्रति औंस बोला गया। </p>
      <p>बीते सप्ताह के दौरान चाँदी अंतरार्ष्ट्रीय स्तर पर भी मजबूत हुई। चाँदी हाजिर 0.03 डॉलर की साप्ताहिक बढ़त के साथ 16.97 डॉलर प्रति औंस पर बंद हुई। स्थानीय बाजार में बीते सप्ताह सोना स्टैंडर्ड 110 रुपये लुढ़ककर 39,340 रुपये प्रति दस ग्राम रह गया। सोना बिटुर भी इतनी ही साप्ताहिक गिरावट में 39,170 रुपये प्रति दस ग्राम पर आ गया। सोने के विपरीत आठ ग्राम वाली गिन्नी सप्ताह के दौरान 100 रुपये मजबूत होकर 30,300 रुपये पर पहुँच गयी।<br/>वैवाहिक मौसम के बावजूद सोने की जेवराती माँग कमजोर बनी हुई है। इससे पीली धातु दबाव में है। आलोच्य सप्ताह के छह में चार कारोबारी दिवस इसमें गिरावट देखी गयी।<br/>सोने के विपरीत चाँदी हाजिर 60 रुपये की बढ़त में 45,900 रुपये प्रति किलोग्राम पर पहुँच गयी। हालाँकि मंगलवार और शुक्रवार को छोड़कर अन्य चार दिन यह भी गिरावट में रही। चाँदी वायदा 37 रुपये की मजबूती के साथ सप्ताहांत पर 44,480 रुपये प्रति किलोग्राम पर पहुँच गयी। सिक्का लिवाली और बिकवाली पूरे सप्ताह क्रमश: 910 रुपये और 920 रुपये प्रति इकाई पर टिके रहे। </p>
    </article>
  </body>
</html>