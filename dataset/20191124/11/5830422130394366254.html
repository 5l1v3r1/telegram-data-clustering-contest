<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://boursepress.ir/news/140853/%D8%A8%D8%B2%D8%B1%DA%AF%D8%AA%D8%B1%DB%8C%D9%86-%DA%AF%D8%B1%D9%88%D9%87-%D9%BE%D9%88%D9%84%D8%B4%D9%88%DB%8C%DB%8C-%D8%AF%D8%B1-%D8%A7%D9%85%D9%84%D8%A7%DA%A9-%D9%88-%D8%B3%D9%87%D8%A7%D9%85%E2%80%8C-%D8%A8%D8%A7-%D8%AA%D8%B1%D8%A7%DA%A9%D9%86%D8%B4-%DB%B3%DB%B0-%D9%87%D8%B2%D8%A7%D8%B1-%D9%85%DB%8C%D9%84%DB%8C%D8%A7%D8%B1%D8%AF%DB%8C-%D9%85%D9%86%D9%87%D8%AF%D9%85-%D8%B4%D8%AF"/>
    <meta property="og:site_name" content="boursepress.ir"/>
    <meta property="article:published_time" content="2019-11-24T11:27:00+00:00"/>
    <meta property="og:title" content="بزرگترین گروه پولشویی در املاک و سهام‌ با تراکنش ۳۰ هزار میلیاردی منهدم شد"/>
    <meta property="og:description" content="رئیس دادگستری گلستان از انهدام بزرگترین گروه پولشویی کشور در املاک، سهام‌ شرکت های بورسی و غیربورسی، شمش و... و با تراکنش مالی ۳۰ هزار میلیارد تومانی خبر داد ."/>
  </head>
  <body>
    <article>
      <h1>بزرگترین گروه پولشویی در املاک و سهام‌ با تراکنش ۳۰ هزار میلیاردی منهدم شد</h1>
      <h2>رئیس کل دادگستری گلستان :</h2>
      <address>
        <time datetime="2019-11-24T11:27:00+00:00">24 Nov 2019, 11:27</time>
      </address>
      <p>
        <i>رئیس دادگستری گلستان از انهدام بزرگترین گروه پولشویی کشور در املاک، سهام‌ شرکت های بورسی و غیربورسی، شمش و... و با تراکنش مالی ۳۰ هزار میلیارد تومانی خبر داد .</i>
      </p>
      <p>به گزارش پایگاه خبری <a href="http://boursepress.ir/">بورس پرس</a>، هادی هاشمیان از شناسایی و انهدام بزرگترین گروه پولشویی در استان گلستان با 300 عضو فعال  در سه استان گلستان، تهران و سمنان خبر داد و به خبرنگاران گفت : تراکنش مالی این باند طی فعالیت 6 ساله حدود 30 هزار میلیارد تومان و مربوط به املاک، سهام‌ شرکت های بورسی و غیربورسی، شمش، ارز ، سکه و سرمایه‌گذاری در کشورهای همسایه بود.</p>
      <p>وی افزود: ارزش اولیه‌ املاک حدود هزار میلیارد تومان برآورد شده و 40 شرکت خدماتی، تولیدی و تجاری نیز شناسایی شده است. همچنین تاکنون بیش از 100 خودرو سبک و سنگین و 20 کیلو شمش طلا شناسایی شده است .</p>
      <p>هاشمیان با اشاره به درجریان بودن بررسی ها و پیگیری ها، ادامه داد: کلاهبرداران با افتتاح صدها حساب بانکی به نام‌های واهی، سودهای کلان به جیب زده‌اند و برای پولشویی و فرار مالیاتی، همه املاک و اموال را به نام افراد دیگران کرده اما از طریق وکالت‌نامه‌ و اقرارنامه‌ ، منافع حاصله را دریافت می کردند.</p>
      <p>انتهای پیام</p>
    </article>
  </body>
</html>