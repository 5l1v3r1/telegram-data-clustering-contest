<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/flamengo-rio-de-janeiro-a-cucerit-pentru-a-doua-oara-copa-libertadores_3059931.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T11:35:28+00:00"/>
    <meta property="og:title" content="Flamengo Rio de Janeiro a cucerit pentru a două oară Copa Libertadores"/>
    <meta property="og:description" content="Flamengo Rio de Janeiro a cucerit pentru a două oară Copa Libertadores, cel mai important trofeu disputat de echipele de club sud-americane. În finala disputată la Lima, în capitala statului Peru, formația braziliană a învins dramatic gruparea argentinian"/>
  </head>
  <body>
    <article>
      <h1>Flamengo Rio de Janeiro a cucerit pentru a două oară Copa Libertadores</h1>
      <address><time datetime="2019-11-24T11:35:28+00:00">24 Nov 2019, 11:35</time> by <a rel="author">PUBLIKA.MD</a></address>
      <p><b>Flamengo Rio de Janeiro a cucerit pentru a două oară Copa Libertadores, cel mai important trofeu disputat de echipele de club sud-americane. În finala disputată la Lima, în capitala statului Peru, formația braziliană a învins dramatic gruparea argentiniană River Plate Buenos-Aires cu scorul de 2-1.</b><br/><br/>Argentinienii, care au cucerit trofeul anul trecut, au deschis scorul deja în minutul 14 prin Rafael Santos Borre. Cele două echipe s-au întrecut apoi în ratări, dar tabela de marcaj a rămas neschimbată până spre finalul partidei. Ultimile minute, însă, au fost halucinante. Pentru Flamengo a fodst un final în apoteoză. Gabriel Barbosa a egalat în minutul 89, după o acțiune colectivă în viteză. <br/><br/>Golgheterul grupării braziliene a mai înscris o dată în al doilea minut de prelungiri și a dus trofeul în vitrina lui Flamengo.<br/><br/>Câteva zeci de secunde mai târziu, Gabriel Barbosa a fost eliminat pentru proteste, dar după ce, la aceeași fază arbitrul i-a arătat cartonașul roșu unui jucător argentinian pentru comportament nesportiv. Mijlocaşul Exequiel Palacios a fost eliminat pentru că l-a lovit pe un adversar aflat la pământ.<br/><br/>Triumful lui Flamengo a însemnat și o seară de poveste pentru suporterii clubului brazilian. Mii de torceadores au privit meciul pe ecrane-gigant instalate în tribunele stadionului Maracana din Rio de Janeiro.<br/><br/>Flamengo a mai cucerit trofeul Copa Libertadores în anul 1981. Clubul brazilian urmează să reprezinte America de Sud la Campionatul Mondial al cluburilor, competiție ce se va desfășura în Qatar între 11 și 21 decembrie anul curent.</p>
    </article>
  </body>
</html>