<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549597.html/%D9%85%D9%87%D9%85%D8%AA%D8%B1%DB%8C%D9%86-%D9%87%D8%AF%D9%81-%DA%AF%D8%B1%D9%88%D9%87-%D9%87%D8%A7%DB%8C-%D8%AC%D9%87%D8%A7%D8%AF%DB%8C-%D8%A8%D8%B3%DB%8C%D8%AC-%D9%85%D8%AD%D8%B1%D9%88%D9%85%DB%8C%D8%AA-%D8%B2%D8%AF%D8%A7%DB%8C%DB%8C-%D9%88-%DA%A9%D8%A7%D9%87%D8%B4-%D9%81%D9%82%D8%B1-%D8%A7%D8%B3%D8%AA--%D9%81%D8%B9%D8%A7%D9%84%DB%8C%D8%AA-160%DA%AF%D8%B1%D9%88%D9%87-%D8%AC%D9%87%D8%A7%D8%AF%DB%8C-%D8%AF%D8%B1-%D9%82%D9%85"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T11:17:00+00:00"/>
    <meta property="og:title" content="مهمترین هدف گروه های جهادی بسیج محرومیت زدایی و کاهش فقر است/ فعالیت 160گروه جهادی در قم"/>
    <meta property="og:description" content="مسئول سازمان بسیج سازندگی قم با اشاره به اینکه هیچ محدودیت برای عضویت در گروه‌های بسیج سازندگی وجود ندارد گفت: مهمترین هدف گروه های جهادی بسیج محرومیت زدایی و کاهش فقر در مناطق هدف است"/>
  </head>
  <body>
    <article>
      <h1>مهمترین هدف گروه های جهادی بسیج محرومیت زدایی و کاهش فقر است/ فعالیت 160گروه جهادی در قم</h1>
      <h2>مسئول سازمان بسیج سازندگی قم :</h2>
      <address>
        <time datetime="2019-11-24T11:17:00+00:00">24 Nov 2019, 11:17</time>
      </address>
      <p>مسئول سازمان بسیج سازندگی قم با اشاره به اینکه هیچ محدودیت برای عضویت در گروه‌های بسیج سازندگی وجود ندارد گفت: مهمترین هدف گروه های جهادی بسیج محرومیت زدایی و کاهش فقر در مناطق هدف است</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ علی دستوری در گفتگو یا خبرنگار <a href="http://www.qomefarda.ir/">قم فردا</a>، ضمن گرامی داشت هفته بسیج اظهار کرد: بسیج هر کجا که وارد شد خوش درخشیده و نتایج مثبت به بار آمد است، بسیج سازندگی در وهله نخست با مأموریت خدمت رسانی به مردم،  سازندگی و محرومیت زدایی وارد عرصه خدمت رسانی  شد و رسماً از سال 1379 کار خود را به صورت سازمانی و سازمان یافته شروع کرد.<br/><br/>مسئول سازمان بسیج سازندگی قم ادامه داد: گروه های جهادی ذیل بسیج سازندگی سازماندهی می شوند گروه های جهادی سازمان بسیج سازندگی با رویکرد خدمت رسانی در محورهای فرهنگی ، اقتصاد مقاومتی، فنی و عمرانی، بهداشت و درمان، اشتغال و کارآفرینی فعالیت می کنند.<br/><br/>دستوری تصریح کرد: حدود 160 گروه جهادی ذیل بسیج سازندگی قم  سازماندهی شده و فعالیت می کنند برنامه محوله به گروه های جهادی به صورت جغرافیا محور است و هر گروه جهادی در یک منطقه هدف حضور دارند تا حداقل به مدت 3 تا 5 سال در آن منطقه و بر اساس شاخص ها و محرومیت ها اقدام کنند و در بر اساس 4 هدف تعریف شده فقر و محرومیت را کاهش دهند.<br/><br/>وی افزود: برای اینکه یک جبهه خدمت رسانی ایجاد شود و بتوانیم یک نهضت خدمت رسانی را انجام دهیم به گروه های جهادی ثبت شده اکتفا نمی کنیم ، در هر محله و در هر پایگاه بسیج یک گروه خدمت رسان محله محور نیز تشکیل شده است که خدمت رسانی را از کانال این گروه خدمت رسان انجام می دهیم و  گروه های جهادی با عنوان گروه معین در خدمت گروه های  خدمت رسان محله هستند و خدمت جهادی خود را انجام می دهند.<br/><br/>مسئول سازمان بسیج سازندگی قم تأکید کرد: استقبال از گروه های جهادی بسیج سازندگی شکل صعودی و رو به رشد دارد همچنین اقبال مردم به گروه های جهادی افزایش پیدا کرده است در مرحله نخست هسته های اولیه گروه های جهادی بسیج سازندگی دانشجویی بود اما به مرور هم گروه های جهادی بسیج دانشجویی افزایش پیدا کرد و هم اقشار مختلف از جمله گروه های بسیج سازندگی دانش آموزی، طلاب و سایر اقشار اضافه شدند همچنین بسیج محلات و رده های تخصصی بسیج گروه های جهادی مختلفی را تشکیل دادند.<br/><br/>دستوری خاطرنشان کرد: همچنین افزایش گروه های جهادی در این چند سال اخیر از 70 گروه جهادی به 160 گروه جهادی در استان قم نشان دهنده استقبال بسیار مردم از بسیج از جمله بسیج سازندگی است.<br/><br/>وی تأکید کرد: هیچ محدودیتی برای عضویت در گروه های جهادی بسیج سازندگی وجود ندارد حتی تاکید بر این است اگر گروه های جهادی در بسیج تشکیل می شوند از تخصص های مختلف و گرایش های مختلف در عرصه های خدمت رسانی به کارگیری شود تا عرصه های خدمت رسانی را گسترش دهند و وقتی یک گروه جهادی بسیج سازندگی برای محرومیت زدایی به یک منطقه ورود پیدا می کند بتوانند ابعاد مختلف خدماتی از جمله فرهنگی، عمرانی و ...خدمت رسانی کنند.<br/><br/>انتهای پیام/</p>
    </article>
  </body>
</html>