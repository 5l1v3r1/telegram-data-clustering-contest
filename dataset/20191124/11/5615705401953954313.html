<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mind.ua/news/20204833-ssha-mozhut-vklyuchiti-sankciyi-proti-pivnichnogo-potoku-2-v-oboronnij-byudzhet"/>
    <meta property="og:site_name" content="Mind UA"/>
    <meta property="article:published_time" content="2019-11-24T11:15:00+00:00"/>
    <meta property="og:title" content="США можуть включити санкції проти «Північного потоку-2» в оборонний бюджет"/>
    <meta property="og:description" content="Санкції переконають будівельні компанії, які беруть участь в проекті, припинити роботу над ним"/>
  </head>
  <body>
    <article>
      <h1>США можуть включити санкції проти «Північного потоку-2» в оборонний бюджет</h1>
      <h2>Санкції переконають будівельні компанії, які беруть участь в проекті, припинити роботу над ним</h2>
      <address>
        <time datetime="2019-11-24T11:15:00+00:00">24 Nov 2019, 11:15</time>
      </address>
      <p>Обов'язковий для Конгресу США законопроект про оборонну політику стане засобом зупинити проект російського президента <b>Владіміра Путіна</b> з постачання природного газу в Європу по трубопроводу з Росії до Німеччини вартістю $11 млрд, повідомив один з провідних американських законодавців.</p>
      <p>У проект закону про оборонний бюджет США на 2020 рік буде додано положення про санкції проти компаній, які задіяні в прокладанні труб газопроводу «Північний потік-2». Про це повідомив голова комітету сенату США з міжнародних справ республіканець <b>Джим Ріш</b> в кулуарах Галіфакского міжнародного безпекового форуму, пише видання <a href="https://www.defensenews.com/congress/2019/11/23/congress-to-take-up-nord-stream-2-sanctions-on-defense-bill/">Defence News</a>.</p>
      <p>«Причина такого кроку в тому, що це вікно закривається. Значна частина «Північного потоку» вже побудована», – заявив він і додав, що санкції переконають будівельні компанії, які беруть участь в проекті, припинити роботу над ним.</p>
      <p>«Це їм дорого обійдеться», – сказав Ріш. За його словами, якщо санкції набудуть чинності, то компанії «будуть змушені закритися» і росіянам доведеться шукати інший спосіб завершити «Північний потік-2», якщо вони зможуть це зробити.</p>
      <p>Ріш зазначив, що додавання цього положення в законопроект знайшло узгодження між адміністрацією, Палатою представників, Сенатом і банківськими комітетами.</p>
      <p>Текст положення про санкції не оприлюднено, але Ріш сказав, що він близький до «Акту про захист енергетичної безпеки Європи». Цей законопроект буде накладати санкції на компанії-власники суден, які прокладають труби для трубопроводів Nord Stream 2 і TurkStream.</p>
      <p>Нагадаємо, у Сенаті США вважають, що <a href="https://mind.ua/news/20204741-v-senati-ssha-vvazhayut-shcho-mozhut-na-1-rik-vidterminuvati-zapusk-pivnichnogo-potoku-2">можуть на 1 рік відтермінувати</a> запуск «Північного потоку-2».</p>
      <related>
        <h4>Також читайте</h4>
        <a href="https://mind.ua/news/20204792-ssha-pogrozhuyut-sankciyami-egiptu-cherez-pridbannya-rosijskih-vinishchuvachiv-su-35"/>
        <a href="https://mind.ua/news/20204741-v-senati-ssha-vvazhayut-shcho-mozhut-na-1-rik-vidterminuvati-zapusk-pivnichnogo-potoku-2"/>
        <a href="https://mind.ua/news/20204734-v-rf-perenesli-zapusk-pivnichnogo-potoku-2-na-seredinu-2020-roku"/>
      </related>
    </article>
  </body>
</html>