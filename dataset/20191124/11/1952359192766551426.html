<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04734209"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-24T11:40:00+00:00"/>
    <meta property="og:title" content="Child Focus verontschuldigt zich bij slachtoffers voor schokcampagne tegen kinderporno"/>
    <meta property="og:description" content="Child Focus verontschuldigt zich voor het effect dat de schokcampagne rond kindermisbruik bij slachtoffers teweeggebracht heeft. “Wellicht hebben we het le..."/>
  </head>
  <body>
    <article>
      <h1>Child Focus verontschuldigt zich bij slachtoffers voor schokcampagne tegen kinderporno</h1>
      <address>
        <time datetime="2019-11-24T11:40:00+00:00">24 Nov 2019, 11:40</time>
      </address>
      <p>
        <b>Child Focus verontschuldigt zich voor het effect dat de schokcampagne rond kindermisbruik bij slachtoffers teweeggebracht heeft. “Wellicht hebben we het leed onderschat dat we slachtoffers hebben berokkend”, verklaarde Child Focus-directeur Heidi De Pauw in ‘De zevende dag’ op Eén.</b>
      </p>
      <related>
        <a href="https://www.nieuwsblad.be/cnt/dmf20191118_04723245"/>
      </related>
      <p>Child Focus lanceerde vorige week naar aanleiding van de Europese Dag van de Bescherming van Kinderen tegen Seksueel Misbruik, een opvallende campagne tegen kinderporno. Door bestaande beelden die via het meldpunt binnenkwamen expliciet te laten naspelen door volwassenen, wilde het centrum een schokeffect creëren om iedereen - beleidsmakers en publiek - wakker te schudden en misvattingen op dit vlak uit de wereld te helpen.</p>
      <p>Er kwam echter ook <a href="https://www.nieuwsblad.be/cnt/dmf20191122_04730493">kritiek op de campagne</a>. Een vereniging van incest- en misbruikslachtoffers trok naar de reclamewaakhond JEP. De Pauw verklaarde zondag dat Child Focus met slachtoffers had samengewerkt rond de campagne, maar wellicht heeft de vereniging onderschat welk leed ze met de campagne bij andere slachtoffers zou berokkenen.</p>
      <p>De Pauw legde nog uit dat de campagne sowieso beperkt zou zijn in de tijd en binnenkort offline zou worden gehaald.</p>
    </article>
  </body>
</html>