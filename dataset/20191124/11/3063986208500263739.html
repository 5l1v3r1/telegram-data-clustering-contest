<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/842920"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T11:40:00+00:00"/>
    <meta property="og:title" content="পিছিয়ে পড়েও সোসিয়েদাদের বিপক্ষে রিয়ালের জয়"/>
    <meta property="og:description" content="লা লীগার ম্যাচে শুরুতেই পিছিয়ে পড়েও রিয়াল সোসিয়েদাদের বিপক্ষে ৩-১ গোলে জয় পেয়েছে রিয়াল মাদ্রিদ। কিন্তু এই জয়ে সমান পয়েন্ট পেয়েও পয়েন্ট টেবিলের শীর্ষে ওঠা হলো না তাদের।  গতকাল শনিবার ঘরের মাঠ সান্তিয়াগো বার্নাব্যুয়ে সোসিয়েদাদকে আমন্ত্রণ জানায় রিয়াল মাদ্রিদ। খেলা শুরুর মাত্র ২ মিনিটের মাথায় রামোসের বোকামিতেই গোল হজম করেছে রিয়াল মাদ্রিদ। রামোস না দেখেই কর্তোয়াকে পাস দিলে বল চলে যায় সোসিয়েদাদের উইলিয়ান হোসের পায়ে। বল পেয়ে সোজা প্রতিপক্ষের জালে পাঠিয়ে দিয়ে গোল আদায় করে নেন তিনি। এরপর ৩৭তম মিনিটে মাদ্রিদকে সমতায় ফেরান বেনজেমা। মদ্রিচের নেওয়া ফ্রি-কিক থেকে বল পেয়ে প্রতিপক্ষের জালে বল জড়ান তিনি। প্রথমার্ধ শেষে ১-১ গোলে বিরতিতে যায় দুই দল। দ্বিতীয়ার্ধে খেলতে নেমেই লিড নেয় রিয়াল মাদ্রিদ। ৪৭তম মিনিটে বেনজেমার উদ্দেশে ক্রস বাড়ান মতো মদ্রিচ। বেনজেমা মিস করলেও বল পান ভালভার্দে। সোজাসুজি জালে পাঠালে ২-১ লিড পায় স্বাগতিকরা। খেলার ৭৪ মিনিটে গোল করে মাদ্রিদের জয় সুনিশ্চিত করেন মদ্রিচ। বেনজেমার হেড থেকে বল চলে যায় পেনাল্টি পজিশনে থাকা মদ্রিচের পায়ে। তার  দুর্দান্ত পায়ের কাজে জয় নিয়ে মাঠ ছাড়ে স্বাগতিক রিয়াল মাদ্রিদ। কিন্তু গোল ব্যবধানে…"/>
  </head>
  <body>
    <article>
      <h1>পিছিয়ে পড়েও সোসিয়েদাদের বিপক্ষে রিয়ালের জয়</h1>
      <address><time datetime="2019-11-24T11:40:00+00:00">24 Nov 2019, 11:40</time> by <a rel="author">কালের কণ্ঠ অনলাইন</a></address>
      <p>লা লীগার ম্যাচে শুরুতেই পিছিয়ে পড়েও রিয়াল সোসিয়েদাদের বিপক্ষে ৩-১ গোলে জয় পেয়েছে রিয়াল মাদ্রিদ। কিন্তু এই জয়ে সমান পয়েন্ট পেয়েও পয়েন্ট টেবিলের শীর্ষে ওঠা হলো না তাদের। </p>
      <p>গতকাল শনিবার ঘরের মাঠ সান্তিয়াগো বার্নাব্যুয়ে সোসিয়েদাদকে আমন্ত্রণ জানায় রিয়াল মাদ্রিদ। খেলা শুরুর মাত্র ২ মিনিটের মাথায় রামোসের বোকামিতেই গোল হজম করেছে রিয়াল মাদ্রিদ। রামোস না দেখেই কর্তোয়াকে পাস দিলে বল চলে যায় সোসিয়েদাদের উইলিয়ান হোসের পায়ে। বল পেয়ে সোজা প্রতিপক্ষের জালে পাঠিয়ে দিয়ে গোল আদায় করে নেন তিনি।</p>
      <p>এরপর ৩৭তম মিনিটে মাদ্রিদকে সমতায় ফেরান বেনজেমা। মদ্রিচের নেওয়া ফ্রি-কিক থেকে বল পেয়ে প্রতিপক্ষের জালে বল জড়ান তিনি। প্রথমার্ধ শেষে ১-১ গোলে বিরতিতে যায় দুই দল।</p>
      <p>দ্বিতীয়ার্ধে খেলতে নেমেই লিড নেয় রিয়াল মাদ্রিদ। ৪৭তম মিনিটে বেনজেমার উদ্দেশে ক্রস বাড়ান মতো মদ্রিচ। বেনজেমা মিস করলেও বল পান ভালভার্দে। সোজাসুজি জালে পাঠালে ২-১ লিড পায় স্বাগতিকরা।</p>
      <p>খেলার ৭৪ মিনিটে গোল করে মাদ্রিদের জয় সুনিশ্চিত করেন মদ্রিচ। বেনজেমার হেড থেকে বল চলে যায় পেনাল্টি পজিশনে থাকা মদ্রিচের পায়ে। তার  দুর্দান্ত পায়ের কাজে জয় নিয়ে মাঠ ছাড়ে স্বাগতিক রিয়াল মাদ্রিদ।</p>
      <p>কিন্তু গোল ব্যবধানে পিছি থাকায় ১৩ ম্যাচে সমান সংখ্যক পয়েন্ট থাকলেও লা লীগার পয়েন্ট টেবিলে দ্বিতীয় স্থানে থাকতে হচ্ছে রিয়াল মাদ্রিদকে।</p>
    </article>
  </body>
</html>