<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/hardeep-singh-puri-says-bjp-will-fight-the-delhi-elections-under-the-leadership-of-manoj-tiwari/273598/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-24T11:34:23+00:00"/>
    <meta property="og:title" content="VIDEO: केंद्रीय मंत्री हरदीप सिंह पुरी का बड़ा बयान, बोले- मनोज तिवारी को बनाकर रहेंगे दिल्ली का मुख्यमंत्री"/>
    <meta property="og:description" content="हरदीप सिंह पुरी ने एक कार्यक्रम में कहा कि भाजपा आगामी दिल्ली विधानसभा का चुनाव वर्तमान प्रदेश अध्यक्ष मनोज तिवारी के नेतृत्व में ही लड़ेगी।"/>
  </head>
  <body>
    <article>
      <h1>VIDEO: केंद्रीय मंत्री हरदीप सिंह पुरी का बड़ा बयान, बोले- मनोज तिवारी को बनाकर रहेंगे दिल्ली का मुख्यमंत्री</h1>
      <address><time datetime="2019-11-24T11:34:23+00:00">24 Nov 2019, 11:34</time> by <a rel="author">JKR Staff</a></address>
      <p>दिल्ली में आगमी विधानसभा चुनाव के लिए मैदान में उतरने जा रहे राजनीतिक दलों ने अपनी कमर कस ली है। इसी बीच, केंद्रीय मंत्री हरदीप सिंह पुरी ने रविवार को एक कार्यक्रम में कहा कि भारतीय जनता पार्टी (भाजपा) आगामी दिल्ली विधानसभा का चुनाव वर्तमान प्रदेश अध्यक्ष मनोज तिवारी के नेतृत्व में ही लड़ेगी।</p>
      <figure>
        <img src="http://www.jantakareporter.com/wp-content/uploads/2019/11/Hardeep-Singh-Puri.png"/>
        <figcaption>फोटो: ANI</figcaption>
      </figure>
      <p>केंद्रीय मंत्री हरदीप सिंह ने कहा कि, दिल्ली में भाजपा मनोज तिवारी की अगुआई में चुनाव लड़ेगी। पुरी ने आगे बड़ा बयान देते हुए कहा, ‘हम मनोज तिवारी को मुख्यमंत्री बनाकर ही आराम करेंगे।’ इस दौरान ‘अबकी बारी, मनोज तिवारी’ के नारे भी लगे। बाताया जा रहा है कि, हरदीप सिंह पुरी जिस समय यह ऐलान कर रहे थे उस समय मंच पर भाजपा के दिल्ली प्रदेश अध्यक्ष मनोज तिवारी और राष्ट्रीय महामंत्री अनिल जैन भी मौजूद थे।</p>
      <p>हरदीप सिंह ने पानी को लेकर अरविंद केजरीवाल पर हमला बोला और कहा कि केजरीवाल का कहना है कि दिल्ली का पानी इतना भी खराब नहीं, अगर नहीं है तो एक लीटर पानी पीकर दिखाएं, पता लग जाएगा कि पानी खराब है या नहीं है। बता दें कि, बीआईएस की एक रिपोर्ट में कहा गया था कि दिल्ली शहर का पानी पीने के लिहाज से सबसे ज्यादा असुरक्षित है।</p>
      <figure>
        <iframe data-src="https://twitter.com/Rameshkedia2/status/1198557810251812864?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>केंद्रीय मंत्री के इस बयान पर दिल्ली के उपमुख्यमंत्री मनीष सिसोदिया ने ट्वीट कर लिखा, “मैं मनोज तिवारी जी को आगामी विधानसभा चुनाव के लिए बीजेपी की ओर से मुख्यमंत्री पद का उम्मीदवार बनाए जाने पर बधाई देता हूँ।”</p>
      <figure>
        <iframe data-src="https://twitter.com/msisodia/status/1198541519856160769?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>गौरतलब है कि, हरदीप सिंह पुरी दिल्ली असेंबली इलेक्शन के लिए केंद्रीय गृहराज्य मंत्री नित्यानंद राय के साथ भाजपा के सह-चुनाव प्रभारी हैं। भाजपा ने केंद्रीय मंत्री प्रकाश जावड़ेकर को दिल्ली असेंबली इलेक्शन के लिए राज्य का चुनाव प्रभारी नियुक्त किया है।</p>
    </article>
  </body>
</html>