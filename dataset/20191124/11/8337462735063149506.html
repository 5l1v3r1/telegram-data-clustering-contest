<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/latest-news/two-brothers-shoot-on-national-level-kabaddi-players-in-batala-punjab.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-24T11:14:00+00:00"/>
    <meta property="og:title" content="डिप्पर मारने पर भड़के ट्रैक्टर सवार भाई, नेशनल लेवल कबड्डी खिलाड़ियों पर चलाई गोलियां"/>
    <meta property="og:description" content="गांव जोहल नंगल में सामने से आ रहे ट्रैक्टर को उन्होंने डिप्पर मारा, लेकिन ट्रैक्टर पर सवार दो भाइयों ने आगे ट्रैक्टर रोक लिया और उनसे गाली-गलौच करने लगे।"/>
  </head>
  <body>
    <article>
      <h1>डिप्पर मारने पर भड़के ट्रैक्टर सवार भाई, नेशनल लेवल कबड्डी खिलाड़ियों पर चलाई गोलियां</h1>
      <h2>एक के घुटने पर लगी गोली, बटाला के सिविल अस्पताल में</h2>
      <address>
        <time datetime="2019-11-24T11:14:00+00:00">24 Nov 2019, 11:14</time>
      </address>
      <p><b>जोहल नंगल।</b> बटाला के गांव जोहल नंगल में मामूली सी बात कार सवार दो कबड्डी खिलाड़ियों पर ट्रैक्टर पर सवार दो भाइयों ने गोलियां चला दीं। फायरिंग (Firing) के दौरान एक गोली सुखराज सिंह के घुटने पर लगी। उसे बटाला के सिविल अस्पताल में भर्ती करवाया गया है।</p>
      <p>अस्पताल में उपचाराधीन सुखराज सिंह निवासी जोड़ा सिंघा ने बताया कि वह अपने दोस्त गुरकमलजीत सिंह के साथ कार से घर जा रहा था। गुरकमलजीत सिंह कार चला रहा था। गांव जोहल नंगल में सामने से आ रहे ट्रैक्टर को उन्होंने डिप्पर मारा, लेकिन ट्रैक्टर पर सवार दो भाइयों ने आगे ट्रैक्टर रोक लिया और उनसे गाली-गलौच करने लगे। दोनों आरोपियों ने शराब पी रखी थी। तैश में आकर एक युवक ने अपनी पिस्तौल (Pistol) निकाली और गोलियां चलानी शुरू कर दीं। उसने करीब 5 फायर किए, जिसमें से 4 फायर कार में लगे, जबकि एक गोली उसके घुटने से आर-पार हो गई। वह कार वहीं पर छोड़कर पास ही स्थित अपने घर की ओर चले गए।</p>
      <p>जब वह परिवार व बाकी लोगों को लेकर घटनास्थल पर पहुंचे तो उनकी कार की चाबी और कार में चार्जिंग पर लगा मोबाइल गायब था। सुखराज सिंह ने बताया कि ट्रैक्टर सवारों में से एक पूर्व फौजी है। इन लोगों के साथ उनकी कोई रंजिश नहीं थी। डीएसपी विपिन कुमार ने बताया कि पीड़ित सुखराज और गुरकमलजीत नेशनल लेवल के कबड्डी प्लेयर हैं। आरोपी दलबीर सिंह और उसके भाई बलजीत सिंह निवासी भाईका के खिलाफ हत्या का प्रयास करने और असलहा एक्ट के मामला दर्ज कर लिया गया है।</p>
      <h3>
        <a href="https://tiny.cc/yvph6y">हिमाचल अभी अभी Mobile App का नया वर्जन अपडेट करने के लिए इस link पर Click करें… </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/latest-news/teacher-raped-a-first-class-student-in-toilet-at-up.html"/>
        <a href="https://himachalabhiabhi.com/latest-news/this-girl-who-looks-like-barbie-did-not-go-on-a-date.html"/>
        <a href="https://himachalabhiabhi.com/latest-news/these-things-harm-the-fertility-of-men.html"/>
        <a href="https://himachalabhiabhi.com/latest-news/touching-these-parts-of-the-body-can-be-dangerous.html"/>
        <a href="https://himachalabhiabhi.com/latest-news/vinay-gupta-appointed-as-sirmour-bjp-district-president.html"/>
        <a href="https://himachalabhiabhi.com/latest-news/india-v-bangladesh-2nd-test-day-2-update.html"/>
      </related>
    </article>
  </body>
</html>