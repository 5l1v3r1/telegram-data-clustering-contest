<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145418/%D9%85%D8%A7%D9%85%D9%88%D8%B3%D8%AA%D8%A7-%D8%B4%DB%8C%D8%AE%DB%8C-%D9%85%D8%B1%D8%AF%D9%85-%D9%85%D8%B1%D8%B2%D8%AF%D8%A7%D8%B1-%D8%A7%D8%B3%D8%AA%D8%A7%D9%86-%DA%A9%D8%B1%D9%85%D8%A7%D9%86%D8%B4%D8%A7%D9%87-%D9%87%DB%8C%DA%86-%DA%AF%D8%A7%D9%87-%D8%A8%D9%87-%D8%A8%DB%8C%DA%AF%D8%A7%D9%86%DA%AF%D8%A7%D9%86-%D8%AA%DA%A9%DB%8C%D9%87-%D9%86%DA%A9%D8%B1%D8%AF%D9%87-%D8%A7%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T11:36:10+00:00"/>
    <meta property="og:title" content="ماموستا شیخی: ‌مردم مرزدار استان کرمانشاه هیچ‌گاه به بیگانگان تکیه نکرده‌اند"/>
    <meta property="og:description" content="امام جمعه شهرستان ثلاث‌باباجانی با بیان اینکه مردم بصیر و انقلابی ایران آگاه هستند و صف خود را همواره از صف اخلال‌گران و اغتشاش‌گران جدا می‌کنند بیان کرد: دشمنان به دنبال یک فرصت مناسب برای توطئه و نقشه برای براندازی نظام اسلامی ایران هستند."/>
  </head>
  <body>
    <article>
      <h1>ماموستا شیخی: ‌مردم مرزدار استان کرمانشاه هیچ‌گاه به بیگانگان تکیه نکرده‌اند</h1>
      <h2>گروه استان‌ها- امام جمعه شهرستان ثلاث‌باباجانی با بیان اینکه ‌مردم مرزدار استان کرمانشاه هیچ‌گاه به بیگانگان تکیه نکرده‌اند، گفت:حمایت جدی دولتمردان آمریکایی از اغتشاش‌گران ماهیت این افراد را برملا کرد.</h2>
      <address>
        <time datetime="2019-11-24T11:36:10+00:00">24 Nov 2019, 11:36</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/139301171819176632474954.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>ماموستا احمد شیخی در گفت‌وگو با خبرنگار تسنیم در <b>کرمانشاه</b>، با اشاره به اینکه نظام جمهوری اسلامی ایران در این چهل سال اخیر صدها فرازونشیب‌ را پشت‌سر گذاشته است اظهار داشت: با وجود ترور نیروهای مردمی و انقلابی توسط منافقان در اوایل پیروزی انقلاب، راه‌اندازی جنگ هشت ساله دفاع مقدس، فتنه 88، و صدها فرازونشیب‌ دیگر نظام اسلامی ایران تاکنون ایستاده و مقاومت کرده است.</p>
      <p>امام جمعه شهرستان ثلاث‌باباجانی با بیان اینکه مردم بصیر و انقلابی ایران آگاه هستند و صف خود را همواره از صف اخلال‌گران و اغتشاش‌گران جدا می‌کنند بیان کرد: دشمنان به دنبال یک فرصت مناسب برای توطئه و نقشه برای براندازی نظام اسلامی ایران هستند.</p>
      <p>وی با اشاره به اینکه این اغتشاشات اخیر که از سوی سرکرده‌های گروهک‌های منافقان و افراد ضدانقلاب ساماندهی شده بود به هیچ‌وجه ربطی به افزایش قیمت بنزین نداشت گفت: این افراد تنها عقده دیرینه خود را علیه انقلاب اسلامی برملا کردند.</p>
      <p>شیخی با اشاره به تحرکات اخیر در برخی از شهرستان‌های استان کرمانشاه عنوان کرد: بر همگان مشخص شد که آسیب‌رساندن به اموال بیت‌المال، اموال اشخاص حقیقی و حقوقی و کشتار مردم بی‌گناه تنها به دست عوامل سرسپرده استکبار جهانی انجام شد و این تحرکات اخیر حرکت‌های کورکورانه بود.</p>
      <p>وی با اشاره به حمایت جدی دولتمردان آمریکایی از اغتشاش‌گران اخیر گفت: سیاست‌های آمریکا بسیار احمقانه است زیرا اکنون که اغتشاشات به پایان رسیده و شکست خوردند دولتمردان آمریکایی نیز بار دیگر در برابر نظام جمهوری اسلامی ایران با یک شکست مفتضحانه مواجه شدند.</p>
      <p>امام جمعه شهرستان ثلاث‌باباجانی با اشاره به اینکه اما مسئولان نباید اجازه دهند که افزایش قیمت بنزین موجب گرانی دیگر کالاهای اساسی جامعه شود گفت: تا در شرایط فعلی دشمنان نتوانند بر اعتراضات به حق مردمی موج‌سواری ایجاد کنند و رسانه‌های بیگانه نیز نتوانند به تبلیغات همه‌جانبه علیه نظام دست بزنند و امنیت کشور خدشه‌دار نشود.</p>
      <p>شیخی گفت: ملت فهیم ایران و مردم مدافع و مرزدار استان کرمانشاه هیچ‌گاه به بیگانگان تکیه نکرده اما عده‌ای با سوءاستفاده از موقعیت کنونی، راه حقیقی بیان مطالبات را با بی‌راهه اشتباه گرفته‌اند.</p>
      <p>وی با بیان اینکه اغتشاشات اخیر با حمایت ضدانقلاب در کشور اتفاق افتاد گفت: براساس فرموده قرآن و مفاد قانون دین و اسلام ضرررساندن به مملکت، تخریب اماکن و اموال عمومی و اموال مردم جایز نبوده و مورد قبول اسلام و وجدان بشریت نیست.</p>
      <p>
        <a href="https://tasnimnews.com/2145160">راهپیمایی باشکوه قزوینی‌ها در حمایت از اقتدار و امنیت‌+تصاویر</a>
        <a href="https://tasnimnews.com/2145362">مردم استان بوشهر با حضور حماسی در راهپیمایی علیه اغتشاش‌گران بر افتخارات خود افزودند</a>
        <a href="https://tasnimnews.com/2145052">حضور باشکوه مردم اندیمشک در راهپیمایی علیه آشوبگران‌ + فیلم و تصاویر</a>
      </p>
      <p>امام جمعه شهرستان ثلاث‌باباجانی بیان کرد: انتقاد و اعتراض باید سازنده و مسالمت‌آمیز باشد، نه اینکه عده‌ای اشرار به بهانه حمایت از مردم اقدام به هرج و مرج، تخریب و آتش زدن اماکن و اموال عمومی کشور بزنند.</p>
      <p>وی اظهار کرد: دشمنان در این اغتشاشات به‌دنبال تحقق آروزی دیرینه خود که همان نابودی نظام و مردم هست، بودند اما با هوشیاری و حضور به‌موقع مردم باز هم توطئه آنان با شکست مواجه و شرمسار شدند.</p>
      <p>امام جمعه ثلاث‌باباجانی گفت: پس از اجرای طرح سهمیه‌بندی سوخت، برخی اشرار با حمایت جریانات و معاندین نظام در خارج از کشور با سوءاستفاده از مطالبات به حق مردم، اقدام به تخریب اماکن و اموال عمومی و ایجاد تنش علیه امنیت عمومی جامعه کردند، که اقدام آنان محکوم است.</p>
      <p>وی بیان کرد: گرچه مردم با مشکلات معیشتی مواجه‌اند اما همواره صبر و تحمل داشته و برای حفظ نظام و کشور، اجازه هیچ‌گونه سوءاستفاده‌ای را به دشمنان نمی‌دهند.</p>
      <p>انتهای پیام/833/ش</p>
    </article>
  </body>
</html>