<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/society/galazios-emfylio-kiryksan-syndikalistes-tis-dake-gia-to-kleisimo-tis-dei-sti-megalopoli/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T11:30:51+00:00"/>
    <meta property="og:title" content="«Γαλάζιος» εμφύλιος από τη ΔΑΚΕ για το κλείσιμο της ΔΕΗ στη Μεγαλόπολη"/>
    <meta property="og:description" content="«Γαλάζιος» εμφύλιος για το κλείσιμο της ΔΕΗ στη Μεγαλόπολη. «Γαλάζιοι συνδικαλιστές μετά από όσα ανακοινώθηκαν για το κλείσιμο της ΔΕΗ στη Μεγαλόπολη αντέδρασαν βάλλοντας κατά πάντων των βουλευτών της περιοχής τους"/>
  </head>
  <body>
    <article>
      <h1>«Γαλάζιος» εμφύλιος από τη ΔΑΚΕ για το κλείσιμο της ΔΕΗ στη Μεγαλόπολη</h1>
      <h2>«Γαλάζιος» εμφύλιος για το κλείσιμο της ΔΕΗ στη Μεγαλόπολη. «Γαλάζιοι συνδικαλιστές μετά από όσα ανακοινώθηκαν για το κλείσιμο της ΔΕΗ στη Μεγαλόπολη αντέδρασαν βάλλοντας κατά πάντων των βουλευτών της περιοχής τους</h2>
      <address><time datetime="2019-11-24T11:30:51+00:00">24 Nov 2019, 11:30</time> by <a rel="author">ΤοΒΗΜΑ Team</a></address>
      <p>«Γαλάζιος» εμφύλιος  για το κλείσιμο της ΔΕΗ στη Μεγαλόπολη. «Γαλάζιοι συνδικαλιστές μετά από όσα ανακοινώθηκαν για το κλείσιμο της ΔΕΗ στη Μεγαλόπολη εξέδωσαν το δελτίο Τύπου που ακολουθεί:</p>
      <p>Όλες αυτές τις ημέρες-εβδομάδες, παρακολουθούμε τι «μέλλει γίγνεσθαι» για την  Μεγαλόπολη μετά την απόφαση της Κυβέρνησης για κλείσιμο των λιγνιτικών μονάδων της ΔΕΗ.</p>
      <p>
        <a href="https://www.in.gr/2019/11/23/greece/via-kata-gynaikon-gemise-athina-mov-skoupes-pou-katharizoun-patriarxia-seksismo-kai-ratsismo/">Βία κατά γυναικών : Γέμισε η Αθήνα μωβ σκούπες που «καθαρίζουν» πατριαρχία, σεξισμό και ρατσισμό</a>
      </p>
      <p>Εργαζόμενοι, κάτοικοι, φορείς, Δήμος και Εκκλησία συνεδριάζουν , συσκέφτονται , αγωνιούν για το μέλλον αυτού του τόπου.</p>
      <p>Έγιναν πολλά συμβούλια από όλους τους φορείς.</p>
      <p>Όμως το πιο σοβαρό και κρίσιμο συμβούλιο έγινε παρουσία όλων στον Δήμο Μεγαλόπολης. Παρόντες όλοι οι φορείς, μεγάλοι απόντες όμως οι Βουλευτές και η Περιφέρεια Πελοποννήσου. Γιατί άραγε;</p>
      <p>
        <b>Ας πάρουμε την Περιφέρεια πρώτα.</b>
      </p>
      <p>Παρόλο που έχει παρθεί απόφαση στο Περιφερειακό Συμβούλιο που έγινε με μοναδικό θέμα το κλείσιμο των λιγνιτικών μονάδων, αυτή η απόφαση δεν υλοποιείται με ευθύνη του κ. Νίκα. Επίσης καμία στήριξη στον Δήμο μέχρι σήμερα.</p>
      <p>Η Περιφέρεια όμως δηλώνει παρών στην διεκδίκηση των έργων από ΕΑΠ . 50/50 η μοιρασιά!!  Σταμάτημα στην κατασκευή σε μαντρούλες λέει ο Περιφερειάρχης και αξιοποίηση των κονδυλίων του ΕΑΠ…. για την μεγάλη ανάπτυξη της περιοχής… και την απολιγνιτοποίηση. <b>Δηλαδή με τα 20 εκατομμύρια ευρώ; </b></p>
      <p>Φανταστείτε ποια είναι η αξία της περιοχής για τον άλλοτε Δήμαρχο της Καλαμάτας; Αλήθεια σαν Δήμαρχος δεν διεκδικήσατε; Δεν εκφράζατε τις ανησυχίες σας; Αλήθεια σαν Δήμαρχος όλο οι άλλοι έφταιγαν;<b> Ενώ σαν Περιφερειάρχης ακολουθείτε την κυβερνητική θέση στο θέμα του κλεισίματος των μονάδων;</b></p>
      <p>
        <b>Οι Βουλευτές</b>
      </p>
      <p>Ας αφήσουμε τους Βουλευτές του ΣΥΡΙΖΑ και του ΚΙΝΑΛ. Είναι άκαιρο και αβάσιμο να πούμε κάτι διότι και οι δυο στο παρελθόν έχουν δείξει τις προθέσεις τους για την Μεγαλόπολη, ο μεν του ΣΥΡΙΖΑ ψήφισε την πώληση , ο δε του ΚΙΝΑΛ περιμένει ακόμα τι θα πει το κόμμα του.</p>
      <p>Και πάμε στον Βουλευτή του νομού που προέρχεται από την Ν.Δ. Παρόλο που τον ψήφισε η Μεγαλόπολη, παρόλο που η θέση του επί ΣΥΡΙΖΑ ήταν κάθετα αντίθετος στην πώληση μονάδων, παρόλο που μας έκανε διάφορες συγκεντρώσεις για το καλό της ΔΕΗ, παρόλο που μας έταζε ότι θα προσπαθήσει για το καλό της ΔΕΗ και της περιοχής και έλεγε ότι θα υπάρχει συνεννόηση <b>το τι θα γίνει</b>, ξαφνικά μετά την εκλογή του και μετά τις ανακοινώσεις για κλείσιμο των μονάδων <b>εξαφανίστηκε</b>.</p>
      <p>Δεν σας κρύβουμε βέβαια ότι εμφανίστηκε ως δια μαγείας στο Υπουργείο στην συνάντηση των εκπροσώπων του Δήμου Μεγαλόπολης για να εκμεταλλευθεί την προσπάθεια και να κλέψει τις εντυπώσεις ότι τάχα είναι παρών στα προβλήματα της περιοχής. Μάλιστα στην συνάντηση αυτή τόνισε ότι πρέπει να <b>κλείσει η μονάδα 3 της Μεγαλόπολης</b> διότι είναι πολλά τα χρήματα που θα έρθουν από την Ευρωπαϊκή Ένωση για την απολιγνιτοποίηση. Και καλύτερα να κλείσει τώρα , παρά μετά από 3 χρόνια.  Ανέφερε επίσης και άλλες ιδέες , κόντρα σε αυτές που θέλει η τοπική κοινωνία της Μεγαλόπολης.</p>
      <p>Λυπούμαστε κύριε «Μαυρογιαλούρε», λυπούμαστε κύριε Βουλευτά που με την ψήφο σας και την απόφαση της Κυβέρνησης που είστε μέλος θα στείλετε 1.300 εργαζόμενους στην καθημερινή αβεβαιότητα.</p>
      <p>Λυπούμαστε για την Μεγαλόπολη που θα την κάνετε μεγάλο χωριό. Λυπούμαστε που την αυτοκριτική σας την κάνατε μόνο όταν είσαστε αντιπολίτευση. Λυπούμαστε που σας παρείχαμε την ψήφο μας και αντί να σταθείτε δίπλα μας, μας δείχνετε  την κρυφή σας αλαζονεία και πόσο μεγάλο είναι το “καβαλίκεμα του καλαμιού” της εξουσίας.. Λυπούμαστε που παίρνετε στο λαιμό σας μια ολόκληρη περιφέρεια με τις ιδέες σας και τις κομματικές εμπάθειες σας για το κλείσιμο των μονάδων.</p>
      <p>ΕΜΕΙΣ ΣΑΝ ΔΑΚΙΤΕΣ ΠΑΛΕΨΑΜΕ ΚΑΙ ΘΑ ΠΑΛΕΨΟΥΜΕ ΓΙΑ ΤΑ ΤΟΣΑ ΧΡΟΝΙΑ ΠΡΟΣΦΟΡΑΣ ΤΗΣ ΔΕΗ ΣΤΗΝ ΕΘΝΙΚΗ ΟΙΚΟΝΟΜΙΑ. ΔΕΝ ΘΑ ΕΙΜΑΣΤΕ ΘΕΑΤΕΣ ΣΤΟ ΚΛΕΙΣΙΜΟ ΤΩΝ ΜΟΝΑΔΩΝ ΚΑΙ ΣΤΗΝ ΕΡΗΜΟΠΟΙΗΣΗ ΤΗΣ ΜΕΓΑΛΟΠΟΛΗΣ.</p>
      <p>
        <b>ΔΑΚΕ ΕΔΟΠ ΔΕΗ ΜΕΓΑΛΟΠΟΛΗΣ</b>
      </p>
      <p>
        <b>ΔΑΚΕ ΣΩΜΑΤΕΙΟΥ ΧΕΙΡΙΣΤΩΝ-ΒΟΗΘΩΝ  ΔΕΗ ΜΕΓΑΛΟΠΟΛΗΣ</b>
      </p>
      <p>
        <a href="http://wp.mgmt.tovima.gr/2019/11/22/society/me-aroma-esthonias-oi-nees-psifiakes-taytotites/">Με άρωμα Εσθονίας οι νέες ψηφιακές ταυτότητες</a>
      </p>
    </article>
  </body>
</html>