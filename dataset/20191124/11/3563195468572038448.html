<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://techmaniacs.gr/google-play-services-i-kardia-toy-android-smartphone-soy/"/>
    <meta property="og:site_name" content="Techmaniacs"/>
    <meta property="article:published_time" content="2019-11-24T11:00:55+00:00"/>
    <meta property="og:title" content="Google Play Services: Η καρδιά του Android smartphone σου"/>
    <meta property="og:description" content="Πολύ συχνά φαίνεται ότι ορισμένα προβλήματα στο Android σχετίζονται με τα Google Play Services αλλά τι είναι επακριβώς αυτά τα Google Play Services; Γιατί βρίσκονται στο Android smartphone μας, για ποιον λόγο χρησιμοποιούνται;"/>
  </head>
  <body>
    <article>
      <h1>Google Play Services: Η καρδιά του Android smartphone σου</h1>
      <address><time datetime="2019-11-24T11:00:55+00:00">24 Nov 2019, 11:00</time> by <a rel="author" href="https://techmaniacs.gr/author/valadis-k/" target="_blank">valadis.k</a></address>
      <p>Πολύ συχνά φαίνεται ότι ορισμένα προβλήματα στο Android σχετίζονται με τα Google Play Services αλλά τι είναι επακριβώς αυτά τα Google Play Services; Γιατί βρίσκονται στο Android smartphone μας, για ποιον λόγο χρησιμοποιούνται;</p>
      <figure>
        <img src="https://techmaniacs.gr/wp-content/uploads/2018/12/android-app.png"/>
      </figure>
      <p>Η αλήθεια είναι ότι τα Google Play Services δεν είναι μια εφαρμογή με τον τρόπο που οι περισσότεροι άνθρωποι την φαντάζονται. Όταν την ανοίξεις δεν θα συμβεί τίποτα, ωστόσο βρίσκεται εγκατεστημένη εκ προεπιλογής σε όλες τις Android συσκευές. Λαμβάνει επίσης συχνά updates και ο αριθμός των permissions που απαιτεί είναι εντυπωσιακός. Με λίγα λόγια, τα Google Play Services είναι μια εφαρμογή η οποία είναι άρρηκτα συνδεδεμένη με το σύστημα του Android. Αποτελεί ένα πακέτο APIs που διασφαλίζει ότι όλο και λιγότερες εφαρμογές εξαρτώνται από τα Android OS updates για να τρέξουν.</p>
      <figure>
        <img src="https://techmaniacs.gr/wp-content/uploads/2018/12/google_play_services_screenshot-w782.jpg"/>
      </figure>
      <p>Στη πράξη τα Google Play Services μας επιτρέπουν να μιλάμε για μια μικρή επανάσταση στο χώρο των smartphones. Ας πάρουμε για παράδειγμα τα Google Maps. Πριν τα Google Play Services, αυτή η εφαρμογή ενημερωνόταν όταν το Android OS ενημερωνόταν. Και φυσικά θα γνωρίζεις το χρόνο που απαιτεί η κυκλοφορία τέτοιου είδους updates. Πλέον, δεν υπάρχει αναμονή για τα updates του Google Maps, γίνονται αυτόματα μέσω του Google Play Services.</p>
      <figure>
        <img src="https://techmaniacs.gr/wp-content/uploads/2018/12/Google-chrome-tips-2-w782.jpg"/>
      </figure>
      <p>Τα Google Play Services επιτρέπουν στο smartphone σου να επωφελείται από τις τελευταίες εκδόσεις των εφαρμογών χωρίς να αναβαθμίζεις στην τελευταία έκδοση του Android. Στη πράξη αυτό σημαίνει, ότι οποιαδήποτε έκδοση του Android, από την 2.2 και πάνω, μπορεί να επωφεληθεί από νέες εφαρμογές και features, ανεξάρτητα από τα updates του OS. Με το Android 9 Pie, τα Google Play Services, έχουν αποτελέσει ένα αναπόσπαστο τμήμα του Android οικοσυστήματος.</p>
      <p>Αν και παλαιότερα μπορούσες να προβείς στην απενεργοποίησή τους, σήμερα αποτελούν αναπόσπαστο τμήμα του λειτουργικού. Όλες οι εφαρμογές τα απαιτούν για να τρέξουν σωστά, ιδίως τα Google apps. Τα Google Play services γενικά καταναλώνουν μικρά ποσά ενέργειας. Ωστόσο σε ορισμένες περιπτώσεις, οι χρήστες έχουν διαπιστώσει τη γρήγορη κατανάλωση της μπαταρίας. Ο πιθανός λόγος, είναι μια ασυμβατότητα μεταξύ της Android έκδοσης και αυτής των Google Play Services.</p>
      <p>
        <b>Οι πιο σύντομες λύσεις αν υπάρχει γρήγορη εξάντληση μπαταρίας είναι:</b>
      </p>
      <ul>
        <li>Αφαίρεσε τα updates στην εφαρμογή  (Settings &gt; Applications &gt; All &gt; Google Play Services &gt; μενού με τις τρεις τελείες &gt; Uninstall updates). Ίσως χρειαστεί να μεταβείς στα Settings &gt; Security &gt; Device Administrators και να απενεργοποιήσεις πρώτα το Android Device Manager.</li>
        <li>Απενεργοποίησε το συγχρονισμό με τα Google data (Settings-Accounts. Εδώ πίεσε στο menu button (τρεις τελείες) και απενεργοποίησε το Auto-sync data).</li>
      </ul>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://techmaniacs.gr/ta-10-kalytera-os-pros-tis-epidoseis-android-smartphones-tis-global-agoras-oktovrios-2019/"/>
        <a href="https://techmaniacs.gr/honor-play-64gb-sta-159-eyro-sto-kotsovolo-apo-243-amesi-diathesimotita-sto-skroutz/"/>
        <a href="https://techmaniacs.gr/koryfaia-prosfora-sony-xperia-xz3-black-dual-sim-240-eyro-ston-kotsovolo-870-sto-skroutz/"/>
        <a href="https://techmaniacs.gr/aytes-einai-oi-allages-kai-oi-tropopoiiseis-paketon-kartokinitis-wind-kai-q/"/>
        <a href="https://techmaniacs.gr/gnoriste-to-samsung-galaxy-s11e-ton-antagonisti-toy-iphone-11/"/>
        <a href="https://techmaniacs.gr/i-kamera-toy-galaxy-s11-simatodotei-to-telos-enos-ek-ton-charaktiristikoteron-designs-tis-samsung/"/>
      </related>
    </article>
  </body>
</html>