<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/fluorvalla-forbjuds-farliga-for-halsan/"/>
    <meta property="og:site_name" content="DN.SE"/>
    <meta property="article:published_time" content="2019-11-24T11:57:10+00:00"/>
    <meta property="og:title" content="Fluorvalla förbjuds: ”Farliga för hälsan”"/>
    <meta property="og:description" content="Från och med nästa skidsäsong förbjuds det omdiskuterade ämnet fluor i skidvalla."/>
  </head>
  <body>
    <article>
      <h1>Fluorvalla förbjuds: ”Farliga för hälsan”</h1>
      <address><time datetime="2019-11-24T11:57:10+00:00">24 Nov 2019, 11:57</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Från och med nästa skidsäsong förbjuds det omdiskuterade ämnet fluor i skidvalla.<br/>Internationella skidförbundet (Fis) styrelse tog beslutet under lördagen, skriver flera medier.</b>
      </p>
      <p>– Vi har beslutat om ett totalförbud från säsongen 2020–2021. Det gäller inte bara vallor med ämnet C8 utan all typ av fluor. Förbudet gäller inte bara längdskidor utan alla grenar inom Fis, säger styrelseledamoten Erik Røste till norska nyhetsbyrån NTB.</p>
      <p>Fluorvallor har varit omdiskuterade i många år. En forskningsstudie från Örebro universitet 2011 visade att gifter från vallorna kan lagras i kroppen, och att vallare i svenska landslaget var speciellt utsatta.</p>
      <p><b>Norska skidförbunde</b>t har redan förbjudit fluorvalla för åkare upp till 16 år. I samband med Vasaloppet 2017 kritiserade Greenpeace tävlingen för att tillåta fluor, ett ämne som är skadligt både för människor och för djur, i åkarnas valla.</p>
      <p>– Vi gör det här av tre orsaker. Det är en klar signal från Fis att vi inte vill använda produkter som är farliga för hälsan. Med beslutet vill vi också reducera skidsportens kostnader väsentligt. Hänsyn till miljön har också spelat in, säger Fis-ledamoten Erik Røste.</p>
      <p>
        <a href="https://www.dn.se/sport/platt-fall-for-halfvarsson-i-sprinten-storkrasch-i-damloppet/">Läs mer: Platt fall för Halfvarsson i sprinten – storkrasch i damloppet</a>
      </p>
    </article>
  </body>
</html>