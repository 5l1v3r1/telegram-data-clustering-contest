<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://journal.com.ph/entertainment/showbiz/star-studded-birthday-party-ng-beautederm-lady-boss"/>
    <meta property="og:site_name" content="Journal Online"/>
    <meta property="article:published_time" content="2019-11-24T11:04:13+00:00"/>
    <meta property="og:title" content="Star-studded birthday party ng Beautederm lady boss"/>
    <meta property="og:description" content="ENGRANDE ang naging birthday celebration ng president-CEO ng Beautederm, Inc. na si Rhea Anicoche-Tan dahil tatlong five-star hotel sa Clark in Angeles, Pampanga ang inokupahan ng kanyang guests (including celebrity stars and talents) na nagmula pa sa iba’t ibang lugar ng Pilipinas) – ang Marriott Hotel, Widus Hotel at Royce Hotel &amp; Casino."/>
  </head>
  <body>
    <article>
      <h1>Star-studded birthday party ng Beautederm lady boss</h1>
      <address><time datetime="2019-11-24T11:04:13+00:00">24 Nov 2019, 11:04</time> by <a rel="author" href="https://journal.com.ph/authors/aster-amoyo" target="_blank">Aster Amoyo</a></address>
      <h3>ENGRANDE ang naging birthday celebration ng president-CEO ng Beautederm, Inc. na si Rhea Anicoche-Tan dahil tatlong five-star hotel sa Clark in Angeles, Pampanga ang inokupahan ng kanyang guests (including celebrity stars and talents) na nagmula pa sa iba’t ibang lugar ng Pilipinas) – ang Marriott Hotel, Widus Hotel at Royce Hotel &amp; Casino.</h3>
      <p>Bago ang grand 40th birthday celebration ni Rhea na ginanap sa Somerset Ballroom ng Royce Hotel &amp; Casino last Saturday evening na dinaluhan ng mahigit 1,000 guests ay nagkaroon ng two-day seminar ang Beautederm sa grand ballroom ng Marriott Hotel.  Ito’y dinaluhan ng mga re-seller ng Beautederm kung saan kasama ang ibang celebrities and brand ambassadors na may kani-kanya nang sariling Beautederm shops or stores.</p>
      <p>Last Friday, November 21, naging surprise guest ang  top brand ambassadors ng Beautederm Home na si Marian Rivera kung saan din naging special guest speakers sina Chinkee Tan at Pia Hontiveros.  Nung Saturday morning naman ay naging guest speaker ang dating mayor ng Tacloban City, ang singer-actress na si Cristina `Kring-Kring’ Gonzales-Romualdez na nag-share ng kanyang beauty secrets at tungkol sa  women empowerment.</p>
      <p>Sumaglit si Kring-Kring sa birthday party ni Rhea pero hindi ito nagtagal dahil kailangan na nitong bumalik ng Manila on the same night.</p>
      <p>Matapos ang pagsasalita ni Kring-Kring ay kinuyog ito ng mga re-sellers for photo-op na magiliw namang pinagbigyan nito.</p>
      <p>Tuwang-tuwa rin ang lady boss ng Beautederm dahil first time nilang nagkakilala at nagkaharap nang personal ng misis ni Tacloban Mayor Alfred Romualdez gayundin ng mister mismo ni Rhea na si Sam Tan maging ng PR man ng Beautederm na si Chuck Gomez.</p>
      <p>Ang nakakatuwa pa, nagkikita-kita kami ng maraming celebrity endorsers ng Beautederm sa lobby ng Marriott laluna during breakfast.</p>
      <p>Samantala, muling nagpasabog ang lady boss ng Beautederm hindi lamang dahil bongga ang kanyang preparasyon for her 40th birthday na pinamagatang “Rhea Royale: A Beaute'ful Birthday Celebration” dahil nagkaroon ng mini-concert parehong sina Gary Valenciano at Zsa Zsa Padilla bukod pa sa respective numbers nina Gabby Concepcion at Lorna Tolentino, Ken Chan at Rita Daniella, Ryle Padilla, Dessa, Sanya Lopez at iba pa.  Nagbigay rin ng kani-kanyang pagbati ang halos lahat ng 42 brand ambassadors ng Beautederm na pinangunahan mismo ng Face of Beautederm na si Sylvia Sanchez, anak nitong si Arjo Atayde at marami pang iba.  Pero higit sa lahat, ang mga bonggang ipinamigay at ipina-raffle during the birthday celebration ni Rhea.  Isang kotse ang ibinigay sa kanyang top-seller habang dalawa pang brand new cars ang ipina-raffle na ang isa ay napunta sa isa sa mga brand ambassadors, ang beauty queen-actress-interior designer at entrepreneur na si Alma Concepcion.  Si Tonton Gutierrez ay nanalo ng isang motorsiklo, P100,000 worth of Beautederm Kabuhayan Package for actress Shryr Valdez and Ejay Falcon, iPhone 11, free trip to Boracay and South Korea for two, laptops, Samsung mobile units, iPads  at marami pang iba.</p>
      <p>Over-all, hindi bababa ng P20-M ang halaga ng ginastos ng big boss ng Beauterm bilang pasasalamat niya sa maraming tao na kanyang katuwang sa pagpapalaganap ng mga produkto ng Beautederm na malapit nang magkaroon ng 100 stores nationwide including Singapore and soon to open in New Zealand.</p>
      <p>“Sa loob ng sampung taon ng Beaute'derm sa industriya, kasama ko na kayo,” pahayag ni Rhea na dalawang beses nagpalit ng gown during her grand birthday celebration.</p>
    </article>
  </body>
</html>