<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807086/%D8%AA%DA%A9%D8%B0%DB%8C%D8%A8-%D8%B4%DB%8C%D9%88%D8%B9-%D8%A8%DB%8C%D9%85%D8%A7%D8%B1%DB%8C-%D9%87%D8%A7%D8%B1%DB%8C-%D8%A7%D9%86%D8%B3%D8%A7%D9%86%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T11:23:00+00:00"/>
    <meta property="og:title" content="تکذیب شیوع بیماری هاری انسانی در لرستان"/>
    <meta property="og:description" content="رییس مرکز مدیریت بیماری‌های واگیر وزارت بهداشت ضمن تکذیب خبر شیوع بیماری هاری انسانی در استان لرستان گفت: طی شش سال گذشته از این استان هیچگونه بیماری هاری انسانی گزارش نشده است."/>
  </head>
  <body>
    <article>
      <h1>تکذیب شیوع بیماری هاری انسانی در لرستان</h1>
      <h2>رییس مرکز مدیریت بیماری‌های واگیر وزارت بهداشت ضمن تکذیب خبر شیوع بیماری هاری انسانی در استان لرستان گفت: طی شش سال گذشته از این استان هیچگونه بیماری هاری انسانی گزارش نشده است.</h2>
      <address>
        <time datetime="2019-11-24T11:23:00+00:00">24 Nov 2019, 11:23</time>
      </address>
      <p>به گزارش گروه اجتماعی خبرگزاری دانشجو، محمد مهدی گویا ضمن تکذیب خبر برخی رسانه‌ها در خصوص شیوع بیماری هاری انسانی در استان لرستان بیان کرد: خبر نادرست هاری انسانی ناشی از برداشت اشتباه خبرنگاران حاضر در جلسه شورای سلامت استان لرستان و بدون هماهنگی با معاونت بهداشت دانشگاه علوم پزشکی لرستان منتشر شده است.<br/><br/>بنابر اعلام روابط عمومی وزارت بهداشت، محمد علی دریک - معاون بهداشت دانشگاه علوم پزشکی استان لرستان نیز ضمن تکذیب این خبر گفت: خبر درج شده در برخی خبرگزاری‌ها مبنی بر مشاهده ۵۱ مورد هاری انسانی در استان لرستان تکذیب می‌شود. این خبر مربوط به موارد مشکوک و قطعی هاری حیوانی بوده است که به اشتباه شیوع هاری در زن و مرد مخابره شده است.<br/><br/>گفتنی است مرکز مدیریت بیماری‌های واگیر وزارت بهداشت ضمن اعلام مشاهده ۲۵ مورد هاری مثبت حیوانی در استان لرستان تا پایان شهریور ۹۸ بر اساس آمار سازمان دامپزشکی، از انجام اقدامات لازم برای کنترل بیماری هاری در بین حیوانات این استان خبر داد.</p>
    </article>
  </body>
</html>