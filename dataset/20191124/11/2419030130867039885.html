<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nieuws.nl/sport/20191124/federer-en-zverev-breken-bezoekersrecord/"/>
    <meta property="og:site_name" content="Nieuws.nl"/>
    <meta property="article:published_time" content="2019-11-24T11:44:05+00:00"/>
    <meta property="og:title" content="Federer en Zverev breken bezoekersrecord"/>
    <meta property="og:description" content="MEXICO-STAD (ANP/DPA) - Roger Federer en Alexander Zverev hebben in Mexico-Stad een tennisrecord gebroken. Met 42.517 bezoekers speelden de Zwitser en de Duitser de best bezochte partij ooit. Het vorige bezoekersrecord stamde uit 2010, toen er 35.681 mensen in Brussel kwamen kijken naar Kim Clijsters en Serena Williams."/>
  </head>
  <body>
    <article>
      <h1>Federer en Zverev breken bezoekersrecord</h1>
      <address><time datetime="2019-11-24T11:44:05+00:00">24 Nov 2019, 11:44</time> by <a rel="author" href="https://nieuws.nl/author/anpnieuws/" target="_blank">ANP</a></address>
      <p>
        <b>Roger Federer en Alexander Zverev hebben in Mexico-Stad een tennisrecord gebroken. Met 42.517 bezoekers speelden de Zwitser en de Duitser de best bezochte partij ooit. Het vorige bezoekersrecord stamde uit 2010, toen er 35.681 mensen in Brussel kwamen kijken naar Kim Clijsters en Serena Williams.</b>
      </p>
      <p>Federer en Zverev ontbraken in de finaleweek van de Daviscup in Madrid. Zij troffen elkaar zaterdagavond plaatselijke tijd voor een demonstratiepartij in de grootste stierenvechtersarena ter wereld in de hoofdstad van Mexico. Een recordaantal bezoekers zag de 37-jarige Zwitserse grootheid in drie sets winnen.</p>
      <p>“Ik zal deze magische avond in Mexico-Stad nooit vergeten. We hebben een record verbeterd, lang leve Mexico”, twitterde Federer.</p>
    </article>
  </body>
</html>