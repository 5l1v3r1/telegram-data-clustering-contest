<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641740/%D9%81%D8%B1%D8%A7%D9%86%D8%B3%D9%87-%D9%88-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D8%A7%D9%84-%D8%AA%D9%82%D9%88%DB%8C%D8%AA-%D8%B3%D8%A7%D9%85%D8%A7%D9%86%D9%87%E2%80%8C%D9%87%D8%A7%DB%8C-%D8%B1%D8%A7%D8%AF%D8%A7%D8%B1%DB%8C-%D8%B3%D8%B9%D9%88%D8%AF%DB%8C%E2%80%8C%D9%87%D8%A7-%D9%87%D8%B3%D8%AA%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T11:03:00+00:00"/>
    <meta property="og:title" content="فرانسه و آمریکا در حال تقویت سامانه‌های راداری سعودی‌ها هستند"/>
    <meta property="og:description" content="فرمانده نیروهای تروریستی سنتکام آمریکا و وزیر دفاع فرانسه از برنامه‌ کشورهای خود برای تقویت سامانه‌های دفاعی و پدافندی عربستان سعودی خبر دادند."/>
  </head>
  <body>
    <article>
      <h1>
        <a href="https://www.bultannews.com/fa/news/641740/%D9%81%D8%B1%D8%A7%D9%86%D8%B3%D9%87-%D9%88-%D8%A2%D9%85%D8%B1%DB%8C%DA%A9%D8%A7-%D8%AF%D8%B1-%D8%AD%D8%A7%D9%84-%D8%AA%D9%82%D9%88%DB%8C%D8%AA-%D8%B3%D8%A7%D9%85%D8%A7%D9%86%D9%87%E2%80%8C%D9%87%D8%A7%DB%8C-%D8%B1%D8%A7%D8%AF%D8%A7%D8%B1%DB%8C-%D8%B3%D8%B9%D9%88%D8%AF%DB%8C%E2%80%8C%D9%87%D8%A7-%D9%87%D8%B3%D8%AA%D9%86%D8%AF">فرانسه و آمریکا در حال تقویت سامانه‌های راداری سعودی‌ها هستند</a>
      </h1>
      <h2>فرمانده نیروهای تروریستی سنتکام آمریکا و وزیر دفاع فرانسه از برنامه‌ کشورهای خود برای تقویت سامانه‌های دفاعی و پدافندی عربستان سعودی خبر دادند.</h2>
      <address><time datetime="2019-11-24T11:03:00+00:00">24 Nov 2019, 11:03</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، پس از حملات ماه سپتامبر به تاسیسات آرامکوی سعودی، آمریکا و فرانسه در حال تقویت سامانه‌های راداری عربستان سعودی هستند.</p>
      <p>به گزارش رویترز، ژنرال «کنت مکنزی» فرمانده نیروهای آمریکا در خاورمیانه و جنوب آسیا گفت: «ما به پالایش اطلاعات درباره حملات علیه تاسیسات نفتی آرامکو ادامه می‌دهیم و این اطلاعات از طریق سعودی‌ها منتشر خواهد شد.»</p>
      <p>وی که در جمع خبرنگاران در منامه بحرین صحبت می‌کرد، گفت: «ما در حال کار با سعودی‌ها برای افزایش شبکه سامانه‌ای آنها هستیم. این موضوع باعث خواهد شد تا آنها قادر شوند تا بهتر به دفاع از خود در برابر تهدیدها بپردازند.»</p>
      <p>مکنزی افزود که افزایش حضور نظامی ارتش آمریکا در پایگاه هوایی شاهزاده سلطان در جنوب ریاض که علاوه بر پایگاه‌های وسیع در قطر و بحرین می‌باشد، توانایی دشمن برای هدف قراردادن شما را پیچیده می‌کند.</p>
      <p>«فلورنس پارلی» وزیر دفاع فرانسه نیز گفت که پاریس به طور جداگانه در حال ارسال بسته‌ای از هشدار دهنده‌ها از جمله رادارها است تا با حملات با ارتفاع پایین مقابله کند.</p>
      <p>وی که در جمع خبرنگاران صحبت می‌کرد، افزود: «این بسته طی روزهای آینده در عربستان سعودی خواهد بود و بسیار بسیار سریع عملیاتی خواهد شد. اما یک تحلیل وجود دارد که باید انجام شود تا چگونگی پر کردن فاصله‌ها شناسایی شود.»</p>
      <p>ارتش و کمیته‌های مردمی یمن شهریورماه سال جاری با ۱۰ فروند پهپاد، تأسیسات نفتی «بقیق» و «خریص» وابسته به شرکت آرامکو را هدف قرار دادند که در پی آن به اذعان وزیر انرژی سعودی ۵.۷ میلیون بشکه تولید نفت این کشور به حالت تعلیق در آمد.</p>
    </article>
  </body>
</html>