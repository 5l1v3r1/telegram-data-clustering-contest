<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/baia-mare/tragedie-maramures-tanar-murit-s-a-izbit-masina-stalp-1_5dda5e855163ec42715b4c3d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T11:37:21+00:00"/>
    <meta property="og:title" content="Tragedie în Maramureş. Un tânăr a murit după ce s-a izbit cu maşina de un stâlp"/>
    <meta property="og:description" content="Grav accident de circulaţie duminică dimineaţă, 24 noiembrie, în localitatea Şomcuta Mare, judeţul Maramureş. Un tânăr în vârstă de 22 de ani şi-a pierdut viaţa după ce s-a izbit cu maşina pe care o conducea de un stâlp de electricitate."/>
  </head>
  <body>
    <article>
      <h1>Tragedie în Maramureş. Un tânăr a murit după ce s-a izbit cu maşina de un stâlp</h1>
      <address><time datetime="2019-11-24T11:37:21+00:00">24 Nov 2019, 11:37</time> by <a rel="author">Simona Vasiac</a></address>
      <h4>Grav accident de circulaţie duminică dimineaţă, 24 noiembrie, în localitatea Şomcuta Mare, judeţul Maramureş. Un tânăr în vârstă de 22 de ani şi-a pierdut viaţa după ce s-a izbit cu maşina pe care o conducea de un stâlp de electricitate.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/calarasi/igpr-viteza-principala-cauza-accidentelor-rutiere-grave-anul-trecut-1_5dd9264d5163ec4271526a13/index.html"/>
        <a href="https://adevarul.ro/locale/timisoara/foto-accident-straniu-provocat-sofer-roman-ungaria-ambulanta-ajuns-sant-doi-paramedici-raniti-1_5dda431a5163ec42715a67f8/index.html"/>
      </related>
      <p>Accidentul de circulaţie a avut loc în jurul orei 05:30 pe strada Ciocârliei din oraşul Şomcuta Mare. În timp ce conducea un autoturism marca Audi, şoferul a pierdut controlul volanului şi a lovit în plin un stâlp de electricitate. La scurt timp după impact, tânărul în vârstă de 22 de ani a decedat.</p>
      <p>„Poliţiştii care au intervenit la faţa locului au stabilit că un tânăr de 22 de ani, din comuna Mireşu Mare, care conducea un autoturism pe raza oraşului Şomcuta Mare, a pierdut controlul volanului, autoturismul a părăsit carosabilul şi s-a izbit de un stâlp al reţelei electrice. În urma impactului şoferul a fost grav rănit, iar la scurt timp a decedat. Acesta a fost transportat la morga spitalului în vederea efectuării necropsiei. Poliţiştii au întocmit dosar penal şi continuă cercetările”, a arătat Florina Meteş, purtătorul de cuvânt al Inspectoratului de Poliţie al Judeţului Maramureş.</p>
      <figure>
        <img src="https://adevarul.ro/assets/adevarul.ro/MRImage/2019/11/24/5dda5fcf5163ec42715b5a89/646x528.jpg"/>
      </figure>
      <p>
        <i>
          <b>Tânărul decedat în accidentul de circulaţie produs la Şomcuta Mare. FOTO: Facebook</b>
        </i>
      </p>
      <p>În urma impactului, o parte a localităţii Şomcuta Mare a rămas fără curent electric, însă problema a fost remediată înainte de începerea scrutinului electoral.</p>
      <p>„Echipajele Electrica au intervenit prompt pentru remedierea situaţiei, respectiv înlocuirea stâlpului, pentru ca procesul electoral să nu fie afectat. La ora 6:13 au fost realimentaţi toţi consumatorii de pe zona afectată”, a declarat Dan Bucă, purtător de cuvânt al Biroului Electoral Judeţean Maramureş.</p>
      <p>Maşina pe care o conducea Ionuţ T. era înmatriculată în Spania.</p>
      <p>Citeşte şi</p>
      <p>
        <a href="https://adevarul.ro/locale/baia-mare/maramureS-prezenta-vot-ora-1000-turul-ii--lea-alegerile-prezidentiale-2019-1_5dda3c945163ec42715a394b/index.html">MARAMUREŞ. Prezenţa la vot la ora 10:00 la turul al II- lea la alegerile prezidenţiale 2019<br/></a>
        <a href="https://adevarul.ro/locale/baia-mare/lovitura-imagine-procurorii-maramureseni-cazul-padurarului-ucis-fost-preluat-procurorul-general-1_5dd802a65163ec42714b291d/index.html">Lovitură de imagine pentru procurorii maramureşeni. Cazul pădurarului ucis a fost preluat de procurorul general</a>
      </p>
      <hr/>
    </article>
  </body>
</html>