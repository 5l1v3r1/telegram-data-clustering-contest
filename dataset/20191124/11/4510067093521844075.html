<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-35/prezenta-la-urne-la-nivel-national-la-ora-11-mai-mare-ca-in-turul-intai-cati-bihoreni-au-votat-153000.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T11:15:00+00:00"/>
    <meta property="og:title" content="Prezenţa la urne la nivel naţional, la ora 11, mai mare ca în turul întâi. Câţi bihoreni au votat"/>
    <meta property="og:description" content="Prezenţa la vot în turul al doilea al alegerilor prezidenţiale a ajuns la ora 11 la un procent de 11,39% din totalul alegătorilor. În premieră, astfel, la ora 11, procentul este mai mare decât cel înregistrat la aceeaşi oră în turul întâi, şi anume 11,08%."/>
  </head>
  <body>
    <article>
      <h1>Prezenţa la urne la nivel naţional, la ora 11, mai mare ca în turul întâi. Câţi bihoreni au votat</h1>
      <address>
        <time datetime="2019-11-24T11:15:00+00:00">24 Nov 2019, 11:15</time>
      </address>
      <figure>
        <img src="https://cdn.ebihoreanul.ro/static/gallery_big/vot-prezidentiale-24112019.JPG"/>
      </figure>
      <p>Prezenţa la vot în turul al doilea al alegerilor prezidenţiale a ajuns la ora 11 la un procent de 11,39% din totalul alegătorilor. În premieră, procentul este mai mare decât cel înregistrat la aceeaşi oră în turul întâi, şi anume 11,08%, potrivit G4Media.ro.</p>
      <p>Ritmul de vot a crescut, astfel, după primele ore, când prezenţa se situa sub cea de la primul tur.</p>
      <p>Merită precizat şi că prezenţa la ora 11 în turul doi e mai mare decât la alegerile europarlamentare din 2019 (10,58%) şi cele locale din 2016.</p>
      <p>Judeţe fruntaşe (ca procent din numărul de alegători de pe listele din judeţ): Teleorman, Olt, Ilfov, Constanţa, Giurgiu, în timp ce judeţele codaşe la ora 11 erau Mureş, Satu Mare, Suceava, Covasna şi Harghita.</p>
      <p>În Bihor, până la ora 11, au votat circa 50.000 de persoane, procentul depăşind 10% şi fiind mai mare decât în turul întâi. Atunci, până la aceeaşi oră, în Bihor votaseră circa 43.000 de persoane.</p>
      <p>În primul tur, judeţul Bihor era al treilea de la coadă în ceea ce priveşte prezenţa comparativ cu celelalte judeţe ale ţării. Nici de data aceasta, bihorenii nu sunt printre cei mai mobilizaţi români, însă judeţul nostru este acum al şaptelea de la coadă.</p>
    </article>
  </body>
</html>