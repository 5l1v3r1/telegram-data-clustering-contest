<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/arzemes/359794-saspiests-karuseli-ziemassvetku-tirdzina-berline-miris-virietis"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T11:26:00+00:00"/>
    <meta property="og:title" content="Saspiests karuselī, Ziemassvētku tirdziņā Berlīnē miris vīrietis"/>
    <meta property="og:description" content="Ziemassvētku tirdziņā Berlīnē sestdienas vakarā gājis bojā vīrietis, kuru saspieda karuselis."/>
  </head>
  <body>
    <article>
      <h1>Saspiests karuselī, Ziemassvētku tirdziņā Berlīnē miris vīrietis</h1>
      <address><time datetime="2019-11-24T11:26:00+00:00">24 Nov 2019, 11:26</time> by <a rel="author">Jauns.lv / LETA</a></address>
      <p>
        <b>Ziemassvētku tirdziņā Berlīnē sestdienas vakarā gājis bojā vīrietis, kuru saspieda karuselis.</b>
      </p>
      <p>Negadījuma iemesls pagaidām nav zināms, informēja ugunsdzēsības dienesta pārstāvis Jenss Pēters Vilke. Policija sākusi izmeklēšanu.</p>
      <p>Tiek uzskatīts, ka bojāgājušais bija Berlīnes ziemeļaustrumos Landsbergeras alejā izvietota Ziemassvētku tirdziņa darbinieks.</p>
      <p>Viņu notrieca karuselis, kurš pēc tam vīrieti piespieda pie zemes. Pēc atbrīvošanas veiktie cietušā atdzīvināšanas mēģinājumi bija neveiksmīgi.</p>
      <p>Četriem cilvēkiem, kas atradās karuselī, kad tas notrieca vīrieti, ir piedāvāta psihologa palīdzība.</p>
    </article>
  </body>
</html>