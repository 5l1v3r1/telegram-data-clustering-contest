<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/drustvo/grubacki-nemoguce-je-da-mali-ostane-na-mestu-ministra-finansija/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T11:54:42+00:00"/>
    <meta property="og:title" content="Grubački: Nemoguće je da Mali ostane na mestu ministra finansija"/>
    <meta property="og:description" content="Politička cena zbog krađe intelektualne svojine koju je počinio ministar finansija Siniša Mali mora da se plati, a najmanje što može da se dogodi jeste da on podnese ostavku ili da bude smenjen u skupštini, ocenio je za N1 Branislav Guta Grubački, osnivač pokreta Novi optimizam."/>
  </head>
  <body>
    <article>
      <h1>Grubački: Nemoguće je da Mali ostane na mestu ministra finansija</h1>
      <address><time datetime="2019-11-24T11:54:42+00:00">24 Nov 2019, 11:54</time> by <a rel="author">FoNet</a></address>
      <p>
        <b>Politička cena zbog krađe intelektualne svojine koju je počinio ministar finansija Siniša Mali mora da se plati, a najmanje što može da se dogodi jeste da on podnese ostavku ili da bude smenjen u skupštini, ocenio je za N1 Branislav Guta Grubački, osnivač pokreta Novi optimizam.</b>
      </p>
      <p>„Kakve veze ima da li će pocepati taj doktorat pre tri meseca ili tri dana, on je uhvaćen u krađi intelektuale svojine, to je krađa kao i svaka krađa, i ne može se odricanjem od te krađe amnestirati počinilac“, dodao je Grubački.</p>
      <p>Grubački je rekao da se nada da je taj „gaf“ toliko velik da je – neprihvatljiv i za režim.</p>
      <p>„Nemoguće je da ostane na mestu, pošto je uhvaćen u krađi intelektualne svojine, kao neko ko kreira budžet za naredne godine“, predočio je on.</p>
      <p>„To prosto nije logično i bez obzira što živimo u nelogičnom vremenu i nelogičnom režimu, nadam se da je politička šteta koju je naneo celom establišmentu neće moći da prođe tek tako“, istakao je Grubački.</p>
      <p>On je najavio i da će nagrada Dobar primer novog optimizma ove godine biti dodeljena uzbunjivaču Aleksandru Obradoviću i profesorki Biljani Stojković.</p>
    </article>
  </body>
</html>