<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/ABA-League/a315499-Sehovic-ne-zna-za-poraz-od-Partizana-u-Podgorici.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T11:30:00+00:00"/>
    <meta property="og:title" content="Šehović ne zna za poraz od Partizana u Podgorici"/>
    <meta property="og:description" content="Uoči duela sa Partizan, ljubitelji košarke u Crnoj Gori i navijači Budućnosti, odlučni su u nameri da naprave sjajnu atmosferu, da daju krila igračima da stignu do pobede."/>
  </head>
  <body>
    <article>
      <h1>Šehović ne zna za poraz od Partizana u Podgorici</h1>
      <h2>Uoči duela sa Partizan, ljubitelji košarke u Crnoj Gori i navijači Budućnosti, odlučni su u nameri da naprave sjajnu atmosferu, da daju krila igračima da stignu do pobede.</h2>
      <address><time datetime="2019-11-24T11:30:00+00:00">24 Nov 2019, 11:30</time> by <a rel="author">Svetozar Janičić</a></address>
      <figure>
        <img src="https://sportklub.rs/Picture/132073/jpeg/Suad-Sehovic.jpg"/>
        <figcaption>Suad Šehović<cite>KK Budućnost Voli</cite></figcaption>
      </figure>
      <p>Ekipu Budućnost će na parket dvorane „Morača“ izvesti Suad Šehović, kapiten tim, momak koji nikada nije izgubio od Partizana u Podgorici. Pored toga, Suad Šehović će protiv „crno – belih“ imati priliku da se probije na drugo mesto najboljih strelaca za tri poena u istoriji ABA lige.</p>
      <p>Za osam godina koliko igra u regionalnom takmičenju, kapiten Budućnosti je ubacio 339 trojki. Ispred njega su trenutno Damir Rančić nekada igrač Cibone, Zagreba i Zadra sa 343 postignute trojke. Na prvom mestu je Siniša Štemberger koji je ubacio 403 trojke. Štemberger koji trenutno igra u Kvarneru iz Rijeke, svojevremeno je branio boje Zadra, Splita, Širokog, Igokee...</p>
      <p>Šehoviću su potrebne četiri trojke da stigne Rančića. Da li će u tome uspeti več protiv Partizana, saznaćemo veoma brzo. Međutim, izvesno je da bi kapiten Budućnosti drugo mesto na listi najboljih trojkaša, pa čak i prvo, menjao za pobedu nad Partizanom.</p>
      <p>„<i>Već sam rekao da će odlučiti najanse, jer svaki derbi odluče nijanse. U dobrom smo momentu i mi i Partizan. Imamo dosta samopouzdanja i ogroman motiv da pružimo maksimum. Pobedama nad Trentom, Igokeom i Arkom smo ostali u samom vrhu ABA lige i sačuvali nadu da možemo do TOP 16 faze Evrokupa. S druge strane, Partizan je u Podgoricu došao posle pobeda nad Zvezdom i Lijetvos Ritasom kojom je obezbedio mesto u TOP 16 drugog po rangu takmičenja u Evropi</i>“, rekao je Suad Šehović i nastavio:</p>
      <p>„<i>Očekujem spektakl na tribinama i spektakl na parketu. Oba tima će uložiti i poslednji atom snage kako bi stigao do pobede. Da li bi velika podrška sa tribina mogla da bude jezičak koji će prevagnuti na našem tasu? Naravno da može!</i>“</p>
      <p>Utakmica između Budućnosti i Partizana počinje u 18 časova.</p>
    </article>
  </body>
</html>