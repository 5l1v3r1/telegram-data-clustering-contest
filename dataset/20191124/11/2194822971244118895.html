<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/24/samsung-galaxy-s11-plus-turkiyede-satilmayacak-mi-iyi-de-neden/"/>
    <meta property="og:site_name" content="TeknoBurada"/>
    <meta property="article:published_time" content="2019-11-24T11:00:03+00:00"/>
    <meta property="og:title" content="Samsung Galaxy S11 Plus Türkiye’de satılmayacak mı? İyi de neden?"/>
    <meta property="og:description" content="Şubat ayında yapılacak Mobil Dünya Kongresi kapsamınd tanışacağımız Samsung Galaxy S11 Plus Türkiye pazarında satılacak mı? İşte detaylar..."/>
  </head>
  <body>
    <article>
      <h1>Samsung Galaxy S11 Plus Türkiye’de satılmayacak mı? İyi de neden?</h1>
      <address><time datetime="2019-11-24T11:00:03+00:00">24 Nov 2019, 11:00</time> by <a rel="author">Volkan MANAV</a></address>
      <h4>Şubat ayında yapılacak Mobil Dünya Kongresi kapsamında tanışacağımız Samsung Galaxy S11 Plus Türkiye pazarında satılacak mı? İşte detaylar…</h4>
      <p><a href="https://www.teknoburada.net/"><b>Samsung</b></a>, önümüzdeki yıl şubat ayında yapılacak olan Mobil Dünya Kongresine inanılmaz bir şekilde hazırlanıyor. Bu lansmanda <b>Galaxy S11</b> ailesi ile tanışacağız ve bununla birlikte de <b>Galaxy Fold 2</b> tanıtılacak gibi bir iddia var. <b>Galaxy Fold</b> tanıtımı üzerinden bir yıl geçmiş olsa da telefonun satışa sunulması üzerinden sadece <b>4 ay</b> geçmiş olacak ki; <a href="https://www.samsungburada.net/"><b>Samsung</b></a>yeni nesil <b>Galaxy Fold</b> tanıtımı yapar mı bunu da biraz beklememiz gerekecek. Güney Koreli üretici bu lansmanda <b>Samsung Galaxy S11 Plus</b> modelini farklı bir yere konuşlandıracak.</p>
      <p>Yapılacak lansmanda</p>
      <ul>
        <li>Galaxy S11 lite</li>
        <li>Galaxy S11</li>
        <li>Galaxy S11 Plus modelleri pazara sunulacak.</li>
      </ul>
      <figure>
        <img src="https://www.teknoburada.net/wp-content/uploads/2019/11/Samsung-Galaxy-S11.jpg"/>
        <figcaption>Samsung Galaxy S11</figcaption>
      </figure>
      <h3>Peki Plus modeli Türkiye pazarında satılacak mı?</h3>
      <p>Bu soruya birçok kişi “neden satılması?” diyebilir ama kazın ayağı öyle değil. Zira <b>Samsung</b> yeni nesil <b>Exynos 990</b> serisinde doğal <b>5G</b> desteğini bizlere sunacak ve Galaxy S11 Plus modelinde de bu işlemci kullanılacak. Ülkemizde ise 5G yok ve olması hakkında en ufak bir söylem bile yok. Bundan dolayı da <b>Galaxy S11 Plus</b> modelinin doğal 5G desteğinden dolayı ülkemizde satılması pek mümkün görünmüyor.</p>
      <figure>
        <img src="https://www.teknoburada.net/wp-content/uploads/2019/10/Samsung-Galaxy-S11.jpg"/>
        <figcaption>Samsung Galaxy S11</figcaption>
      </figure>
      <h3>5G destekli telefonlar 4G ağlarında çalışır mı?</h3>
      <p>Bu sorunun da cevabı “evet çalışır” ama üreticiler 5G desteği olmayan bir pazara 5G destekli bir telefonu pazarlama açısından getirir mi? Bizce asıl soru bu… Her ne olursa olsun Samsung’un ülkemize verdiği değer ortada. Bundan dolayı bir çözüm bulunacak ve Samsung Snapdragon 865 yonga setli bir Plus modelini 4G ağları için satışa sunabilir.</p>
      <p>Bunların hepsi birer varsayım ama ortadaki durum bu. Samsung artık amiral gemisi modellerinde doğal 5G desteği sağlamak istiyor. Bundan dolayı da Galaxy S10 5G ya da Galaxy Note 10 5G gibi telefon modellerinin pazarlamasını yapmak istemiyor…</p>
      <related>
        <h4>Benzer Haberler</h4>
        <a href="https://www.teknoburada.net/2019/11/25/samsung-galaxy-note-9-turkiyede-yeni-bir-guncelleme-aliyor/"/>
        <a href="https://www.teknoburada.net/2019/11/25/butce-dostu-nokia-2-3-saka-gibi-fiyatla-geliyor/"/>
        <a href="https://www.teknoburada.net/2019/11/25/huawei-mate-20-lite-emui-10-kararli-guncelleme-basladi/"/>
      </related>
    </article>
  </body>
</html>