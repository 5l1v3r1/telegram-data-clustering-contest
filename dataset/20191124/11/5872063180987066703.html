<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/g-ethniki/1561122/irodotos-aifnidiastiko-diazugio-me-sourgia/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T11:02:00+00:00"/>
    <meta property="og:title" content="Ηρόδοτος: Αιφνιδιαστικό «διαζύγιο» με Σουργιά!"/>
    <meta property="og:description" content="Νωρίς το πρωί ανακοινώθηκε η λύση της συνεργασίας, με Πουπάκη σήμερα στον πάγκο"/>
  </head>
  <body>
    <article>
      <h1>Ηρόδοτος: Αιφνιδιαστικό «διαζύγιο» με Σουργιά!</h1>
      <address><time datetime="2019-11-24T11:02:00+00:00">24 Nov 2019, 11:02</time> by <a rel="author">Βαρδαλαχάκης Μανώλης</a></address>
      <p>
        <b>Νωρίς το πρωί ανακοινώθηκε η λύση της συνεργασίας, με Πουπάκη σήμερα στον πάγκο</b>
      </p>
      <p>Μια αιφνιδιαστική και δυσάρεστη εξέλιξη σημειώθηκε στον Ηρόδοτο, με την ομάδα της Νέας Αλικαρνασσού να ανακοινώνει την λύση της συνεργασίας με τον προπονητή Νίκο Σουργιά.</p>
      <p>Ωστόσο μία ώρα αργότερα η ανακοίνωση «κατέβηκε» από την σελίδα της ομάδας, χωρίς να έχουν γίνει γνωστοί οι λόγοι αυτής της ενέργειας. Το neakriti.gr επικοινώνησε με τον κ. Σουργιά, ο οποίος επιβεβαίωσε ότι αποτελεί παρελθόν από τον Ηρόδοτο και στην παρούσα στιγμή επειδή υπάρχει ο αγώνας δεν θα ήθελε να τοποθετηθεί, κάτι που θα κάνει μετά το παιχνίδι με τον Πανακρωτηριακό, στο οποίο θα βρίσκεται στον πάγκο ο κ. Λευτέρης Πουπάκης. Η ανακοίνωση που εξέδωσε νωρίς το πρωί ο Ηρόδοτος για το «διαζύγιο» ανέφερε τα εξής:</p>
      <p>«Η Διοίκηση του Ηροδότου ανακοινώνει το τέλος της συνεργασίας με τον προπονητή κ. Σουργιά , τον οποίο ευχαριστεί για την μέχρι τώρα συνεργασία.</p>
      <p>Την ομάδα στον σημερινό αγώνα θα κοουτσάρει ο προπονητής της ομάδας κ.Πουπάκης Ελευθέριος»</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/sport/podosfairo/elliniko/g-ethniki/1561055/monodromos-i-niki-gia-irodoto-me-panakrotiriako/"/>
        <a href="https://www.neakriti.gr/article/sport/podosfairo/elliniko/g-ethniki/1560916/oi-arithmoi-tou-irodotou-ston-a-guro-tis-g-ethnikis/"/>
      </related>
    </article>
  </body>
</html>