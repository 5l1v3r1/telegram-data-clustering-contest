<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-negyoras-a-varakozas-zahonynal/"/>
    <meta property="og:site_name" content="lokál"/>
    <meta property="article:published_time" content="2019-11-24T11:31:55+00:00"/>
    <meta property="og:title" content="Négyórás a várakozás Záhonynál"/>
    <meta property="og:description" content="Négy órát kell várniuk az Ukrajnába tartó személyautóknak Záhonynál, a határátkelő kilépőoldalán vasárnap délelőtt - közölte a Szabolcs-Szatmár-Bereg Megyei Rendőr-főkapitányság."/>
  </head>
  <body>
    <article>
      <h1>Négyórás a várakozás Záhonynál</h1>
      <address><time datetime="2019-11-24T11:31:55+00:00">24 Nov 2019, 11:31</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2017/04/D__VG20170407014-1280x853.jpg"/>
      </figure>
      <p>
        <b>Négy órát kell várniuk az Ukrajnába tartó személyautóknak Záhonynál, a határátkelő kilépőoldalán vasárnap délelőtt – közölte a Szabolcs-Szatmár-Bereg Megyei Rendőr-főkapitányság.</b>
      </p>
      <p>A rendőrség honlapján olvasható tájékoztatás szerint a torlódás az ukrán fél fogadóképtelensége miatt alakult ki.</p>
      <p>A Magyarországra belépő autósoknak egy órát kell várakozniuk a határállomáson.</p>
      <p>A rendőrség a gyorsabb határátlépésért azt javasolja az Ukrajnába utazóknak, hogy az este hat, illetve hét óráig nyitva tartó barabási és lónyai, valamint az éjjel-nappal üzemelő tiszabecsi és beregsurányi határátkelőt válasszák.</p>
    </article>
  </body>
</html>