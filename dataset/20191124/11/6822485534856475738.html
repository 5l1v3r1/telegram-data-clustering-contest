<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903071.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T11:56:00+00:00"/>
    <meta property="og:title" content="واکنش فدراسیون فوتبال به احتمال تغییر ویلموتس"/>
    <meta property="og:description" content="به گزارش الف به نقل از سایت فدراسیون فوتبال، با توجه به انتشار برخی مطالب درباره نیمکت تیم ملی فوتبال بزرگسالان، فدراسیون با تاکید بر سیاست خود مبنی بر ضرورت برنامه ریزی همه جانبه و تداوم پشتیبانی لازم جهت حضوری موفق در دور برگشت مقدماتی جام جهانی مطالب ذیل را به اطلاع عموم می رساند:"/>
  </head>
  <body>
    <article>
      <h1>واکنش فدراسیون فوتبال به احتمال تغییر ویلموتس</h1>
      <address>
        <time datetime="2019-11-24T11:56:00+00:00">24 Nov 2019, 11:56</time>
      </address>
      <p>روابط عمومی فدراسیون فوتبال توضیحاتی پیرامون برخی گمانه زنی های مطرح شده ارائه کرد.</p>
      <p>به گزارش الف به نقل از سایت فدراسیون فوتبال، با توجه به انتشار برخی مطالب درباره نیمکت تیم ملی فوتبال بزرگسالان، فدراسیون با تاکید بر سیاست خود مبنی بر ضرورت برنامه ریزی همه جانبه و تداوم پشتیبانی لازم جهت حضوری موفق در دور برگشت مقدماتی جام جهانی مطالب ذیل را به اطلاع عموم می رساند:</p>
      <p>1_ انتظارات فدراسیون فوتبال از سرمربی محترم تیم ملی وفق جزییات قرارداد در مذاکرات اخیر میان طرفین مورد تاکید دوباره قرار گرفته است. تاکید فدراسیون بر ضرروت انجام برنامه جامع و متمرکز تیم ملی در ماههای باقیمانده تا آغاز دور برگشت،از تصریحات مکاتبات و مذاکرات صورت گرفته است.</p>
      <p>2_ با توجه به شرایط به وجود آمده در جدول و اینکه سرنوشت صعود به دست تیم ملی است،بستر فعلی در موضوع همگرایی آحاد مردم،رسانه ها و حمایت تام و تمام از ملی پوشان در 4 بازی مهم پیش رو پیش از پیش حائز اهمیت به نظر می رسد.</p>
      <p>3_ فدراسیون فوتبال در حال حاضر در موقعیت تایید یا تکذیب گمانه زنی های مطرح شده قرار ندارد.</p>
      <p>4_ نتایج پیگیری ها و مذاکرات صورت گرفته در باب مباحث مرتبط با سرمربی تیم ملی در آینده به اطلاع عموم خواهد رسید.</p>
    </article>
  </body>
</html>