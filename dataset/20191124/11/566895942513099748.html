<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.0352.ua/news/2582819/istoria-uspihu-voin-ato-mihajlo-bojko-z-ternopilsini-znajsov-sebe-v-mirnomu-zitti-foto"/>
    <meta property="og:site_name" content="0352.ua - Сайт міста Тернополя"/>
    <meta property="article:published_time" content="2019-11-24T11:01:00+00:00"/>
    <meta property="og:title" content="Історія успіху: воїн АТО Михайло Бойко з Тернопільщини знайшов себе в мирному житті (ФОТО)"/>
    <meta property="og:description" content="Воїн АТО Михайло Бойко з Тернопільщини знайшов себе в мирному житті"/>
  </head>
  <body>
    <article>
      <h1>Історія успіху: воїн АТО Михайло Бойко з Тернопільщини знайшов себе в мирному житті (ФОТО)</h1>
      <address><time datetime="2019-11-24T11:01:00+00:00">24 Nov 2019, 11:01</time> by <a rel="author">Тетяна Питак</a></address>
      <p>
        <i>Три роки контрактної служби в Збройних Силах України, участь у бойових діях під час антитерористичної операції на сході України, спонукали 29-річного жителя м. Бережани Михайла Бойка переосмилити життєві пріоритети, навчили розуміти цінність мирного неба, щоденних родинних та дружніх відносин, праці на рідній землі…</i>
      </p>
      <p>Демобілізувавшись, у червні 2019 року за допомогою у пошуку роботи чоловік звернувся в Бережанську районну філію Тернопільського обласного центру зайнятості. Кар’єрна радниця райфілії запропонувала молодому, енергійному краянину подумати над відкриттям власної справи. Відтак, він вирішив надавати послуги з будівництва, зайнятися ремонтами під ключ. А детальніше про те, як відкрити та провадити підприємницьку діяльність він дізнався під час семінару «Як розпочати свій бізнес?» у райфілії ОЦЗ. Відтак, самостійно склав та захистив бізнес–план на тему: «Організація ремонтно-будівельних робіт».</p>
      <p>На сьогоднішній день Михайло успішно надає послуги з ремонту житлових і нежитлових приміщень, працюючи самостійно. Проте в подальшому планує залучати до роботи найманих працівників. Пише <a href="https://poglyad.te.ua/rehiony/istoriya-uspihu-voyin-ato-myhajlo-bojko-z-berezhan-znajshov-sebe-v-myrnomu-zhytti.html">Погляд</a>.</p>
      <p>«Це пунктуальний, відповідальний майстер, людина слова, який вміє не лише Батьківщину захищати, а й професійно працювати», – кажуть ті, хто знає Михайла Бойка.</p>
      <figure>
        <img src="https://s.0352.ua/section/newsInText/upload/images/news/intext/000/051/477/7561416434263263974074028127935255005888512n_5dda45b434c9d.jpg"/>
      </figure>
    </article>
  </body>
</html>