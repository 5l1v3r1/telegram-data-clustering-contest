<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/apollonas/apollon-kleidose-to-plano"/>
    <meta property="og:site_name" content="24sports.com.cy"/>
    <meta property="article:published_time" content="2019-11-24T11:01:00+00:00"/>
    <meta property="og:title" content="Απόλλων: Κλείδωσε το πλάνο"/>
    <meta property="og:description" content="Η προετοιμασία του Απόλλωνα για τον αυριανό αγώνα με την Δόξα ολοκληρώνεται σήμερα και οι «κυανόλευκοι» παρουσιάζονται ετοιμοπόλεμοι για ένα σημαντικό παιχνίδι."/>
  </head>
  <body>
    <article>
      <h1>Απόλλων: Κλείδωσε το πλάνο</h1>
      <h2>Αλλαγές περιμένουμε στο Μακάρειο αύριο</h2>
      <address><time datetime="2019-11-24T11:01:00+00:00">24 Nov 2019, 11:01</time> by <a rel="author">Ονησίφορος Σταύρου</a></address>
      <p>Η προετοιμασία του Απόλλωνα για τον αυριανό αγώνα με την Δόξα ολοκληρώνεται σήμερα και οι «κυανόλευκοι» παρουσιάζονται ετοιμοπόλεμοι για ένα σημαντικό παιχνίδι.</p>
      <p>Δεν χρειάζεται να λέμε συνέχεια ότι είναι ένα δύσκολο παιχνίδι. Όσοι βλέπουν τα παιχνίδια με την Δόξα μπορούν εύκολα να αντιληφθούν την δυσκολία που έχουν για τον Απόλλωνα.</p>
      <p>Πάντα τα παιχνίδια με την Δόξα έχουν τις ιδιαιτερότητες τους και μπορεί η ομάδα της Κατωκοπιάς να βρίσκεται στην τελευταία θέση, αλλά αυτό δεν τους παρασύρει.</p>
      <p>Ο Απόλλωνας θέλει να κερδίσει, έτσι ώστε να επιστρέψει στην πρώτη εξάδα και συνάμα να κοιτάξει τις πιο ψηλές θέσεις. Ο Σωφρόνης Αυγουστή δεν θα έχει στην διάθεση του, τους τραυματίες Ρομπέρζ και Ψύχα, αλλά και τον τιμωρημένο Φώτη Παπουλή.</p>
      <p>Με αυτά τα δεδομένα, ο Κύπριος τεχνικός θα διατηρήσει το 3-4-3, χωρίς να προβεί σε πολλές αλλαγές. Στο τέρμα θα διατηρηθεί ο Μολ. Η τριάδα στην άμυνα θα είναι ξανά οι Ενσούε, Γιούστε και Σάλαϊ.</p>
      <p>Στην μεσαία γραμμή θα δούμε τον Χάμπο και τον Μάρκοβιτς. Στα άκρα ο Πέδρο και ο Αγκίρε. Από ΄κει και πέρα, ο Γιαννιώτας επιστρέφει στο αρχικό σχήμα και την άλλη θέση στα άκρα της επίθεσης διεκδικούν Περέιρα, Σαρδινέρο και Πίττας. Στην κορυφή της επίθεσης θα διατηρηθεί ο Γκακπέ.</p>
    </article>
  </body>
</html>