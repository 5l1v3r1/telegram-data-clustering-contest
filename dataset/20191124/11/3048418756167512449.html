<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tpo.nl/2019/11/24/sigrid-kaag-d66-wil-serieus-d66-leider-worden/"/>
    <meta property="og:site_name" content="ThePostOnline"/>
    <meta property="article:published_time" content="2019-11-24T11:40:00+00:00"/>
    <meta property="og:title" content="Sigrid Kaag (D66) wil serieus D66-leider worden"/>
    <meta property="og:description" content="Rob Jetten (D66) wil ook serieus D66-leider worden"/>
  </head>
  <body>
    <article>
      <h1>Sigrid Kaag (D66) wil serieus D66-leider worden</h1>
      <h2>Rob Jetten (D66) wil ook serieus D66-leider worden</h2>
      <address><time datetime="2019-11-24T11:40:00+00:00">24 Nov 2019, 11:40</time> by <a rel="author" href="https://www.tpo.nl/author/redactie" target="_blank">Redactie</a></address>
      <p>Sigrid Kaag denkt er “serieus” over na om een gooi te doen naar het leiderschap van D66. Dat zei ze zaterdagavond tijdens de Nacht van <i>NRC</i> in Rotterdam.</p>
      <p>“Ik denk er serieus over na”, zei Kaag die momenteel minister voor Buitenlandse Handel en Ontwikkelingssamenwerking is. Haar naam doet al lang de ronde als mogelijke kandidaat voor het lijsttrekkerschap.</p>
      <p>Of Kaag het gaat doen hangt van een paar zaken af. “Het hangt heel erg van D66 af. Als het goed is voor de partij, wat goed is voor het team en of dit een verschil gaat maken voor D66”, zei ze. Ook moeten haar man en kinderen haar ambitie steunen,</p>
      <p>Kaag is populair binnen de partij. Pas met het ministerschap keerde ze eind 2018 terug naar Nederland. Ze verbleef daarvoor voornamelijk in het buitenland als diplomaat bij de Verenigde Naties.</p>
      <p>D66 moet op zoek naar een nieuwe leider omdat Alexander Pechtold vorig jaar opstapte. Als fractievoorzitter in de Tweede Kamer werd hij opgevolgd door Rob Jetten. Die denkt ook “serieus” na over het leiderschap, zei hij vorige maand.</p>
      <p>Een andere mogelijke kandidaat die wordt genoemd is Kajsa Ollongren. Zij was eerder onder meer wethouder in Amsterdam en is nu minister van Binnenlandse Zaken en Koninkrijksrelaties en vicepremier.</p>
      <p>D66 zal volgend jaar een nieuwe leider kiezen waarmee ze de verkiezingen in wil gaan. Die staan gepland voor maart 2021. De leden van D66 kiezen uiteindelijk de nieuwe lijsttrekker.</p>
      <p>
        <i>Anp</i>
      </p>
      <p>Het is echt waar: alleen met jouw hulp kan TPO.nl de komende jaren blijven bestaan. Neem daarom nu <a href="https://tpo.nl/soon/">een abonnement op TPO+</a> al vanaf 4 euro per maand. Daarmee zorg je ervoor dat TPO.nl voor altijd online blijft.</p>
      <p>En je krijgt er heel wat voor terug: exclusieve artikelen van bekende auteurs, een site die helemaal vrij is van reclamebanners, de mogelijkheid tot reageren en toegang tot het volledige TPO+-archief.</p>
      <p>Dankzij jouw abonnement worden er steeds meer uitstekende artikelen van uitstekende auteurs gepubliceerd en kan de TPO-redactie blijven werken aan een uniek journalistiek geluid online.</p>
      <p>Neem nu direct <a href="https://tpo.nl/soon/">een jaarabonnement op TPO+</a> en treed ook toe tot de TPO-elite.</p>
      <p>
        <b>TPO.nl, where the elite meet to read.</b>
      </p>
      <figure>
        <img src="https://tpo.nl/images/payments.png"/>
      </figure>
      <p>
        <a href="https://tpo.nl/plans/tpoplus">Steun TPO</a>
      </p>
      <figure>
        <img src="https://tpo.nl/images/payments.png"/>
      </figure>
      <p> </p>
    </article>
  </body>
</html>