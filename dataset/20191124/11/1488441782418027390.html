<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.androidworld.it/2019/11/24/lg-gli-egizi-non-vorreste-uno-schermo-allungabile-foto-684793/"/>
    <meta property="og:site_name" content="AndroidWorld"/>
    <meta property="article:published_time" content="2019-11-24T11:59:10+00:00"/>
    <meta property="og:title" content="LG come gli egizi: non vorreste uno schermo allungabile? (foto)"/>
    <meta property="og:description" content="Mentre molte aziende lavorano su smartphone pieghevoli, c’è qualcuno che vuole ottenere lo stesso risultato (avere più schermo in un..."/>
  </head>
  <body>
    <article>
      <h1>LG come gli egizi: non vorreste uno schermo allungabile? (foto)</h1>
      <address><time datetime="2019-11-24T11:59:10+00:00">24 Nov 2019, 11:59</time> by <a rel="author" href="https://www.androidworld.it/author/robottin/" target="_blank">Matteo Bottin</a></address>
      <p>Mentre molte aziende <a href="https://www.androidworld.it/2019/10/30/samsung-motorola-concept-foldable-un-flip-phone-video-676633/">lavorano su smartphone pieghevoli</a>, c’è qualcuno che vuole ottenere lo stesso risultato (avere più schermo in un form factor più trasportabile) in maniera alternativa: questo qualcuno è <a href="https://www.androidworld.it/tag/lg/">LG</a>, e l’ispirazione sembra arrivare da molto lontano (nel tempo).</p>
      <p>L’idea di LG è molto simile ai <b>rotoli di papiro</b> che tanto associamo all’Antico Egitto: uno <b>schermo retrattile</b>, il quale si può <b>arrotolare all’interno del corpo dello smartphone</b> per passare da un form factor “da smartphone”, stretto ed alto, ad uno “da tablet”, con una superficie molto più estesa.</p>
      <p>Il tutto è stato inserito in un <b>brevetto</b> approvato il 15 novembre dalla WIPO (<i>World Intellectual Property Office</i>), nel quale non si parla solo delle specifiche, ma vengono incluse anche delle immagini che ne mostrano il design (<a href="https://nl.letsgodigital.org/uploads/2019/11/lg-mobiele-telefoon.pdf">qui il link al brevetto</a>).</p>
      <p><b>Che questo design possa risultare più resistente degli attuali smartphone pieghevoli?</b> Per ora non sappiamo nemmeno se questo fantomatico smartphone allungabile di <a href="https://www.androidworld.it/tag/lg/">LG</a> arriverà: stiamo pure sempre parlando di un brevetto.</p>
      <p>Via: <a href="https://nl.letsgodigital.org/smartphones/lg-mobiele-telefoon-uittrekbaar-scherm/">Let's Go Digital</a></p>
    </article>
  </body>
</html>