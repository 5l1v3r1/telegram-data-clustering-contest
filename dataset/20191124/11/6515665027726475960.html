<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/ostali-sportovi/3363463/vajlder-kao-uragan-dionte-torpediraoortiza-u-orbitu-njegov-41-nokaut-u-karijeri-jedan-udarac-je-bio-dovoljan-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T11:17:00+00:00"/>
    <meta property="og:title" content="VAJLDER KAO URAGAN! Dionte torpedirao Ortiza u orbitu! Njegov 41. nokaut u karijeri! Jedan udarac je bio dovoljan! VIDEO"/>
    <meta property="og:description" content="Dionte Vajlder je jubilarni deseti put odbranio titulu WBC šampiona u teškoj kategoriji!"/>
  </head>
  <body>
    <article>
      <h6 class="kicker">Brutalno uspavao rivala</h6>
      <h1>VAJLDER KAO URAGAN! Dionte torpedirao Ortiza u orbitu! Njegov 41. nokaut u karijeri! Jedan udarac je bio dovoljan! VIDEO</h1>
      <address>
        <time datetime="2019-11-24T11:17:00+00:00">24 Nov 2019, 11:17</time>
      </address>
      <p>
        <b>Dionte Vajlder je jubilarni deseti put odbranio titulu WBC šampiona u teškoj kategoriji!</b>
      </p>
      <p>Amerikanac je u sedmoj rundi revanša u MGM areni u Las Vegasu nokautirao Kubanca Luisa Ortiza i tako u 43. borbi zabeležio 41. nokaut! Ortiz je ostao na 31 pobede, a doživeo je drugi poraz u profesionalnoj karijeri.</p>
      <p>Nestvaran 41. nokaut stigao je gotovo niotkuda, pošto je 20-tak minuta vladalo "ispitivanje snaga" u ringu. Ali, kao nekada slavnom šampionu Džordžu Foremanu, Vajlderu je bio dovoljan samo jedan udarac da pošalje protivnika na spavanje.</p>
      <figure>
        <iframe data-src="https://twitter.com/Pastor_CVB/status/1198484545114378240?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Kubanac je imao sjajnu taktiku, držao je distancu i lako neutralisao Dionteove pokušaje. Čini se i da je bio bolji do sedme runde.</p>
      <p>Amerikanac mu je levim direktom otvorio gard i namestio ga na desni torpedo koji ga je pogodio pravo u čelo. Ortiz je pao kao bandera, pa ni pokušaj da se pribere nije mu pošao za rukom.</p>
      <p>Ovom pobedom Dionte Vajlder je po svemu sudeći izborio novi okršaj sa Tajsonom Fjurijem (29-0-1, 20 nokauta), a taj meč bi trebao da se održi u Las Vegasu 22. februara naredne godine.</p>
      <p>Kurir sport</p>
      <related>
        <h4>NE PROPUSTITE</h4>
        <a href="https://www.kurir.rs/sport/ostali-sportovi/3363327/mahdi-hodabahci-od-irana-do-srbije-nisam-mogao-da-zamislim-da-ce-ovako-izgledati-prijatno-sam-iznenadjen"/>
        <a href="https://www.kurir.rs/sport/ostali-sportovi/3363265/pomozite-bratislavu-otac-kadetskog-reprezentativca-u-borbi-sa-rakom-prostate"/>
        <a href="https://www.kurir.rs/sport/ostali-sportovi/3363109/nesto-sasvim-novo-gajic-stefanek-rakocevic-pesic-jovic-i-ostali-sampioni-uz-srpsku-federaciju-kompanijskog-sporta"/>
        <a href="https://www.kurir.rs/sport/ostali-sportovi/3363101/udovicic-i-stefanek-rvanje-i-u-vladi-srbije-malisani-odusevljeni-noznim-fudbalom-ote-i-ministra"/>
      </related>
    </article>
  </body>
</html>