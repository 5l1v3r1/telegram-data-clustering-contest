<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://newvv.net/ukraine/268370.html"/>
    <meta property="og:site_name" content="SVOBODA.FM"/>
    <meta property="article:published_time" content="2019-11-24T11:29:00+00:00"/>
    <meta property="og:title" content="&quot;Не фотошоп&quot; або куди поділися лампадки? Столична хронологія вшанування жертв Голодомору"/>
    <meta property="og:description" content="Ні, це не фотошоп. На жаль. Ще вранці підніжжя скульптури дівчинки з колосками було заставлене лампадками та букетами квітів. Люди масово продовжували їх нести, аби вшанувати пам’ять жертв голодоморів."/>
  </head>
  <body>
    <article>
      <h1>"Не фотошоп" або куди поділися лампадки? Столична хронологія вшанування жертв Голодомору</h1>
      <address><time datetime="2019-11-24T11:29:00+00:00">24 Nov 2019, 11:29</time> by <a rel="author">По той бік новин</a></address>
      <p>
        <b>Ні, це не фотошоп. На жаль. Ще вранці підніжжя скульптури дівчинки з колосками було заставлене лампадками та букетами квітів. Люди масово продовжували їх нести, аби вшанувати пам’ять жертв голодоморів.</b>
      </p>
      <p>А вже до приїзду президента постамент геть зачистили. Пан Зеленський поклав лампадку до голісінького меморіялу. Ми не знаємо, як це назвати, тому аби зрозуміти, як усе сталося, відновлюємо хронологію подій.<br/><b>Ранок</b><br/>Президентське подружжя поклало пам’ятні колоски скорботи до знаку жертвам Голодомору, що на Михайлівській площі в Києві <a href="https://bit.ly/2KPHlFl?fbclid=IwAR2GBWblU_wGe0jq9kKj99wh9YDhBFt2WT7iL_H147WB-xvJ4KinLyJpgzI">http://bit.ly/2KPHlFl</a> Більшість киян обрали інше місце для вшанування пам’яті. Із самого ранку десятки людей несли свічки та квіти до Національного музею Голодомору-геноциду.<br/><b>11:00</b><br/>Уже близько одинадцятої години біля підніжжя скульптури дівчинки з колосками в руках «Гірка пам’ять дитинства» (парк Вічної Слави на м. Арсенальна) було щонайменше 150 лампадок і десятки букетів із квітів та колосків. Ось на відео, яке запостив сам музей, видно як відвідувачі поруч із монументом виконують пісню «Свіча». Поруч із ними можна чітко побачити лампадки і квіти тут <a href="https://bit.ly/2QHMzqx?fbclid=IwAR2Ks4tPWA71dsLezEAY96bueRT7AgChkiv5wF9QJfkIjM3yxLaGUSIXcvQ">http://bit.ly/2QHMzqx</a> або ось тут <a href="https://bit.ly/35sCVw4?fbclid=IwAR273rduQ5FzMgD89VuPoVXdcE6KPzO6JvSbNQ6Vu1yOWhUOog11wLNWOpg">http://bit.ly/35sCVw4</a><br/><b>12:00</b><br/>Один із учасників, громадський активіст Олексій Захарченко, підтвердив, що лампадки і квіти з самого ранку і щонайменше до обіду були: «Тільки ми з однодумцями поклали понад 50 лампадок, корзини та букети квітів. Після нас близько опівдні це ж робили військові, школярі, просто окремі перехожі».<br/><b>14:30</b><br/>За словами Захарченка, вже по обіді музей оточили і пересічних на його територію не пускали. Лише декому вдалося з великими потугами пробратися до пам’ятника.<br/><b>Близько 15:00</b><br/>Ще задовго до приїзду президента Володимира Зеленського з підніжжя скульптури зникли геть усі квіти та лампадки. В цьому можна переконатися переглянувши телетрансляції, які показували церемонію наживо <a href="https://bit.ly/2Of0FOE?fbclid=IwAR37aaeBNeOqV76bu0wGunWRVmd0mVIZNAV5k0ZnnD9J5H2-j-_RZyAZCLw">http://bit.ly/2Of0FOE</a>, <a href="https://bit.ly/34rdMl6?fbclid=IwAR15xYrPCL3sDh6XmNeINarxrSgu2ule2M_1jygCO5Y0lRyzoyxVzY3lra8">http://bit.ly/34rdMl6</a><br/><b>16:00</b><br/>Постамент меморіялу лишався порожнім до самого завершення промови Зеленського. Аж поки не було оголошено про початок Всеукраїнськой акції «Запали свічку». Першою «свічкою вічної пам’яті» на постаменті з’явилася свічка від подружжя Зеленських <a href="https://bit.ly/2OcS3Yw?fbclid=IwAR1sPpts0yYeCGfEJNljy6Fk1n5dyeOxZ370s1ClTMb02OI6CWRvS358TIk">http://bit.ly/2OcS3Yw</a>, <a href="https://bit.ly/2KORxxN?fbclid=IwAR2YfekpS9w1XHBwMtHAWgtVQcvxQN3I5squT72nv-76rD3dTRIJiBDCYCU">http://bit.ly/2KORxxN</a> Другою — від голови Верховної Ради Дмитра Разумкова, третьою відповідно — від прем’єрміністра України Олексія Гончарука.<br/>Схоже, пріоритетне право на вшанування пам’яті жертв голодоморів в Україні тепер належить першим особам держави. Пересічних людей пустили до постаменту тільки по завершенні офіційної церемонії.<br/>Авжеж, згодом люди нанесли квітів і свічок стільки, що президентські глибоко потонули під ними. Але ті свічки та квіти, які українці принесли до початку церемонії, назад до постаменту чомусь не повернули.</p>
    </article>
  </body>
</html>