<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.bg/sviat/2019/11/24/3996507_za_ruski_deputat_obvineniiata_sreshtu_ruskoto/?ref=rss"/>
    <meta property="og:site_name" content="www.dnevnik.bg"/>
    <meta property="article:published_time" content="2019-11-24T11:51:00+00:00"/>
    <meta property="og:title" content="За руски депутат обвиненията срещу руското разузнаване за отравянето на Гебрев са абсурдни"/>
    <meta property="og:description" content="&quot;Това е абсурдна, но координирана акция за компрометиране на дейността на руските спецслужби."/>
  </head>
  <body>
    <article>
      <h1>За руски депутат обвиненията срещу руското разузнаване за отравянето на Гебрев са абсурдни</h1>
      <address><time datetime="2019-11-24T11:51:00+00:00">24 Nov 2019, 11:51</time> by <a rel="author" href="https://www.dnevnik.bg/author/337" target="_blank">Дневник</a></address>
      <p>Абсурдна, но координирана информационна акция за дискредитиране на руските спецслужби - така определи публикацията на разследващите сайтове "Белингкет" и "Инсайдър" заедно с германското издание "Шпигел руският депутат Андрей Луговой, член на парламентарната комисия по сигурност, предаде агенция "Интерфакс", цитирана от БНР.</p>
      <p>В публикуваното през уикенда съвместно<a href="https://www.dnevnik.bg/sviat/2019/11/24/3996398_versiia_che_pokushenieto_sreshtu_gebrev_e_poruchka_ot/?ref=home_mainStory"> разследване се казва</a>, че 8 служители на ГРУ (Главно управление на Генщаба на Русия) са участвали в отравянето на българския бизнесмен Емилиян Гебрев през април 2015 г. Те били част от секретно звено на ГРУ, за което наскоро писа и "Ню Йорк таймс". През 2015 година <a href="https://www.dnevnik.bg/evropa/2015/07/28/2580837_ediniiat_ot_zapodozrenite_za_ubiistvoto_na_litvinenko/">британските власти обявиха</a>, че Андрей Луговой и Дмитрий Ковтун са отровили бившия руски агент Александър Литвиненко през 2006 г., което те отричат</p>
      <p>"Това е абсурдна, но координирана акция в пореден опит да се компрометира дейността на руските спецслужби на фона на впечатляващите им резултати в борбата с международния тероризъм, в частност в Сирия", заяви Луговой. "Не може да се смятат за случайни опитите за шпионски скандал в Сърбия преди визитата на сръбския президент в Русия. По-рано бе Черна гора, сега България", допълни депутатът.</p>
    </article>
  </body>
</html>