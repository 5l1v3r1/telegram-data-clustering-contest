<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301680/%D9%86%D8%AE%D8%B3%D8%AA%DB%8C%D9%86-%D8%B9%D9%85%D9%84%DB%8C%D8%A7%D8%AA-%D9%85%D8%B4%D8%AA%D8%B1%DA%A9-%D9%88%D8%A7%D8%B4%D9%86%DA%AF%D9%86-%D9%88-%DA%A9%D8%B1%D8%AF%D9%87%D8%A7-%D8%B9%D9%84%DB%8C%D9%87-%D8%AF%D8%A7%D8%B9%D8%B4-%D9%BE%D8%B3-%D8%A7%D8%B2-%D8%AE%D8%B1%D9%88%D8%AC-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="ایسنا"/>
    <meta property="article:published_time" content="2019-11-24T11:32:37+00:00"/>
    <meta property="og:title" content="نخستین عملیات مشترک واشنگن و کردها علیه داعش پس از خروج آمریکا از سوریه"/>
    <meta property="og:description" content="ائتلاف بین‌المللی ضد داعش به رهبری آمریکا از اجرای عملیات مشترک با نظامیان کرد در سوریه خبر داد."/>
  </head>
  <body>
    <article>
      <h1>نخستین عملیات مشترک واشنگن و کردها علیه داعش پس از خروج آمریکا از سوریه</h1>
      <address><time datetime="2019-11-24T11:32:37+00:00">24 Nov 2019, 11:32</time> by <a rel="author">رویا معصومی</a></address>
      <p>ائتلاف بین‌المللی ضد داعش به رهبری آمریکا از اجرای عملیات مشترک با نظامیان کرد در سوریه خبر داد.</p>
      <p>به گزارش ایسنا، ائتلاف ضد داعش به خبرگزاری آسوشیتدپرس اعلام کرد، این بزرگترین عملیات مشترک با نیروهای سوریه دموکراتیک از زمان اعلام ترامپ، مبنی بر خروج نیروهای آمریکا از مرزهای مشترک سوریه و ترکیه است.</p>
      <p>همچنین طبق اعلام ائتلاف بین‌المللی، صدها تن از نظامیان نیروهای سوریه دموکراتیک در این عملیات که علیه داعش در استان دیرالزور اجرا شد و در اثر آن ده‌ها تن از افراد مسلح داعش به اسارت درآمدند، مشارکت داشتند.</p>
      <p>همزمان با این امر، ژنرال کنت مکنزی، رئیس فرماندهی مرکزی ارتش آمریکا در حاشیه کنفرانس "گفت‌وگوی منامه" گفت: انتظار می‌رود حدود ۵۰۰ سرباز آمریکایی در شرق فرات عملیات علیه داعش را طی روزها و هفته‌های آتی ضمن همکاری با نیروهای سوریه دموکراتیک تا "زمان پاکسازی کامل فرات از بقایای این گروه تروریستی" از سر بگیرند.</p>
      <p>این اظهارات در حالی مطرح می‌شود که مایک پنس، معاون وزیر خارجه آمریکا طی یک سفر غیرمنتظره وارد عراق شده است. وی بر پایبندی کشورش به ائتلاف خود با کردها در سوریه و عراق تأکید کرد.</p>
      <p>انتهای پیام</p>
    </article>
  </body>
</html>