<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/42/259/Artykul/2409423,J-Emilewicz-chcemy-rozwijac-sie-o-2%E2%80%933-pkt-proc-szybciej-niz-strefa-euro"/>
    <meta property="og:site_name" content="Polskie Radio"/>
    <meta property="article:published_time" content="2019-11-24T11:25:00+00:00"/>
    <meta property="og:title" content="J. Emilewicz: chcemy rozwijać się o 2–3 pkt proc. szybciej niż strefa euro"/>
    <meta property="og:description" content="- Ostatnie dane utwierdzają mnie w przekonaniu, że przyszły rok przyniesie dalszy stabilny wzrost polskiej gospodarki. Myślę, że uda nam się utrzymać tempo wzrostu na poziomie ok. 3,7 proc. - powiedziała minister rozwoju Jadwiga Emilewicz."/>
  </head>
  <body>
    <article>
      <h1>J. Emilewicz: chcemy rozwijać się o 2–3 pkt proc. szybciej niż strefa euro</h1>
      <address>
        <time datetime="2019-11-24T11:25:00+00:00">24 Nov 2019, 11:25</time>
      </address>
      <p>
        <b>- Ostatnie dane utwierdzają mnie w przekonaniu, że przyszły rok przyniesie dalszy stabilny wzrost polskiej gospodarki. Myślę, że uda nam się utrzymać tempo wzrostu na poziomie ok. 3,7 proc. - powiedziała minister rozwoju Jadwiga Emilewicz.</b>
      </p>
      <p>Zdaniem Jadwigi Emilewicz Polska nadal będzie w czołówce najszybciej rozwijających się państw w UE. - Tak jak mówił premier podczas expose, chcemy rozwijać się o 2–3 pkt proc. szybciej niż strefa euro. Jestem przekonana, że w najbliższych latach utrzymamy to tempo - powiedziała minister.</p>
      <figure>
        <iframe data-src="https://twitter.com/MinRozwoju/status/1197879038737571843?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Pytana o przygotowywane w resorcie, którym kieruje, ułatwienia dla firm - powiedziała, że chodzi o ulgi podatkowe w CIT, "które wzmocnią wzrost inwestycji, efektywności i zapewnią odejście od polegania tylko na niskich kosztach pracy.</p>
      <p>
        <b>
          <a href="https://www.polskieradio24.pl/42/273/Artykul/2263952,Emilewicz-o-wzroscie-PKB-mam-nadzieje-ze-2019-r-zakonczymy-z-czworka-z-przodu">&gt;&gt;&gt;[CZYTAJ WIĘCEJ] Emilewicz o wzroście PKB: mam nadzieję, że 2019 r. zakończymy z czwórką z przodu</a>
        </b>
      </p>
      <p>- To m.in. ulga na automatyzację produkcji (zakup maszyn i automatyzacyjnych rozwiązań sztucznej inteligencji). Będziemy również chcieli dostarczyć takie rozwiązania prawne, które będą premiować przedsiębiorców za wzrost i rozwój - stwierdziła minister rozwoju.</p>
      <figure>
        <iframe data-src="https://twitter.com/MinRozwoju/status/1197776557785399296?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Jak mówiła "chodzi o ulgę prowzrostową, czyli niższy CIT od dochodu osiągniętego w wyniku wzrostu produkcji.</p>
      <p>- Takie rozwiązanie obowiązuje w krajach nazywanych Azjatyckimi Tygrysami – Singapurze, Malezji czy Korei Południowej. Nagradzamy firmę za to, że zarobiła więcej, oczekujemy na dalsze inwestycje i mamy nadzieję na dalszy wzrost. Takie rozwiązania prawne, wspólnie z Ministerstwem Finansów, będziemy chcieli przygotować jeszcze na początku przyszłego roku - stwierdziła Jadwiga Emilewicz.</p>
      <p>
        <b>
          <a href="https://www.polskieradio24.pl/42/259/Artykul/2300362,MPiT-polska-gospodarka-niweluje-roznice-do-europejskich-liderow">&gt;&gt;&gt;[CZYTAJ WIĘCEJ] MPiT: polska gospodarka niweluje różnicę do europejskich liderów</a>
        </b>
      </p>
      <p>Zapowiedziała także wprowadzenie do porządku prawnego fundacji rodzinnej.</p>
      <figure>
        <iframe data-src="https://twitter.com/MinRozwoju/status/1197543635371397123?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>- To rozwiązanie, które gwarantuje bezpieczeństwo finansowe i dobrobyt spadkobierców, a jednocześnie powoduje, że firma ma niezakłóconą ciągłość działalności. Chodzi o odpowiednie rozwiązania sukcesyjno-prawne, ale także finansowe. To będzie jedna z pierwszych ustaw, którymi będziemy się zajmować w przyszłym roku - podkreśliła.</p>
      <p>PAP, PR24, akg</p>
      <related>
        <a href="https://www.polskieradio.pl/42/7204/Artykul/2213747,Wzloty-i-upadki-polskiej-gospodarki-czyli-jak-dogonic-najbogatszych"/>
      </related>
      <related>
        <a href="https://www.polskieradio.pl/42/273/Artykul/2263952,Emilewicz-o-wzroscie-PKB-mam-nadzieje-ze-2019-r-zakonczymy-z-czworka-z-przodu"/>
      </related>
      <related>
        <a href="https://www.polskieradio.pl/42/259/Artykul/2300362,MPiT-polska-gospodarka-niweluje-roznice-do-europejskich-liderow"/>
      </related>
      <related>
        <a href="https://www.polskieradio.pl/5/1222/Artykul/2376304,J-Emilewicz-innowacyjne-projekty-naukowcow-wzmocnia-polska-gospodarke"/>
      </related>
    </article>
  </body>
</html>