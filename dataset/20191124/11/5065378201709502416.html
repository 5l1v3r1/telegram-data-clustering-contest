<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/bombplus/gossip/story/1031966/kostas-koklas-to-anapodo-stoixeio-toy-xaraktira-toy-poy-exei-klironomisei-o-monaxogios-toy"/>
    <meta property="og:site_name" content="Newsbomb"/>
    <meta property="article:published_time" content="2019-11-24T11:31:43+00:00"/>
    <meta property="og:title" content="Κώστας Κόκλας: To... «ανάποδο» στοιχείο του χαρακτήρα του που έχει κληρονομήσει ο μοναχογιός του!"/>
    <meta property="og:description" content="Ο Κώστας Κόκλας μίλησε για τη σειρά στην οποία πρωταγωνιστεί, για το πώς είναι στην προσωπική του ζωή, αλλά και για το αν του μοιάζει ο γιος του."/>
  </head>
  <body>
    <article>
      <h1>Κώστας Κόκλας: To... «ανάποδο» στοιχείο του χαρακτήρα του που έχει κληρονομήσει ο μοναχογιός του!</h1>
      <h2>Ο Κώστας Κόκλας μίλησε για τη σειρά στην οποία πρωταγωνιστεί, για το πώς είναι στην προσωπική του ζωή, αλλά και για το αν του μοιάζει ο γιος του.</h2>
      <address><time datetime="2019-11-24T11:31:43+00:00">24 Nov 2019, 11:31</time> by <a rel="author">Newsroom</a></address>
      <p>
        <b>Διαβάστε τι ακριβώς είπε ο αγαπημένος ηθοποιός...</b>
      </p>
      <p>
        <b>Ο «Έρωτας μετά»...</b>
      </p>
      <p>Φέτος είμαι στον ALPHA, κάνουμε ένα δραματικό σίριαλ, «Ο έρωτας μετά», με συνεργάτες που τους ξέρω χρόνια. Νιώθω ασφάλεια όταν γνωρίζω ότι οι συνεργάτες μου ξέρουν τη δουλειά τους, είμαι ήσυχος, δεν έχω άγχος.</p>
      <p>
        <b>Στην περίπτωση που δεν γνωρίζεις καλά εκείνους που πρόκειται να συνεργαστείς, ακολουθείς άλλη τακτική, είσαι πιο επιφυλακτικός;</b>
      </p>
      <p>Τώρα πια, επειδή είμαι σχεδόν τρεις δεκαετίες στη δουλειά, δύσκολα εκπλήσσομαι από καινούργιους συνεργάτες. Φέτος, με τον Μάρκο ήταν μια καινούργια, διαφορετική συνάντηση, συνήθως τους γνωρίζω.</p>
      <figure>
        <img src="https://i.gosmd.gr/media/news/2019/11/21/614487/KoklasKostas.jpg"/>
      </figure>
      <p>
        <b>Διατηρείς εξαιρετική σχέση με όλους, πώς το καταφέρνεις αυτό;</b>
      </p>
      <p>Αγαπάω πάρα πολύ τη δουλειά μου και τους σέβομαι πολύ σε αυτό που κάνουν. Τους αποδέχομαι με τις ιδιαιτερότητες τους, ξέρω ότι έχουν το κομμάτι τους στη δουλειά, που οφείλω να σεβαστώ, όπως έχω κι εγώ το δικό μου, που οφείλουν κι εκείνοι να το σεβαστούν. Αυτό φέρνει ισορροπία και μια συνθήκη, που μπορείς να δουλεύεις με αυτήν πολλά χρόνια. Δεν έχω προσπαθήσει πάρα πολύ να έχω καλές σχέσεις με όλους.</p>
      <p>
        <b>Η προσωπική ζωή σου πώς είναι;</b>
      </p>
      <p>Η προσωπική ζωή μου είναι εντελώς... προσωπική και είναι του Κώστα. Ο περισσότερος χρόνος είναι δικός μου και προσπαθώ να βρίσκομαι με το γιο μου, τον Δημήτρη, αρκετές φόρες. Τώρα είναι 11 χρονών, δεν είναι πια μωρό, κάνει μπάνιο μόνος του, με έχει διώξει εμένα, μπαίνει πια στην εφηβεία, θέλει το χώρο του κι αυτό μου αρέσει πάρα πολύ, το ζω μαζί του, είναι πολύ ωραίο.</p>
      <p>
        <b>Πού σου μοιάζει;</b>
      </p>
      <p>Τώρα που μεγαλώνει, μου μοιάζει σιγά σιγά. Εμφανισιακά μοιάζει και στην Κατερίνα. Ως χαρακτήρες ταιριάζουμε, έχει χιούμορ, είναι διακριτικός, είναι γλυκό παιδί... είμαι τυχερός.</p>
      <p>
        <b>Ποιο «ανάποδο» στοιχείο του χαρακτήρα σου έχει πάρει;</b>
      </p>
      <p>Έχει αυτό που έχουν όλα τα αγόρια... διάσπαση, είμαστε πιο χύμα, δεν είμαστε σαν τα κορίτσια, μεθοδικοί. Μου αρέσει που ονειροπολεί, που του αρέσει να διαβάζει, επίσης του αρέσει πολύ το θέατρο και είναι πάρα πολύ κοινωνικός.</p>
      <figure>
        <img src="https://i.gosmd.gr/media/news/2019/11/21/614487/7636_KOSTAS_KOKLAS_31102016.jpg"/>
      </figure>
      <p>
        <b>Βλέπεις στο μέλλον να ακολουθεί τα επαγγελματικά σου χνάρια;</b>
      </p>
      <p>Ό, τι θέλει θα επιλέξει, αλλά τώρα περνάμε την περίοδο της επιστήμης, είναι η ηλικία μάλλον, αν προχωρήσουμε φυσιολογικά, μετά, θα θέλει να γίνει καπετάνιος ή αεροπόρος... (Γέλια.).</p>
      <p>
        <b>Τα προσωπικά σου τα συζητάτε με τον Δημήτρη, τον ενημερώνεις για το τι συμβαίνει στη ζωή σου, αν έχεις κάποια σχέση;</b>
      </p>
      <p>Όχι, δεν συζητάω τα προσωπικά μου με τον Δημήτρη, δεν τον ενημερώνω, δεν τον αφορά, δεν δείχνει κανένα απολύτως ενδιαφέρον πάνω στο θέμα αυτό.</p>
      <p>
        <b>Θέλει να σε βλέπει μόνο σου, για να μη «μοιράσεις» την αγάπη σου;</b>
      </p>
      <p>Όχι, δεν έχει τέτοια θέματα, δεν είναι σε ηλικία ακόμα που να ασχολείται με αυτό. Τα αγόρια μετά τα 13 αρχίζουμε να ασχολούμαστε με το άλλο φύλο και με το τι κάνει ο μπαμπάς και η μαμά μας, είπε στο Λοιπόν.</p>
      <slideshow>
        <figure>
          <img src="https://nb.bbend.net/media/news/2019/11/23/1031966/photos/full/kosta_koklassss__1_.jpg"/>
          <figcaption>Ο Κώστας Κόκλας μίλησε σε γνωστό περιοδικό και ήταν πιο αποκαλυπτικός από ποτέ.&lt;br /&gt;</figcaption>
        </figure>
        <figure>
          <img src="https://nb.bbend.net/media/news/2019/11/23/1031966/photos/full/7636_KOSTAS_KOKLAS_31102016.jpg"/>
          <figcaption>Ο δημοφιλής ηθοποιός, μίλησε φυσικά για τη σειρά στην οποία πρωταγωνιστεί.&lt;br /&gt;</figcaption>
        </figure>
        <figure>
          <img src="https://nb.bbend.net/media/news/2019/11/23/1031966/photos/full/KoklasKostas.jpg"/>
          <figcaption>Επίσης για το πώς είναι στην προσωπική του ζωή.&lt;br /&gt;</figcaption>
        </figure>
        <figure>
          <img src="https://nb.bbend.net/media/news/2019/11/23/1031966/photos/full/Koklas.jpg"/>
          <figcaption>Μίλησε και για τον γιο του.&lt;br /&gt;</figcaption>
        </figure>
        <figure>
          <img src="https://nb.bbend.net/media/news/2019/11/23/1031966/photos/full/3358909.jpg"/>
          <figcaption>Αποκάλυψε αν μοιράζεται μαζί του πράγματα που αφορούν στην προσωπική του ζωή.&lt;br /&gt;</figcaption>
        </figure>
        <figcaption>
          <b>GALLERY</b>
        </figcaption>
      </slideshow>
      <p>Πηγή: <a href="https://www.gossip-tv.gr/showbiz/story/614487/kostas-koklas-apokalypse-poio-anapodo-stoixeio-toy-xaraktira-toy-exei-klironomisei-o-gios-toy">gossip-tv.gr</a></p>
    </article>
  </body>
</html>