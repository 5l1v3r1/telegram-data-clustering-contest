<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Prvnim-mistopredsedou-TOP-09-se-stal-Tomas-Czernin-604503"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T11:31:00+00:00"/>
    <meta property="og:title" content="Prvním místopředsedou TOP 09 se stal Tomáš Czernin"/>
    <meta property="og:description" content="Prvním místopředsedou TOP 09 zvolili dnes delegáti sněmu senátora Tomáše Czernina. Dosavadní řadový místopředseda byl jediným kandidátem. Czernin předtím neuspěl v klání o pozici předsedy, kterou obsadila poslankyně a bývalá první místopředsedkyně Markéta Pekarová Adamová."/>
  </head>
  <body>
    <article>
      <h1>Prvním místopředsedou TOP 09 se stal Tomáš Czernin</h1>
      <address>
        <time datetime="2019-11-24T11:31:00+00:00">24 Nov 2019, 11:31</time>
      </address>
      <p>
        <b>Prvním místopředsedou TOP 09 zvolili dnes delegáti sněmu senátora Tomáše Czernina. Dosavadní řadový místopředseda byl jediným kandidátem. Czernin předtím neuspěl v klání o pozici předsedy, kterou obsadila poslankyně a bývalá první místopředsedkyně Markéta Pekarová Adamová.</b>
      </p>
      <p>Czernin obdržel ve volbě 162 ze 176 hlasů. Čtveřice delegátů lístek neodevzdala, dalších deset bylo prázdných. Senátor poděkoval za silný mandát a řekl, že Pekarové Adamové bude oporou za každé situace. Vyzval členy TOP 09, aby "všichni táhli za jeden provaz". Nová předsedkyně mu po volbě blahopřála a řekla, že se moc těší na spolupráci. Nyní strana volí čtyři řadové místopředsedy.</p>
      <p>V klání o předsednické křeslo strany liberálnější Pekarová Adamová porazila konzervativnějšího Czernina o 15 hlasů, získala jich 96. Stala se čtvrtým předsedou nyní druhé nejmenší opoziční sněmovní strany, vystřídala europoslance Jiřího Pospíšila. TOP 09 by měla vést i do příštích voleb do Sněmovny v roce 2021 a už příští rok do krajských a senátních voleb.</p>
      <p>První předsedkyní strany zastoupené v Poslanecké sněmovně se před více než 18 lety stala Hana Marvanová, jež od června 2001 do července 2002 vedla Unii svobody-DEU.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/TOP-09-ma-nove-vedeni-Predsedkyni-byla-zvolena-Marketa-Pekarova-Adamova-604495"/>
        <a href="https://www.parlamentnilisty.cz/arena/monitor/TOP-09-nevzkveta-uvedl-Czernin-a-predstavil-sve-cile-604497"/>
        <a href="https://www.parlamentnilisty.cz/politika/politici-volicum/Pospisil-Tesim-se-na-spolupraci-s-budoucim-vedenim-TOP-09-604449"/>
        <a href="https://www.parlamentnilisty.cz/politika/politici-volicum/Schwarzenberg-Kdokoliv-bude-zvolen-ma-moji-stoprocentni-podporu-604443"/>
      </related>
    </article>
  </body>
</html>