<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/saglik-personeli/atamalar-elbette-olumlu-ama-yeterli-degil-h543962.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T11:05:53+00:00"/>
    <meta property="og:title" content="Atamalar Elbette Olumlu Ama Yeterli Değil"/>
    <meta property="og:description" content="kamuajans.com - Sağlık-Sen Genel Başkanı Semih Durmuş, performansa dayalı döner sermaye adaletsizliğinin sağlık çalışanlarını mağdur ettiğini belirtti."/>
  </head>
  <body>
    <article>
      <h1>Atamalar Elbette Olumlu Ama Yeterli Değil</h1>
      <address><time datetime="2019-11-24T11:05:53+00:00">24 Nov 2019, 11:05</time> by <a rel="author">KamuAjans</a></address>
      <p>
        <b>kamuajans.com - Sağlık-Sen Genel Başkanı Semih Durmuş, performansa dayalı döner sermaye adaletsizliğinin sağlık çalışanlarını mağdur ettiğini belirtti.</b>
      </p>
      <p><a href="http://www.kamuajans.com/haberleri/sa%C4%9Fl%C4%B1k">Sağlık</a>-Sen Genel Başkanı Semih Durmuş, adil ve sağlık çalışanlarını memnun edecek yeni bir sistemin ivedilikle hayata geçirilmesi gerektiğini dile getirdi. <br/><br/>Sağlık-Sen Genel Başkanı Semih Durmuş, “Sağlık çalışanlarımız fedakarca görev yapmaktadır ve bu fedakarlığın, emeğin karşılığı da adaletli bir şekilde dağıtılmalıdır. Sistemin getirdiği hataların bedeli çalışanlara ödettirilmemeli. Kimsenin cebinden alınıp bize verilmesin, ama bizim cebimizden alınıp başkasına da verilmesin.” dedi.</p>
      <p>Sağlık çalışanlarının önemli sorunlarından birinin de yoğun iş yükü olduğunu ifade eden Sağlık-Sen Genel Başkanı Semih Durmuş, “Bugün Sağlık Bakanlığı ve Dünya Sağlık Örgütü verilerine göre sağlık hizmetlerinde 400 bin ebe hemşirenin hizmet vermesi gerekirken maalesef ülkemizde 150 bin ebe hemşire arkadaşımız 82 milyona sağlık hizmeti sunmaya çalışıyor. Bu bir sağlık çalışanının 3 hemşirenin yapması gereken işi yaptığı gerçeğini ortaya koyuyor. Bugün bir hemşire 3 ebe hemşirenin işini yaptığında ona 3 hemşirenin alacağı ücreti vermiyorsak yapılması gereken sağlık çalışanı istihdamını artırmaktır. Sorunlarımızın temelinde yatan istihdam eksikliğidir, bunun giderilmesi gerekiyor. Yapılan <a href="http://www.kamuajans.com/haberleri/atama">atama</a>lar elbette olumlu ama yeterli değil” diye konuştu.</p>
    </article>
  </body>
</html>