<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/vnochi_u_lvovi_pratsyuvaly_piskorozkyduvachi_zranku_do_roboty_zalucheni_dvirnyky_331537.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T11:36:00+00:00"/>
    <meta property="og:title" content="Вночі у Львові працювали піскорозкидувачі, зранку до роботи залучені двірники"/>
    <meta property="og:description" content="За даними «Гарячої лінії міста» станом на 08.00 год ранку в місті працювало 16 одиниць снігоочисної техніки, на чергуванні було 13 одиниць. До роботи було задіяно 12 піскорозкидувачів, 2 навантажувачі, 1 трактор та 1 одиницю іншої техніки. Загалом використано 32 м куб піскосуміші та 4 тонни солі. Як повідомили голови районів, техніка працювала з 20.00 год вчорашнього дня до сьогоднішнього ранку. Зараз продовжують працювати двірники. Про це інформує прес-служба ЛМР."/>
  </head>
  <body>
    <article>
      <h1>Вночі у Львові працювали піскорозкидувачі, зранку до роботи залучені двірники</h1>
      <h2>За даними «Гарячої лінії міста» станом на 08.00 год ранку в місті працювало 16 одиниць снігоочисної техніки, на чергуванні було 13 одиниць. До роботи було задіяно 12 піскорозкидувачів, 2 навантажувачі, 1 трактор та 1 одиницю іншої техніки. Загалом використано 32 м куб піскосуміші та 4 тонни солі. Як повідомили голови районів, техніка працювала з 20.00 год вчорашнього дня до сьогоднішнього ранку. Зараз продовжують працювати двірники. Про це інформує прес-служба ЛМР.</h2>
      <address>
        <time datetime="2019-11-24T11:36:00+00:00">24 Nov 2019, 11:36</time>
      </address>
      <p>Як уточнила Ірина Маруняк, заступник міського голови Львова з питань житлово-комунального господарства, вночі комунальники посипали підйоми, мости, перехрестя.</p>
      <p>Зараз в місті працює 782 двірники, котрі посипають хідники. У Галицькому районі на чергуванні було 4 одиниці техніки, до роботи задіяно 1 піскорозкидувач. Використано 2 тонни солі. </p>
      <p>«Хідники сухі, зараз потреби посипання нема. Працюють чергові двірники ШРП — 30 людей, та 105 людей з ЛКП», — повідомив голова району Андрій Зозуля.</p>
      <p>У Шевченківському районі на чергуванні було 4 одиниці техніки, працювало вночі 2 одиниці.</p>
      <p>«В основному посипали мости і підйоми, використано 2 м кубічні піскосуміші. До прибирання залучено 40 двірників ШРП та 65 двірників ЛКП», — повідомили у Шевченківській районній адміністрації.</p>
      <p>По Залізничному району чергувало 5 одиниць техніки, працювали 2 піскорозкидувачі, 1 трактор-солерозкидувач. Використано7,5 м куб піскосуміші, 2 м куб солі.</p>
      <p>До прибирання залучено 38 двірників ШРА та 76 двірників ЛКП. Франківський район на чергуванні мав 4 одиниці техніки, зокрема 3 піскорозкидувачі та один трактор для посипки хідників.</p>
      <p>Залучено 1 піскорозкидувач для посипання шляхопроводів, підйомів та спусків, та трактор для посипки тротуарів. Використання протиожеледних матеріалів 2 тонни (солі). В районі працює 12 двірників ШРП та 196 осіб ЛКП. У Сихівському районі працювало 3 піскорозкидувачі, використана 8 м куб піскосуміші. Працюють чергові двірники — 98 осіб.</p>
      <p>У Личаківському районі на чергуванні 4 піскорозкидувачі, з них за ніч задіяно 2 піскорозкидувачі, використано 2 м куб піскосуміші. Чергують двірники — 20 осіб ШРП та 90 осіб ЛКП.</p>
      <p>Львівський регіональний центр з гідрометеорології інформує, що по території Львівської області та місту Львову 24 листопада збережеться на дорогах ожеледиця.</p>
      <p>Львівська міська рада просить усіх учасників дорожнього руху бути обережними і про надзвичайні ситуації, для оперативного реагування відповідних служб, повідомляти «Гарячу лінію міста» за тел. 15−80. Загалом у Львові до прибирання міста взимку готово 140 одиниць снігоочисної та іншої комунальної техніки.</p>
    </article>
  </body>
</html>