<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013027/%D8%AE%D8%A7%D9%86%D9%88%D8%A7%D8%B1-%DB%B2-%D9%86%D9%81%D8%B1%D9%87-%D8%A7%DB%8C-%DA%A9%D9%87-%DB%8C%D8%A7%D8%B1%D8%A7%D9%86%D9%87-%DB%B5-%D9%86%D9%81%D8%B1%D9%87-%DA%AF%D8%B1%D9%81%D8%AA-%D8%B9%DA%A9%D8%B3"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T11:08:59+00:00"/>
    <meta property="og:title" content="خانوار ۲ نفره‌ای که یارانه ۵ نفره گرفت +عکس"/>
    <meta property="og:description" content="یکی از شهروندان تهرانی اعلام کرد که برای خانوار ۲ نفره‌اش یارانه بنزینی ۵ نفره واریز شده است."/>
  </head>
  <body>
    <article>
      <h1>خانوار ۲ نفره‌ای که یارانه ۵ نفره گرفت +عکس</h1>
      <address>
        <time datetime="2019-11-24T11:08:59+00:00">24 Nov 2019, 11:08</time>
      </address>
      <p>
        <i>یکی از شهروندان تهرانی اعلام کرد که برای خانوار ۲ نفره‌اش یارانه بنزینی ۵ نفره واریز شده است.</i>
      </p>
      <p>به گزارش مشرق، یکی از شهروندان تهرانی اعلام کرد که برای خانوار ۲ نفره‌اش یارانه بنزینی ۵ نفره واریز شده است.</p>
      <blockquote>بیشتر بخوانید:<br/><a href="https://www.mashreghnews.ir/news/1013023/%D8%A7%D8%AE%D8%AA%D9%84%D8%A7%D9%84-%DA%A9%D8%AF-%D8%AF%D8%B3%D8%AA%D9%88%D8%B1%DB%8C-%D8%AC%D8%A7%D9%85%D8%A7%D9%86%D8%AF%DA%AF%D8%A7%D9%86-%DB%8C%D8%A7%D8%B1%D8%A7%D9%86%D9%87-%D8%A8%D9%86%D8%B2%DB%8C%D9%86-%D8%B1%D9%81%D8%B9-%D9%86%D8%B4%D8%AF-%D8%B9%DA%A9%D8%B3">اختلال <i>کد</i><i>دستوری</i> جاماندگان یارانه بنزین رفع نشد +عکس<br/></a><a href="https://www.mashreghnews.ir/news/1012903/%D8%A2%D8%BA%D8%A7%D8%B2-%D9%81%D8%B9%D8%A7%D9%84%DB%8C%D8%AA-%D8%B3%D8%A7%D9%85%D8%A7%D9%86%D9%87-%DB%B6%DB%B3%DB%B6%DB%B9-%D8%A8%D9%87-%D8%B8%D9%87%D8%B1-%D8%A7%D9%85%D8%B1%D9%88%D8%B2-%D9%85%D9%88%DA%A9%D9%88%D9%84-%D8%B4%D8%AF">آغاز فعالیت سامانه #۶۳۶۹* به ظهر امروز موکول شد</a></blockquote>
      <p>وی گفته است که طبق پیامک واریزی که به حسابش صورت گرفته یارانه ۵ نفره یعنی ۲۰۵  هزار تومان دریافت کرده است در حالی که عائله‌اش ۲ نفره محسوب می‌شود.</p>
      <figure>
        <img src="https://cdn.mashreghnews.ir/d/2019/11/24/4/2653028.jpg"/>
      </figure>
      <p>این فرد عنوان کرد: که سه فرزند دارد که سال‌هاست ازدواج کرده‌اند و خودشان یارانه نقدی جداگانه دریافت می‌کنند و در حال حاضر ۲ نفر هستند اما یارانه بنزینی بیشتر از خانوار خود را دریافت کرده است.</p>
      <p>وی می‌گوید برای یکی از همکارنش نیز که خانوار سه نفر دارد یارانه بنزینی ۵ نفره واریز شده است.</p>
      <p>در صورت صحت چنین موضوع مسئولان باید پاسخ دهند علت این مشکل و اختلال کجاست. آیا سامانه‌ها و اطلاعات شهروندان به درستی صحت سنجی شده است؟</p>
      <p>رضا در پیامی عنوان کرده است: «همینقدر بگم که مادر بزرگ من تحت پوشش کمیته امداد هستن و براشون واریز نشده ، ایشون خط موبایل هم به نام خودشون ندارن که توسط این سامانه ثبت نام بشن ، الان دقیقا باید چیکار کنن؟»</p>
      <p>فرد دیگری به نام محسن سپاهان در نظری ذیل اخبار یارانه بنزینی گفته است: «در ارگان ما نیروهای رسمی همه دریافت کردن ولی ما نیروهای قراردادی و شرکتی هیچکدام دریافت نکردیم. جالبه همینجوری هم حقوق و مزایای ما یک سوم رسمی هاست.»</p>
      <p> هرچند این اظهارات و نظرات افراد نمی‌تواند مبنای منطقی و واقعی از عملکرد اجرای طرح معیشت و حذف سه دهک بالای درآمدی باشد اما نیاز است که مسئولان نسبت به این موضوع شفاف سازی کنند.</p>
      <p>منبع: فارس</p>
    </article>
  </body>
</html>