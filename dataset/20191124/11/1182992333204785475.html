<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d1%81%d0%b0%d0%bd%d1%82%d1%8f%d0%b3%d0%be-%d0%b1%d0%b5%d1%80%d0%bd%d0%b0%d0%b1%d0%b5%d1%83-%d0%bd%d0%b0-%d0%b2%d0%be%d0%b9%d0%bd%d0%b0-%d1%81-%d0%b1%d0%b5%d0%b9%d0%bb/"/>
    <meta property="og:site_name" content="Труд"/>
    <meta property="article:published_time" content="2019-11-24T11:03:01+00:00"/>
    <meta property="og:title" content="„Сантяго Бернабеу“ на война с Бейл"/>
    <meta property="og:description" content="Каквото повикало, такова се обадило! Трибуните на „Сантяго Бернабеу“ изсвириха ужасяващ концерт по посока на Гарет Бейл, който влезе резерва при 3:1 на „Реал“ срещу „Реал Сосиедад“. Четири дни по-рано нападателят празнува класирането на Евро 2020 в Кардиф със знаме..."/>
  </head>
  <body>
    <article>
      <h1>„Сантяго Бернабеу“ на война с Бейл</h1>
      <address><time datetime="2019-11-24T11:03:01+00:00">24 Nov 2019, 11:03</time> by <a rel="author">Труд</a></address>
      <p>Каквото повикало, такова се обадило!</p>
      <p>Трибуните на „Сантяго Бернабеу“ изсвириха ужасяващ концерт по посока на Гарет Бейл, който влезе резерва при 3:1 на „Реал“ срещу „Реал Сосиедад“. Четири дни по-рано нападателят празнува класирането на Евро 2020 в Кардиф със знаме „Уелс. Голф. Мадрид. В този ред“ Отговорът на „белите“ трибуни не закъсня. А треньорът Зинедин Зидан е видимо уморен от тази мелодрама.</p>
      <p>„Надявам се, че няма цяла сезон да говоря за Бейл – каза френската легенда. – Искам феновете да подкрепят всички, но не мога да ги контролирам. Бейл влезе добре в мача. Очаквам от него да продължи да работи. Шумът около него е твърде голям.“</p>
      <p>„За 30 минути беше страхотен – отсече Емилио Бутрагеньо, легендарен нападател и директор в клуба. – Имаме много тежки мачове и ни трябва човек с неговата класа.“</p>
      <p>„Реал“ допусна втория най-бързия гол в Примера дивисион от 2015 година насам. Вилиан Хосе се разписа още в 38-ата секунда. Играчът на баските е вторият от тима с два поредни гола на „Сантяго Бернабеу“ през новия век след Шаби Прието.</p>
      <p>Карим Бензема вкара изравнително в края на първото полувреме. Това бе гол №25 за него през сезона. Само Лионел Меси (29) и Роберт Левандовски (28) имат повече попадения. Лука Модрич бе автор на третия гол, а подаде преди това за първите два. Никога досега кавалерът на „Златната топка“ не е постигал такова нещо.</p>
      <p>Сензационният новак „Гранада“ продължи да живее във фантастичен сезон. Сега тимът изкова 1:1 у дома с „Атлетико“.</p>
      <p>„Барселона“ пък стана първият отбор с три победи като гост на „Леганес“. За 2:1 се погрижиха Луис Суарес и Артуро Видал.</p>
    </article>
  </body>
</html>