<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/sport/_ukrayinku-viznali-najkraschoyu-molodoyu-legkoatletkoyu-svitu-2019-roku/939620"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T11:53:00+00:00"/>
    <meta property="og:title" content="Українку визнали найкращою молодою легкоатлеткою світу 2019 року"/>
    <meta property="og:description" content="Міжнародна федерація легкої атлетики World Athletics вручила престижні нагороди кращим легкоатлетам 2019 року на церемонії, що завершилася в Монако. Українка Ярослава Магучіх отримала приз найкращій молодій спортсменці року &quot;Висхідна зірка&quot;, повідомляє &quot;sport.ua&quot; Найкращим ..."/>
  </head>
  <body>
    <article>
      <h1>Українку визнали найкращою молодою легкоатлеткою світу 2019 року</h1>
      <address><time datetime="2019-11-24T11:53:00+00:00">24 Nov 2019, 11:53</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939620_w_300.jpg?v=0"/>
        <figcaption>Ярослава Магучіх отримали нагороду найкращої молодої спортсменки року. Фото: рейтер</figcaption>
      </figure>
      <p>Міжнародна федерація легкої атлетики World Athletics вручила престижні нагороди кращим легкоатлетам 2019 року на церемонії, що завершилася в Монако.</p>
      <p>Українка <b>Ярослава Магучіх</b> отримала приз найкращій молодій спортсменці року "Висхідна зірка", повідомляє<a href="https://sport.ua/uk/news/467451-ukrainka-maguchih-nazvana-luchshey-molodoy-legkoatletkoy-mira-v-2019-godu"> "sport.ua"</a></p>
      <p>Найкращим спортсменом 2019 року в чоловіків очікувано названий кенійський король марафону <b>Еліуд Кіпчоге</b>, який вперше в історії пробіг марафон швидше двох годин (неофіційний рекорд).</p>
      <p>У жінок аналогічний приз взяла американка <b>Далайла Мухаммад</b>, яка за рік встановила два світових рекорди на дистанції 400 метрів з бар'єрами (52.16).</p>
      <p>Приз найкращому молодому спортсмену отримав ефіопський стаєр <b>Селемон Барега.</b> На цю нагороду також претендував український метальник молота Михайло Кохан.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/sport/_ukrayinskij-biatlonist-pidruchnij-vigrav-sprint-na-vidkritomu-chempionati-sveciyi/939602"/>
      </related>
      <blockquote>У фіналі чемпіонату світу з легкої атлетики в Катарі 18-річна українка Магучіх встановила новий особистий рекорд, підкоривши позначку у 2,04 метра. Вона завоювала срібну медаль.Також Магучіх встановила новий світовий рекорд серед спортсменок до 20 років. Ярослава зупинилася на висоті 2,04 метра і вирішила не продовжувати боротьбу.</blockquote>
    </article>
  </body>
</html>