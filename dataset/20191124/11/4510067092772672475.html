<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ebihoreanul.ro/stiri/ultima-or-31-13-48/ioan-mang-a-votat-bineinteles-cu-inima-si-spera-ca-va-fi-bucuros-diseara-152999.html"/>
    <meta property="og:site_name" content="Bihoreanul"/>
    <meta property="article:published_time" content="2019-11-24T11:05:00+00:00"/>
    <meta property="og:title" content="Ioan Mang a votat, bineînţeles, &quot;cu inima&quot; şi speră că va fi bucuros diseară (FOTO / VIDEO)"/>
    <meta property="og:description" content="Preşedintele PSD Bihor, Ioan Mang, a votat duminică dimineaţă, cu câteva minute după ora 10, la Liceul German Friedrich Schiller, alături de soţia lui Erica, aşa cum o face de fiecare dată. Mang a spus că a votat 'cu inima'. Întrebat cât de bucuros crede că va fi în această seară, la aflarea exit pollurilor, Mang a fost rezervat, spunând că speră că va avea motive de bucurie."/>
  </head>
  <body>
    <article>
      <h1>Ioan Mang a votat, bineînţeles, "cu inima" şi speră că va fi bucuros diseară (FOTO / VIDEO)</h1>
      <address><time datetime="2019-11-24T11:05:00+00:00">24 Nov 2019, 11:05</time> by <a rel="author" href="https://www.ebihoreanul.ro/contact/Smaranda%20Chi%C5%9Fbora#redactia_form" target="_blank">Smaranda Chişbora</a></address>
      <slideshow>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_03.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_01.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_02.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_04.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_05.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_06.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_07.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_08.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_09.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_10.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_11.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_12.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_13.jpg"/>
        </figure>
        <figure>
          <img src="https://cdn.ebihoreanul.ro/static/gallery_big/ioanmangvotturdoi24112019_14.jpg"/>
        </figure>
      </slideshow>
      <p>Preşedintele PSD Bihor, Ioan Mang, a votat duminică dimineaţă, cu câteva minute după ora 10, la Liceul German Friedrich Schiller, alături de soţia lui Erica, aşa cum o face de fiecare dată.</p>
      <p>Cei doi şi-au făcut apariţia pe jos şi ţinându-se de mână. Întrat în clădire, Ioan Mang i-a salutat şi a dat mâna cu membrii secţiei de votare, iar apoi şi-a exprimat votul, după ce şi soţia lui a făcut acelaşi lucru.</p>
      <p>La ieşire, Mang a spus că a votat "cu inima", acesta fiind sloganul folosit în campanie de tabăra PSD-istă.</p>
      <p>"Azi am votat cu inima, am votat pentru ca puterea politică să nu ajungă în mâinile unui singur om care a demonstrat că nu a făcut nimic în cinci ani pentru România. Am votat pentru un candidat care respectă Constituţia, respectă democraţia, cunoaşte ce este aceea democracţie şi a dovedit că are solidaritate faţă de oamenii muncii din România, de toţi românii", a spus liderul PSD Bihor.</p>
      <p>Întrebat cât de bucuros crede că va fi în această seară, la aflarea exit pollurilor, Mang a spus iniţial că "trist nu văd de ce aş putea să fiu", dar apoi a completat că speră că va avea motive de bucurie.</p>
      <p>"Sper că da (n.r. – că va fi bucuros), depinde de votul românilor", a spus, rezervat, politicianul. În fine, el a adăugat că "e bine ca lumea să meargă la vot, indiferent de opţiune".</p>
      <figure>
        <iframe src="https://www.youtube.com/embed/KdB9gd3O-gU" width="460" height="360" data-service="Youtube" scrolling="no"/>
      </figure>
    </article>
  </body>
</html>