<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/kremenchug/10082117-do-poltavskoyi-oblast-nadyshli-88-mln-dlya-viplat-chornobilcyam.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T11:00:00+00:00"/>
    <meta property="og:title" content="До Полтавської області надійшли 8,8 млн для виплат чорнобильцям"/>
    <meta property="og:description" content=" За рахунок них до кінця місяця в повному обсязі буде погашена заборгованість за серпень–жовтень поточного року з виплати щомісячної компенсації за пільгове забезпечення продуктами харчування та"/>
  </head>
  <body>
    <article>
      <h1>До Полтавської області надійшли 8,8 млн для виплат чорнобильцям</h1>
      <address><time datetime="2019-11-24T11:00:00+00:00">24 Nov 2019, 11:00</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574442093_grosh-chornobilcyam.jpg"/>
      </figure>
      <p>
        <b>За рахунок них до кінця місяця в повному обсязі буде погашена заборгованість за серпень–жовтень поточного року з виплати щомісячної компенсації за пільгове забезпечення продуктами харчування та надання додаткової відпустки чорнобильцям.</b>
      </p>
      <p>До Полтавської області надійшли додаткові кошти на здійснення компенсаційних виплат громадянам, які постраждали внаслідок Чорнобильської катастрофи. Про це інформує департамент соціального захисту населення ОДА.</p>
      <p>Верховна Рада України 31 жовтня прийняла Закон «Про внесення змін до Закону України «Про державний бюджет України на 2019 рік», яким збільшено зокрема видатки на соціальний захист чорнобильців:</p>
      <ul>
        <li>виплату грошової компенсації за пільгове забезпечення продуктами харчування;</li>
        <li>доплату за роботу на радіоактивно забруднених територіях;</li>
        <li>збереження заробітної плати при переведенні на нижчеоплачувану роботу та у зв'язку з відселенням;</li>
        <li>надання додаткових відпусток громадянам, віднесеним до 1 та 2 категорій;</li>
        <li>на виплату грошової компенсації за шкоду, заподіяну здоров’ю, та допомоги на оздоровлення, виплата яких регламентована Законом України «Про статус і соціальний захист громадян, які постраждали внаслідок Чорнобильської катастрофи».</li>
      </ul>
      <p>Тож до області 19 листопада надійшли кошти в сумі 8,8 млн, за рахунок яких до кінця місяця в повному обсязі буде погашена заборгованість за серпень–жовтень поточного року з виплати щомісячної компенсації за пільгове забезпечення продуктами харчування та надання додаткової відпустки чорнобильцям.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: galagov.tv</p>
    </article>
  </body>
</html>