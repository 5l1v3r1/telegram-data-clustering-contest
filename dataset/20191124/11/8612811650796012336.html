<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/information-about-traffic-rules-given-to-students-263212"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T11:20:44+00:00"/>
    <meta property="og:title" content="विद्यार्थियों को दी यातायात नियमों की जानकारी"/>
    <meta property="og:description" content="झज्जर: विद्यार्थियों को सड़क सुरक्षा के नियमों की जानकारी देने व सड़क दुर्घटनाओं को रोकने तथा सड़क सुरक्षा नियमों की पालना को सुनिश्चित करने के उद्देश्य से विशेष जागरूकता अभियान चलाया जा रहा है। जिला विधिक सेवा प्राधिकरण की सचिव एवं सीजेएम अंकिता शर्मा की मुख्य मौजूदगी में शनिवार को यातायात नियमों की पालना के संबंध में विस्तृत जानकारी देने के लिए विशेष कार्यक्र म का आयोजन राजकीय वरिष्ठ माध्यमिक विद्यालय गांव हसनपुर में किया गया। जागरूकता कार्यक्र म के दौरान विद्यार्थियों को सड़क सुरक्षा नियमों बारे विस्तृत जानकारी दी गई। सड़क सुरक्षा नियमों की पालना के प्रति जागरूकता लाने के उद्देश्य से विद्यार्थियों को यातायात नियमो की जानकारी से संबंधित विशेष पुस्तकें भी वितरित की गई। "/>
  </head>
  <body>
    <article>
      <h1>विद्यार्थियों को दी यातायात नियमों की जानकारी</h1>
      <address><time datetime="2019-11-24T11:20:44+00:00">24 Nov 2019, 11:20</time> by <a rel="author">bhavnajoshi</a></address>
      <p>झज्जर: विद्यार्थियों को सड़क सुरक्षा के नियमों की जानकारी देने व सड़क दुर्घटनाओं को रोकने तथा सड़क सुरक्षा नियमों की पालना को सुनिश्चित करने के उद्देश्य से विशेष जागरूकता अभियान चलाया जा रहा है। जिला विधिक सेवा प्राधिकरण की सचिव एवं सीजेएम अंकिता शर्मा की मुख्य मौजूदगी में शनिवार को यातायात नियमों की पालना के संबंध में विस्तृत जानकारी देने के लिए विशेष कार्यक्र म का आयोजन राजकीय वरिष्ठ माध्यमिक विद्यालय गांव हसनपुर में किया गया। जागरूकता कार्यक्र म के दौरान विद्यार्थियों को सड़क सुरक्षा नियमों बारे विस्तृत जानकारी दी गई। सड़क सुरक्षा नियमों की पालना के प्रति जागरूकता लाने के उद्देश्य से विद्यार्थियों को यातायात नियमो की जानकारी से संबंधित विशेष पुस्तकें भी वितरित की गई। </p>
      <p>विशेष रूप से आयोजित जागरूकता कार्यक्र म के दौरान झज्जर यातायात पुलिस के समन्वयक सहायक उपनिरीक्षक सत्यप्रकाश व यातायात प्रभारी झज्जर बलजीत सिंह द्वारा विद्यार्थियों को विस्तार से जानकारी देते हुए यातायात नियमों की पालना के प्रति जागरु क किया गया। उन्होंने विद्यार्थियों को दोपिहया वाहन चलाते समय हैल्मैट पहनने, कार चलाते समय सीट बैल्ट लगाने, चलती गाड़ी में मोबाईल फोन का इस्तेमाल ना करने, 18 वर्ष से कम उम्र मे वाहन ना चलाने, बिना लाईसैस के वाहन न चलाने, कोई भी नशा करके वाहन ना चलाने, किसी भी वाहन को निर्धारित गति सीमा से तेज ना चलाने बारे विस्तार से बतलाया। उन्होंने कहा कि जीवन बहुमूल्य है, उसे सड़क पर ऐसे ही न खोने दिया जाए।</p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Information about traffic rules given to students</p>
    </article>
  </body>
</html>