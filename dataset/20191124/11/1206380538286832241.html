<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/top-09-ma-noveho-lidra-predsedkyni-se-stala-marketa-pekarova-adamova"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T11:04:00+00:00"/>
    <meta property="og:title" content="TOP 09 má nového lídra: Předsedkyní se stala Markéta Pekarová Adamová"/>
    <meta property="og:description" content="Členové TOP 09 si v neděli vybrali nového předsedu, jež nahradí stávajícího Jiřího Pospíšila (44), který ve funkci končí. Novým lídrem strany se stala Markéta Pekarová Adamová (35), ve volbách porazila druhého kandidáta Tomáše Czernina (57)."/>
  </head>
  <body>
    <article>
      <h6 class="kicker">vedení</h6>
      <h1>TOP 09 má nového lídra: Předsedkyní se stala Markéta Pekarová Adamová</h1>
      <address><time datetime="2019-11-24T11:04:00+00:00">24 Nov 2019, 11:04</time> by <a rel="author">Eliška Reiglová</a></address>
      <slideshow>
        <figure>
          <img src="https://www.extra.cz/images/thumbs/13/31/1331ef9-247647-70992134-2510679469015618-334850-0d0000000-0d0000000-1d0000000-1d0000000-sector_2560x0-shrink.jpg"/>
          <figcaption>Markéta Pekarová Adamová<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/49/4b/494bf42-247649-76995372-2635739233176307-482340-2560x0-shrink.jpg"/>
          <figcaption>Markéta Pekarová Adamová je novou předsedkyní TOP 09.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/20/b2/20b231f-247648-76228889-2608638212553076-821101-2560x0-shrink.jpg"/>
          <figcaption>Ve volbách porazila Tomáše Czernina.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/32/37/3237f7b-247644-48363134-2055250701225166-631042-2560x0-shrink.jpg"/>
          <figcaption>Markéta Pekarová Adamová a Karel Schwarzenberg.<cite>Facebook</cite></figcaption>
        </figure>
        <figcaption>
          <a href="https://www.extra.cz/top-09-ma-noveho-lidra-predsedkyni-se-stala-marketa-pekarova-adamova/galerie/4">+ Dalších 5 fotografií</a>
        </figcaption>
      </slideshow>
      <p>
        <b>Členové TOP 09 si v neděli vybrali nového předsedu, jež nahradí stávajícího Jiřího Pospíšila (44), který ve funkci končí. Novým lídrem strany se stala Markéta Pekarová Adamová (35), ve volbách porazila druhého kandidáta Tomáše Czernina (57).</b>
      </p>
      <p>Na post předsedy kandidovali senátor Tomáš Czernin a první místopředsedkyně <a href="https://www.extra.cz/tema/marketa-pekarova-adamova">Markéta Pekarová Adamová</a>, kteří bojovali o místo, které opouští Jiří Pospíšil. Na sněm <a href="https://www.extra.cz/tema/top-09">TOP 09</a> se sjelo až 181 delegátů, kteří si vyslechli projevy obou kandidátů.</p>
      <p>Jako první svůj projev přednesl Czernin, který v něm poukázal na to, že podle něj strana nevzkvétá. Promluvil o ochraně klimatu a přírodních zdrojů, garantování bezpečí, ochraně demokracie a lidských práv, vzdělání, podpoře podnikatelů a výzkumu a vědy.</p>
      <related>
        <a href="https://www.extra.cz/krvavy-utok-dominik-feri-napaden-na-morave-co-se-stalo"/>
      </related>
      <p>O podobných tématech hovořila i Pekarová Adamová, která na počátku své řeči zmínila důležitost svobody a demokracie. Podle ní je nejdůležitější připojit se k eurozóně, za podstatné, kromě Czerninem již zmíněných témat, považuje i komunikaci strany s občany České republiky.</p>
      <p>Markéta Pekarová Adamová je první ženou v čele strany. Ve volbách získala více než 50% hlasů. Czernin jí však bude stát po boku jakožto první místopředseda. Adamová dříve pracovala pro společnost T-Mobile a věnovala se mezinárodnímu dobrovolnictví. V roce 2016 se vdala za IT specialistu Tomáše Pekara.</p>
    </article>
  </body>
</html>