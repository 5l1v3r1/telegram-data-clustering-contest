<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/constanta-o-nava-cu-mii-de-oi-s-a-scufundat-in-portul-midia/"/>
    <meta property="og:site_name" content="Europa FM"/>
    <meta property="article:published_time" content="2019-11-24T11:17:31+00:00"/>
    <meta property="og:title" content="Constanţa: O navă cu mii de oi s-a scufundat parțial în Portul Midia"/>
    <meta property="og:description" content="Nava Queen Hind, încărcată cu aproape 15.000 de oi, s-a scufundat parțial în Portul Midia Constanţa, duminică, la prânz."/>
  </head>
  <body>
    <article>
      <h1>Constanţa: O navă cu mii de oi s-a scufundat parțial în Portul Midia</h1>
      <address>
        <time datetime="2019-11-24T11:17:31+00:00">24 Nov 2019, 11:17</time>
      </address>
      <p>Nava <b>Queen Hind</b>, încărcată cu aproape 15.000 de oi, s-a scufundat parțial în <b>Portul Midia Constanţa</b>, duminică, la prânz.</p>
      <p>Operaţiunea de salvare este în curs. Pe primul plan este salvarea membrilor echipajului.</p>
      <p>Comandantul navei anunţase anterior că aceasta înclinat periculos în șenalul navigabil şi a cerut abandonul navei.</p>
      <p>Autoritățile portuare au solicitat, însă, comandantului să ducă nava pe lateral şi să o pună pe uscat, pentru a nu bloca navigaţia.</p>
      <p>Reprezentanţi ai Autorităţii Navale Române, ai Căpităniei şi Poliţiei Transporturi <a href="https://www.europafm.ro/constanta-o-nava-cu-8-000-de-oi-in-pericol-sa-se-scufunde/">sunt în alertă</a> încercând să găsească o soluţie pentru ca navigaţia să nu fie pusă în pericol .</p>
      <p>Se pare că nava a fost încărcată mai mult decât era stabilit, animalele fiind îngrămădite mai mult într-o parte a vaporului.</p>
    </article>
  </body>
</html>