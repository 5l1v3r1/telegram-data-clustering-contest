<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-volyni-pomer-hlopets-yakyj-vpav-zi-skutera/"/>
    <meta property="og:site_name" content="VARTA1"/>
    <meta property="article:published_time" content="2019-11-24T11:30:56+00:00"/>
    <meta property="og:title" content="На Волині помер хлопець, який впав зі скутера"/>
    <meta property="og:description" content="На Волині помер хлопець, який впав зі скутера"/>
  </head>
  <body>
    <article>
      <h1>На Волині помер хлопець, який впав зі скутера</h1>
      <address>
        <time datetime="2019-11-24T11:30:56+00:00">24 Nov 2019, 11:30</time>
      </address>
      <p>Post Views: 607</p>
      <p>
        <b>22 листопада, вночі, до Луцького районного відділення поліції надійшло повідомлення про те, що в селі Романів, цього ж району, виявлено тіло 25-річного чоловіка. Попередньо слідчі кваліфікували подію за ч. 2 ст. 121 Кримінального кодексу України. Йдеться про умисне тяжке тілесне ушкодження, що спричинило смерть потерпілого. Про це повідомляє сектор комунікації поліції Волинської області.</b>
      </p>
      <p>На місце події виїжджала слідчо-оперативна група. Поліцейські провели детальний огляд місця події. Тіло чоловіка направили в судово-медичну експертизу. Поліцейські проводять усі необхідні слідчо-оперативні заходи для встановлення обставин та причин смерті волинянина. Досудове слідство у справі триває.</p>
      <p>У ході досудового розслідування, слідчі Луцького відділення поліції встановили коло осіб з якими перед смертю спілкувався померлий та опитали їх. Поліцейські з’ясували, що, у ніч на п’ятницю, 22 листопада, потерпілий, мешканецьсела Верхівка, їхав по вулиці села Романів на скутері «Honda», за кермом якого в стані алкогольного сп’яніння перебував його 23-річний односелець. Водій не впорався з керуванням транспортним засобом, внаслідок чого пасажир упав на асфальтну дорогу. Після цього він залишив непритомного потерпілого й пішов у село по допомогу. Коли повернувся, той був мертвий.</p>
      <p>З огляду на встановленні обставини слідчі Луцького відділення поліції за погодженням з Луцькою місцевою прокуратурою змінили попередню правову кваліфікацію події з ч. 2 ст. 121 на ч. 2 ст. 286 Кримінального кодексу України. Йдеться про порушення правил безпеки дорожнього руху, що спричинили смерть потерпілого. Санкція цієї статті передбачає покарання у вигляді, зокрема, позбавлення волі на термін від трьох до восьми років. Вирішується питання щодо оголошення 23-річному мешканцю села Верхівка підозри в скоєнні, вказаного злочину та обрання йому міри запобіжного заходу. Досудове розслідування триває.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>