<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/margherita-rebuffoni-chi-e-eta-carriera-vita-privata-della-mamma-nadia-toffa/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T11:26:25+00:00"/>
    <meta property="og:title" content="Mamma Nadia Toffa | Chi è Margherita Rebuffoni | età, carriera e vita privata"/>
    <meta property="og:description" content="Margherita Rebuffoni è la madre di Nadia Toffa, conduttrice de &quot;Le Iene&quot; scomparsa dopo una lunga battaglia contro un tumore al cervello incurabile."/>
  </head>
  <body>
    <article>
      <h1>Mamma Nadia Toffa | Chi è Margherita Rebuffoni | età, carriera e vita privata</h1>
      <address><time datetime="2019-11-24T11:26:25+00:00">24 Nov 2019, 11:26</time> by <a rel="author">Salvatore I</a></address>
      <p>
        <b>Margherita Rebuffoni è la madre di <a href="https://www.viagginews.com/2019/08/13/nadia-toffa-cancro-dono/">Nadia Toffa</a>, conduttrice de “Le Iene” scomparsa dopo una lunga battaglia contro un tumore al cervello rivelatosi incurabile.</b>
      </p>
      <figure>
        <img src="https://www.viagginews.com/wp-content/uploads/2019/11/Screenshot-695.png"/>
      </figure>
      <p>La povera ha svelato ai microfoni di “Quarto Grado” tutta la sua lotta dopo la morte di sua figlia, avvenuta all’età di 40 anni lo scorso 13 agosto: “Abbiamo istituito una <b>Fondazione</b> proprio per curare le malattie oncologiche e per cercare il modo di curare queste malattie. Lei cercava la verità e voleva aiutare tutti quelli che ne avevano bisogno. Lei aveva la forza di fare queste cose. È sempre stata fortissima. Era forte dentro. Coraggiosissima. Amava la vita, la verità, amava aiutare gli altri. <b>Nadia</b> mi ha accompagnato per 18 mesi e io non ho paura. Io mi alzo e so cosa devo fare. Giorno per giorno io porterò avanti la sua testimonianza. La cosa che più mi ha colpito è stato aprire il suo computer e trovare più di 400 testi, non pensavo che lei scrivesse così tanto. Per me erano tutti meravigliosi”. La stessa donna ha, poi, aggiunto: “La feriva essere guardata dalla gente come una ammalata perché lei non si sentiva una ammalata”. Nella prefazione del libro <b>“Non fate i bravi</b>” ha scritto: “Raccogliere l’eredità lasciatami da Nadia spero possa aiutare tutte le mamme che con me condividono la stessa sofferenza”.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Chi è Margherita Rebuffoni: gli appunti Nadia Toffa diventano un libro</h3>
      <p>Ora gli appunti di <b>Nadia Toffa</b> sono diventati un libro grazie alla raccolta della madre. La donna è scomparsa il 13 agosto dopo una lunga battaglia con il cancro all’età di 40 anni. Il libro “Non fate i bravi” (edizioni Chiarelettere), è uscito pochi giorni fa con i proventi che andranno in beneficenza. Il titolo del libro “Non fate i bravi” arriva da un pensiero della stessa Nadia: “Tutti ci dicono fate i bravi, io vi dico non fate i bravi. Se sei sul libro delle partenze non incide fare o meno i bravi”.</p>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
        <a href="https://www.viagginews.com/2019/11/24/milan-napoli-kessie-biglia-rebic-telefonino-spogliatoi/"/>
      </related>
    </article>
  </body>
</html>