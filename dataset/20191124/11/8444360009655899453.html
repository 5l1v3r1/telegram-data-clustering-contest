<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kosmos/irak-ayksanontai-oi-nekroi-apo-tis-antikyvernitikes-diadiloseis/2922172/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T11:04:31+00:00"/>
    <meta property="og:title" content="Ιράκ: Αυξάνονται οι νεκροί από τις αντικυβερνητικές διαδηλώσεις"/>
    <meta property="og:description" content="Οι δυνάμεις ασφαλείας στο Ιράκ σκότωσαν τουλάχιστον δύο ανθρώπους και τραυμάτισαν ακόμη 70 στο λιμάνι Ουμ Κασρ κοντά στη Βασόρα."/>
  </head>
  <body>
    <article>
      <h1>Ιράκ: Αυξάνονται οι νεκροί από τις αντικυβερνητικές διαδηλώσεις</h1>
      <h2>Οι δυνάμεις ασφαλείας στο Ιράκ σκότωσαν τουλάχιστον δύο ανθρώπους και τραυμάτισαν ακόμη 70 στο λιμάνι Ουμ Κασρ κοντά στη Βασόρα.</h2>
      <address><time datetime="2019-11-24T11:04:31+00:00">24 Nov 2019, 11:04</time> by <a rel="author">Newsit Newsroom</a></address>
      <p>Οι αρχές στο Ιράκ χρησιμοποίησαν πραγματικές σφαίρες για να απομακρύνουν τους διαδηλωτές που είχαν συγκεντρωθεί στο λιμάνι, του οποίου δεν έχει επηρεαστεί μέχρι στιγμής η λειτουργία του λιμανιού.</p>
      <p>Το λιμάνι αυτό αποτελεί ζωτικής σημασίας για την εισαγωγή προϊόντων στο Ιράκ, με τα φορτηγά να εξακολουθούν να εισέρχονται σε αυτό κανονικά, επεσήμαναν αξιωματικοί του λιμενικού.</p>
      <p>Διαδηλωτές είχαν συγκεντρωθεί έξω από το λιμάνι ζητώντας από τις δυνάμεις ασφαλείας να ανοίξουν τους δρόμους γύρω από την πόλη Ουμ Κασρ, τους οποίους είχαν κλείσει σε μια προσπάθεια να εμποδίσουν τους πολίτες να φτάσουν στην είσοδο του λιμανιού.</p>
      <p>Την Παρασκευή οι δυνάμεις ασφαλείας είχαν διώξει με τη χρήση βίας τους διαδηλωτές που είχαν κλείσει την είσοδο του λιμανιού.</p>
      <p>Το Ουμ Κασρ είναι το μεγαλύτερο εμπορικό λιμάνι του Ιράκ, μέσω του οποίου γίνεται εισαγωγή σιτηρών, φυτικών ελαίων και ζάχαρης στη χώρα, η οποία εξαρτάται σε μεγάλο βαθμό από τις εισαγωγές τροφίμων.</p>
    </article>
  </body>
</html>