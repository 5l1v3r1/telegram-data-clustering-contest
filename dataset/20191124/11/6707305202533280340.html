<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/belen-rodriguez-andrea-iannone-incontro/658994/"/>
    <meta property="og:site_name" content="DiLei"/>
    <meta property="article:published_time" content="2019-11-24T11:51:16+00:00"/>
    <meta property="og:title" content="Belen Rodriguez e Andrea Iannone: l’incontro imbarazzante"/>
    <meta property="og:description" content="Andrea Iannone e Belen Rodriguez si sono incrociati per caso a Milano: l’incontro imbarazzante nel ristorante e cosa è successo."/>
  </head>
  <body>
    <article>
      <h1>Belen Rodriguez e Andrea Iannone: l’incontro imbarazzante</h1>
      <h2>Andrea Iannone e Belen Rodriguez si sono incontrati per caso in un ristorante di Milano</h2>
      <address>
        <time datetime="2019-11-24T11:51:16+00:00">24 Nov 2019, 11:51</time>
      </address>
      <p><b>Belen Rodriguez </b>e<b> Andrea Iannone</b> sono stati protagonisti di un incontro imbarazzante avvenuto a Milano. Il pilota di <b>MotoGp</b> e la showgirl sono stati legati <b>per quasi tre anni</b>: una storia d’amore importante, arrivata dopo il divorzio di Belen da De Martino nel 2015.</p>
      <p>La love story è terminata circa un anno fa. Una <a href="https://dilei.it/vip/andrea-iannone-parla-prima-volta-rottura-belen-rodriguez-instagram/592430/">rottura</a> voluta dalla Rodriguez che, poco dopo, è tornata fra le braccia dell’ex ballerino di <b><i>Amici</i></b> e padre di suo figlio Santiago. Iannone non ha mai parlato <b>dell’addio a Belen</b>, ma non ha nemmeno cercato di nascondere la sua <b>profonda sofferenza.</b> Dopo la fine della relazione con l’argentina ha avuto diversi flirt sino all’arrivo di <a href="https://dilei.it/vip/giulia-de-lellis-rivelazione-convivenza-iannone/655376/">Giulia De Lellis.</a></p>
      <p>L’influencer gli ha regalato il sorriso e la coppia condivide spesso <b>su Instagram</b> pensieri d’amore e momenti privati. Proprio come la Rodriguez, che ha confessato di sognare<b> le nozze bis</b> e un <b>altro figlio</b> da Stefano De Martino. Insomma, entrambi hanno archiviato le passate relazioni, ma l’incontro con un ex non è mai piacevole.</p>
      <p>Secondo<i> Very Inutil People</i>, Belen e Iannone si sarebbero incontrati in un <b>ristorante a Milano,</b> dopo diversi mesi dal loro addio. Si tratterebbe di un incontro fortuito, avvenuto in un locale frequentato dall’argentina. La Rodriguez si trovava lì <b>insieme a Stefano De Martino</b> e a tutta la famiglia, mentre Andrea non era in compagnia di <b>Giulia De Lellis,</b> ma di alcuni amici.</p>
      <p>Non è chiaro cosa sia accaduto, ma di certo per la showgirl e il campione di MotoGp sarà stato <b>molto imbarazzante</b>, soprattutto a causa dei loro trascorsi. Nelle ultime settimane infatti i giornali di gossip avevano parlato di <a href="https://dilei.it/vip/belen-rodriguez-verita-lite-giulia-de-lellis-damante-instagram/657670/">una guerra</a> su Instagram fra <b>Belen Rodriguez </b>e<b> Giulia De Lellis</b>. Non solo: qualche tempo fa <a href="https://dilei.it/vip/video/cecilia-rodriguez-contro-andrea-iannone-giulia-de-lellis/615066/">Cecilia</a>, sorella della modella, aveva preso in giro Iannone per la sua altezza, dichiarando guerra al pilota e alla fashion blogger.</p>
      <related>
        <h4>Leggi anche</h4>
        <a href="https://dilei.it/vip/andrea-iannone-gaffe-terribile-su-belen-rodriguez-giulia-de-lellis/631032/"/>
        <a href="https://dilei.it/vip/video/andrea-iannone-giulia-de-lellis-insieme-reazione-cecilia-rodriguez/614272/"/>
        <a href="https://dilei.it/vip/video/belen-rodriguez-stefano-de-martino-incontro-imbarazzante-ex-gilda-ambrosio/613373/"/>
        <a href="https://dilei.it/vip/giulia-de-lellis-andrea-iannone-commento-jeremias-rodriguez/619698/"/>
        <a href="https://dilei.it/vip/giulia-de-lellis-confessione-flirt-andrea-iannone/611145/"/>
      </related>
    </article>
  </body>
</html>