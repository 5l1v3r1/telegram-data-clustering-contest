<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/koinwnia/article/1417877/dytiki-ellada-magos-epeithe-50ares-na-kanoyn-sexoyalika-orgia-mazi-toy-enanti-amoivis"/>
    <meta property="og:site_name" content="+PLUS.gr"/>
    <meta property="article:published_time" content="2019-11-24T01:59:00+00:00"/>
    <meta property="og:title" content="Δυτική Ελλάδα: «Μάγος» έπειθε 50άρες να κάνουν σεξουαλικά όργια μαζί του έναντι αμοιβής"/>
    <meta property="og:description" content="Ένας Έλληνας «μάγος» φαίνεται να είχε καταφύγει σε κατά συρροή εξαπάτηση γυναικών γύρω στα 50, οι οποίες, προκείμενου να τα ξαναβρούν με τον σύντροφό τους, έπρεπε να τον πληρώσουν αδρά και να συνευρεθούν μαζί του."/>
  </head>
  <body>
    <article>
      <h1>Δυτική Ελλάδα: «Μάγος» έπειθε 50άρες να κάνουν σεξουαλικά όργια μαζί του έναντι αμοιβής</h1>
      <h2>Ένας Έλληνας «μάγος» φαίνεται να είχε καταφύγει σε κατά συρροή εξαπάτηση γυναικών γύρω στα 50, οι οποίες, προκείμενου να τα ξαναβρούν με τον σύντροφό τους, έπρεπε να τον πληρώσουν αδρά και να συνευρεθούν μαζί του.</h2>
      <address><time datetime="2019-11-24T01:59:00+00:00">24 Nov 2019, 01:59</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Σύμφωνα με δημοσίευμα της εφημερίδας <b>Espresso</b>, οι περισσότερες από τις γυναίκες ήταν γύρω στα 50 και έπρεπε να καταβάλουν στον νεαρό Έλληνα ένα πόσο της τάξης των 600-900 ευρώ για μία συνεδρία, ενώ, επιπλέον, αναγκάζονταν να συνευρεθούν μαζί του, προκειμένου να πιάσουν τα «μάγια».</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Μάλιστα, σύμφωνα με το ρεπορτάζ, ο νεαρός, που συνεχίζει τη δράση του, αναγκάζει τις γυναίκες να γίνονται «σκλάβες του σεξ» και να βιντεοσκοπούν την πράξη, προκειμένου να τον ικανοποιήσουν.</p>
      <p>
        <u>
          <b>Ομαδικά όργια στο δάσος με Ινδό «γκουρού» που δούλευε σε φούρνο</b>
        </u>
      </p>
      <p>Σε μία από τις υποθέσεις, ο «μάγος» φέρεται να έπεισε μία κυρία ότι η περίπτωσή της ήταν ιδιαίτερα δύσκολη και θα χρειαστεί η συνδρομή ενός γκουρού από την Ινδία.</p>
      <p>Τελικά, έπεισε τη γυναίκα ότι ο μόνος τρόπος να επιστρέψει ο σύντροφός της (αφού, φυσικά, είχε πληρώσει αδρά), ήταν να συμμετάσχει μία νύχτα με πανσέληνο σε ομαδικό όργιο στο δάσος με τους δύο «μάγους».</p>
      <p>Ο Ινδός «γκουρού», ωστόσο, αποδείχθηκε ότι δούλευε σε φούρνο στην ευρύτερη περιοχή, αλλά το παράδοξο της υπόθεσης είναι ότι η γυναίκα τα βρήκε με τον σύντροφό της μετά από λίγο καιρό και θεώρησε ότι αυτό οφείλεται στα «μάγια», τα οποία... έπιασαν.</p>
    </article>
  </body>
</html>