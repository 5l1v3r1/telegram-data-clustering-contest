<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188534/"/>
    <meta property="og:site_name" content="Janam TV"/>
    <meta property="article:published_time" content="2019-11-24T01:14:49+00:00"/>
    <meta property="og:title" content="ആചാരലംഘനത്തിനു അനുമതി തേടി രഹ്ന ഫാത്തിമ : ശബരിമലയിൽ പോകാൻ സുരക്ഷ നൽകണമെന്നാവശ്യപ്പെട്ട് ഐ ജി ഓഫീസിൽ"/>
    <meta property="og:description" content="കൊച്ചി : ആചാരലംഘനത്തിനൊരുങ്ങി രഹ്ന ഫാത്തിമ . ശബരിമലയിൽ പോകുന്നതിന് സുരക്ഷ ആവശ്യപ്പെട്ടു ആക്ടിവിസ്റ്റ് രഹന ഫാത്തിമ കൊച്ചി ഐജി ഓഫിസിലെത്തി അപേക്ഷ നൽകി ."/>
  </head>
  <body>
    <article>
      <h1>ആചാരലംഘനത്തിനു അനുമതി തേടി രഹ്ന ഫാത്തിമ : ശബരിമലയിൽ പോകാൻ സുരക്ഷ നൽകണമെന്നാവശ്യപ്പെട്ട് ഐ ജി ഓഫീസിൽ</h1>
      <address><time datetime="2019-11-24T01:14:49+00:00">24 Nov 2019, 01:14</time> by <a rel="author">Janam TV Web Desk</a></address>
      <p>കൊച്ചി : ആചാരലംഘനത്തിനൊരുങ്ങി രഹ്ന ഫാത്തിമ . ശബരിമലയിൽ പോകുന്നതിന് സുരക്ഷ ആവശ്യപ്പെട്ടു ആക്ടിവിസ്റ്റ് രഹന ഫാത്തിമ കൊച്ചി ഐജി ഓഫിസിലെത്തി അപേക്ഷ നൽകി . അപേക്ഷ സ്വീകരിച്ചിട്ടുണ്ടെന്നും തീരുമാനം അറിയിക്കാമെന്ന് ഓഫീസ് വ്യക്തമാക്കിയിട്ടുണ്ടെന്നും രഹ്ന ഫാത്തിമ മാദ്ധ്യമങ്ങളോട് പറഞ്ഞു .</p>
      <p>നിയമവ്യവസ്ഥയ്ക്ക് അനുസരിച്ചാണ് ശബരിമലയ്ക്ക് പോകുന്നത്. അതിനുള്ള അവകാശമുണ്ട് . ജന്മദിനമായ നവംബർ 26 ന് മാലയിടാമെന്നാണ് കരുതുന്നത് . കുടുംബത്തോടെ പോകാനാണ് പദ്ധതി. ഭക്തരുടെ എതിർപ്പിനെ ഭയപ്പെടുന്നില്ലെന്നും രഹ്ന ഫാത്തിമ മാദ്ധ്യമങ്ങളോട് പറഞ്ഞു .</p>
      <p>കഴിഞ്ഞ മണ്ഡലകാലത്തും രഹ്ന ഫാത്തിമ പൊലീസിന്റെ സഹായത്തോടെ ശബരിമലയിൽ കയറാൻ ശ്രമിച്ചിരുന്നു . എന്നാൽ ഭക്തരുടെ ശക്തമായ എതിർപ്പിനെ തുടർന്ന് പിൻമാറേണ്ടി വന്നു . ശബരിമലയില്‍ പ്രവേശിക്കാന്‍ തനിക്ക് സഹായങ്ങള്‍ വാഗ്ദാനം ചെയ്തത് പത്തനംതിട്ട ജില്ലാ കലക്ടര്‍ പിബി നൂഹും,ഐ ജി മനോജ് എബ്രഹാമുമാണെന്ന് പിന്നീട് രഹ്ന ഫാത്തിമ വെളിപ്പെടുത്തിയിരുന്നു .</p>
    </article>
  </body>
</html>