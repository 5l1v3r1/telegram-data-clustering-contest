<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962243/"/>
    <meta property="og:site_name" content="Sanook"/>
    <meta property="article:published_time" content="2019-11-24T01:22:43+00:00"/>
    <meta property="og:title" content="เก๋งคว่ำตกข้างทาง ไฟลุกวอดสยองคลอก 3 ศพ เด็กชายรอดตายคนเดียว"/>
    <meta property="og:description" content="รถยนต์เสียหลักพุ่งตกข้างทาง ก่อนเกิดประกายไฟลุกไหม้วอดเกือบทั้งคัน พบร่างผู้เสียชีวิตถูกไฟคลอก 3 ศพ เด็กชายวัย 7 ขวบรอดตายเพียงแค่คนเดียว"/>
  </head>
  <body>
    <article>
      <h1>เก๋งคว่ำตกข้างทาง ไฟลุกวอดสยองคลอก 3 ศพ เด็กชายรอดตายคนเดียว</h1>
      <address>
        <time datetime="2019-11-24T01:22:43+00:00">24 Nov 2019, 01:22</time>
      </address>
      <p>
        <b>รถยนต์เสียหลักพุ่งตกข้างทาง ก่อนเกิดประกายไฟลุกไหม้วอดเกือบทั้งคัน พบร่างผู้เสียชีวิตถูกไฟคลอก 3 ศพ เด็กชายวัย 7 ขวบรอดตายเพียงแค่คนเดียว</b>
      </p>
      <p>(24 พ.ย.) เมื่อช่วงเช้ามืดที่ผ่านมา เจ้าหน้าที่ตำรวจ สภ.ห้วยใหญ่ ได้รับแจ้งเหตุพบรถยนต์ประสบอุบัติเหตุเสียหลักและเกิดเพลิงลุกไหม้ เป็นเหตุทำให้มีผู้ได้รับบาดเจ็บและเสียชีวิตจำนวนหนึ่ง เหตุเกิดบริเวณถนนทางหลวงหมายเลข 331 ช่วงบ้านคอเขา ต.เขาไม้แก้ว อ.บางละมุง จ.ชลบุรี</p>
      <p>จากการตรวจสอบจุดเกิดเหตุพบรถยนต์นิสสัน จู๊ก สีแดง ลักษณะเสียหลักตกลงไปข้างทาง บริเวณก่อนถึงจุดกลับรถโป่งสะเก็ด ก่อนจะเกิดไฟลุกไหม้เสียหายเกือบทั้งคัน เจ้าหน้าที่ได้เร่งเข้าระงับเหตุและดับเพลิง ใช้เวลาเพียงไม่นานจึงสามารถควบคุมเพลิงเอาไว้ได้</p>
      <p>เมื่อตรวจสอบภายในรถพบร่างผู้เสียชีวิต 3 ศพ ถูกไฟคลอกร่างกาย เบื้องต้นยืนยันเป็นชาย 2 คน และหญิง 1 คน นอกจากนี้ยังพบเด็กชายอายุ 7 ขวบได้รับบาดเจ็บและเป็นคนเดียวที่รอดชีวิตจากเหตุการณ์ครั้งนี้ เจ้าหน้าที่กู้ภัยได้เร่งนำตัวส่งโรงพยาบาลใกล้เคียง</p>
      <p>ขณะเดียวกันได้เก็บกู้ร่างผู้เสียชีวิตออกจากซากรถ และนำส่งชันสูตรที่โรงพยาบาล รวมทั้งติดต่อญาติผู้เสียชีวิตตามลำดับ ขณะที่สาเหตุของอุบัติเหตุครั้งนี้ยังอยู่ระหว่างการสืบสวนสอบสวนหาข้อเท็จจริงต่อไป</p>
      <footer><b>ขอขอบคุณ<br/></b>ข้อมูล :<a href="http://fm91bkk.com/%E0%B8%AD%E0%B8%B8%E0%B8%9A%E0%B8%B1%E0%B8%95%E0%B8%B4%E0%B9%80%E0%B8%AB%E0%B8%95%E0%B8%B8-%E0%B8%A3%E0%B8%96%E0%B9%80%E0%B8%81%E0%B9%8B%E0%B8%87%E0%B8%95%E0%B8%81%E0%B8%82%E0%B9%89%E0%B8%B2%E0%B8%87%E0%B8%97%E0%B8%B2%E0%B8%87%E0%B9%80%E0%B8%81">สวพ.91<br/></a>ภาพ :หน่วยกู้ภัยสว่างบริบูรณ์</footer>
    </article>
  </body>
</html>