<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/news/kerala/dog-brutally-attacked-congress-arrest/836451"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-24T01:01:43+00:00"/>
    <meta property="og:title" content="തിരുവല്ലയിൽ നായയെ വെട്ടിപരിക്കേൽപ്പിച്ച കോൺഗ്രസുകാരൻ അറസ്റ്റിൽ"/>
    <meta property="og:description" content="നായയെ അതിക്രൂരമായി വെട്ടിപരിക്കേൽപ്പിച്ച കോൺഗ്രസ് പ്രവർത്തകനെ ..."/>
  </head>
  <body>
    <article>
      <h1>തിരുവല്ലയിൽ നായയെ വെട്ടിപരിക്കേൽപ്പിച്ച കോൺഗ്രസുകാരൻ അറസ്റ്റിൽ</h1>
      <address><time datetime="2019-11-24T01:01:43+00:00">24 Nov 2019, 01:01</time> by <a rel="author">വെബ് ഡെസ്‌ക്‌</a></address>
      <p>ഇരവിപേരൂർ &gt; നായയെ അതിക്രൂരമായി വെട്ടിപരിക്കേൽപ്പിച്ച കോൺഗ്രസ് പ്രവർത്തകനെ അറസ്റ്റ് ചെയ്തു. ഒരു മാസത്തോളം ഒളിവിലായിരുന്ന വള്ളംകുളം കുരുമല പല്ലവി വീട്ടിൽ അജിത്തിനെയാണ് തിരുവല്ല പൊലീസ് അറസ്റ്റ് ചെയ്തത്.<br/>ഒക്ടോബർ 20ന്‌ ആണ്‌ കേസിന്‌ ആസ്‌പദമായ സംഭവം നടന്നത്. അജിത്തിന്റെ വീട്ടിലേക്കു പോകുന്ന വഴിയോട് ചേർന്ന് താമസിക്കുന്ന ഐശ്വര്യ ഭവനിൽ ശശിയുടെ വീട്ടിൽ വീട്ടമ്മയും പെൺമക്കളു വൃദ്ധ മാതാപിതാക്കളും മാത്രമുള്ളപ്പോൾ അതിക്രമിച്ച് കടന്ന് കാർപ്പോർച്ചിൽ കിടന്ന കാറുകളും വീടിനുള്ളിലെ ഫർണീച്ചറുകളും നശിപ്പിച്ച ശേഷം വീടിനു മുൻപിൽ പൂട്ടിയിട്ടിരുന്ന പട്ടിയെ വടിവാൾ ഉപയോഗിച്ച് അതിക്രൂരമായി വെട്ടുകയായിരുന്നു. ഈ വീടിനു മുന്നിലൂടെ അജിത് പോകുമ്പോൾ പട്ടി അസാധാരണമായി കുരയ്ക്കുന്നു എന്നതായിരുന്നു അക്രമത്തിനു കാരണം.<br/>സംഭവത്തെ തുടർന്ന് ഒരു മാസത്തോളം ഒളിവിലായിരുന്ന അജിത് ഹൈക്കോടതിയിൽ മുൻകൂർ ജാമ്യാപേക്ഷ നൽകിയിരുന്നെങ്കിലും തള്ളി. ഇതേ തുടർന്നായിരുന്നു അറസ്റ്റ്‌. പ്രതിയെ തിരുവല്ല ജൂഡീഷ്യൽ മജിസ്‌ട്രേറ്റ് കോടതി 14 ദിവസത്തേക്ക് റിമാൻഡ്‌ ചെയ്തു. നന്നൂരിലെ പല്ലവി സ്റ്റുഡിയോ ഉടമയായ അജിത് കോൺഗ്രസിന്റെ സജീവ പ്രവർത്തകനാണ്. രണ്ടു തവണ വളളംകുളം സർവീസ് സഹകരണ ബാങ്ക് ഭരണസമിതി തെരഞ്ഞെടുപ്പിലും കഴിഞ്ഞ തവണ പഞ്ചായത്ത്‌ തെരഞ്ഞെടുപ്പിലും കോൺഗ്രസ് സ്ഥാനാർഥിയായി മൽസരിച്ചിരുന്നു.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news/kerala/news-pathanamthittakerala-24-11-2019/836463"/>
        <a href="https://www.deshabhimani.com/news/kerala/news-pathanamthittakerala-24-11-2019/836453"/>
        <a href="https://www.deshabhimani.com/news/national/maharashtra-congress-ncp-shivsena/836426"/>
        <a href="https://www.deshabhimani.com/education/e-k-nayanar-scholarship/836339"/>
        <a href="https://www.deshabhimani.com/news/kerala/news-kerala-22-11-2019/835973"/>
        <a href="https://www.deshabhimani.com/news/kerala/news-alappuzhakerala-21-11-2019/835878"/>
        <a href="https://www.deshabhimani.com/news/kerala/news-pathanamthittakerala-21-11-2019/835818"/>
        <a href="https://www.deshabhimani.com/news/kerala/news-ernakulamkerala-20-11-2019/835605"/>
        <a href="https://www.deshabhimani.com/news/national/jallianwala-bagh-trust/835465"/>
        <a href="https://www.deshabhimani.com/news/kerala/news-pathanamthittakerala-18-11-2019/835147"/>
      </related>
    </article>
  </body>
</html>