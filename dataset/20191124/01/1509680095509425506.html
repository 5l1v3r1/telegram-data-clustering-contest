<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.loksatta.com/mumbai-news/loksatta-arthbhan-mutual-funds-investment-abn-97-2021434/"/>
    <meta property="og:site_name" content="लोकसत्ता"/>
    <meta property="article:published_time" content="2019-11-24T01:47:37+00:00"/>
    <meta property="og:title" content="म्युच्युअल फंडातून गुंतवणुकीचा मेळ कसा साधणार?"/>
    <meta property="og:description" content="भांडवली बाजाराचे प्रमुख निर्देशांक विक्रमी टप्प्यानजीक कायम आहेत."/>
  </head>
  <body>
    <article>
      <h1>म्युच्युअल फंडातून गुंतवणुकीचा मेळ कसा साधणार?</h1>
      <h2>भांडवली बाजाराचे प्रमुख निर्देशांक विक्रमी टप्प्यानजीक कायम आहेत.</h2>
      <address><time datetime="2019-11-24T01:47:37+00:00">24 Nov 2019, 01:47</time> by <a rel="author">लोकसत्ता टीम</a></address>
      <p>
        <b>तज्ज्ञांच्या मार्गदर्शनातून शंका उलगडणार; आज बोरिवलीमध्ये ‘लोकसत्ता अर्थभान’ उपक्रम</b>
      </p>
      <p>मुंबई : भांडवली बाजाराचे प्रमुख निर्देशांक विक्रमी टप्प्यानजीक कायम आहेत. देशातील म्युच्युअल फंडांची गंगाजळीही महिनागणिक वाढत आहे. आर्थिक प्रगतीची अन्य मानके नांगी टाकत असली तरी गुंतवणुकीचे निवडक पर्याय तुलनेत समाधानकारक कामगिरी बजावीत आहेत.</p>
      <p>यामध्ये समावेश असलेल्या म्युच्युअल फंडाच्या माध्यमातून गुंतवणुकीचा मेळ कसा साधावयाचा याबाबतचे मार्गदर्शन रविवार, २४ नोव्हेंबर २०१९ रोजीच्या ‘लोकसत्ता अर्थभान’ उपक्रमातून मुंबईकरांसाठी उपलब्ध करून देण्यात आले आहे. ‘आदित्य बिर्ला सन लाईफ म्युच्युअल फंड’ प्रस्तुत या नव्या पर्वातील गुंतवणूक मार्गदर्शनाचे दुसरे सत्र सकाळी १०.३० वाजता सेंट अ‍ॅन्स हायस्कूल, लोकमान्य टिळक रोड, सावरकर उद्यानाजवळ, बोरिवली (पश्चिम), मुंबई येथे होईल.</p>
      <p>या कार्यक्रमासाठी प्रथम येणाऱ्यास प्रथम प्राधान्य आहे. तसेच काही जागा निमंत्रितांकरिता राखीव आहेत. उपस्थित तज्ज्ञ मार्गदर्शकांद्वारे गुंतवणूकदारांना यावेळी त्यांच्या शंकांचे निरसन करून घेण्याची संधी उपलब्ध आहे.</p>
      <p>आर्थिक सल्लागार तृप्ती राणे या म्युच्युअल फंडविषयी यावेळी मार्गदर्शन करतील. फंड व समभाग, रोखे यांची सांगड तसेच त्यांचे विविध प्रकार, त्यांचा कालावधी आदीबाबत त्या सांगतील. विविध क्षेत्र व त्यांच्याशी निगडित फंड योजना, त्यातील परतावा हेही यानिमित्ताने सोदाहरणासह उलगडून सांगितले जाईल.</p>
      <p>त्याचबरोबर सद्य वित्तस्थितीत अपेक्षित आर्थिक उद्दिष्टे साध्य करण्यासाठी आवश्यक असलेल्या आर्थिक नियोजनाबाबत अर्थशास्त्राचे प्राध्यापक कौस्तुभ जोशी हे प्रकाश टाकतील. वयाच्या विविध टप्प्यात, विविध ध्येये-लक्ष्य पूर्ण करण्यासाठी योग्य निर्णय कसे घेता येतील, हेही ते सांगतील.</p>
      <p>काय?</p>
      <p>लोकसत्ता अर्थभान</p>
      <p>कधी?</p>
      <p>आज सकाळी १०.३० वाजता.</p>
      <p>कुठे?</p>
      <p>सेंट अ‍ॅन्स हायस्कूल, लोकमान्य टिळक रोड, सावरकर उद्यानाजवळ, बोरिवली (पश्चिम), मुंबई</p>
      <p>मार्गदर्शक व विषय</p>
      <p>तृप्ती राणे</p>
      <p>म्युच्युअल फंड आणि गुंतवणुकीचा मेळ</p>
      <p>कौस्तुभ जोशी</p>
      <p>अर्थनियोजन महत्त्वाचे</p>
      <related>
        <a href="https://www.loksatta.com/maharashtra-vidhansabha-election2019-news/bjp-is-of-the-view-that-ajit-pawars-appointment-as-ncp-legislative-party-leader-was-valid-and-appointment-of-jayant-patil-in-his-place-today-is-invalid-scj-81-2021339/"/>
      </related>
    </article>
  </body>
</html>