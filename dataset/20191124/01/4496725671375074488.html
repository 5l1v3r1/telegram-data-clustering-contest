<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.elpuntavui.cat/opinio/article/23-lectorescriu/1700235-dones-no-callem.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Dones, no callem"/>
    <meta property="og:description" content="El 25 de Novembre és el dia en contra la violència contra les dones i nenes. Si bé em sembla bona idea visibilitzar les situacions d'abús, violència i assetjament que malauradament moltes dones..."/>
  </head>
  <body>
    <article>
      <h1>Dones, no callem</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">LAIA PONS BOIX</a></address>
      <p>El 25 de novembre és el dia contra la violència contra les dones i nenes. Si bé em sembla bona idea fer visibles les situacions d’abús, violència i assetjament que malauradament moltes dones han de viure, em genera malestar pensar en totes les situacions que han de sobreviure milers de dones dia rere dia. La violència masclista, tan present encara arreu del món, es pot manifestar de mil maneres diferents. Des d’estar sola esperant l’autobús a ser violada quan tornes cap a casa, des d’obligar-te a casar-te amb un home quan tens 14 anys a mutilar parts del teu cos. Tots aquests actes imperdonables són resultat d’un sistema patriarcal que encara ens oprimeix i un sentiment de possessió i cosificació: les dones existim només per al plaer dels homes. Ens trobem davant una situació que segurament no se solucionarà d’aquí a poc, i opino que hauria d’haver-hi una lluita constant contra la violència contra les dones i nenes. Vull pensar que en un futur ja no tindrem por.</p>
      <p>Manresa (Bages)</p>
    </article>
  </body>
</html>