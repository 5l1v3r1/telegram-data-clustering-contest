<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315479-Nezaustavljiv-Buker-za-nastavak-bajke-Finiks-Sansa.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T01:48:00+00:00"/>
    <meta property="og:title" content="Nezaustavljiv Buker za nastavak bajke Finiks Sansa"/>
    <meta property="og:description" content="Prošle sezone Finiks Sansi su bili najslabija ekipa, ali ove igraju iznad očekivanja. Savladali su i Minesotu na strani 100:98 zahvaljujući čemu i dalje imaju više pobeda nego poraza."/>
  </head>
  <body>
    <article>
      <h1>Nezaustavljiv Buker za nastavak bajke Finiks Sansa</h1>
      <h2>Prošle sezone Finiks Sansi su bili najslabija ekipa, ali ove igraju iznad očekivanja. Savladali su i Minesotu na strani 100:98 zahvaljujući čemu i dalje imaju više pobeda nego poraza.</h2>
      <address><time datetime="2019-11-24T01:48:00+00:00">24 Nov 2019, 01:48</time> by <a rel="author">Vladimir Vesić</a></address>
      <figure>
        <img src="https://sportklub.rs/Picture/130463/jpeg/Buker.jpg"/>
        <figcaption>
          <cite>Maddie Meyer, Getty Images Sport</cite>
        </figcaption>
      </figure>
      <p>Od polovine prve četvrtine Sansi su bili u konstantnom vođstvu, koje je u jednom trenutku iznosilo i +12. Međutim, Vukovi su uspeli da se vrate u igru i unesu neizvesnost u samu završnicu. Ipak, ti naleti su odbijeni i tim iz Arizone, koji je igrao sa samo devet igrača, došao je do nove pobede. <br/><br/>Najzaslužniji za pobedu bio je, kao i u mnogim prethodnim mečevima Devin Buker. Bio je najefikasniji sa 35 poena, od čega je postigao poslednjih šest na meču. Imao je i 12 skokova i devet asistencija. Pored njega dvocifreni je još bio Ubre sa 25 poena i 11 skokova. Frenk Kaminski je postigao devet poena, dok su Dario Šarić i Tajler Džonson postigli po sedam poena, a hrvatski reprezentativac imao je još pet skokova i dve asistencije uz ukradenu loptu. Na drugoj strani Tauns je bio najistaknutiji sa 31 poenom uz 17 skokova. Bejts-Diop stao je na 22, jednim više od Endrua Viginsa.<br/><br/>Finiks je sedmi na Zapadu sa skorom 8-7, dok je Minesota osma sa 8-8. Ovo je kompletna <b><a href="http://sportklub.rs/Kosarka/NBA/Tabela">tabela </a></b>NBA lige.</p>
    </article>
  </body>
</html>