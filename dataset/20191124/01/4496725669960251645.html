<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/opinio/article/23-lectorescriu/1700238-unitat-minima-de-conreu-i-unitat-minima-forestal.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Unitat mínima de conreu i unitat mínima forestal"/>
    <meta property="og:description" content="Unes línies per comentar les dificultats que tenen els propietaris de finques petites que no arriben a tenir la u.m.c. o f. i volen ampliar. Són persones que van adquirir les seves finques abans que..."/>
  </head>
  <body>
    <article>
      <h1>Unitat mínima de conreu i unitat mínima forestal</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">MARIA JOSE VARONA BARCELONA</a></address>
      <p>Unes línies per comentar les dificultats que tenen els propietaris de finques petites que no arriben a tenir la UMC o UMF i volen ampliar. Són persones que van adquirir les seves finques abans que es dictés el decret 169/1983, que fixa la UMC, i el decret 35/1990, que estableix la UMF. Si la superfície de la seva finca sumada a la porció de terreny que vol adquirir no arriba a la UM, l’administració nega l’autorització per segregar, encara que la finca de la qual se segregui continuï mantenint la UM. L’ampliació de petites finques afavoreix molt sovint la creació de noves terres de conreu, i l’obertura de camins entre finques evitaria la propagació d’incendis. Per això seria necessari un canvi de criteri i permetre l’ampliació d’aquestes finques de superfície inferior a la UMC i la UMF.</p>
    </article>
  </body>
</html>