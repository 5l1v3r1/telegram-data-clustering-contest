<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/national/2019/11/24/842871"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T01:57:00+00:00"/>
    <meta property="og:title" content="'৩০ জুন পর্যন্ত কোনো আন্দোলন নয়'"/>
    <meta property="og:description" content="নতুন সড়ক পরিবহন আইন ইতিমধ্যেই কার্যকর হলেও ড্রাইভিং লাইসেন্স, গাড়ির ফিটনেসসহ কয়েকটি বিষয়ে আগামী ৩০ জুন পর্যন্ত শিথিলতা প্রদর্শন করবে পুলিশ।  স্বরাষ্ট্রমন্ত্রীর এ নির্দেশনা ও আইনের কয়েকটি ধারা পুনর্বিবেচনার আশ্বাসে ৩০ জুন পর্যন্ত কোনো আন্দোলনে না যাওয়ার ঘোষণা দিয়েছেন বাংলাদেশ সড়ক পরিবহন শ্রমিক ফেডারেশনেরর সভাপতি, সংসদ সদস্য শাজাহান খান। শনিবার রাতে ধানমণ্ডিতে নিজ বাসভবনে পরিবহন নেতাদের সঙ্গে বৈঠক শেষে স্বরাষ্ট্রমন্ত্রী আসাদুজ্জামান খান কামাল ও শাহজাহান খান এসব কথা জানান। এর আগে শনিবার রাত ৯টার পর স্বরাষ্ট্রমন্ত্রীর ধানমণ্ডির বাসভবনে এ বৈঠক শুরু হয়। বাংলাদেশ সড়ক পরিবহন শ্রমিক ফেডারেশনের সভাপতি ও সংসদ সদস্য শাজাহান খানের নেতৃত্বে সারাদেশের অন্তত ৩০ জন শ্রমিক নেতা বৈঠকে উপস্থিত ছিলেন।"/>
  </head>
  <body>
    <article>
      <h1>'৩০ জুন পর্যন্ত কোনো আন্দোলন নয়'</h1>
      <address><time datetime="2019-11-24T01:57:00+00:00">24 Nov 2019, 01:57</time> by <a rel="author">কালের কণ্ঠ অনলাইন</a></address>
      <p>নতুন সড়ক পরিবহন আইন ইতিমধ্যেই কার্যকর হলেও ড্রাইভিং লাইসেন্স, গাড়ির ফিটনেসসহ কয়েকটি বিষয়ে আগামী ৩০ জুন পর্যন্ত শিথিলতা প্রদর্শন করবে পুলিশ। </p>
      <p>স্বরাষ্ট্রমন্ত্রীর এ নির্দেশনা ও আইনের কয়েকটি ধারা পুনর্বিবেচনার আশ্বাসে ৩০ জুন পর্যন্ত কোনো আন্দোলনে না যাওয়ার ঘোষণা দিয়েছেন বাংলাদেশ সড়ক পরিবহন শ্রমিক ফেডারেশনেরর সভাপতি, সংসদ সদস্য শাজাহান খান।</p>
      <p>শনিবার রাতে ধানমণ্ডিতে নিজ বাসভবনে পরিবহন নেতাদের সঙ্গে বৈঠক শেষে স্বরাষ্ট্রমন্ত্রী আসাদুজ্জামান খান কামাল ও শাহজাহান খান এসব কথা জানান।</p>
      <p>এর আগে শনিবার রাত ৯টার পর স্বরাষ্ট্রমন্ত্রীর ধানমণ্ডির বাসভবনে এ বৈঠক শুরু হয়। বাংলাদেশ সড়ক পরিবহন শ্রমিক ফেডারেশনের সভাপতি ও সংসদ সদস্য শাজাহান খানের নেতৃত্বে সারাদেশের অন্তত ৩০ জন শ্রমিক নেতা বৈঠকে উপস্থিত ছিলেন।</p>
    </article>
  </body>
</html>