<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.elpuntavui.cat/politica/article/17-politica/1700939-aragones-augura-un-acord-sobre-el-pressupost.html"/>
    <meta property="og:site_name" content="El Punt Avui"/>
    <meta property="article:published_time" content="2019-11-24T01:00:00+00:00"/>
    <meta property="og:title" content="Aragonès augura un acord sobre el pressupost"/>
    <meta property="og:description" content="El vicepresident del Govern i conseller d'Economia i Hisenda, Pere Aragonès, espera que les negociacions amb els Comuns sobre els pressupostos de la Generalitat fructifiquin en les properes setmanes..."/>
  </head>
  <body>
    <article>
      <h1>Aragonès augura un acord sobre el pressupost</h1>
      <address><time datetime="2019-11-24T01:00:00+00:00">24 Nov 2019, 01:00</time> by <a rel="author">Redacció</a></address>
      <p>El vicepresident del govern i conseller d’Economia i Hisenda, Pere Aragonès, espera que les negociacions amb els comuns sobre el pressupost de la Generalitat fructifiquin en les pròximes setmanes perquè “Catalunya necessita un pressupost, no pas la Generalitat o el conseller”, per fer polítiques socials. Per això, espera que les reformes de l’IRPF, l’impost de successions o la fiscalitat verda rebin el suport dels partits que van votar-hi favorablement en el debat de política general del Parlament, que va incloure també el PSC. A més, creu que el pressupost català no s’ha de subordinar a altres negociacions com ara les del pressupost de l’Ajuntament de Barcelona i la investidura espanyola, ni viceversa. Les previsions del govern sobre el pressupost són poder dur-lo a debat durant el primer trimestre de l’any.</p>
    </article>
  </body>
</html>