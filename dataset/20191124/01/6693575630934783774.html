<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.welingelichtekringen.nl/samenleving/1279400/johnson-wil-brexitdeal-voor-kerst-doorvoeren.html"/>
    <meta property="og:site_name" content="Welingelichte Kringen"/>
    <meta property="article:published_time" content="2019-11-24T01:05:34+00:00"/>
    <meta property="og:title" content="Johnson wil brexit als Kerstkado voor de Britten"/>
    <meta property="og:description" content="De Britse premier Boris Johnson wil bij een verkiezingswinst van zijn Conservatieve Partij voor de kerst nog zijn brexitdeal door het parlement krijgen. Dat staat in een voorpublicatie van het verkiezingsprogramma van de Conservatieven dat zondag officieel verschijnt."/>
  </head>
  <body>
    <article>
      <h1>Johnson wil brexit als Kerstkado voor de Britten</h1>
      <address><time datetime="2019-11-24T01:05:34+00:00">24 Nov 2019, 01:05</time> by <a rel="author" href="https://www.welingelichtekringen.nl/author/anp" target="_blank">anp</a></address>
      <p>De Britse premier Boris Johnson wil bij een verkiezingswinst van zijn Conservatieve Partij voor de kerst nog zijn brexitdeal door het parlement krijgen. Dat staat in een voorpublicatie van het verkiezingsprogramma van de Conservatieven dat zondag officieel verschijnt.</p>
      <p>Groot-BrittanniÃ« gaat op 12 december naar de stembus om een nieuw Lagerhuis te kiezen. Mochten de Conservatieven een absolute meerderheid behalen in het Lagerhuis, dan wil Johnson dat het Verenigd Koninkrijk eind januari de Europese Unie verlaat. Volgens de huidige premier staan alle kandidaten van zijn partij achter zijn brexitdeal.</p>
      <p>In het document komt verder naar voren dat een nieuwe Conservatieve regering de inkomstenbelasting niet wil verhogen en de portemonnee trekt voor de Britse infrastructuur en zorg. Wat die plannen betekenen voor de staatskas, wordt niet besproken.</p>
      <p>In de peilingen staat de Conservatieve Partij van Johnson zo'n 10 procentpunt voor op Labour.</p>
    </article>
  </body>
</html>