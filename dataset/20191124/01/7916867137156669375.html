<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134947-graikijoje-ir-prancuzijoje-dvizenkli-tasku-skaiciu-pasieke-maciulis-bei-varanauskas.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T01:35:00+00:00"/>
    <meta property="og:title" content="Graikijoje ir Prancūzijoje – dviženklį taškų skaičių pasiekę Mačiulis bei Varanauskas"/>
    <meta property="og:description" content="Jonas Mačiulis ir Ovidijus Varanauskas pasiekė dviženklius taškų rodiklius, o jų klubai nacionalinėse pirmenybėse šventė pergales. Mačiulio atstovaujamas Atėnų AEK (4-4) klubas Graikijos čempionato susitikime išvykoje 73:60 (16:12, 21:14, 13:12, 23:22) nugalėjo Lavrijo „Lavrio“ (5-3) komandą. Keitho Langfordo šėšėlyje likęs lietuvis per 26 minutes pelnė 10 taškų (1/4 dvit., 2/5 trit., 2/3 baud. met.), atkovojo 5 kamuolius, išprovokavo 4 pražangas, 2 sykius ..."/>
  </head>
  <body>
    <article>
      <h1>Graikijoje ir Prancūzijoje – dviženklį taškų skaičių pasiekę Mačiulis bei Varanauskas</h1>
      <address>
        <time datetime="2019-11-24T01:35:00+00:00">24 Nov 2019, 01:35</time>
      </address>
      <p>Nuotr.: CSP Limoges</p>
      <figure>
        <a href="https://www.basketnews.lt/paveikslelis-205960-any1000x1000.jpg">
          <img src="https://www.basketnews.lt/paveikslelis-205960-any630x500.jpg"/>
        </a>
      </figure>
      <p>Nuotr. CSP Limoges</p>
      <p>Jonas Mačiulis ir Ovidijus Varanauskas pasiekė dviženklius taškų rodiklius, o jų klubai nacionalinėse pirmenybėse šventė pergales.</p>
      <p>Mačiulio atstovaujamas Atėnų AEK (4-4) klubas Graikijos čempionato susitikime išvykoje <b>73:60</b> (16:12, 21:14, 13:12, 23:22) nugalėjo Lavrijo „Lavrio“ (5-3) komandą.</p>
      <p>Keitho Langfordo šėšėlyje likęs lietuvis per 26 minutes pelnė 10 taškų (1/4 dvit., 2/5 trit., 2/3 baud. met.), atkovojo 5 kamuolius, išprovokavo 4 pražangas, 2 sykius pats pažeidė taisykles ir 2 kartus suklydo bei surinko 8 efektyvumo balus.</p>
      <p>Daug įspūdingesnį pasirodymą sukūrė Langfordas, kuris per 36 minutes įmetė 33 taškus (9/14 dvit., 3/7 trit., 6/6 baud. met.), atliko 5 rezultatyvius perdavimus, atkovojo 2 ir perėmė vieną kamuolį, išprovokavo 7 pražangas bei sykį pats prasižengė, taip užfiksuodamas 35 naudingumo balų pasirodymą.</p>
      <p>
        <i>„Lavrio“: Kyle‘as Allmanas 17, Quentonas Decosey 11 (8 atk. kam.), Tyrone‘as Outlaw 10.</i>
      </p>
      <p>
        <i>AEK: Keithas Langfordas 33 (7 išprov. praž., 5 rez. perd., 35 naud. bal.), Charalampos Giannopoulos 15, Jonas Mačiulis 10 (5 atk. kam.), Marcusas Slaughteris 9 (6 atk. kam.).</i>
      </p>
      <p>Tuo metu Varanausko atstovaujamas Limožo CSP (4-6) klubas iškovojo jau trečiąją pergalę per paskutinius penkis mačus.</p>
      <p>Lietuvio ekipa Prancūzijos čempionato susitikime namuose <b>99:85</b> (23:26, 20:19, 29:20, 27:20) pranoko Orleano „Loiret“ (4-7) komandą.</p>
      <p>Starto penkete rungtynes pradėjęs Varanauskas per 22 minutes pelnė 13 taškų (1/3 dvit., 3/5 trit., 2/2 baud. met.), atkovojo 2 kamuolius, atliko rezultatyvų perdavimą, 2 sykius suklydo, tiek pat kartų prasižengė ir surinko 9 efektyvumo balus.</p>
      <p>
        <i>CSP: Hugo Invernizzi 20 (6 atk. kam., 23 naud. bal.) ir Nicolas Langas po 20, Brianas Conklinas 17 (6 atk. kam.), Anthony Brownas 16 (6 rez. perd., 5 atk. kam.), Ovidijus Varanauskas 13.</i>
      </p>
      <p>
        <i>„Loiret“: Miralemas Halilovičius 27 (12 atk. kam., 36 naud. bal.), Brandonas Jeffersonas 24 (6 atk. kam., 26 naud. bal.), Geoffrey Groselle 9.</i>
      </p>
      <h3>Šį sezoną metamos baudos</h3>
      <figure>
        <img src="https://www.basketnews.lt/paveikslelis-91448-any100x100.jpg"/>
      </figure>
      <p>75% 10,4</p>
      <figure>
        <img src="https://www.basketnews.lt/paveikslelis-127948-any100x100.jpg"/>
      </figure>
      <ul>
        <li>Pataiko: <a href="https://www.basketnews.lt/lygos/79-europos-taure/statistika.html">10,4</a></li>
        <li>Taiklumas: <a href="https://www.basketnews.lt/lygos/79-europos-taure/statistika.html">75,5%</a></li>
        <li>Vieta lygoje: <a href="https://www.basketnews.lt/lygos/79-europos-taure/statistika.html">23</a></li>
        <li>Geriausias pasiekimas: <a href="https://www.basketnews.lt/rungtynes/ziureti/82729-venecijos-umana-reyer-limozo-csp.html">20</a></li>
        <li>Blogiausias pasiekimas: <a href="https://www.basketnews.lt/rungtynes/ziureti/82298-limozo-csp-vilniaus-rytas.html">3</a></li>
        <li>Daugiausia pataiko: <a href="https://www.basketnews.lt/zaidejai/20045-semaj-christon.html">Semaj Christon</a></li>
      </ul>
    </article>
  </body>
</html>