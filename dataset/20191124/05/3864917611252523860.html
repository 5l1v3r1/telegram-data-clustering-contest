<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824243-derzdep-ssa-zaklikae-twitter-instagram-i-facebook-zablokuvati-storinki-lideriv-iranu.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T05:34:00+00:00"/>
    <meta property="og:title" content="Держдеп США закликає Twitter, Instagram і Facebook заблокувати сторінки лідерів Ірану"/>
    <meta property="og:description" content="Спецпредставник держдепартаменту США по Ірану Брайан Хук закликав керівництво соцмереж Facebook, Instagram і Twitter заблокувати сторінки, що належать представникам вищої влади Ірану."/>
  </head>
  <body>
    <article>
      <h1>Держдеп США закликає Twitter, Instagram і Facebook заблокувати сторінки лідерів Ірану</h1>
      <h2>Спецпредставник держдепартаменту США по Ірану Брайан Хук закликав керівництво соцмереж Facebook, Instagram і Twitter заблокувати сторінки, що належать представникам вищої влади Ірану.</h2>
      <address>
        <time datetime="2019-11-24T05:34:00+00:00">24 Nov 2019, 05:34</time>
      </address>
      <p>Про це йдеться у повідомленні<a href="http://twitter.com/StateDept/status/1198296064509579271"> Держдепу.</a></p>
      <p>Він заявив, що акаунти президента країни Хасана Рухані, міністра закордонних справ Мохаммада Джавада Заріфа і верховного лідера Ірану Алі Хаменеї мають бути заблоковані, «поки вони не відновлять інтернет для свого народу».</p>
      <figure>
        <iframe data-src="https://twitter.com/StateDept/status/1198296064509579271?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>«Зараз режим відключив інтернет, оскільки намагається приховати усі смерті і ту трагедію, на яку режим прирік тисячі протестувальників по всій країні», — зазначив Хук.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2824009-v-irani-zatrimali-blizko-100-lideriv-protestiv.html">В Ірані затримали близько 100 лідерів протестів</a>
      </blockquote>
      <p>Раніше США ввели <a href="https://www.ukrinform.ua/tag-sankcii">санкції </a>проти міністра інформації та комунікаційних технологій Ірану через обмеження роботи популярних додатків з обміну повідомленнями, які допомагають десяткам мільйонів іранців залишатися на зв’язку.</p>
      <p>При цьому, у Міністерстві фінансів США нагадали, що подібні відключення в Ірані відбувалися в 2017 та 2018 роках. Крім того, відомство на чолі з Джавадом Азарі Джаромі, крім цензурування мережі, було залучено в процес стеження за активістами опозиційного руху, підкресли в мінфіні США.</p>
      <p>Як повідомлялося, рішення нормувати продаж і одночасно підвищити ціни на паливо мінімум на 50 відсотків уряд Ірану прийняв у ніч на 15 листопада. Це викликало масові акції протесту. Протягом останніх днів було затримано близько тисячі осіб. Протестувальники підпалювали банки й магазини. За даними Amnesty International, під час протестів загинуло щонайменше 106 демонстрантів.</p>
    </article>
  </body>
</html>