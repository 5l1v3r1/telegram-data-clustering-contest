<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145485/3-%D8%A7%D8%A8%D9%87%D8%A7%D9%85-%D8%AF%D8%B1-%D9%88%D8%A7%D8%B1%DB%8C%D8%B2-%DB%8C%D8%A7%D8%B1%D8%A7%D9%86%D9%87-%D9%85%D8%B9%DB%8C%D8%B4%D8%AA%DB%8C-%DB%8C%D8%A7%D8%B1%D8%A7%D9%86%D9%87-%D8%A8%D8%B1%D8%AE%DB%8C-%D8%A7%D8%B9%D8%B6%D8%A7%DB%8C-%D8%AE%D8%A7%D9%86%D9%88%D8%A7%D8%B1%D9%87%D8%A7%DB%8C-%D8%B2%DB%8C%D8%B1-5-%D9%86%D9%81%D8%B1-%D9%88%D8%A7%D8%B1%DB%8C%D8%B2-%D9%86%D8%B4%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T05:57:00+00:00"/>
    <meta property="og:title" content="۳ ابهام در واریز یارانه معیشتی/ یارانه برخی اعضای خانوارهای زیر ۵ نفر واریز نشد"/>
    <meta property="og:description" content="به گزارش خبرنگار اقتصادی خبرگزاری تسنیم، با اجرای طرح مدیریت سوخت و افزایش قیمت بنزین، دولت طرح حمایت معیشتی از خانواده‌ها را در دهک‌های پایین در دستور کار خود قرار داد و بر این اساس قرار شد که کمک‌های نقدی را برای این خانواده‌ها در نظر بگیرد، بر همین اساس قرار شد طی سه مرحله برای 60 میلیون ایرانی یارانه کمک معیشتی واریز شود که بنا بر اعلام سازمان برنامه و بودجهدر هر مرحله برای 20 میلیون نفر واریز شد."/>
  </head>
  <body>
    <article>
      <h1>۳ ابهام در واریز یارانه معیشتی/ یارانه برخی اعضای خانوارهای زیر ۵ نفر واریز نشد</h1>
      <h2>عدم‌واریز یارانه برخی نیازمندان و کارگران، اختلال در سامانه #۶۳۶۹* و عدم‌پرداخت یارانه برخی اعضای خانوارهای زیر ۵نفره ابهامات واریز یارانه معیشتی طرح سهمیه‌بندی بنزین است.</h2>
      <address>
        <time datetime="2019-11-24T05:57:00+00:00">24 Nov 2019, 05:57</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/02/1398090216570718118949324.png"/>
      </figure>
      <p>
        <a href="https://www.tasnimnews.com/fa/service/7/%D8%A7%D9%82%D8%AA%D8%B5%D8%A7%D8%AF%DB%8C">- اخبار اقتصادی -</a>
      </p>
      <p>به گزارش خبرنگار اقتصادی <a href="https://www.tasnimnews.com/">خبرگزاری تسنیم</a>، با اجرای طرح مدیریت سوخت و افزایش قیمت بنزین، دولت طرح حمایت معیشتی از خانواده‌ها را در دهک‌های پایین در دستور کار خود قرار داد و بر این اساس قرار شد که کمک‌های نقدی را برای این خانواده‌ها در نظر بگیرد، بر همین اساس قرار شد طی سه مرحله برای 60 میلیون ایرانی یارانه کمک معیشتی واریز شود که بنا بر اعلام سازمان برنامه و بودجهدر هر مرحله برای 20 میلیون نفر واریز شد.</p>
      <p>طبق اعلام سازمان برنامه و بودجه، نخستین مرحله از کمک معیشتی 28 آبان به حساب 20 میلیون نفر واریز شد،دومین مرحله نیز 30 آبان به حساب 20 میلیون نفر دیگر واریز شد ومرحله سوم کمک معیشتی همشب گذشتهبه حساب 20 میلیون نفر دیگر واریز شد.</p>
      <p>
        <a href="http://tn.ai/2145444">تعیین تکلیف جاماندگان از دریافت بسته حمایتی دولت</a>
      </p>
      <p>طبق گفته مسئولان دولت، روستاییان و عشایر، مستمری‌بگیران، ‌مددجویان کمیته امداد،‌ کارگران، معلمان، مددجویان بهزیستی، کارمندان، زنان سرپرست خانوار، اقشار کم‌درآمد و بازنشستگان مشمول طرح دولت می‌شوند که 18 میلیون خانوار را در بر می‌گیرد.</p>
      <p>بنابر اعلام دولت، میزان یارانه معیشتی برای خانوارهای یک‌نفره 55 هزار تومان، برای خانوارهای دونفره 103 هزار تومان، خانوارهای سه‌نفره 138 هزار تومان،‌ خانوارهای چهارنفره 172 هزار تومان و خانوارهای پنج‌نفره و بیشتر 205 هزار تومان بود. خانوارهایی که مشمول یارانه نقدی هستند نیاز نیست اقدامی در جهت ارائه شماره حساب بانکی انجام دهند و همان حساب مربوط به یارانه نقدی مبنای واریز قرار می‌گیرد.</p>
      <p>اما نکته مهم و قابل توجه این است که با پایان واریزها، مشخص شدبخش زیادی از کارگران واقشار کم‌درآمد مشمول این طرح نشدند و کمک نقدی در طرح حمایت معیشتی از خانواده‌ها را دریافت نکرده‌اند. تماس‌های بی‌شمار با <a href="https://www.tasnimnews.com/">خبرگزاری تسنیم</a> درباره علت پرداخت نشدن بسته حمایتی این احتمال را پیش می‌آورد که در طرح دولت باز هم کارگران اعم از رانندگان تاکسی، حداقل‌بگیران وزارت کار، کارگران ساختمانی و اقشار کم‌درآمد و بازنشستگاندر طرح دولت جامانده باشند.</p>
      <p>گزارش‌های میدانی تسنیم حاکی از آن است که بسته حمایتی و معیشتی دولت برای همه افرادی هم که واریز شده است به‌درستی و دقیق نبوده است، به‌طور مثال در گزارش‌های میدانی عده‌ای از افرادی که یارانه دریافت می‌کنند بیان کردند میزان یارانه معیشتی برای یک خانواده 4نفره به‌میزان 3نفر و برای یک خانواده 3نفره به‌میزان 2نفر واریز شده است.</p>
      <p>کارگران و اقشار کم‌درآمد که در تأمین مایحتاج زندگی خود با مشکل مواجه هستند و همواره عقب‌ماندگی مزدی بین حقوق و درآمدشان هست، بار دیگر فشار مضاعفی را در تأمین هزینه‌های خود خواهند داشت.</p>
      <p>حسین میرزایی، سخنگوی ستاد شناسایی مشمولان طرح حمایت معیشتی با اشاره به اینکه پس از اتمام واریز یارانه‌ها، سامانه #6369* طی اطلاعیه‌ای رسمی آغازبه‌کار خواهد کرد، اظهار کرد: افرادی که فکر می‌کنند مشمول این طرح هستند اما وجهی برای آنها واریز نشده، می‌توانند پس از ثبت کد ملی از طریق #6369* در سامانه اینترنتیکه آدرس آن اعلام خواهد شد درخواست خود را در قالب 200 کلمه ثبت کنند.</p>
      <p>وی ادامه داد: برای افرادی که درخواست می‌دهند آزمون وسع انجام خواهد شد و چنانچه شرایط لازم برای دریافت طرح حمایت معیشتی را داشته باشند به آنها اعلام می‌شود. حق افراد درخواست‌دهنده از زمان آغاز طرح محفوظ است و وجه طرح کمک معیشتی این افراد از آغاز طرح واریز می‌شود.</p>
      <p>حال در حالی صرفاً حدود یک ساعت از آغاز ثبت‌نام جاماندگان در سامانه اعلامی دولت برای دریافت یارانه حمایت معیشتی‌ می‌گذرد، این سامانه دچار اختلال شده و مقاضیان با شماره‌گیری کد دستوری #6369* با پیام "اشکال در اتصال یا کد MMI نامعتبر" مواجه می‌شوند.</p>
      <p>انتهای پیام/+</p>
    </article>
  </body>
</html>