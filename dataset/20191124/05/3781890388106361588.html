<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/crime/743324"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T05:30:00+00:00"/>
    <meta property="og:title" content="'หัวโจกแก๊งจับลิขสิทธิ์'ไม่รอด! สืบภ.3บุกล็อกคาโรงแรม"/>
    <meta property="og:description" content="ตำรวจสืบภาค 3 บุกจับกุม 'นัน กิ่งเพชร' หัวโจกแก๊งจับลิขสิทธิ์ได้แล้ว เตรียมคุมตัวส่งพนักงานสอบสวนสภ.เมือง มหาสารคาม คดีล่อซื้อตู้ 'โดราเอมอน'"/>
  </head>
  <body>
    <article>
      <h1>'หัวโจกแก๊งจับลิขสิทธิ์'ไม่รอด! สืบภ.3บุกล็อกคาโรงแรม</h1>
      <address>
        <time datetime="2019-11-24T05:30:00+00:00">24 Nov 2019, 05:30</time>
      </address>
      <p>
        <b>ตำรวจสืบภาค 3 บุกจับกุม "นัน กิ่งเพชร" หัวโจกแก๊งจับลิขสิทธิ์ได้แล้ว เตรียมคุมตัวส่งพนักงานสอบสวนสภ.เมือง มหาสารคาม คดีล่อซื้อตู้ "โดราเอมอน"</b>
      </p>
      <p>จากกรณี นางโสภาพรรณ ปัญยาง พร้อมด้วยบุตรชายและบุตรสาวเข้าแจ้งความร้องทุกข์ต่อ พ.ต.ท.วุฒิ ศรีวิลัย รอง ผกก.สส.(สอบสวน) สภ.เมือง จ.มหาสารคาม ว่าเคยถูกล่อซื้อจับกุมลิขสิทธิ์ โดยกลุ่มผู้จับกุมเป็นฝ่ายให้ไปทำตู้ใส่ของลวดลายเน้นเป็นลาย โดราเอมอน จากนั้นก็นัดหมายให้มาส่งของก่อนจับกุมและเรียกรับเงินค่าปรับ อันเป็นการล่อซื้อจับลิขสิทธิ์ที่มิชอบด้วยกฎหมาย ภายหลังตำรวจนำพยานหลักฐานยื่นขอศาลออกหมายจับ นายภูมิภากร ถินสุวรรณ์ หรือ นัน กิ่งเพชร  กับพวกตามที่ได้เสนอข่าวไปแล้วนั้น<br/><br/>เกี่ยวกับเรื่องนี้เมื่อวันที่ 23 พ.ย. มีรายงานข่าวจากชุดสืบสวนกองบัญชาการตำรวจภูธรภาค 3 หลังจาก พล.ต.ต.อัครเดช พิมลศรี รองผู้บัญชาการตำรวจภูธรภาค 3 สั่งการให้ตำรวจในสังกัดบุกเข้าจับกุม นายนัน กิ่งเพชร ได้ในโรงแรมแห่งหนึ่งโดยหลังจากนี้จะได้คุมตัวไปสอบสวนยัง กองบัญชาการตำรวจภูธรภาค 3 ก่อนส่งให้พนักงานสอบสวนดำเนินคดีตามกฎหมายต่อไป.<br/><br/><b>ขอบคุณภาพข่าวจากเพจเฟซบุ๊ก ชมรมช่วยเหลือเหยื่ออาชญากรรม</b><br/><br/><b><i>ข่าวที่เกี่ยวข้อง<br/><br/><a href="https://www.dailynews.co.th/crime/743338">แฉ'นัน กิ่งเพชร'กบดานระยอง ขับเก๋งดำมีสาวคอยช่วย!</a><br/><br/><a href="https://www.dailynews.co.th/crime/743343">หิ้วหัวโจกแก๊งจับลิขสิทธิ์สอบเครียด เจ้าตัวลั่นพร้อมสู้คดี</a></i></b></p>
    </article>
  </body>
</html>