<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778324/%DB%B1%DB%B9%DB%B7-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D8%AF%D8%B1-%D9%85%D9%86%D8%A7%D8%B7%D9%82-%D8%B1%D8%A7%D9%86%D8%B4%DB%8C-%DA%AF%D9%84%D8%B3%D8%AA%D8%A7%D9%86-%D9%86%DB%8C%D8%A7%D8%B2%D9%85%D9%86%D8%AF-%D8%AC%D8%A7%D8%A8%D8%AC%D8%A7%DB%8C%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:39:48+00:00"/>
    <meta property="og:title" content="مدیرکل بنیاد مسکن گلستان: ۱۹۷ واحد مسکونی در مناطق رانشی گلستان نیازمند جابجایی است"/>
    <meta property="og:description" content="گرگان- مدیرکل بنیاد مسکن گلستان گفت: ۱۹۷ واحد مسکونی در مناطق رانشی گلستان نیاز به جابجایی دارد."/>
  </head>
  <body>
    <article>
      <h1>مدیرکل بنیاد مسکن گلستان: ۱۹۷ واحد مسکونی در مناطق رانشی گلستان نیازمند جابجایی است</h1>
      <address>
        <time datetime="2019-11-24T05:39:48+00:00">24 Nov 2019, 05:39</time>
      </address>
      <p>محمدتقی زمانی نژاد در گفتگو با <a href="https://www.mehrnews.com/">خبرنگار مهر</a> اظهارکرد: با ارزیابی بنیاد مسکن گلستان در ۴۵ روستای استان ۵۱۰ واحد مسکونی در معرض رانش و واقع در حریم رودخانه ها قرار داشت که بعد از بکارگیری مشاوران و انجام مطالعات برای بخش عمده ای از این واحدها طرح ایمن سازی تهیه شد.</p>
      <p>وی افزود: ۱۹۷ واحد هم نیازمند جابجایی تشخیص داده شد که تاکنون از طریق ماده چهار قانون ساماندهی مسکن، الحاق به محدوده و تغییر کاربری زمین های معرفی شده از سوی متقاضیان برای ۱۶۷ واحد تامین زمین شد و تهیه زمین برای ۳۰ واحد باقی مانده هم در دست اقدام است.</p>
      <p>زمانی نژاد گفت: در مینودشت، بیش از ۳۴۰ واحد خسارت دیده به بانک های معرفی شده اند که بیش از سه میلیارد و ۳۰۰ میلیون تومان تسهیلات تاکنون پرداخت شده است.</p>
      <p>زمانی نژاد بیان کرد: افراد خسارت دیده از ۴۰ میلیون تومان تسهیلات ساخت، ۱۵ میلیون تومان تسهیلات معیشتی، ۱۰ میلیون تومان بلاعوض تخریب، پنج میلیون تومان بلاعوض معیشتی و ۶ میلیون تومان هم بلاعوض اسکان بهره مند می شوند.</p>
    </article>
  </body>
</html>