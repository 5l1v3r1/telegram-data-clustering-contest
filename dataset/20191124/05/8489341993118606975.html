<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806925/%D8%AA%D8%B1%D8%AF%DB%8C%D8%AF-%D8%B3%D8%A7%D8%B2%D9%86%D8%AF%DA%AF%D8%A7%D9%86-%D8%AE%D9%88%D8%A8-%D8%A8%D8%AF-%D8%AC%D9%84%D9%81-%D8%A7%D8%B1%D8%AA%D8%B4-%D8%B3%D8%B1%DB%8C-%D8%A8%D8%B1%D8%A7%DB%8C-%D8%AC%D8%B4%D9%86%D9%88%D8%A7%D8%B1%D9%87-%D9%81%D8%AC%D8%B1"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T05:38:00+00:00"/>
    <meta property="og:title" content="در گفتگو با دانشجو مطرح شد؛ تردید سازندگان «خوب، بد، جلف: ارتش سری» برای جشنواره فجر"/>
    <meta property="og:description" content="تهیه‌کننده فیلم سینمایی «خوب، بد، جلف: ارتش سری» اعلام کرد که هنوز به تصمیم قطعی برای حضور در جشنواره فجر امسال نرسیده‌اند."/>
  </head>
  <body>
    <article>
      <h1>در گفتگو با دانشجو مطرح شد؛ تردید سازندگان «خوب، بد، جلف: ارتش سری» برای جشنواره فجر</h1>
      <h2>تهیه‌کننده فیلم سینمایی «خوب، بد، جلف: ارتش سری» اعلام کرد که هنوز به تصمیم قطعی برای حضور در جشنواره فجر امسال نرسیده‌اند.</h2>
      <address>
        <time datetime="2019-11-24T05:38:00+00:00">24 Nov 2019, 05:38</time>
      </address>
      <p>
        <b>به گزارش خبرنگار فرهنگی خبرگزاری دانشجو، درحالیکه زمان ثبت نام برای حضور در جشنواره فیلم فجر از چندی پیش آغاز شده و به نظر در این دوره نیز شاهد فیلم هایی عمدتا اجتماعی خواهیم بود، با این حال باید منتظر ماند و دید فیلم های دیگری که در ژانر کمدی و طنز ساخته می شوند، می توانند در این دوره نیز رقابت داده شوند؟</b>
      </p>
      <p>
        <b>در این رابطه عوامل فیلم «خوب، بد، جلف» ساخته پیمان قاسمخانی و به تهیه کنندگی محسن چگینی که در جشنواره سی و پنجم فجر نیز مورد استقبال قرار گرفت، به تازگی نسخه دوم این فیلم را آماده اکران کرده و مجوز نمایشش را نیز دریافت کرده اند.</b>
      </p>
      <p>
        <b>با این حال محسن چگینی در گفتگو با خبرنگار دانشجو درباره احتمال حضور فیلم در جشنواره فجر عنوان کرد: ما واقعا فیلم را برای اکران ساخته و در نظر گرفته ایم و صحبت جدی برای رونمایی در جشنواره فجر نداشته ایم.</b>
      </p>
      <p>
        <b>وی با این حال افزود: البته هنوز هم فرصت پر کردن فرم جشنواره فجر باقی مانده و شاید قبل از اکران، از فیلم در جشنواره رونمایی داشته باشیم. باید در این چند روز به تصمیم قطعی برسیم.</b>
      </p>
      <p>
        <b>گفتنی است؛ فیلم سینمایی «خوب، بد، جلف: ارتش سری» به کارگردانی پیمان قاسمخانی با بازی سام درخشانی، پژمان جمشیدی، حامد کمیلی، ستاره پسیانی، ریحانه پارسا، مارال فرجاد، علی اوجی، شکیب شجره، فرهاد آئیش و گوهر خيرانديش به تولید رسیده است.</b>
      </p>
      <p>
        <b>مراحل فنی این فیلم مهرماه امسال به پایان رسید و آماده نمایش شده بود تا جایی که گروه تصمیم داشتند فیلم را از اواخرآبان ۹۸ روی پرده عمومی سینما ببرند که این امر محقق نشد. با این شرایط باید دید تولیدکنندگان فیلم، آن را برای اکران یا رونمایی احتمالی در جشنواره فجر 98 در نظر خواهند گرفت یا خیر.</b>
      </p>
    </article>
  </body>
</html>