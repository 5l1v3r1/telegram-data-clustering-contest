<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/spor/2019/11/24/abdullah-avci-konya-maci-sonrasi-gelecek-icin-umutlu-konustu-kazandikca-guvenimiz-artiyor"/>
    <meta property="og:site_name" content="A Haber"/>
    <meta property="article:published_time" content="2019-11-24T05:04:23+00:00"/>
    <meta property="og:title" content="Abdullah Avcı, Konya maçı sonrası gelecek için umutlu konuştu: Kazandıkça güvenimiz artıyor"/>
    <meta property="og:description" content="Beşiktaş Teknik Direktörü Abdullah Avcı, Konyaspor galibiyeti sonrası açıklamalarda bulundu. Avcı, &quot;6 maçlık bir süreçte tek gol yedik. Maç kazandıkça güvenimiz artıyor. Takımın havası çok iyi&quot; dedi."/>
  </head>
  <body>
    <article>
      <h1>Abdullah Avcı, Konya maçı sonrası gelecek için umutlu konuştu: Kazandıkça güvenimiz artıyor</h1>
      <address>
        <time datetime="2019-11-24T05:04:23+00:00">24 Nov 2019, 05:04</time>
      </address>
      <p>
        <b><a href="https://www.ahaber.com.tr/index/besiktas">Beşiktaş</a> <a href="https://www.ahaber.com.tr/index/teknik-direktoru">Teknik Direktörü</a> <a href="https://www.ahaber.com.tr/index/abdullah-avci">Abdullah Avcı</a>, <a href="https://www.ahaber.com.tr/index/konyaspor">Konyaspor</a> galibiyeti sonrası açıklamalarda bulundu. Avcı, "6 maçlık bir süreçte tek gol yedik. Maç kazandıkça güvenimiz artıyor. Takımın havası çok iyi" dedi.</b>
      </p>
      <p><b>Beşiktaş</b><b> </b><a href="https://www.ahaber.com.tr/index/teknik-direktoru">Teknik Direktörü</a> <b>Abdullah Avcı,</b> <b>Konyaspor </b>galibiyeti sonrası takımın sürekli geliştiğini söyledi. Takımın havasının da iyi olduğunu belirten Avcı şunları kaydetti: "6 maçlık süreçte sadece 1 gol yedik. Ancak bu da yeterli değil. Kazanarak hızlandıracağız"<br/><br/><b>KONYA ZOR BİR DEPLASMAN</b><br/><b>Konya </b>çok zor bir deplasman. Galip gelmemiz önemliydi. <b>Maç kazandıkça</b> <b>güvenimiz</b> <b>de artıyor</b>. Hem soyunma odasının hem de kulübemizin havası çok iyi durumda"</p>
      <figure>
        <img src="https://iatkv.tmgrup.com.tr/449889/0/0/0/0/800/587?u=https%3a%2f%2fitkv.tmgrup.com.tr%2f2019%2f11%2f24%2fkazandikca-guvenimiz-artiyor-1574556703922.jpeg&amp;mw=616"/>
      </figure>
      <p><b>RAKİBE POZİSYON VERMEDİK</b><br/><b>"Rakibimize </b>pozisyon vermeden maçı bitirdik. Belki biz de çok pozisyon bulamadık ama galip gelmeyi bildik. <b>Milli Takım</b> <b>arasından sonra</b> <b>oyuna girmek</b> <b>kolay olmuyor</b>"<br/><br/><b>ADEM ANAHTAR OYUNCUMUZ</b><br/><b>"Bizim </b>oyunumuzda Adem Ljajic anahtar oyuncumuz. <a href="https://www.ahaber.com.tr/index/konyaspor">Konyaspor</a> maçında özellikle ikinci yarıda önemli işler yaptı. Oğuzhan da oyuna girdikten takıma iyi bir katkı verdi"</p>
      <figure>
        <img src="https://iatkv.tmgrup.com.tr/5846a5/0/0/0/0/800/535?u=https%3a%2f%2fitkv.tmgrup.com.tr%2f2019%2f11%2f24%2fkazandikca-guvenimiz-artiyor-1574556651960.jpeg&amp;mw=616"/>
      </figure>
      <p><b>BURAK: BENİM DE<b> </b>DUYGULARIM VAR</b><br/><b>Beşiktaş'a </b><a href="https://www.ahaber.com.tr/index/konya">Konya</a> karşısında galibiyeti getiren tek golü atan <a href="https://www.ahaber.com.tr/index/burak-yilmaz">Burak Yılmaz</a>, taraftarın kendisine yönelik protestosuyla ilgili, "<b>Benim de duygularım</b> <b>var. Ben de insanım.</b> <b>Taştan değilim.</b> <b>Ben bu takımın kaptanıyım.</b> Bu tarz yaklaşımlar üzücü. " diye konuştu.</p>
      <figure>
        <img src="https://iatkv.tmgrup.com.tr/2eaa69/0/0/0/0/420/600?u=https%3a%2f%2fitkv.tmgrup.com.tr%2f2019%2f11%2f24%2fkazandikca-guvenimiz-artiyor-1574556582109.jpeg&amp;mw=400"/>
      </figure>
      <p><b>ŞAMPİYON<b> </b>OLACAĞIZ</b><br/>Beşiktaşlı Elneny, Konyaspor galibiyeti sonrası iddialı konuştu. Mısırlı yıldız, "<a href="https://www.ahaber.com.tr/index/besiktas">Beşiktaş</a> forması giymek benim için gurur. İnşallah bu şekilde devam edeceğiz ve şampiyon olacağız" dedi.<br/><br/><b>ATIBA YİNE<b> </b>DÖKTÜRDÜ</b><br/>Kartal'ın deneyimli oyuncusu Atiba, Konya maçında 8 ikili mücadele kazandı, 4 top kaparken, 5 de pas arası yaptı. Galibiyette başrol oynayanlardandı.</p>
    </article>
  </body>
</html>