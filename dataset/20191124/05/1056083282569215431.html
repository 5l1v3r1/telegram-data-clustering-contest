<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301185/%D8%A7%D8%B3%D8%AA%D9%81%D8%A7%D8%AF%D9%87-%D8%A7%D8%B2-%D9%87%D9%88%D8%B4-%D9%85%D8%B5%D9%86%D9%88%D8%B9%DB%8C-%D8%A8%D8%B1%D8%A7%DB%8C-%D8%B1%D9%81%D8%B9-%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D9%84%D8%A7%D8%B3-%D9%88%DA%AF%D8%A7%D8%B3"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:56:57+00:00"/>
    <meta property="og:title" content="استفاده از &quot;هوش مصنوعی&quot; برای رفع ترافیک در &quot;لاس‌وگاس&quot;"/>
    <meta property="og:description" content="مقامات شهر لاس‌وگاس آمریکا اعلام کرده‌اند که قصد دارند برای رفع مشکل ترافیک در این شهر از فناوری کمک بگیرند."/>
  </head>
  <body>
    <article>
      <h1>استفاده از "هوش مصنوعی" برای رفع ترافیک در "لاس‌وگاس"</h1>
      <address><time datetime="2019-11-24T05:56:57+00:00">24 Nov 2019, 05:56</time> by <a rel="author">مسعود جعفرشعار</a></address>
      <p>مقامات شهر لاس‌وگاس آمریکا اعلام کرده‌اند که قصد دارند برای رفع مشکل ترافیک در این شهر از فناوری کمک بگیرند.</p>
      <p><b>به گزارش ایسنا به نقل از دیلی‌میل، </b>قرار است در این شهر برای رفع معضل ترافیک از "هوش مصنوعی" استفاده شود.</p>
      <p>لاس‌وگاس در حال نصب دوربین‌ها و حسگرهای هوش مصنوعی در تقاطع‌های مختلف است تا به رفع ترافیک نگاهی کارآمدتر داشته باشد.</p>
      <p>این سیستم برای ایجاد تغییر در زمان‌بندی چراغ‌های راهنمایی و رانندگی و مکان‌ علائم راهنمایی و رانندگی به کار گرفته می‌شود.</p>
      <p>مثلا زمان‌هایی که یک کوچه بسته می‌شود. تاکنون ۳۰ تقاطع در لاس‌وگاس به این حسگرهای هوش مصنوعی مجهز شده‌اند و مقامات مسئول قصد دارند تا فوریه آینده ۵۰ حسگر دیگر را هم بکار گیرند.</p>
      <p>این سیستم تا ۴۰ درصد، جریان ترافیک روزانه را بهبود می‌بخشد و هدف نهایی بکارگیری آن ایجاد یک تقاطع هوشمند است که بتواند بر اساس الگوهای وسایل نقلیه، خودآموز باشد و توانایی تشخیص داشته باشد.</p>
      <p>اطلاعات جمع‌آوری شده با دوربین‌ها و حسگرهای ترافیکی، به سرورهای راهنمایی و رانندگی لاس‌وگاس ارسال می‌شوند، جایی که اطلاعات تجزیه و تحلیل می‌شوند.</p>
      <p>مقامات لاس‌وگاس مدعی شده‌اند که تصاویر و ویدئوهای ضبط شده پس از تجزیه و تحلیل از بین می‌روند تا حریم شخصی افراد محفوظ بماند.</p>
      <p>انتهای پیام</p>
    </article>
  </body>
</html>