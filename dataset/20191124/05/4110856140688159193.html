<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/kapnisma_broxi_prostimon_sti_larisa_katastimatarxes_antedrasan_analambanontas_na_plirosoun_gia_tous_pelates-589187/"/>
    <meta property="og:site_name" content="Real.gr"/>
    <meta property="article:published_time" content="2019-11-24T05:00:00+00:00"/>
    <meta property="og:title" content="Περιφέρεια Αττικής: Σε επιφυλακή οι υπηρεσίες για την αναμενόμενη επιδείνωση του καιρού - Τι συνιστά στους πολίτες"/>
    <meta property="og:description" content="«Έβρεξε» πρόστιμα το βράδυ της Παρασκευής στο κέντρο της Λάρισας. Κλιμάκιο ελέγχου για την εφαρμογή του νέου αντικαπνιστικού νόμου βεβαίωσε πλήθος προστίμων χιλιάδων ευρώ σε καφέ, μπαρ και επιχειρήσεις εστίασης."/>
  </head>
  <body>
    <article>
      <h1>
        <a href="https://www.real.gr/koinonia/arthro/perifereia_attikis_se_epifylaki_oi_ypiresies_gia_tin_anamenomeni_epideinosi_tou_kairou_ti_synista_stous_polites-589185/">Περιφέρεια Αττικής: Σε επιφυλακή οι υπηρεσίες για την αναμενόμενη επιδείνωση του καιρού - Τι συνιστά στους πολίτες</a>
      </h1>
      <address><time datetime="2019-11-24T05:00:00+00:00">24 Nov 2019, 05:00</time> by <a rel="author">onlarissa.gr</a></address>
      <p>
        <b>«Έβρεξε» πρόστιμα το βράδυ της Παρασκευής στο κέντρο της Λάρισας. Κλιμάκιο ελέγχου για την εφαρμογή του νέου αντικαπνιστικού νόμου βεβαίωσε πλήθος προστίμων χιλιάδων ευρώ σε καφέ, μπαρ και επιχειρήσεις εστίασης.</b>
      </p>
      <p>Η «σφαγή» των… καπνιστών έγινε το βράδυ της Παρασκευής στο κέντρο της Λάρισας, εκεί όπου εξ Αθηνών ορμώμενο κλιμάκιο ελέγχου για την εφαρμογή του νέου αντικαπνιστικού νόμου, βεβαίωσε πλήθος προστίμων πολλών χιλιάδων ευρώ σε καφέ, μπαρ και επιχειρήσεις εστίασης.</p>
      <p>Οι ελεγκτές υπήρξαν αμείλικτοι ρίχνοντας «καμπάνες» που έφθασαν σε πολύ γνωστά καφέ – μπαρ τις 3.000 ευρώ. Μάλιστα, αρκετά πρόστιμα «έπεσαν» για καπνίζοντες σε εξωτερικούς χώρους που όμως ήταν κλεισμένοι με τέντες και άλλα υλικά, αγνοώντας τις εκκλήσεις καταστηματαρχών και καπνιστών ότι πρόκειται για «ανοιχτούς». Στις συγκεκριμένες περιπτώσεις, κάποιοι καταστηματάρχες ανέλαβαν οι ίδιοι να πληρώσουν τα πρόστιμα που βεβαιώθηκαν και στους θαμώνες τους που κάπνιζαν.</p>
      <p>
        <b>Ομοβροντία ελέγχων</b>
      </p>
      <p>Δεν ήταν όμως μόνον οι ελεγκτές για τον αντικαπνιστικό νόμο, χθες Παρασκευή στο κέντρο της Λάρισας. Ταυτόχρονα πραγματοποιήθηκαν… «επιδρομές» από κλιμάκια για την πάταξη της φοροδιαφυγής, για τον έλεγχο των εργαζομένων καθώς και για την… ηχορύπανση!</p>
    </article>
  </body>
</html>