<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/night/30066"/>
    <meta property="og:site_name" content="ערים"/>
    <meta property="article:published_time" content="2019-11-24T05:49:03+00:00"/>
    <meta property="og:title" content="חנוכה בבילו סנטר: קרקס על המים לכל המשפחה"/>
    <meta property="og:description" content="קרקס AQUA מגיע לחגוג את חנוכה במתחם בילו סנטר. המופע כולל מערכת מים ממוחשבת עם אמנים מרחבי העולם ואפקטים עוצרי נשימה...מתחם בילו סנטר מזמין אתכם לחגוג את חג החנוכה."/>
  </head>
  <body>
    <article>
      <h1>חנוכה בבילו סנטר: קרקס על המים לכל המשפחה</h1>
      <h2>קרקס AQUA מגיע לחגוג את חנוכה במתחם בילו סנטר. המופע כולל מערכת מים ממוחשבת עם אמנים מרחבי העולם ואפקטים עוצרי נשימה</h2>
      <address><time datetime="2019-11-24T05:49:03+00:00">24 Nov 2019, 05:49</time> by <a rel="author">אלעד חיימוביץ'</a></address>
      <p>מתחם בילו סנטר מזמין אתכם לחגוג את חג החנוכה עם מופע מרהיב של קרקס AQUA (אקווה), קרקס על המים. מופע הקרקס יוצא הדופן יתקיים במהלך החג בין התאריכים 14.12-30.12, והוא יציג לראשונה ולאחרונה בישראל מופע שעושה שימוש במערכת מים ממוחשבת, אומנים רבים מרחבי העולם ואפקטים עוצרי נשימה (הקרקס ללא חיות).</p>
      <p>מהלך המופע של הקרקס, אשר בלבו עוגנת ספינה, אינו מחזה שגרתי. מהספינה שעל הבמה יירדו במהלך המופע עשרות אקרובטים כאשר המים מקיפים אותה ומשמשים להם כקרקע לא ממש יציבה. המופע יתקיים באוהל קרקס גדול וחדש אשר יושק השנה לראשונה, עם כיסאות נוחים ומערכות תאורה מרשימות.</p>
      <figure>
        <img src="https://www.arimnews.co.il/wp-content/uploads/2019/11/11485b21224ecf45b69d081ac100cf0f.jpg"/>
        <figcaption>קרקס אקווה (צילום: יח"צ)</figcaption>
      </figure>
      <p>מנחם מעודי, מנכ"ל מתחם בילו סנטר: "אין ספק שהופעת קרקס האקווה במתחם הינה נוסחה מנצחת לבילוי משפחתי. הקהל הרב המשלב חווית צפייה במופע הקרקס יחד עם חווית בילוי וקנייה במתחם אשר נגיש ובעל נוחות חנייה מרבית".</p>
      <p>עלות כרטיס: 119 שקלים. הנחות ומבצעים בכל ועדי העובדים וחברות האשראי. כרטיסים בטל': *2207. ילדים מגיל שנתיים חייבים בכרטיס. משך המופע כשעתיים כולל הפסקה. הישיבה במקומות מסומנים.</p>
    </article>
  </body>
</html>