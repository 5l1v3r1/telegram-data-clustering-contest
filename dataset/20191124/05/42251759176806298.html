<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Fudbal-ostalo/a315483-Brazil-Santos-gubio-pa-se-razljutio.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T05:14:00+00:00"/>
    <meta property="og:title" content="Brazil: Santos gubio pa se razljutio"/>
    <meta property="og:description" content="Dok se u Brazilu slavi titula Flamenga u Kopa Libertadores Santos je vodio jednu od najvažnijih bitki za direktan plasman u elitno takmičenje Južne Amerike. Uspeo je da savlada Kruzeiro 4:1 i dođe na domak od cilja."/>
  </head>
  <body>
    <article>
      <h1>Brazil: Santos gubio pa se razljutio</h1>
      <h2>Dok se u Brazilu slavi titula Flamenga u Kopa Libertadores Santos je vodio jednu od najvažnijih bitki za direktan plasman u elitno takmičenje Južne Amerike. Uspeo je da savlada Kruzeiro 4:1 i dođe na domak od cilja.</h2>
      <address><time datetime="2019-11-24T05:14:00+00:00">24 Nov 2019, 05:14</time> by <a rel="author">Vladimir Vesić</a></address>
      <figure>
        <img src="https://sportklub.rs/Picture/115179/jpeg/GettyImages-942474698.jpg"/>
        <figcaption>
          <cite>Agustin Marcarian/Getty Images</cite>
        </figcaption>
      </figure>
      <p>Iako je izgubio i teoretske šanse za titulu Santos je imao za šta da se bori na meču protiv ekipe iz Belo Horizontea. Pobedom bi gotovo rešio pitanje direktnog plasmana u Kopa Libertadores, a porazom bi zakomplikovao situaciju. Navijače u Sao Paulu kao da je pogodio hladan tuš kada je Orehuela u 14. minutu postigao gol za goste. Ipak, belo-crni imali su adekvatan odgovor i već u 23. minutu preko Eduarda stigli su do izjednačenja. <br/><br/>To je bio rezultat na poluvremenu. Do željenog vođstva Santos je došao u 60. minutu, a strelac je bio Marinjo. Od tada je bilo sve lakše, a samo pet minuta kasnije Soteldo je povisio na 3:1. Asistent kod oba gola bio je iskusni 34-godišnji Urugvajac Karlos Sančes. Bilo je jasno da će tri boda ostati u Sao Paulu a konačnih 4:1 postavio je Pituka u 90. minutu.<br/><br/>Santos je drugi na tabeli sa 68 bodova, bez šanse da stigne novopečenog šampiona Južne Amerike Flamengo, koga do duple krune dele još samo tri boda, mada bi već večeras mogao i tu titulu da proslavi, ukoliko Palmeiras izgubi od Gremija. Ono što je za Santos važnije ima 15 bodova više od Atletiko Paranensea i, kao i Flamengo, šansu da danas ako ne pobedi Atletiko, osigura učešće u Kopa Liberadores. Kruzeiro je 16. sa 36 bodova i ima samo bod od zone ispadanja.</p>
    </article>
  </body>
</html>