<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012878/%D8%AA%D8%AF%D8%A7%D9%88%D9%85-%D8%A2%D9%84%D9%88%D8%AF%DA%AF%DB%8C-%D9%87%D9%88%D8%A7-%D8%AA%D8%A7-%DA%86%D9%87%D8%A7%D8%B1%D8%B4%D9%86%D8%A8%D9%87"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T05:39:22+00:00"/>
    <meta property="og:title" content="تداوم آلودگی هوا تا چهارشنبه"/>
    <meta property="og:description" content="رفیعی از پایداری جوی و افزایش غلظت آلاینده‌های جوی تا روز چهارشنبه خبر داد."/>
  </head>
  <body>
    <article>
      <h1>تداوم آلودگی هوا تا چهارشنبه</h1>
      <address>
        <time datetime="2019-11-24T05:39:22+00:00">24 Nov 2019, 05:39</time>
      </address>
      <p>
        <i>رفیعی از پایداری جوی و افزایش غلظت آلاینده‌های جوی تا روز چهارشنبه خبر داد.</i>
      </p>
      <p>به گزارش مشرق، کبری رفیعی کارشناس سازمان هواشناسی گفت: تا روز چهارشنبه، به علت پایداری جوی در شهرهای صنعتی و پرجمعیت، افزایش غلظت آلاینده‌های جوی و کاهش کیفیت هوا پیش بینی شده است.</p>
      <blockquote>
        <b>بیشتر بخوانید<br/></b>
        <b>
          <a href="https://www.mashreghnews.ir/news/1012654/%D8%AF%D9%88%D8%B1%D8%A8%DB%8C%D9%86-%D9%87%D8%A7%DB%8C%DB%8C-%DA%A9%D9%87-%D8%AE%D9%88%D8%AF%D8%B1%D9%88%D9%87%D8%A7%DB%8C-%D8%AF%D9%88%D8%AF%D8%B2%D8%A7-%D8%B1%D8%A7-%D8%AC%D8%B1%DB%8C%D9%85%D9%87-%D9%86%D9%85%DB%8C-%DA%A9%D9%86%D9%86%D8%AF">دوربین‌هایی که خودروهای دودزا را جریمه نمی کنند<br/></a>
        </b>
        <b>
          <a href="https://www.mashreghnews.ir/news/1012685/%D8%B3%D8%A7%D8%B9%D8%AA-%D8%B7%D8%B1%D8%AD-%D8%AA%D8%B1%D8%A7%D9%81%DB%8C%DA%A9-%D8%AF%D8%B1-%D8%AA%D9%87%D8%B1%D8%A7%D9%86-%D8%AA%D8%BA%DB%8C%DB%8C%D8%B1-%DA%A9%D8%B1%D8%AF">ساعت طرح ترافیک در تهران تغییر کرد</a>
        </b>
      </blockquote>
      <p>کارشناس سازمان هواشناسی درباره وضعیت جوی پایتخت افزود: آسمان تهران امروز نیمه ابری همراه با غبار محلی و افزایش ابر خواهد بود. حداکثر دما در پایتخت ۸ درجه بالای صفر و حداقل دما فردا صبح ۱ درجه بالای صفر پیش بینی شده است.</p>
      <p>رفیعی ادامه داد: امروز در استان‌های گیلان، ارتفاعات البرز مرکزی و ارتفاعات شمال شرق کشور بارش باران پراکنده و خفیف خواهیم داشت.</p>
      <p>کارشناس سازمان هواشناسی گفت: از آخر وقت امروز و فردا، برای بخش‌هایی از استان‌های ایلام، لرستان، خوزستان، چهارمحال و بختیاری، کهگیلویه و بویر احمد و بخش‌هایی از اصفهان و شمال خلیج فارس بارش پراکنده باران و گاهی رعدوبرق پیش بینی می‌شود. همچنین در ارتفاعات این استان‌ها بارش‌ها به صورت برف و پراکنده خواهند بود.</p>
      <p>وی با اشاره به وضعیت جوی در سواحل دریای خزر ادامه داد: از روز دوشنبه تا پنجشنبه در سواحل دریای خزر روند افزایش نسبی دما را خواهیم داشت.</p>
      <p>رفیعی اظهار کرد: سامانه بارشی جدید از بعدازظهر روز چهارشنبه از سمت شمال غرب و غرب وارد کشور می‌شود. روز پنجشنبه علاوه بر این مناطق، در بخش‌هایی از جنوب و جنوب غرب کشور، بارش باران و برف پیش بینی شده است.</p>
      <p>کارشناس سازمان هواشناسی گفت: سامانه جدید برای مناطق جنوبی کشور علاوه بر بارش، رعدوبرق و وزش باید شدید موقتی نیز به همراه خواهد داشت.</p>
      <p>وی با اشاره به گرم‌ترین و سردترین مرکز استان‌ها گفت: سردترین مرکز استان زنجان با دمای ۶ درجه زیر صفر و گرم‌ترین مرکز استان بندرعباس با دمای ۲۷ درجه بالای صفر بود.</p>
      <p>منبع: میزان</p>
    </article>
  </body>
</html>