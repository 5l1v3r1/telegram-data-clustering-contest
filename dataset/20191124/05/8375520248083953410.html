<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/lyuksoviy-brend-potrapiv-u-skandal-cherez-odyag-shcho-nagaduje-pro-golokost-642019.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T05:58:05+00:00"/>
    <meta property="og:title" content="Люксовий бренд потрапив у скандал через одяг, що нагадує про Голокост"/>
    <meta property="og:description" content="Кілька предметів одягу з капсульної колекції Loewe схожі на форму в'язнів концентраційних таборів"/>
  </head>
  <body>
    <article>
      <h1>Люксовий бренд потрапив у скандал через одяг, що нагадує про Голокост</h1>
      <address>
        <time datetime="2019-11-24T05:58:05+00:00">24 Nov 2019, 05:58</time>
      </address>
      <h4>Кілька предметів одягу з капсульної колекції Loewe схожі на форму в'язнів концентраційних таборів</h4>
      <p>Люксовий бренд Loewe, що базується в Іспанії, розкритикували за одяг, що нагадує про Голокост.</p>
      <p>Про це повідомляє <a href="https://edition.cnn.com/2019/11/23/us/loewe-holocaust-outfit-trnd/index.html">CNN.</a></p>
      <p>Кілька предметів одягу з капсульної колекції, присвяченій відомому британському художнику-керамістові Вільяму де Моргану, схожі на форму в'язнів концентраційних таборів.</p>
      <p>У капсульній колекції бренду від William De Morgan були комбіновані смугасті сорочки й штани, практично ідентичні одягові, який носили євреї в таборах смерті під час Другої світової війни.</p>
      <p>На сайті Loewe сорочку можна було купити за 950 доларів, а повноцінний образ — за 1840 доларів.</p>
      <p>Така схожість викликала невдоволення громадськості.</p>
      <figure>
        <img src="https://glavcom.ua/img/forall/users/49/4944/-768x420.png"/>
      </figure>
      <p>Відзначається, що бренд приніс вибачення на офіційній сторінці в соціальній мережі Instagram і видалив речі зі свого сайту.</p>
      <p>За офіційною заявою компанії, у Loewe не було наміру нагадувати про страшні події.</p>
      <p>Це не перший раз, коли бренди потрапили під критику через продаж одягу, що нагадує Голокост.</p>
      <p>Зара, яка також базується в Іспанії, вибачилася в 2014 році за продаж смугастої футболки з жовтою зіркою, яка також нагадувала уніформу, яку носили ув'язнені єврейського концтабору.</p>
    </article>
  </body>
</html>