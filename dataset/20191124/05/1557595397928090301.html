<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/zodia-astrologia/zodia-astrologikes-provlepseis-tis-imeras-pos-tha-kleisei-i-evdomada-2/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T05:38:59+00:00"/>
    <meta property="og:title" content="Ζώδια: Αστρολογικές προβλέψεις της ημέρας - Πώς θα κλείσει η εβδομάδα"/>
    <meta property="og:description" content="Πώς θα είναι η μέρα σου; Τι προβλέπει το ζώδιο και ο ωροσκόπος σου;"/>
  </head>
  <body>
    <article>
      <h1>Ζώδια: Αστρολογικές προβλέψεις της ημέρας - Πώς θα κλείσει η εβδομάδα</h1>
      <address>
        <time datetime="2019-11-24T05:38:59+00:00">24 Nov 2019, 05:38</time>
      </address>
      <p><b>ΚΡΙΟΣ</b><br/>Τη σημερινή μέρα δικαιούσαι να την αφιερώσεις στον εαυτό σου. Έχεις ανάγκη από χαλάρωση και ξεκούραση για αυτό μην υπόσχεσαι τίποτα σε κανέναν. Μείνε σπίτι περισσότερο, χουζούρεψε στο κρεβάτι σου και περιόρισε τις δραστηριότητές σου στις εντελώς απαραίτητες. Ο Ήλιος πλέον από το ζώδιο του Τοξότη, καθώς και η σύνοδος Αφροδίτης – Δία πάλι στο ζώδιο του Τοξότη σήμερα δουλεύουν για σένα. Σταθεροποίησε τη σχέση με τον ερωτικό σύντροφό σου και κάντε σχέδια για το μέλλον. Εσύ που είσαι μόνη και επιδιώκεις μια επανασύνδεση, να είσαι βέβαιη πως μπορείς να αφοπλίσεις, να αιφνιδιάσεις και να επαναφέρεις τον πρώην σου.</p>
      <p><b>ΤΑΥΡΟΣ</b><br/>Ξεκίνα τη μέρα σου αισιόδοξα και άσε στην άκρη έστω για λίγο προβληματισμούς και περίπλοκες σκέψεις. Δώσε προτεραιότητα στον εαυτό σου και στα πολύ κοντινά, σημαντικά πρόσωπα για σένα, όπως η οικογένεια και οι στενοί σου φίλοι. Ο Άρης σε αντίθεση με τον Ουρανό μπορεί να κλονίσει τη σχέση με τον ερωτικό σύντροφό σου. Μετρίασε για αυτό τον αυθορμητισμό και τον παρορμητισμό σου και κάνε μια δεύτερη σκέψη πριν ανοίξεις το στόμα σου. Εσύ που είσαι μόνη, η σύνοδος Αφροδίτης – Δία σε κάνει ακαταμάχητη με αποτέλεσμα να αυξάνονται οι θαυμαστές σου. Επιπλέον αυτή η όψη να θυμάσαι πως ευνοεί και τα οικονομικά σου.</p>
      <p><b>ΔΙΔΥΜΟΙ</b><br/>Καιρός να υπακούσεις στις σωματικές και ψυχολογικές ανάγκες σου και να αφιερώσεις χρόνο στον εαυτό σου. Μην αναλώνεσαι διαρκώς με τηλέφωνα και προβλήματα φίλων και συγγενών που δεν τελειώνουν ποτέ. Πρόσεξε την υγεία σου και φρόντισε τη φυσική σου κατάσταση. Απόλαυσε όμορφες στιγμές με τον ερωτικό σύντροφό σου, μιας και η σύνοδος Αφροδίτη – Δία φέρνει σημαντικές βελτιώσεις στη συναισθηματική σου ζωή. Εσύ που είσαι μόνη, προετοιμάσου για συναρπαστικές γνωριμίες και να χαιρετήσεις οριστικά τη μοναξιά σου.</p>
      <p><b>ΚΑΡΚΙΝΟΣ</b><br/>Πολλές και ουσιαστικές αλλαγές συμβαίνουν στη ζωή σου αυτό το διάστημα. Τόσες που ούτε εσύ ακόμα δεν έχεις συνειδητοποιήσει. Επωφελήσου λοιπόν απ’ τη σημερινή Κυριακή και προσπάθησε να βάλεις τις σκέψεις και τα πράγματα σε μια τάξη. Κάποιες συμπεριφορές του ερωτικού σου συντρόφου μπορεί να σε ξαφνιάσουν, με τον Άρη σε αντίθεση με τον Ουρανό. Δείξε διαλλακτικότητα και μην τραβάς τα άκρα. Προσπάθησε πρώτα να μάθεις τι του συμβαίνει. Εσύ που είσαι μόνη, άπειρες είναι οι ευκαιρίες που σου δίνονται για να αποχαιρετίσεις τη μοναξιά σου. Απ’ τις επιλογές σου βέβαια θα εξαρτηθεί τι θα κρατήσεις και τι θα πετάξεις.</p>
      <p><b>ΛΕΩΝ</b><br/>Με τη μεγαλειώδη σύνοδο Αφροδίτης – Δία σήμερα στο ζώδιο του Τοξότη απολαμβάνεις φήμη, γοητεία, κοινωνικότητα και λάμψη. Επωφελήσου από αυτήν την εύνοια και φρόντισε να αξιοποιήσεις κατάλληλα τη μέρα σου. Πες ναι σε νέες γνωριμίες και να είσαι βέβαιη πως θα ευνοηθείς στους περισσότερους τομείς της ζωής σου. Η σχέση με τον ερωτικό σύντροφό σου ίσως και να βρίσκεται στα καλύτερα της. Κάντε όνειρα και σχέδια για το μέλλον και πετάξτε οριστικά απ’ το μυαλό σας (κυρίως εσύ) δυσάρεστες στιγμές του παρελθόντος. Εσύ που είσαι μόνη, δεν ξέρω πραγματικά πόσο καλό θα ήταν να επανέφερες στη ζωή σου καταστάσεις και άτομα του παρελθόντος.</p>
      <p><b>ΠΑΡΘΕΝΟΣ</b><br/>Πρόσεξε λίγο σήμερα τον τρόπο που εκφράζεσαι σε αγαπημένα, οικεία σου πρόσωπα, μιας και η πιθανότητα να παρερμηνευτούν τα λεγόμενά σου είναι μεγάλη. Επίλεξε ανάλαφρες, ουδέτερες και ανώδυνες συζητήσεις. Σκέψου και διαπραγματεύσου ένα πιο ουσιαστικό βήμα στη σχέση με τον ερωτικό σύντροφό σου. Μια συγκατοίκηση, δέσμευση και επισημοποίηση θα μπορούσε να αποφασιστεί με τη σύνοδο Αφροδίτης – Δία στο ζώδιο του Τοξότη. Εσύ που είσαι μόνη, σταμάτα να αναμασάς το παρελθόν. Σου δίνονται μοναδικές ευκαιρίες, που αν τις χάσεις είναι βέβαιο πως θα χτυπάς το κεφάλι σου.</p>
      <p><b>ΖΥΓΟΣ</b><br/>Ο Ήλιος πλέον στο ζώδιο του Τοξότη λειτουργεί αναζωογονητικά για σένα, καθώς μπορείς να προωθήσεις τα σχέδιά σου με μεγαλύτερη ευκολία. Απόλαυσε τη μέρα σου που είναι γεμάτη κοινωνικές προκλήσεις και αύξησε τις εμπειρίες και γνωριμίες σου. Η αλήθεια είναι πως είσαι ιδιαίτερα δημοφιλής αυτήν την περίοδο. Μη δίνεις δικαιώματα στον ερωτικό σύντροφό σου και μην του προκαλείς ζήλια και ανασφάλεια. Στο όποιο πρόγραμμά σου θα πρέπει να τον συμπεριλάβεις. Εσύ που είσαι μόνη, επικοινωνίες και γνωριμίες δίνουν ένα ευχάριστο άρωμα και ενδιαφέρον στη μέρα και κυρίως στη βραδιά σου.</p>
      <p><b>ΣΚΟΡΠΙΟΣ</b><br/>Μην υπερεκτιμάς τις αντοχές σου και μη φορτώνεις τη μέρα σου με υποχρεώσεις που σε κουράζουν ψυχικά και σωματικά. Χρειάζεσαι ξεκούραση και χαλάρωση. Απόλαυσε το σπίτι, άκουσε τη μουσική σου, διάβασε το βιβλίο σου και περιόρισε τις υποχρεώσεις σου. Με τη σύνοδο Αφροδίτης – Δία μπορείς να αναμένεις βελτίωση στα οικονομικά, που η αλήθεια είναι πως το τελευταίο διάστημα σε έχουν κουράσει οι πολλές υποχρεώσεις. Η σχέση με τον ερωτικό σύντροφό σου και γενικότερα η συμπεριφορά του απέναντί σου σε κάνουν να νιώθεις ασφαλής. Εσύ που είσαι μόνη, από σήμερα μπορείς να πετάξεις τη μελαγχολία από πάνω σου και να ελπίζεις σε καλύτερες μέρες.</p>
      <p><b>ΤΟΞΟΤΗΣ</b><br/>Σίγουρα για τον επόμενο μήνα όλα τα φώτα είναι στραμμένα επάνω σου. Ο Ήλιος στο ζώδιό σου και η σύνοδος Αφροδίτης – Δία, σε φέρνουν στο επίκεντρο δίνοντάς σου όλη τους την εύνοια και το φως τους. Επωφελήσου από αυτήν τη μέρα, φρόντισε να αποκαταστήσεις σχέσεις σου με φίλους και αγαπημένα σου πρόσωπα και κατάστρωσε το πρόγραμμα της εβδομάδας που έρχεται, μιας και σε περιμένουν πολλά ευχάριστα αλλά και σημαντικά. Πρόσθεσε χρώμα στη σχέση με τον ερωτικό σύντροφό σου, δείξε του το πόσο σημαντικός είναι για σένα με πράξεις και όχι με λόγια. Εσύ που είσαι μόνη, σταμάτα να παραπονιέσαι και απόλαυσε όχι μόνο τη μέρα, αλλά και το επόμενο διάστημα.</p>
      <p><b>ΑΙΓΟΚΕΡΩΣ</b><br/>Θετικά γεγονότα και εξελίξεις φτιάχνουν τη μέρα σου από νωρίς το πρωί. Αν και Κυριακή εσύ δεν σταματάς να ασχολείσαι με τα εργασιακά σχέδιά σου. Είσαι στην αναμονή εξελίξεων οι οποίες δεν σταματούν να έρχονται. Μην προκαλείς με τη συμπεριφορά και τα λόγια σου φίλους και κυρίως τον ερωτικό σύντροφό σου. Αν νιώθεις πως κάτι δεν πάει καλά στη σχέση σου μαζί τους, να ξέρεις πως και εσύ έχεις μερίδιο ευθύνης και μπορείς να επανορθώσεις. Εσύ που είσαι μόνη, μην μπλέκεις σε παρασκηνιακές καταστάσεις ή και παράλληλες.</p>
      <p><b>ΥΔΡΟΧΟΟΣ</b><br/>Κάποιες εξελίξεις ανατρέπουν τα σχέδια και τις ιδέες σου. Δείξε ψυχραιμία και αντιμετώπισέ τες σαν μια ευκαιρία να επανεξετάσεις και να διορθώσεις κάποια κακώς κείμενα. Η κοινωνικότητα και η πάντα καλοπροαίρετη διάθεσή σου σε κάνει περιζήτητη σε παρέες και φίλους. Πρόσεξε όμως μην το παρακάνεις και αποφορτίζεις με αυτόν τον τρόπο τις δικές σου μπαταρίες. Αφιέρωσε σημαντικό χρόνο στον ερωτικό σύντροφό σου και ασχολήσου και με τα δικά του. Άκουσε με προσοχή όλα αυτά που έχει να σου πει και δείξε του την αμέριστη κατανόηση και στήριξή σου. Εσύ που είσαι μόνη, δεν αποκλείεται μια φιλία να μετατραπεί σε ένα μεγάλο έρωτα.</p>
      <p><b>ΙΧΘΕΙΣ</b><br/>Καινούρια πράγματα, δραστηριότητες και εμπειρίες φαίνεται να σε εξιτάρουν περισσότερη από κάθε άλλη φορά, για αυτό και είσαι ανοιχτή σε προτάσεις φίλων. Ενδιαφέρουσα χαρακτηρίζεται η μέρα σου και ιδιαίτερα δραστήρια. Η σύνοδος Αφροδίτης – Δία σήμερα στο ζώδιο του Τοξότη, σου δίνει τη δυνατότητα να διαπρέψεις στους περισσότερους τομείς της ζωής σου, κυρίως στα εργασιακά. Η συναισθηματική σου ζωή και κυρίως η σχέση με τον ερωτικό σύντροφό σου βρίσκει τις ισορροπίες της. Εσύ που είσαι μόνη, βελτίωσε την κοινωνική σου εικόνα και γίνε πιο ανοιχτή σε νέες γνωριμίες.</p>
      <p>
        <a href="https://www.tlife.gr/zodia/provlepseis-hmeras/zodia-provlepseis-gia-simera-24-11-2/981948/">τlife</a>
      </p>
    </article>
  </body>
</html>