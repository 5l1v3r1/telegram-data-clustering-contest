<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/motorsport/formula-1/f1-piloti/hamilton-ricorda-lultimo-incontro-con-lauda-468950.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T05:00:06+00:00"/>
    <meta property="og:title" content="Hamilton ricorda l’ultimo incontro con Lauda"/>
    <meta property="og:description" content="Il sei volte campione del mondo della Mercedes ha nuovamente parlato del suo rapporto con Niki Lauda e di come sia rimasto colpito dalla sua scomparsa"/>
  </head>
  <body>
    <article>
      <h1>Hamilton ricorda l’ultimo incontro con Lauda</h1>
      <h2>Il sei volte campione del mondo della Mercedes ha nuovamente parlato del suo rapporto con Niki Lauda e di come sia rimasto colpito dalla sua scomparsa</h2>
      <address><time datetime="2019-11-24T05:00:06+00:00">24 Nov 2019, 05:00</time> by <a rel="author">Stefano Ollanu</a></address>
      <p>Dallo scorso 21 maggio, quando <b>Niki Lauda</b> è morto, il team Mercedes ha più volte ricordato la leggenda austriaca dell’automobilismo, negli ultimi anni presidente non esecutivo del team di Formula 1. In particolare<b> Lewis Hamilton</b> gli ha dedicato il suo sesto titolo mondiale e ne ha riconosciuto il ruolo fondamentale nella decisione di lasciare la McLaren per abbracciare la sfida Mercedes.</p>
      <figure>
        <img src="https://www.formulapassion.it/wp-content/uploads/2019/05/Hamilton-Lauda-Monte-Carlo-2019-666x444.jpg"/>
      </figure>
      <p>Il campione del mondo britannico ha voluto raccontare a <i>MotorsportWeek</i><b> gli ultimi incontri</b> con Lauda, confessando di esser rimasto piuttosto colpito: “<i>Sono andato a trovarlo prima della sua morte, è stata dura. Ci mandavamo dei video e l’ho visto nel suo momento peggiore, poi ha recuperato e stava sulla sedia a rotelle. Io realmente pensavo che tutto stesse andando per il meglio. Poi c’è stato un peggioramento e sono andato a trovarlo. Vedere un tuo amico a letto, attaccato a diversi macchinari, <b>è uno shock</b></i>“.</p>
      <figure>
        <img src="https://www.formulapassion.it/wp-content/uploads/2018/08/Photo4_s.r.l._905537.jpg"/>
      </figure>
      <p>E ha osservato: “<i>Si vedeva ancora il suo spirito, il suo brillante spirito da lottatore che splendeva sempre, sebbene stesse cominciando a debilitarsi, com’è piuttosto normale quando si affronta una battaglia del genere. Questo mi ha colpito</i>“. Infine Hamilton ha confessato di ricordare spesso il suo amico: “<i><b>Mi manca parlare con lui,</b> i suoi messaggi e i video che condividevamo. Tuttavia li conservo e ogni tanto li guardo. Non credo che questa squadra avrebbe avuto un tale successo senza il suo apporto</i>“.</p>
      <footer>RIPRODUZIONE RISERVATA</footer>
    </article>
  </body>
</html>