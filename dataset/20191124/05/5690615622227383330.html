<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837481-vitse-prezident-ssha-pens-nespodivano-pribuv-do-iraku"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T05:15:00+00:00"/>
    <meta property="og:title" content="Віце-президент США Пенс несподівано прибув до Іраку"/>
    <meta property="og:description" content="КИЇВ. 24 листопада. УНН. Віце-президент США Майк Пенс прибув до Іраку. Про його поїздку не було оголошено заздалегідь. Про це повідомляє УНН з посиланням на …"/>
  </head>
  <body>
    <article>
      <h1>Віце-президент США Пенс несподівано прибув до Іраку</h1>
      <address><time datetime="2019-11-24T05:15:00+00:00">24 Nov 2019, 05:15</time> by <a rel="author">Денис Масліков</a></address>
      <p><b>КИЇВ. 24 листопада. УНН.</b> Віце-президент США Майк Пенс прибув до Іраку. Про його поїздку не було оголошено заздалегідь. Про це повідомляє<b> УНН</b> з посиланням на Радіо Свобода і Reuters.</p>
      <p>За повідомленнями агентств, Пенс прилетів на авіабазу в провінції Анбар на заході Іраку, де розквартировані американські військовослужбовці.</p>
      <p>Агентство Reuters з посиланням на джерела стверджувало, що головна мета візиту Пенса - підняти бойовий дух американських військових та їхніх союзників по боротьбі з джихадистами, сирійських курдів.</p>
      <p>Віце-президент поговорив по телефону з прем'єр-міністром Іраку. Поки неясно, чи зустрінеться він з ким-небудь з керівництва країни.</p>
      <p>Нагадаємо, в країні вже другий місяць <a href="https://www.unn.com.ua/uk/news/1837433-kilkist-zagiblikh-cherez-protesti-v-iraku-zrosla-do-340">тривають масові протести</a>, в суботу в зіткненнях в Багдаді загинув демонстрант. Протести не пов'язані з присутністю в країні американських військових.</p>
    </article>
  </body>
</html>