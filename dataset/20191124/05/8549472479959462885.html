<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kvartha.com/2019/11/snake-bite-insident-in-wayanad-doctor.html"/>
    <meta property="og:site_name" content="Kvatha.com"/>
    <meta property="article:published_time" content="2019-11-24T05:08:00+00:00"/>
    <meta property="og:title" content="ക്ലാസ് മുറിയില്‍ വിദ്യാര്‍ത്ഥിനി പാമ്പുകടിയേറ്റ് മരിച്ച സംഭവം: അധ്യാപകനടക്കം നാലുപേര്‍ ഒളിവില്‍; മുന്‍കൂര്‍ ജാമ്യം തേടി ഡോക്ടര്‍ ഹൈക്കോടതിയിലേക്ക്"/>
    <meta property="og:description" content="സുല്‍ത്താന്‍ബത്തേരിയില്‍ ക്ലാസ് മുറിയില്‍ വിദ്യാര്‍ത്ഥിനി ഷഹല ഷെറിന്‍ പാമ്പുകടിയേറ്റ് മരിച്ച സംഭവത്തില്‍ കേസെടുത്ത News, Kerala, Wayanadu, school, Students, Dies, Dead, Doctor, Police, Bail, Bail plea, Court, snake bite insident in Wayanad: Doctor goes to High Court seeking anticipatory bail"/>
  </head>
  <body>
    <article>
      <h1>ക്ലാസ് മുറിയില്‍ വിദ്യാര്‍ത്ഥിനി പാമ്പുകടിയേറ്റ് മരിച്ച സംഭവം: അധ്യാപകനടക്കം നാലുപേര്‍ ഒളിവില്‍; മുന്‍കൂര്‍ ജാമ്യം തേടി ഡോക്ടര്‍ ഹൈക്കോടതിയിലേക്ക്</h1>
      <address><time datetime="2019-11-24T05:08:00+00:00">24 Nov 2019, 05:08</time> by <a rel="author">Kvartha Delta</a></address>
      <p><b>ബത്തേരി: (www.kvartha.com 24.11.2019) </b>സുല്‍ത്താന്‍ബത്തേരിയില്‍ ക്ലാസ് മുറിയില്‍ വിദ്യാര്‍ത്ഥിനി ഷഹല ഷെറിന്‍ പാമ്പുകടിയേറ്റ് മരിച്ച സംഭവത്തില്‍ കേസെടുത്ത അധ്യാപകനടക്കം നാലുപേരും ഒളിവില്‍ പോയി. എന്നാല്‍ കുട്ടിയെ ചികിത്സിച്ച ബത്തേരി താലൂക്കാശുപത്രിയിലെ ഡോക്ടര്‍ ജിസ മുന്‍കൂര്‍ ജാമൃത്തിനായി ഹൈക്കോടതിയെ സമീപിക്കാനൊരുങ്ങുകയാണ്. ഹൈക്കോടതിയിലെ മുതിര്‍ന്ന അഭിഭാഷകരുടെ നിയമോപദേശം തേടിയിട്ടുമുണ്ട്. തിങ്കളാഴ്ച മുന്‍കൂര്‍ ജാമ്യാപേക്ഷ ഫയല്‍ ചെയ്യാനാണ് തീരുമാനം. <br/><br/>ജില്ലാ കോടതി നേരിട്ട് സംഭവ സ്ഥലം പരിശോധിച്ചിരുന്നു. അതിനാല്‍ തന്നെ ജില്ലാ കോടതിയില്‍ അപേക്ഷ നല്‍കണ്ടന്നും ജാമ്യം ലഭിക്കാന്‍ സാധ്യതയില്ലെന്നുമുള്ള നിയമോപദേശമാണ് ലഭിച്ചത്. മരുന്നുകളുടെ അഭാവവും മറ്റ് അസൗകര്യങ്ങളും പ്രതിസന്ധിയായി എന്ന് കോടതിയില്‍ വിശദീകരിക്കാനാണ് നിയമോപദേശം ലഭിച്ചത്.<br/><br/>എന്നാല്‍ മരിച്ച ഷഹല ഷെറിന് നല്‍കാന്‍ ബത്തരി താലൂക്ക് ആശുപത്രിയില്‍ പ്രതിവിഷം ആവശ്യത്തിന് ഇല്ലായിരുന്നുവെന്ന ഡോക്ടറുടെ ആരോപണം തളളി ജില്ലാ കളക്ടറും ജില്ലാ മെഡിക്കല്‍ ഓഫീസറും രംഗത്തെത്തി. ജില്ലയിലെ പ്രധാന ആശുപത്രികളിലെല്ലാം പ്രതിവിഷം ആവശ്യത്തിനുണ്ടെന്ന് ജില്ലാ കളക്ടര്‍ ഡോ. അദീല അബ്ദുളള അറിയിച്ചിട്ടുണ്ട്.</p>
      <figure>
        <img src="https://1.bp.blogspot.com/-8xdcnUfEKjk/XdoQM3brnRI/AAAAAAAB04s/QEZDhfrlCCEQrq_nNZrRtg3_KXu10agwACLcBGAsYHQ/s1600/shahla-sherin.png"/>
      </figure>
      <p><a href="https://play.google.com/store/apps/details?id=news.kvartha">(ശ്രദ്ധിക്കുക: ഗൾഫ് - വിനോദം - ടെക്നോളജി - സാമ്പത്തികം- പ്രധാന അറിയിപ്പുകൾ-വിദ്യാഭ്യാസം-തൊഴിൽ വിശേഷങ്ങൾ ഉൾപ്പെടെ മലയാളം വാർത്തകൾ നിങ്ങളുടെ മൊബൈലിൽ ലഭിക്കാൻ കെവാർത്തയുടെ പുതിയ ആൻഡ്രോയിഡ് ആപ്പ് ഇവിടെ ക്ലിക്ക് ചെയ്ത് ഡൗൺലോഡ് ചെയ്യുക. ഉപയോഗിക്കാനും ഷെയർ ചെയ്യാനും എളുപ്പം )</a><br/>Keywords: <b>News, Kerala, Wayanadu, school, Students, Dies, Dead, Doctor, Police, Bail, Bail plea, Court, snake bite insident in Wayanad: Doctor goes to High Court seeking anticipatory bail</b></p>
    </article>
  </body>
</html>