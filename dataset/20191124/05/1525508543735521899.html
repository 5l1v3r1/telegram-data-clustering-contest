<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779198/%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%A8%D8%B1%D8%A7%DB%8C-%D8%A7%D8%AD%D8%AF%D8%A7%D8%AB-%DB%B5%DB%B5%DB%B0%DB%B0-%D9%88%D8%A7%D8%AD%D8%AF-%D9%85%D8%B3%DA%A9%D9%88%D9%86%DB%8C-%D9%85%D9%84%DB%8C-%D8%AF%D8%B1-%D8%A7%DB%8C%D9%84%D8%A7%D9%85"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:19:54+00:00"/>
    <meta property="og:title" content="مدیرکل راه و شهرسازی ایلام خبر داد: برنامه ریزی برای احداث ۵۵۰۰ واحد مسکونی ملی در ایلام"/>
    <meta property="og:description" content="ایلام - مدیرکل راه و شهرسازی ایلام از برنامه ریزی برای احداث پنج هزار و ۵۰۰ واحد مسکونی ملی در ایلام خبر داد."/>
  </head>
  <body>
    <article>
      <h1>مدیرکل راه و شهرسازی ایلام خبر داد: برنامه ریزی برای احداث ۵۵۰۰ واحد مسکونی ملی در ایلام</h1>
      <address>
        <time datetime="2019-11-24T05:19:54+00:00">24 Nov 2019, 05:19</time>
      </address>
      <p>علی اصغر کاظمی در گفتگو با <a href="https://www.mehrnews.com/">خبرنگار مهر</a> اظهار داشت:  برنامه ریزی برای احداث پنج هزار و ۴۹۲ واحد مسکونی ملی در استان توسط این اداره کل به انجام رسیده است. </p>
      <p>وی تصریح کرد: از این تعداد واحد مسکونی دو هزار و ۵۳۸ واحد از محل بازآفرینی شهری،یک هزار و ۶۷۳  واحد از منابع سازمان ملی زمین ومسکن و یک هزار و ۲۸۱ واحد نیزتوسط بنیاد مسکن انقلاب اسلامی جهت احداث برنامه ریزی شده است.</p>
      <p>کاظمی یاد آور شد:  فرایند مناقصه جهت احداث مسکن ملی استان در جریان بوده و بعد از انعقاد قرارداد و شروع احداث این واحدها فراخوان ثبت نام از متقاضیان نیز متعاقباً اعلام خواهد شد.</p>
      <p>مدیرکل راه وشهرسازی استان از جمله شرایط متقاضیان برای ثبت نام مسکن ملی را تأهل، سابقه سکونت در شهر مورد تقاضای مسکن ملی،  عدم استفاده از امکانات و تسهیلات دولتی برای خرید مسکن و شرایط دریافت تسهیلات اعم از اعتبارسنجی، نداشتن مالکیت شخصی و ... عنوان کرد.</p>
    </article>
  </body>
</html>