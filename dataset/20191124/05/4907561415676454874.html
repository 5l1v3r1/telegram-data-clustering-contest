<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/yazarlar/dr-haydar-dumen/ilki-heyecan-yaratir-2221435"/>
    <meta property="og:site_name" content="Posta"/>
    <meta property="article:published_time" content="2019-11-24T05:01:11+00:00"/>
    <meta property="og:title" content="İlki heyecan yaratır"/>
    <meta property="og:description" content="İlk cinsel deneyimde o hayal ettiğiniz başarıyı elde edemez hatta hayal kırıklığına uğrarsanız kendinizi suçlamayın. İlk ilişkide heyecandan ne yapacağınızı bilemezsiniz. Zaman geçtikçe her şey lehinize döner. Tecrübe kazanır, kadınınızı ve kendinizi mutlu edersiniz."/>
  </head>
  <body>
    <article>
      <h1>İlki heyecan yaratır</h1>
      <address><time datetime="2019-11-24T05:01:11+00:00">24 Nov 2019, 05:01</time> by <a rel="author">Dr. Haydar Dümen</a></address>
      <p>
        <i>İlk cinsel deneyimde o hayal ettiğiniz başarıyı elde edemez hatta hayal kırıklığına uğrarsanız kendinizi suçlamayın. İlk ilişkide heyecandan ne yapacağınızı bilemezsiniz. Zaman geçtikçe her şey lehinize döner. Tecrübe kazanır, kadınınızı ve kendinizi mutlu edersiniz.</i>
      </p>
      <p>
        <b>Hamile miyim?</b>
      </p>
      <p>1 ay önce erkek arkadaşımla ilişkiye girdik, içime boşaldı. İlişkiden 3 gün sonra doğum kontrol hapı kullandım. Bu ay hiç adet görmedim. Acaba hamile olabilir miyim? Doktora gitmeme gerek var mı?</p>
      <p>
        <b>CEVAP</b>
      </p>
      <p>Sevgili okurum, ihtimal hesapları üzerine gideceğiz. Her zaman hamile kalma durumu vardır. Ama bunu uzaktan yakından kimse bilemez. Kullandığınız arabanın direksiyonu elimizde. Bunu trafik kurallarına göre kullanırsanız kaza yapmazsanız. Böylece bilinmeze soru sormazsınız hem de kazadan sonra ne yapacağız diye şaşkına dönmezsiniz.</p>
      <p>
        <b>Maça çıktım ama</b>
      </p>
      <p>23 yaşındayım, ilk kez maça çıktık. Onda da elim ayağıma dolaştı. Benimki daha işin başında patladı. Yaptığıma yapacağıma pişman oldum. Şimdi birine yanaşmaya bile korkuyorum. Ne yapmalım?</p>
      <p>
        <b>CEVAP</b>
      </p>
      <p>Değerli okurum, bir de futbol maçına çıkmış olsaydın, bu da senin ilk sahaya inişin olsaydı ve en kuvvetli kaleci de kalede dursaydı hemen sana gelen pası gole mi çevirirdin? Heyecanlanırdın değil mi? İşte o top auta giderdi. Zamanla heyecanlara alışacaksın. İlişkilerin de normal koşullarda kendi kimliğini kazanacak. Erken boşalman sürerse o zaman sana bir reçete yazılacak.</p>
      <p>
        <b>Günde 2 kez boşalıyorum</b>
      </p>
      <p>Eskiden 3 günde bir boşalırken şimdi günde 2 defa boşalıyorum. Bunun zararı var mı?</p>
      <p>
        <b>CEVAP</b>
      </p>
      <p>Değerli okurum, günde 2 kere boşalmanın faydası yok. Sonra faydası olmayan şey ne yararlıdır ne zararlıdır. Karar senin. Evlenmem lazımmış 25-30 saniyede boşalıyorum. İki kez doktora gittim, bana “Evlenip gel” dedi. Ne yapayım?</p>
      <p>
        <b>CEVAP</b>
      </p>
      <p>Değerli okurum, en az 6 ay sürekli birlikte olabileceğin bir partner bul. Gideceksen o zaman doktora git. Elden gelen her şey yapılır. Tabii ki ne kurtarırsak kâr. Doktor arkadaşların dedikleri doğrudur. Senin dediğin de doğrudur. Çünkü zaman şartlanma konusunda o süreye demir atıyor. Ondan sonra tedavi biraz daha uğraş istiyor.</p>
      <p>
        <b>Boyu iyi mi?</b>
      </p>
      <p>20 yaşındayım. Penisim 24 santim. Kız arkadaşımla birlikte olduk, kan gelmedi. Yalnız ben içine boşalmıştım, acaba hamile kalır mı? Bir de penisimin boyu sizce nasıl?</p>
      <p>
        <b>CEVAP</b>
      </p>
      <p>Değerli okurum, penisinin boyu büyük. İleride sorunlar yaşayabilirsin. Kız arkadaşının kızlık zarının esnek olduğunu sanıyorum.</p>
      <p>
        <b>Sivilceler çıkıyor</b>
      </p>
      <p>20 yaşındayım. Daha önce hiçbir kızla olmadım, hep mastürbasyon yapıyorum. Penisimde sürekli sivilceler çıkıyor. Bunlar beni çok sinir ediyor. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, mastürbasyon yapacaksın, penisini temiz tutacaksın. Kadınlarla ilişki kurma zamanın gelmiş, formül bulacaksın.</p>
      <p>
        <b>Evleniyorum</b>
      </p>
      <p>Bir ay sonra düğünüm var ama ben şimdiye kadar hiç milli olmadım. Gerdek gecesi elim ayağıma karışacak diye çok korkuyorum. Nişanlıma da bu durumu belli etmek istemiyorum. Ne yapmalıyım?</p>
      <p>
        <b>CEVAP</b>
      </p>
      <p>Değerli okurum, şunun şurasında 1 ay kalmış. Artık o 1 ay için nişanlına, hedefteki eşine ihanet etme. ‘Acemi nalbant işi gavur eşeğinde öğrenirmiş.’ Sen öğreneceksin, sevgili eşinle bunu öğrenirsin. Bunu size öğretmek ne haddimize. Doğa sizden yana. Hayat elinizin altında renkli bir kanarya, ona sahip olun yeter. Arkası gelir.</p>
      <p>
        <b>Küçük geliyor</b>
      </p>
      <p>18 yaşındayım. 1.83 boyundayım, kilom 98-100 arasında. Penisimin boyu 11 santim. Sizce normal mi? Hayat kadınlarına gitmeyi düşünüyorum ama küçük olmasından şüphe ediyorum.</p>
      <p>
        <b>CEVAP</b>
      </p>
      <p>Değerli okurum, önce zayıfla. 85’li kilolara indiğinde penisin boyunun 12-13 santim olduğunu göreceksin. Onu kasık yağlarından kurtaracaksın. Bu da yeter. Ayrıca genelev kadınları penis eksperi mi ki büyüktür, küçüktür diye karar veriyor? Sen kendi yoluna bak. O penisle hayatını idare edersin. Zamanla daha da kilo alırsan, işte o zaman hayatını idame ettiremezsin.</p>
      <p>
        <b>Erken boşalıyorum</b>
      </p>
      <p>22 yaşındayım. Erken boşalıyorum, 1-2 dakika sürüyor. Cinselliği düşününce boşalıyorum, aklıma getirmezsem biraz daha uzun sürüyor. Ne yapmam gerekiyor?</p>
      <p>
        <b>CEVAP</b>
      </p>
      <p>Değerli okurum, heyecan, antrenmansızlık. Şimdilik hiçbir doktora başvurmayacaksın. Bu konu bir tedavi sürecine bağlı. Varsayalım ki yemek iştahın yok. Doktor da sana iştah şurubunu verdi. Onu deneyeceksin ama ortada yemek yok, aynı bunun gibi. İdaret et, sürekli bir partner bulunca hangi uzman kafana yatıyorsa ona git.</p>
      <p>
        <b>Sarılınca sertleşiyor</b>
      </p>
      <p>18 yaşındayım. Sevgilime ne zaman sarılsam ya da onu öpsem cinsel organımda sertleşme oluyor. Kız arkadaşım karşı cinsel isteğim yok ama sertleşme oluyor, neden?</p>
      <p>
        <b>CEVAP</b>
      </p>
      <p>Değerli okurum, cinsel organın sertleşip sertleşmemesi insanın iradesine bağlı değil. Bir tür içgüdüsel mekanizma diyebilirsin. Yani yavrum; sertleşmese daha mı iyiydi? Sertleşsin diye eczane eczane dolaşıp paraları döksen daha mı keyifliydi? Bari şu doğanın işine karışmayın. Bozmakta ustasınız. Tekrar ediyorum doğallığına karışmayın.</p>
      <p>
        <b>Bozuldu mu?</b>
      </p>
      <p>21 yaşında kızım. Erkek arkadaşımla sürtünme yoluyla ilişkiye girerken penisi 3.5 santim kadar vajinama girdi. Akıntıyla birlikte 2 damla kan geldi. Acaba kızlık zarım bozulmuş olabilir mi?</p>
      <p>
        <b>CEVAP</b>
      </p>
      <p>Sevgili okurum, öyle gibi gözüküyor.</p>
      <p>
        <b>BÖYLE SORU YOK!</b>
      </p>
      <p>
        <b>Kocamın hiç isteği yok</b>
      </p>
      <p>10 yıllık evliyiz. Eşim ben istersem cinsel ilişkiye giriyor. 10 yılda 10 kez o istediği için birlikte olmuşuzdur. Beni sevdiğini biliyorum, isteği yok. Doktora gitmeli miyiz?</p>
      <p>
        <b>CEVAP</b>
      </p>
      <p>Sevgili okurum, büyük ihtimalle adamın gençlikten kalan mastürbasyon alışkanlığıyla yaşıyor. O durmadan hayaller kuruyor, mastürbasyon yapıyor. Üstelik ne kadar istesen de, ısrar etsen de doktora gitmeyecek. Gitse doktor ne diyecek?</p>
      <p>İşin zor, yolun uzun sevgili okurum. Günler geçmiyor, geceler bitmiyor. Can bu neler neler istiyor. Mevlam vermeyince vermiyor. Bu karamsarlıkta Haydar Hoca ne diyor? “Ya bir çocuk kap ya da geleceğinin hesabını yap, yazı-tura at, ne çıkarsa o yola sap” diyecektim. Vallahi sen bilirsin.</p>
      <p>
        <b>GÜNÜN SORULARI</b>
      </p>
      <p>
        <b>Aklım fikrim cinsellikte</b>
      </p>
      <p>19 yaşındayım. Hep cinsellik düşünüyorum. Sporla uğraştığım için performansımı kötü etkiliyor. Cinsellikten nasıl soğurum?</p>
      <p>
        <b>CEVAP</b>
      </p>
      <p>Düşün yavrum, düşün ki beynin gelişsin. Kendini düşünmezsen geleceğini ve aileni düşün. Ülkemizi, halkımızı da düşün. Düşün geleceğimizin yapı taşı. Arada bir kızları da düşün. Yapacağın sporu düşün.</p>
      <p>Biriyle buluştuğunda, ona okuyacağın şiiri, okuduğun kitabı, ilgilendiğin sanat dalını düşün. Arada bir yatağa uzandığında haftada 3 gün olsun, kendini düşün, çoktur işin, benden sana izin.</p>
      <p>
        <b>Orgazm oluyorum</b>
      </p>
      <p>25 yaşında kızım. Erkek arkadaşıyla ilişkiye giriyoruz ama daha ön sevişmede orgazm oluyorum. Doktora gitsem mi?</p>
      <p>
        <b>CEVAP</b>
      </p>
      <p>Sevgili okurum, körün istediği bir göz, sana vermişler 10 göz. Ama sen şikayet ediyorsun. O orgazmlarından birine neler vermeye hazır nice kadın var. Evliliği boyunca hiç orgazm olamayandan tut da içinde istek kıpırtısı olmayana kadar kadınların sayıları milyonları bulur.</p>
      <p>Büyük ikramiye çıkmış da bu paraları el arabasıyla mı, bir taksiyle ya da kamyonetle mi taşıyacağım diye bana soruyorsun? Bırak kızım, hayatını mutlu yaşa, olsun bitsin. Bir an önce evlenmenizi dilerim.</p>
      <p>
        <b>GÜNÜN SÖZÜ</b>
      </p>
      <p>Karanlık ve aydınlığın arasında elektrik düğmesi kadar yakınlık varsa düğmeyi çevirmek size bağlıdır. H.D.</p>
    </article>
  </body>
</html>