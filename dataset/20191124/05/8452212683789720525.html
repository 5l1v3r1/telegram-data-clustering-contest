<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/romanii-mai-activi-in-turul-ii-decat-in-turul-i/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T05:20:38+00:00"/>
    <meta property="og:title" content="Mort în secția de votare"/>
    <meta property="og:description" content="Potrivit datelor oficiale oferite de Biroul Electoral Central, prezența la vot la ora 11.00 a fost de 11,39%, în cadrul celui de-al doilea tur de (...)"/>
  </head>
  <body>
    <article>
      <h1>Mort în secția de votare</h1>
      <address><time datetime="2019-11-24T05:20:38+00:00">24 Nov 2019, 05:20</time> by <a rel="author">(R.C.)</a></address>
      <p>Un bărbat în vârstă de 80 de ani a murit în secţia de votare din Amărăştii de Sus. Acestuia i s-a făcut rău la intrarea în secţie şi nu a mai putut fi salvat.</p>
      <h3>Mai activi decât în primul tur</h3>
      <p>Românii pare că sunt mai activi în turul II decât în turul I. Potrivit datelor oficiale oferite de Biroul Electoral Central, prezența la vot la ora 11.00 a fost de 11,39%, în cadrul celui de-al doilea tur de scrutin al alegerilor prezidențiale, comparativ cu primul tur, când la aceeași oră, prezența a fost de 11,08%.</p>
      <p>Până la ora 11.00 au votat 2.076.225 de alegători, dintre care 1.201.000 în mediul urban și 875.129 în mediul rural.</p>
      <p>Județe fruntașe: Teleorman (15,4%), Olt (14,6%), Ilfov (14,4%).</p>
      <p>Județe codașe: Harghita (4,7%), Covasna (5,2%), Suceava (8,3%).</p>
      <p>În București, până la ora 11.00, au votat 189.538, adică 10,5%.</p>
      <p>În primul tur al alegerilor prezidențiale, până la ora 11.00, votaseră 1.777.881 alegători, reprezentând 11,08%. Nu există date comparative cu al doilea tur al alegerilor din anul 2014, atunci următoarea raportare fiind pentru ora 13.00.</p>
      <h3>Covasna și Harghita, la coada clasamentului</h3>
      <p>În județele codașe la vot, cum sunt Covasna și Harghita, există mai multe secții de votare în care nu s-a prezentat încă niciun alegător. În alte 6 secții din Harghita au intrat tot atâția oameni la vot, adică 6.</p>
      <p>Școala primară Comiat, județul Harghita, prezența la vot este 0,00%. În alte trei localități din județul Harghita- Sâmpaul, Ghipeș, Liban- situația este aceeași.</p>
      <p>În comuna Ciucsângeorgiu, o singură persoană a călcat pragul secției de votare. În alte 5 secții de votare din comune harghitene, tot câte un votant și-a exprimat dreptul.</p>
      <p>În localitatea Icafalău din jud. Covasna, deși sunt 214 oameni înscriși pe listele permanente, niciun alegător nu a mers la vot.</p>
      <related>
        <h4>Articole asemănătoare</h4>
        <a href="https://www.cotidianul.ro/ierusalim-strategie-diplomatica-sau-troc-politic/"/>
        <a href="https://www.cotidianul.ro/un-mit-care-nu-mai-corespunde-faptelor-romania-pe-locul-1-la-coruptie-in-europa/"/>
        <a href="https://www.cotidianul.ro/principalele-subiecte-din-ziarul-cotidianul-de-luni-2/"/>
      </related>
    </article>
  </body>
</html>