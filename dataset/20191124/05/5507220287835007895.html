<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188573/"/>
    <meta property="og:site_name" content="Janam TV"/>
    <meta property="article:published_time" content="2019-11-24T05:07:22+00:00"/>
    <meta property="og:title" content="എല്ലാ കണ്ണും സുപ്രീം കോടതിയിലേക്ക്; മഹാരാഷ്ട്ര കേസ് 11.30ന് പരിഗണിക്കും"/>
    <meta property="og:description" content="ന്യൂഡൽഹി: വീണ്ടും രാജ്യം മുഴുവൻ സുപ്രീം കോടതിയിലേക്ക് ഉറ്റുനോക്കുന്നു. മഹാരാഷ്ട്രയിലെ സർക്കാർ രൂപീകരണവുമായി ബന്ധപ്പെട്ട കേസ് 11.30ന് കോടതി പരിഗണിക്കും."/>
  </head>
  <body>
    <article>
      <h1>എല്ലാ കണ്ണും സുപ്രീം കോടതിയിലേക്ക്; മഹാരാഷ്ട്ര കേസ് 11.30ന് പരിഗണിക്കും</h1>
      <address><time datetime="2019-11-24T05:07:22+00:00">24 Nov 2019, 05:07</time> by <a rel="author">Janam TV Web Desk</a></address>
      <p>ന്യൂഡൽഹി: വീണ്ടും രാജ്യം മുഴുവൻ സുപ്രീം കോടതിയിലേക്ക് ഉറ്റുനോക്കുന്നു. മഹാരാഷ്ട്രയിലെ സർക്കാർ രൂപീകരണവുമായി ബന്ധപ്പെട്ട കേസ് 11.30ന് കോടതി പരിഗണിക്കും. ചീഫ് ജസ്റ്റിസ് എസ് എ ബോബ്ഡെ തിരുപ്പതി ദർശനത്തിലായതിനാൽ ജസ്റ്റിസ് എൻ.വി. രമണ, ജസ്റ്റിസ് അശോക് ഭൂഷൺ, ജസ്റ്റിസ് സഞ്ജീവ് ഖന്ന എന്നിവരാണു വാദം കേൾക്കുക.</p>
      <p>മഹാരാഷ്ട്രയിൽ ദേവേന്ദ്ര ഫഡ്നാവിസ് മുഖ്യമന്ത്രിയായി സത്യപ്രതിജ്ഞ ചെയ്തതിനെതിരെയാണ് കോൺഗ്രസ്-ശിവസേന-എൻ സി പി സഖ്യം ഹർജി സമർപ്പിച്ചത്. രണ്ട് പ്രധാന ആവശ്യങ്ങളാണ് ഹര്‍ജിയില്‍ ഉള്ളത്. സർക്കാർ രൂപീകരിക്കാൻ ഫഡ്നാവിസിനെ അനുവദിച്ച ഗവർണറുടെ നടപടി ഭരണഘടനാ വിരുദ്ധമാണെന്ന് തെളിയിക്കണമെന്നാണ് ആദ്യ ആവശ്യം. എന്നാൽ അത് ഗവർണറുടെ വിവേചനാധികാരമായതിനാൽ കോടതി ഇടപെടാൻ സാധ്യത കുറവാണ്.</p>
      <p>24 മണിക്കൂറിനുള്ളിൽ നിയമസഭയിൽ വിശ്വാസംതെളിയിക്കാൻ നിർദേശിക്കണമെന്നാണ് ഹർജിയിലെ രണ്ടാമത്തെ ആവശ്യം. ഭൂരിപക്ഷം തെളിയിക്കാൻ നവംബർ 30-വരെയാണ് ഗവർണർ ഭഗത്‌സിങ് കോഷിയാരി ഫഡ്നാവിസ് സർക്കാരിനു സമയം അനുവദിച്ചത്. ഇത് വെട്ടിച്ചുരുക്കണമെന്നാണ് ആവശ്യപ്പെട്ടിരിക്കുന്നത്.</p>
    </article>
  </body>
</html>