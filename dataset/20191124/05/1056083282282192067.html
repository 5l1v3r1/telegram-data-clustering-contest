<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301186/%D9%85%D9%86%D8%A7%D8%B7%D9%82-%DA%AF%D8%B1%D8%AF%D8%B4%DA%AF%D8%B1%DB%8C-%D8%AE%D8%B1%D8%A7%D8%B3%D8%A7%D9%86-%D8%AC%D9%86%D9%88%D8%A8%DB%8C-%D8%B4%D9%86%D8%A7%D8%B3%D9%86%D8%A7%D9%85%D9%87-%D8%AF%D8%A7%D8%B1-%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:57:23+00:00"/>
    <meta property="og:title" content="مناطق گردشگری خراسان جنوبی شناسنامه‌دار می‌شود"/>
    <meta property="og:description" content="ایسنا/خراسان جنوبی معاون گردشگری، میراث فرهنگی، صنایع دستی و گردشگری خراسان‌جنوبی گفت: در راستای تدوین طرح جامع گردشگری و شناسنامه‌دار کردن مناطق گردشگری فعالیت‌های موثری شکل گرفته است."/>
  </head>
  <body>
    <article>
      <h1>مناطق گردشگری خراسان جنوبی شناسنامه‌دار می‌شود</h1>
      <address><time datetime="2019-11-24T05:57:23+00:00">24 Nov 2019, 05:57</time> by <a rel="author">سپیده قلندری اسفدن</a></address>
      <p>ایسنا/خراسان جنوبی معاون گردشگری، میراث فرهنگی، صنایع دستی و گردشگری خراسان‌جنوبی گفت: در راستای تدوین طرح جامع گردشگری و شناسنامه‌دار کردن مناطق گردشگری فعالیت‌های موثری شکل گرفته است.</p>
      <p>مرتضی عربی در گفت‌وگو با ایسنا اظهار کرد: فاز اول مطالعات طرح جامع گردشگری که شناخت وضعیت موجود استان بوده است مورد مطالعه قرار گرفته است. </p>
      <p>وی تصریح کرد: در بحث شناسنامه‌دار کردن مناطق گردشگری مکان‌هایی که دارای جاذبه گردشگری هستند و زیرساخت‌ها نیز در حاشیه آن‌ها فراهم شده است.</p>
      <p>معاون گردشگری، میراث فرهنگی، صنایع دستی و گردشگری خراسان‌جنوبی یادآور شد: چهار اثر ثبت در فهرست میراث جهانی و ده‌ها اثر در فهرست میراث ملی به ثبت رسیده‌اند.</p>
      <p>
        <b>واگذاری 4 پروژه گردشگری شهرستان بیرجند تا پایان سال 98</b>
      </p>
      <p>حسنعلی فولادی، رییس اداره میراث فرهنگی، گردشگری و صنایع دستی بیرجند نیز به ایسنا گفت: در دومین جلسه کمیته برنامه‌ریزی شهرستان بیرجند واگذاری 4 پروژه گردشگری تا پایان سال 98 تصویب شد.</p>
      <p>وی افزود: این واگذاری شامل مدیریت، نگهداری و بهره‌برداری پروژه‌های گردشگری بند امیر شاه و آبشار گیوک و همچنین خانه‌های تاریخی راعی فرد و کوزه گران با هدف کاربری گردشگری است.</p>
      <p>رییس اداره میراث فرهنگی، گردشگری و صنایع دستی بیرجند اظهارکرد: مراحل اجرایی کار پس از تنظیم و تایید دستورالعمل نوع و نحوه کاربری و کارشناسی مالی پروژه‌ها از طریق مزایده عمومی به انجام خواهد رسید.<br/>فولادی خاطرنشان کرد: پس از مزایده عمومی و انعقاد تفاهم‌نامه یا اجاره‌نامه، تسهیلات کم بهره از محل کمکهای فنی و اعتباری به بهره برداران و سرمایه گذاران پرداخت خواهد شد.</p>
      <p>انتهای پیام</p>
    </article>
  </body>
</html>