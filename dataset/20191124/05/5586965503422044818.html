<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/alegeri-prezidentiale-2019-turul-2-marcel-vela-am-votat-pentru-nepotica-mea-sa-traiasca-intr-o-tara-normala-18610302"/>
    <meta property="og:site_name" content="Gândul"/>
    <meta property="article:published_time" content="2019-11-24T05:20:24+00:00"/>
    <meta property="og:title" content="Alegeri prezidenţiale 2019, turul 2. Marcel Vela: Am votat pentru nepoţica mea, să trăiască într-o ţară normală"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Alegeri prezidenţiale 2019, turul 2. Marcel Vela: Am votat pentru nepoţica mea, să trăiască într-o ţară normală</h1>
      <h2>Ministrul Afacerilor Interne, Marcel Vela, a declarat duminică dimineaţa că a votat pentru nepoţica sa şi pentru un viitor normal.El a precizat că în jur de 39.000 de poliţişti, jandarmi şi pompieri sunt implicaţi în procesul electoral, dintre care jumătate se ocupă de protecţia secţiilor de votare.</h2>
      <address><time datetime="2019-11-24T05:20:24+00:00">24 Nov 2019, 05:20</time> by <a rel="author" href="https://www.gandul.info/autor/gabriel-pecheanu" target="_blank">Gabriel Pecheanu</a></address>
      <p>”Astăzi este bine să votăm pentru normalitate, pentru o ţară normală. În special, am votat pentru nepoţica mea şi pentru un viitor normal, să trăiască într-o ţară normală”, a declarat Marcel Vela după ce a votat.</p>
      <p>Întrebat de ce a votat aşa de devreme, Vela a răspuns: Noi suntem în dispozitiv. Ministerul Afacerilor Interne este la datorie şi ne dorim din tot sufletul ca şi turul doi să fie organizat la fel de bine ca şi turul întâi, să nu avem evenimente”.</p>
      <p>Ministrul Afacerilor Interne a precizat că la alegerile de duminică sunt implicaţi în jur de 39.000 de poliţişti, jandarmi, reprezentanţi IGSU, dintre care 50% se ocupă de protecţia secţiilor, 25% de ordinea şi liniştea publică şi 25% din aceste efective sunt în revervă.</p>
      <p>Un număr de 18.748 de secţii de votare s-au deschis în România, duminică, la ora 7.00, la al doilea tur al alegerilor prezidenţiale. Numărul total al alegătorilor înscrişi în listele electorale permanente este de 18.217.411 cetăţeni, potrivit AEP.</p>
      <related>
        <h4>Citeşte şi</h4>
        <a href="https://www.gandul.info/stiri/cazul-politistilor-batuti-sechestrati-romii-i-au-desfigurat-politistii-valcea-doi-dintre-agresivi-arestati-preventiv-30-zile-victimele-vizitate-spital-ministrul-afacerilor-interne-marcel-vela-18601524?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/mai-dupa-cazul-timisoara-vela-cere-verificarea-societatilor-care-detin-sau-comercializeaza-substante-18599439?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/cum-ar-putea-fi-redenumita-politia-romana-anuntul-lui-marcel-vela-vreau-o-rebranduire-ca-sa-nu-mai-intre-in-conflict-cu-politia-locala-18598967?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>