<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/sport/hagi-aruncat-bomba-Stim-selectionerul-romaniei-barajul-islanda-regele-spus-tot-1_5dd9866e5163ec427155959a/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T05:20:00+00:00"/>
    <meta property="og:title" content="Hagi a aruncat „bomba“: Ştim cine va fi selecţionerul României la barajul cu Islanda. „Regele“ a spus tot"/>
    <meta property="og:description" content="Cu ocazia lansării cărţii sale, patronul şi antrenorul Viitorului i-a dat de gol pe cei de la Federaţia Română de Fotbal (FRF)."/>
  </head>
  <body>
    <article>
      <h1>Hagi a aruncat „bomba“: Ştim cine va fi selecţionerul României la barajul cu Islanda. „Regele“ a spus tot</h1>
      <address><time datetime="2019-11-24T05:20:00+00:00">24 Nov 2019, 05:20</time> by <a rel="author">Amir Kiarash</a></address>
      <h4>Cu ocazia lansării cărţii sale, patronul şi antrenorul Viitorului i-a dat de gol pe cei de la Federaţia Română de Fotbal (FRF).</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/analizA-manualul-esecului-10-pasi-ajuns-romania-rasul-lumii-fotbal-1_5dd405045163ec4271301d02/index.html"/>
        <a href="https://adevarul.ro/news/sport/exclusiv-olaroiu-mai-platit-om-sportul-romanesc-reactie-despre-venirea-nationala-1_5dd5a6d75163ec42713c54f3/index.html"/>
        <a href="https://adevarul.ro/news/sport/foto-romania-ajuns-rasul-internetului-cele-mai-bune-glume-dezastrul-spania-1_5dd3b7e55163ec42712d1832/index.html"/>
      </related>
      <p>Oficialii FRF anunţaseră că marţi vor anunţa numele noului selecţioner, însă planurile lor au fost date peste cap de Gheorghe Hagi.</p>
      <p>Deşi acesta s-a aflat pe lista federalilor, până la urma, se pare că cei de la „Casa Fotbalului“ vor merge pe mâna lui Mirel Rădoi, aflat deja sub contract cu FRF şi cu rezultate foarte bune la naţionala de tineret pe care a calificat-o la Jocurile Olimpice de la Tokyo, în 2020.</p>
      <p>
        <b>Ce a spus Gheorghe Hagi?</b>
      </p>
      <p>*Acum, naţionala are antrenor, cred că Mirel Rădoi va fi, a făcut foarte bine. Ar putea fi şi Mircea Lucescu. Dar eu cred că Mirel va fi, ca să câştigi, trebuie să rişti.  </p>
      <p>*Va fi greu cu Islanda, jucăm afară. Dar acum vine cineva nou, altă gândire, altă energie, poate alţi jucători. Sunt dezamăgit că România nu mai ştie să atace. Asta am văzut în ultimele două meciuri. Aici e cheia, aici a fost minusul nostru.</p>
      <p>*Sunt la Viitorul, învăţ în fiecare zi, odată şi odată voi veni cu un proiect câştigător.  Naţionalele au nevoie de un manager cu un proiect mare, trebuie să aduci succesul. O analiză trebuie făcută, unde suntem, ce putem face pe viitor. Vrem să fim cei mai buni sau doar să existăm? Dacă nu vrem, ajungem în groapă.</p>
      <p>*Toată lumea întreabă cine e selecţioner, nimeni nu vorbeşte de proiect. Trebuie să construim o generaţie nouă. Succesul poate fi planificat. Nu jucătorii sunt de vină.</p>
      <hr/>
    </article>
  </body>
</html>