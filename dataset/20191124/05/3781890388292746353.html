<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/regional/743326"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T05:45:00+00:00"/>
    <meta property="og:title" content="แฟนสาวนักร้องดังสุดอาลัย 2วันแล้วไม่ได้หลับสักนาที!!"/>
    <meta property="og:description" content="แฟนสาวนักร้องนำวง FEEL โพสต์อาลัยไม่มีวันไหนที่ไม่รัก 2 วันแล้วกับข่าวร้ายยังไม่ได้หลับเลยสักนาที พร้อมแจ้งวันสวดอภิธรรม-เผาศพ"/>
  </head>
  <body>
    <article>
      <h1>แฟนสาวนักร้องดังสุดอาลัย 2วันแล้วไม่ได้หลับสักนาที!!</h1>
      <address>
        <time datetime="2019-11-24T05:45:00+00:00">24 Nov 2019, 05:45</time>
      </address>
      <p>
        <b>แฟนสาวนักร้องนำวง FEEL โพสต์อาลัยไม่มีวันไหนที่ไม่รัก 2 วันแล้วกับข่าวร้ายยังไม่ได้หลับเลยสักนาที พร้อมแจ้งวันสวดอภิธรรม-เผาศพ</b>
      </p>
      <p>จากกรณีเกิดอุบัติเหตุรถกระบะชนรถจยย.บิ๊กไบค์ ของ "หนุ่ม ธัชพงศ์ บัวภา" นักร้องนำวง FEEL ขณะขับขี่มากับเพื่อน บนถนนสายน่าน-ทุ่งช้าง ด้านหน้าอบต.ป่าคา อ.ท่าวังผา จ.น่าน เหตุเกิดเมื่อช่วงสายวันที่ 22 พ.ย.ที่ผ่านมา ส่งผลให้นักร้องดังกับเพื่อนเสียชีวิตทันที จำนวน 2 ราย ตามที่ได้เสนอข่าวไปแล้วนั้น <br/><br/>เฟซบุ๊กของ Sukanya Mod แฟนสาวของ "หนุ่ม ธัชพงศ์" ได้โพสต์แสดงความเสียใจต่อการจากไปหลายประโยค "หลับให้สบายนะสุดที่รักของเค้าผัวจ๋าจะอยู่ในใจเค้าตลอดไป" , "ไม่มีวันไหนที่ไม่รักเธอ และนี่คือสิ่งที่หนุ่มตั้งใจทำมันมาก" ซึ่งมีเพื่อนๆ ในเฟซบุ๊กต่างเข้ามาปลอบให้กำลังใจและเข้มแข็งกันเป็นจำนวนมาก ซึ่งเจ้าตัวก็ขอบใจทุกคน พร้อมบอกว่า เป็นเรื่องยากที่จะทำใจได้ <br/><br/>ล่าสุดเมื่อวันที่ 24 พ.ย. แฟนสาวหนุ่ม ธัชพงศ์ ได้โพสต์ข้อความอีกว่า "2วันแล้วที่ไม่ได้ยินเสียงเค้า2วันแล้วกับข่าวร้ายที่สุดในชีวิต2วันแล้วที่ไม่ได้หลับเลยซักนาที รักสงสารคิดถึงสุดหัวใจ" พร้อมกับแจ้งกำหนดสวดอภิธรรม หนุ่มธัชพงศ์ บัวภา วัดสุคันธ์ฯบางเสาธง วันที่ 23-26 พ.ย. 62 และฌาปนกิจวันพุธที่ 27 พ.ย. 62</p>
      <figure>
        <img src="https://www.dailynews.co.th/admin/upload/20191124/news_ComLmeTckY130403_533.jpg?v=20191124184?v=5064"/>
      </figure>
      <figure>
        <img src="https://www.dailynews.co.th/admin/upload/20191124/news_TaZwrUFqoG130403_533.jpg?v=20191124184?v=2119"/>
      </figure>
      <p>อย่างไรก็ตาม ก่อน "หนุ่ม ธัชพงศ์" จะประสบอุบัติเหตุเสียชีวิตที่ จ.น่าน ได้มีการโพสต์ข้อความถึงแฟนสาว ระบุว่า น่านไง คิดถึง เมียจ๋า #กว่าจะมาถึงจุดนี้ ซึ่งแฟนสาวได้เม้นท์ตอบว่า "รักเธอ" <br/><br/>ขอบคุณเฟซบุ๊ก Sukanya Mod / หนุ่ม ธัชพงศ์ <br/><br/><br/><b>ข่าวที่เกี่ยวข้อง..<br/><br/>- <a href="https://www.dailynews.co.th/regional/743267">เป็นลาง!แม่เพิ่งโพสต์เตือน1วัน ก่อนนักร้องดังถูกชนดับ</a><br/><br/>- <a href="https://www.dailynews.co.th/regional/743263">คลิปกระบะแซงผิดจังหวะ ชนบิ๊กไบค์นักร้องวงFEELดับ</a></b></p>
    </article>
  </body>
</html>