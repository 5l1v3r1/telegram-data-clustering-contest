<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ukr.media/food/406230/"/>
    <meta property="og:site_name" content="Ukr.Media"/>
    <meta property="article:published_time" content="2019-11-24T05:45:00+00:00"/>
    <meta property="og:title" content="Кілька порад фахівців щодо підбору ефективної і доречної дієти"/>
    <meta property="og:description" content="Доречну дієту треба вміти підібрати."/>
  </head>
  <body>
    <article>
      <h1>Кілька порад фахівців щодо підбору ефективної і доречної дієти</h1>
      <address>
        <time datetime="2019-11-24T05:45:00+00:00">24 Nov 2019, 05:45</time>
      </address>
      <p>Доречну дієту треба вміти підібрати.</p>
      <figure>
        <img src="https://ukr.media/static/ba/aimg/4/0/6/406230_1.jpg"/>
      </figure>
      <p>Давно встановлений факт, що більшість дієт не працюють у довгостроковій перспективі. Перешкоджати їхній появи неможливо. Все одно будуть знаходитися охочі скинути кілька кілограмів швидко і без зусиль. Жінки за своє життя випробовують на собі десятки дієт, але мало які з них дозволяють досягти бажаного ефекту у довгостроковій перспективі, інформує <a href="https://ukr.media/">Ukr.Media</a>.</p>
      <p>
        <b>Чому не всі дієти універсальні?</b>
      </p>
      <p>Дієтологи коментують це так: для різних типів людей спрацьовують різні способи прийому їжі. Деяким стає добре після веганської дієти, іншим — лише після білкової. Крім способу життя, який передував початку дієти, і уподобань у їжі, найімовірніше, є причини, приховані у генах. Однак це питання поки що не до кінця вивчене біологами.</p>
      <p>
        <b>Питання, які потрібно собі поставити</b>
      </p>
      <p>Перш ніж підібрати індивідуальний план харчування, потрібно поставити собі кілька запитань.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406230_2.jpg"/>
      </figure>
      <p>
        <i>Чи є дозволені продукти моїми улюбленими?</i>
      </p>
      <p>І якщо виявиться зовсім навпаки, краще вибрати іншу дієту. Вивчіть уважно весь список дозволених продуктів. Зверніть увагу на різноманітність. Першими дієтами, які не витримують жодної критики, стають монодієти. Меню має бути різноманітним, інакше воно швидко набридне.</p>
      <p>Наприклад, ви ніколи не були веганом, але вирішили взяти за основу меню без молока, яєць та м'яса. Вже за кілька днів їжа почне здаватися прісною і продуктів із тваринними компонентами буде хотітися як ніколи раніше. На вегетаріанське харчування не рекомендується переходити різко. Організм повинен звикнути харчуватися подібним чином. Тільки тоді можлива кардинальна зміна раціону.</p>
      <p>Навіть, якщо на перший погляд здається, що витримати однотипне меню легко, практика засвідчує, що це зовсім не так. Продукти повинні бути різноманітними, враховуючи улюблені страви. Гарна дієта передбачає дні, коли можна з'їсти що-небудь шкідливе. Послаблення має скоріше психологічну спрямованість. Так людина не думає весь час про заборонене, іноді дозволяє собі бургер або улюблене морозиво. У обмеженій кількості та без шкоди для фігури.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406230_3.jpg"/>
      </figure>
      <p>
        <i>Наскільки ви чутливі до зміни раціону?</i>
      </p>
      <p>Дієти та правильне харчування відносять до заборонених дуже багато видів продуктів. Деякі з них можуть складати основу вашого раціону. Наприклад, прибираючи одночасно цукор, молочні продукти, картоплю і жирні олії, ви ризикуєте заробити собі нестерпний головний біль і різке погіршення самопочуття.</p>
      <p>Дієтологи рекомендують прибирати шкідливі продукти з раціону поступово. Спочатку відмовитися від швидких вуглеводів, потім замінити цукор на більш корисні речовини і т. д. Так організм швидше адаптується до нового меню, перебудує внутрішні процеси.</p>
      <p>Якщо проблеми стосуються травної системи, то дієту потрібно призначати в індивідуальному порядку, після консультації із лікарем.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406230_4.jpg"/>
      </figure>
      <p>
        <i>Чи здатні ви відстежувати з'їдені калорії?</i>
      </p>
      <p>Процес позбавлення від зайвої ваги пов'язаний із постійними розрахунками. Систему підрахунку у наш цифровий час вже давно автоматизували. Існує кілька програм для телефону і сайтів, на яких завантажуються з'їдені продукти та їхній обсяг. Протягом двох секунд на екрані відображається калорійність. Таким чином можна порахувати білки, жири та вуглеводи, з'їдені за день.</p>
      <p>Проте, навіть таку просту дію не усі можуть своєчасно виконувати. Самодисципліна — найважливіша якість для тих, хто худне. Якщо вона у вас відсутня, то досягти реального успіху під час скидання зайвих кілограмів буде складно. Прлте можна поставити в телефоні нагадування. Тоді інформація буде вноситися вчасно і проблем із схудненням не виникне.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406230_5.jpg"/>
      </figure>
      <p>
        <i>Чи був у вас позитивний досвід дієтичного харчування у минулому?</i>
      </p>
      <p>Згадайте, що вам сподобалося у попередній дієті. Так ви вбережете себе від необхідності переборювати труднощі. Зміна харчування повинна здаватися пригодою, повною задоволень, а не щоденним покаранням, яке вам належить терпіти тижнями.</p>
      <p>Намагайтеся готувати за різними рецептами або обирайте ті продукти, які не потребують приготування. Нічого не повинно приносити незручностей, а їжа — це одне з головних задоволень у житті людини.</p>
      <p>Дієтологи та психологи відзначають особливу важливість цього чинника. Уникнути повторного набору ваги можна, якщо зрозуміти, що їжа не ворог. Вона допомагає нам повноцінно жити. Якщо важко дотримуватися якогось постійного меню, винайдіть власне. Порахуйте калорії для кожної страви один раз і розробіть власне меню. Можливо, саме вам потрібно більше білка щодня, щоб не почуватися голодним.</p>
      <p>Необов'язково не їсти після 18:00 повністю. Досить знайти ті продукти, які дають насичення і не створюють навантаження на шлунок. Тоді пізня вечеря не буде здаватися таким страшним злочином.</p>
      <figure>
        <img src="data:image/gif;base64,R0lGODlhAQABAIAAAAAAAP///yH5BAEAAAAALAAAAAABAAEAAAIBRAA7"/>
      </figure>
      <figure>
        <img src="https://ukr.media/static/ba/aimg/4/0/6/406230_6.jpg"/>
      </figure>
      <p>Вивчіть склад корисних продуктів. Деякі з них, такі як авокадо або оливкова олія, надзвичайно поживні й універсальні. Їх можна додавати практично у кожну страву.</p>
      <p>Якщо ви бачите, що дієта робить вас нещасним, дратівливим, якщо зникає смак до життя, погіршується загальний стан, то це не ваш спосіб схуднення. Сміливе визнання цього факту вчасно вбереже від багатьох помилок і проблем із травною системою згодом.</p>
      <p><a href="https://ukr.media/dieta/">Дієта</a> <a href="https://ukr.media/practini-poradi/">Практичні поради</a> <a href="https://ukr.media/efectivnist/">Ефективність</a> <a href="https://ukr.media/naicrashii-vibir/">Найкращий вибір</a></p>
    </article>
  </body>
</html>