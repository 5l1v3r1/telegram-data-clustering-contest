<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/media/instagram-censura-profili-femminili-nomi-maschili-3120550/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T05:00:00+00:00"/>
    <meta property="og:title" content="Instagram censura i profili femminili? E le donne scelgono nomi maschili…"/>
    <meta property="og:description" content="ROMA – La censura di Instagram è sessista? Sembra che il social media controlli meno i profili maschili rispetto a quelli femminili e le donne aggirino l’ostacolo utilizzando nomi di uomini. L’escamotage riguarda in particolare ballerine di pole dance, istruttrici di fitness e professioniste del ses*o, come riferisce l’Huffington Post, e molte insistono che il nuovo algoritmo rilasciato dall’app ad aprile per controllare i contenuti, abbia un ingiusto pregiudizio riguardo alle donne.WhatsApp, un file Mp4 mette a rischio la sicurezza: “Aggiornate l’app”Fnsi lancia iniziativa contro le querele bavaglio e le minacce ai cronisti Il nuovo algoritmo della piattaforma, di proprietà di Facebook, può interdire o “mettere in ombra” in automatico e senza fornire spiegazioni qualsiasi “contenuto inappropriato” – sia video che immagini – dalla pagina Explore e gli hashtag. Shadowbanning è un termine coniato e utilizzato da più piattaforme su Internet per bloccare automaticamente lo spam e altri contenuti sensibili in luogo…"/>
  </head>
  <body>
    <article>
      <h1>Instagram censura i profili femminili? E le donne scelgono nomi maschili…</h1>
      <address>
        <time datetime="2019-11-24T05:00:00+00:00">24 Nov 2019, 05:00</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/instagram-ansa.jpg"/>
        <figcaption>Foto archivio ANSA</figcaption>
      </figure>
      <p>ROMA – La censura di <a href="http://www.blitzquotidiano.it/media/facebook-come-instagram-oscura-like-3087587/"><b>Instagram</b> </a>è sessista? Sembra che il social media controlli meno i profili maschili rispetto a quelli femminili e le donne aggirino l’ostacolo utilizzando nomi di uomini.</p>
      <p>L’escamotage riguarda in particolare ballerine di pole dance, istruttrici di fitness e professioniste del ses*o, come riferisce l’Huffington Post, e molte insistono che il nuovo algoritmo rilasciato dall’app ad aprile per controllare i contenuti, abbia un ingiusto pregiudizio riguardo alle donne.</p>
      <figure>
        <a href="https://www.blitzquotidiano.it/media/whatsapp-file-mp4-rischio-sicurezza-3118826/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/media/whatsapp-file-mp4-rischio-sicurezza-3118826/">
          <img src="https://static.blitzquotidiano.it/wp/wp-content/uploads/2019/11/whatsapp-ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/media/whatsapp-file-mp4-rischio-sicurezza-3118826/">WhatsApp, un file Mp4 mette a rischio la sicurezza: “Aggiornate l’app”</a>
      </h3>
      <figure>
        <a href="https://www.blitzquotidiano.it/media/fnsi-iniziativa-contro-querele-bavaglio-minacce-cronisti-3118662/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/media/fnsi-iniziativa-contro-querele-bavaglio-minacce-cronisti-3118662/">
          <img src="https://static.blitzquotidiano.it/wp/wp-content/uploads/2019/11/giuseppe-giulietti-fnsi-ansa-300x300.jpg"/>
        </a>
      </figure>
      <h3>
        <a href="https://www.blitzquotidiano.it/media/fnsi-iniziativa-contro-querele-bavaglio-minacce-cronisti-3118662/">Fnsi lancia iniziativa contro le querele bavaglio e le minacce ai cronisti</a>
      </h3>
      <p>Il nuovo algoritmo della piattaforma, di proprietà di Facebook, può interdire o “mettere in ombra” in automatico e senza fornire spiegazioni qualsiasi “contenuto inappropriato” – sia video che immagini – dalla pagina Explore e gli hashtag. Shadowbanning è un termine coniato e utilizzato da più piattaforme su Internet per bloccare automaticamente lo spam e altri contenuti sensibili in luogo di richiedere la censura manuale.</p>
      <p>In particolare Instagram, utilizza lo shadowbanning per prevenire bot, bloccare gli spammer e proteggere gli utenti più giovani da contenuti che la piattaforma considera “troppo sensibili” per essere visualizzati. L’algoritmo automatico è necessario per una piattaforma con oltre 1 miliardo di utenti ma al contempo deve ammettere che è imperfetto: vieta automaticamente senza alcuna spiegazione.</p>
      <p>Michelle, ballerina di pole dance australiana, ha notato che a seguito dell’introduzione dell’algoritmo c’è stato un cambiamento nel modo in cui i suoi contenuti sono stati visualizzati su Instagram, riporta HuffPost. A ottobre, ha deciso di cambiare genere, da femminile a maschile per vedere se il contenuto era stato “messo in ombra”: nel giro di tre giorni dalla modifica ha notato un aumento delle visualizzazioni e dei like di foto e video. </p>
      <p>“È ridicolo che si debba ricorrere a questo” ha detto Michelle al quotidiano e spiegato che “le ballerine di pole dance usano specificamente Instagram per condividere video didattici e far crescere le loro attività. Sulla pagina Instagram @everybodyvisible, dedicata alla community di pole dance, ha inoltre condiviso con i suoi follower come lo scambio di genere su Instagram potrebbe aiutare a migliorare i contenuti delle donne.</p>
      <p>A giugno, un’istruttrice di nome Elisabeth ha condiviso con i follwer gli hashtag vietati in relazione alla pole dance. Sembra che su Instagram ci sia stata una massiccia “pulizia” e le ballerine di pole dance sono state ritenute oscene e  sconvenienti … o come dice Instagram, non “rispettiamo le linee guida della community” del social.</p>
      <p>Elizabeth ha inoltre spiegato che l’uso ripetuto di hashtag vietati, in quel momento includevano  #poledancing, #poledancer, #unitedbypole, #poledancenation e #polesportorg, potrebbe comportare l’eliminazione dell’account. Instagram ha inizialmente negato di aver preso di mira lo sport quando ha vietato gli hashtag, ma in seguito a una petizione si è scusato, come riferito da HuffPost. DailyMail.com ha contattato Instagram per un commento sulle accuse di pregiudizio sul genere e sugli hashtag vietati.</p>
      <p>“Vogliamo assicurarci che i contenuti che raccomandiamo alle persone su Instagram siano sicuri e adatti a tutti”, ha dichiarato un portavoce di Facebook in una nota. ‘Garantire che le donne si sentano ascoltate è una parte essenziale di questo impegno. Le informazioni di genere dei profili non hanno alcun impatto sul contenuto che filtriamo dagli hashtag o dalla pagina Esplore”. (Fonte: Daily Mail)</p>
    </article>
  </body>
</html>