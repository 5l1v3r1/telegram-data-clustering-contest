<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hidoctor.ir/345335_%D9%85%D8%B4%DA%A9%D9%84%D8%A7%D8%AA-%D9%BE%D9%88%D8%B3%D8%AA%DB%8C-%DA%A9%D9%88%D8%AF%DA%A9%D8%A7%D9%86.html/"/>
    <meta property="og:site_name" content="دکتر سلام"/>
    <meta property="article:published_time" content="2019-11-24T05:07:25+00:00"/>
    <meta property="og:title" content="انواع مشکلات پوستی کودکان و راهکارهای درمانی آنها"/>
    <meta property="og:description" content="مشکلات پوستی کودکان به قدری شایع است که هیچ کودکی نمی تواند به آن دچار نشود. آن ها اغلب نشانه ی بیماری ویروسی یا باکتریایی هستند. در حالی که برخی از مشکلات پوستی کودکان ممکن است همچون لکه ها و برجستگی هایی به نظر برسند، با این حال، برخی از آن ها به تاول تبدیل می شوند و بعد از آن پوسته پوسته می شوند. اگرچه بیشتر مشکلات پوستی کودکان به خودی خود برطرف می شوند، با این حال؛ برخی از آن ها روی پوست؛ اسکار یا جای زخم باقی می گذارند. در مقاله حاضر از بخش سلامت کودک دکتر سلام به توضیح کامل پیرامون عفونت های مختلف یا بیماری هایی که باعث ایجاد مشکلات پوستی کودکان می شوند و چگونگی مقابله با آن ها مطالبی ارائه شده است."/>
  </head>
  <body>
    <article>
      <h1>انواع مشکلات پوستی کودکان و راهکارهای درمانی آنها</h1>
      <address>
        <time datetime="2019-11-24T05:07:25+00:00">24 Nov 2019, 05:07</time>
      </address>
      <p>مشکلات پوستی کودکان به قدری شایع است که هیچ کودکی نمی تواند به آن دچار نشود. آن ها اغلب نشانه ی بیماری ویروسی یا باکتریایی هستند. در حالی که برخی از مشکلات پوستی کودکان ممکن است همچون لکه ها و برجستگی هایی به نظر برسند، با این حال، برخی از آن ها به تاول تبدیل می شوند و بعد از آن پوسته پوسته می شوند. اگرچه بیشتر مشکلات پوستی کودکان به خودی خود برطرف می شوند، با این حال؛ برخی از آن ها روی پوست؛ اسکار یا جای زخم باقی می گذارند. در مقاله حاضر از بخش <a href="https://www.hidoctor.ir/category/%d8%b3%d9%84%d8%a7%d9%85%d8%aa-%d8%ae%d8%a7%d9%86%d9%88%d8%a7%d8%af%da%af%db%8c/%da%a9%d9%88%d8%af%da%a9%d8%a7%d9%86/">سلامت کودک</a> دکتر سلام به توضیح کامل پیرامون عفونت های مختلف یا بیماری هایی که باعث ایجاد مشکلات پوستی کودکان می شوند و چگونگی مقابله با آن ها مطالبی ارائه شده است.</p>
      <figure>
        <img src="https://www.hidoctor.ir/wp-content/uploads/2019/11/Slapped-cheek-disease-e1574600271680.jpg"/>
      </figure>
      <h3>مشکلات پوستی کودکان با عامل ویروسی</h3>
      <h4>1- آبله مرغان</h4>
      <p>آبله مرغان یکی از مشکلات پوستی کودکان و یک بیماری ویروسی بسیار مسری است که در اثر ویروس واریسلا زوستر ایجاد می شود. نشانه های اصلی آبله مرغان بثورات، سردرد، تب به مدت 2 تا 3 روز و به دنبال آن بثورات وزیکولی (ضایعات پوستی) و از بین رفتن اشتهاست. بثورات خارش دار هستند و تاول های پر از مایعات را شکل می دهند. آن ها بعد از 5 تا 6 روز بعد از ظهور بثورات، تاول می زنند و پوسته پوسته می شوند. این بثورات بیشتر در گوش ها، صورت، بازوها، سینه، شکم و پاها ظاهر می شوند.</p>
      <p>
        <b>درمان</b>
      </p>
      <p>اگر چه هیچ درمان خاصی برای آبله مرغان وجود ندارد، اما می توانید نکات زیر را برای تسکین علائم این بیماری دنبال کنید. ژل های خنک کننده و شربت ضد حساسیت می تواند به کاهش خارش کمک کند، در حالی که پاراستامول بدون نسخه نیز می تواند تب را تسکین دهد. به کودک خود مایعات زیادی بنوشانید تا بدن او را هیدراته نگه دارد.</p>
      <p>
        <b>پیشگیری</b>
      </p>
      <p>با تزریق واکسن ویروس واریسلا به کودک در سن 1 سالگی و یادآوری آن در 5 سالگی می توانید از آبله مرغان جلوگیری کنید.</p>
      <h4>2- سرخک</h4>
      <p>سرخک یکی از مشکلات پوستی کودکان و یک بیماری عفونی تنفسی ویروسی است. سرخک باعث ایجاد مشکلات پوستی در سرتاسر بدن می شود و با علائمی مانند <a href="https://www.hidoctor.ir/7788_%d8%b4%d8%b1%d8%ad-%d8%ad%d8%a7%d9%84%db%8c-%d8%a7%d8%b2-%d8%a8%db%8c%d9%85%d8%a7%d8%b1%db%8c-%d8%b3%d8%b1%d9%85%d8%a7%d8%ae%d9%88%d8%b1%d8%af%da%af%db%8c.html/">سرماخوردگی</a> ظاهر می شود. اولین علائم سرخک، تب به مدت 2 روز و به دنبال آن بثور ماکولا همراه با <a href="https://www.hidoctor.ir/40398_%da%86%da%af%d9%88%d9%86%d9%87-%d8%a7%d8%b2-%d8%b4%d8%b1-%d8%a7%d8%ad%d8%aa%d9%82%d8%a7%d9%86-%d8%a8%db%8c%d9%86%db%8c-%d8%ae%d9%84%d8%a7%d8%b5-%d8%b4%d9%88%db%8c%d9%85%d8%9f.html/">احتقان بینی</a>، <a href="https://www.hidoctor.ir/25036_%d8%a7%d8%b2-%d8%b9%d9%84%d8%a7%d8%a6%d9%85-%d9%88-%d9%86%d8%b4%d8%a7%d9%86%d9%87%e2%80%8c%d9%87%d8%a7-%d8%aa%d8%a7-%d8%af%d8%b1%d9%85%d8%a7%d9%86-%d9%82%d8%b1%d9%85%d8%b2%db%8c-%da%86%d8%b4%d9%85.html/">قرمزی چشم</a>، تب، سرفه، زخم های قرمز با لکه های سفیدی در داخل گونه هاست.</p>
      <p>این بثورات طی 2 روز پس از تب با درجه بالا (104 درجه فارنهایت) برطرف می شوند. آن ها معمولاً در پیشانی ظاهر می شوند و سپس به قسمت های دیگر بدن همچون صورت، گردن، تنه، بازوها و پاها گسترده می شوند.</p>
      <p>
        <b>درمان</b>
      </p>
      <p>هیچ دارویی برای سرخک تجویز نمی شود و علائم آن به طور معمول طی دو هفته برطرف می شود. پزشک اطفال ممکن است استامینوفن را برای رفع تب و درد کودک تجویز کند، به او مکمل <a href="https://www.hidoctor.ir/6131_%d9%88%db%8c%d8%aa%d8%a7%d9%85%db%8c%d9%86-a-%da%86%d9%87-%d9%81%d8%a7%db%8c%d8%af%d9%87-%d8%a7%db%8c-%d8%af%d8%a7%d8%b1%d8%af.html/">ویتامین A</a> بدهد، از او بخواهد مایعات زیادی بنوشد و برای <a href="https://www.hidoctor.ir/11558_%da%af%d9%84%d9%88%d8%af%d8%b1%d8%af-%d9%88-%d9%be%db%8c%d8%a7%d9%85%d8%af%d9%87%d8%a7%db%8c-%d8%a2%d9%86.html/">رفع گلودرد</a> و سرفه دستگاه مرطوب کننده هوا را پیشنهاد دهد.</p>
      <p>
        <b>پیشگیری</b>
      </p>
      <p>می توان با تزریق واکسن MMR (سرخک، <a href="https://www.hidoctor.ir/13242_%d8%af%d8%b1%d8%a8%d8%a7%d8%b1%d9%87-%d8%b1%d9%88%d8%b4%d9%87%d8%a7%db%8c-%d8%af%d8%b1%d9%85%d8%a7%d9%86%db%8c-%d8%a7%d9%88%d8%b1%db%8c%d9%88%d9%86-%da%86%d9%87-%d9%85%db%8c%d8%af%d8%a7%d9%86%db%8c.html/">اوریون</a>، سرخچه) از سرخک کودک جلوگیری کرد.</p>
      <figure>
        <img src="https://www.hidoctor.ir/wp-content/uploads/2019/11/Rubella-or-German-measles-e1574600283760.jpg"/>
      </figure>
      <h4>3- سرخچه یا سرخک آلمانی</h4>
      <p>سرخچه یکی از مشکلات پوستی کودکان و یک بیماری ویروسی مسری در کودکان است. این بیماری؛ همچنین به سرخک سه روزه و سرخک آلمانی معروف است. سرخچه و سرخک بثورات مشابهی دارند، اما ماهیت شان متفاوت است. در سرخچه بثورات قرمز یا صورتی روشنی روی پوست صورت ظاهر می شود و سپس به قسمت های دیگر بدن گسترده می شود. آن ها حدود چهار تا پنج روز باقی می مانند. کودک شما همچنین ممکن است گره های لنفاوی متورم، چشم قرمز، بینی پر، تب و گلو درد داشته باشد.</p>
      <p>
        <b>درمان</b>
      </p>
      <p>هیچ دارویی برای درمان سرخچه موجود نیست. بنابراین باید سعی کرد تا علائم موثر آن را رفع کرد. پزشکان به منظور تسریع روند درمان استراحت را توصیه می کنند و برای کاهش تب و درد کودک استامینوفن تجویز کنند.</p>
      <p>
        <b>پیشگیری</b>
      </p>
      <p>با تجویز واکسن MMR می توان از ابتلا به این بیماری جلوگیری کرد.</p>
      <h4>4- بیماری گونه ی سیلی خورده</h4>
      <p>بیماری گونه سیلی خورده یا بیماری پنجم یکی از مشکلات پوستی کودکان و یک عفونت ویروسی رایج در کودکان است که بیشتر در اوایل تابستان، زمستان و بهار بروز می کند. در این حالت بثورات قرمز روشنی روی گونه ها ظاهر شده و تا چند روز آتی به تنه، بازوها و پاها گسترده می شود. این بثورات تقریباً یک هفته دوام پیدا می کنند.</p>
      <p>
        <b>درمان</b>
      </p>
      <p>دوره این وضعیت باید طی شود تا کودک، بهبود یابد. داروهای بدون نسخه مانند تیلنول معمولاً برای <a href="https://www.hidoctor.ir/8597_%d8%af%d9%87-%d9%86%da%a9%d8%aa%d9%87-%d8%b7%d8%a8%db%8c%d8%b9%db%8c-%d8%a8%d8%b1%d8%a7%db%8c-%da%a9%d8%a7%d9%87%d8%b4-%d8%aa%d8%a8-%d8%a8%da%86%d9%87-%d9%87%d8%a7.html/">کاهش تب</a> و درد استفاده می شوند.</p>
      <p>
        <b>پیشگیری</b>
      </p>
      <p>از آنجا که این ویروس؛ توسط هوا منتقل می شود؛ رعایت بهداشت؛ مانند شستن دستان کودکتان را فراموش نکنید و مانع قرار دادن انگشتانش در دهان وی شوید.</p>
      <hr/>
      <p>
        <b>بیشتر بخوانید: <a href="https://www.hidoctor.ir/176849_%d9%85%d9%88%d8%a7%d8%af-%d8%ba%d8%b0%d8%a7%db%8c%db%8c-%d9%85%d8%b9%d8%ac%d8%b2%d9%87-%d8%a2%d8%b3%d8%a7-%d8%a8%d8%b1%d8%a7%db%8c-%da%a9%d8%a7%d9%87%d8%b4-%d8%aa%d8%a8.html/">مواد غذایی معجزه آسا برای کاهش تب</a></b>
      </p>
      <hr/>
      <h4>5- بیماری دست، پا و دهان</h4>
      <p>بیماری دست، پا و دهان (که با نام HFMD نیز شناخته می شود) یک عفونت ویروسی مسری است که معمولاً کودکان کمتر از پنج سال را درگیر می کند و بیشتر در تابستان و پاییز رخ می دهد.</p>
      <figure>
        <img src="https://www.hidoctor.ir/wp-content/uploads/2019/11/Scabies-e1574600278675.jpg"/>
      </figure>
      <p>این بیماری با زخم های متعدد دردناک در دهان و گلو و بثورات دست و پا مشخص می شود. عموماً خفیف است و به خودی خود؛ طی چند روز برطرف می شود. علاوه بر تب خفیف، کودک شما ممکن است دارای زخم های قرمز دردناکی در داخل دهان باشد که در کام، لثه ها و جداره ی داخلی آن بروز می یابد و بثورات قرمزی روی کف دست و پا و باسن کودک مشاهده شود. معمولاً پس از اینکه این بیماری؛ دوره خود را طی کرد؛ کودک مبتلا؛ بدون هیچ گونه عارضه ای بهبود می یابد.</p>
      <p>
        <b>درمان</b>
      </p>
      <p>داروهایی مانند استامینوفن برای رفع ناراحتی، درد و سردرد ممکن است تجویز شود.</p>
      <p>
        <b>پیشگیری</b>
      </p>
      <p>مهم ترین عامل برای جلوگیری از شیوع این بیماری رعایت بهداشت است. از فرزندان تان بخواهید تا دستان خود را با آب و صابون بشویند.</p>
      <h4>6- مولوسکوم کانتوژیوزوم یا زگیل آبکی</h4>
      <p>مولوسکوم کانتوژیوزوم یکی از مشکلات پوستی کودکان و یک عفونت ویروسی پوستی است. این عفونت باعث بروز ضایعات برجسته ی کوچک و بدون دردی روی پوست می شود. این ضایعات معمولاً صاف و به رنگ صورتی روشن و یا براق هستند و یک دندانه یا گودی در بین آن ها وجود دارد. بثورات؛ بیشتر در صورت، تنه، ران، شکم و دستگاه تناسلی دیده می شود. بثورات از 6 ماه تا 4 سال دوام می یابند و در بیشتر موارد، درمان لازم نیست.</p>
      <p>
        <b>درمان</b>
      </p>
      <p>به طور معمول ضایعات ناشی از مولوسکوم کانتوژیوزوم؛ نیازی به درمان ندارد. اما در برخی شرایط شدید، پزشک ممکن است کرم ها و پمادهای موضعی را برای کودک تان پیشنهاد کند. در موارد بسیار نادر، پزشک ممکن است روش هایی مانند درمان موضعی، لیزر درمانی و کرایوتراپی را توصیه کند. این روش های درمانی هر ضایعه را جداگانه درمان می کنند و ممکن است طی دو مرحله انجام شوند.</p>
      <p>
        <b>پیشگیری</b>
      </p>
      <p>این بیماری؛ از طریق تماس پوستی گسترش می یابد؛ بنابراین رعایت بهداشت در پیشگیری از آن به شما کمک می کند. همچنین، با پوشاندن آن ها و نخراشیدن شان، می توانید گسترش بثورات را کنترل کنید.</p>
      <h3>مشکلات پوستی کودکان با عامل باکتری</h3>
      <p>برخی از بیماری های ناشی از باکتری ها با مشکلات پوستی کودکان و یا ضایعات پوستی همراه هستند. در ادامه متداول ترین آن ها آورده شده است.</p>
      <figure>
        <img src="https://www.hidoctor.ir/wp-content/uploads/2019/11/Molluscum-contagiosum-e1574600287197.jpg"/>
      </figure>
      <h4>1- تب اسکارلت یا مخملک</h4>
      <p>عامل تب اسکارلت استرپ گلو یا عفونت باکتریایی است که منجر به گلو درد و خارش می شود و با بثوراتی همراه است. این بیماری یکی از مشکلات پوستی کودکان و معمولاً در کودکان گروه سنی 5 تا 15 سال دیده می شود و در کودکان زیر 2 سال؛ معمول نیست. این بیماری توسط باکتری استرپتوکوکی نوع A ایجاد می شود که باعث ایجاد استرپ گلو نیز می شود. باکتری ها؛ سمی را آزاد می کنند که باعث ایجاد بثورات قرمز و خارش می شود. این بیماری که همچنین به اسکارلاتینا معروف است، با ورم قرمز مشخص، تب بالا و گلودرد همراه است.</p>
      <p>شایع ترین علائم مخملک بثورات قرمز است که در تمام صورت، گردن، تنه، بازوها و پاها ظاهر می شود. گاهی اوقات، بثورات؛ ناحیه ی سفید و شفافی اطراف دهان به جا می گذارند. رگه های قرمز یا زخم هایی در نواحی همچون؛ خطوط زیر بغل، آرنج، زانو، کشاله ران و گردن ظاهر می شوند. این وضعیت به خطوط Pastia معروف است. لوزه ها و قسمت پشت گلو ممکن است قرمز و متورم شوند و بثوراتی با لکه های سفید چرکین داشته باشند.</p>
      <p>
        <b>درمان</b>
      </p>
      <p>این بیماری یکی از مشکلات پوستی کودکان می باشد که در گذشته یک بیماری شدید و کشنده در کودکان محسوب می شد، اما اکنون با آنتی بیوتیک ها قابل درمان است. علاوه بر آنتی بیوتیک، پزشک؛ ممکن است پمادهای موضعی برای رفع بثورات یا داروهایی برای سهولت گلودرد تجویز کند.</p>
      <p>
        <b>پیشگیری</b>
      </p>
      <p>باکتری ها مسری هستند و به سرعت گسترش می یابند. اگر کودک؛ بیماری را شیوع دهد، او را در خانه نگه دارید، زیرا سرفه و عطسه او؛ می تواند دیگران را آلوده کند. اگر فردی در خانواده به این عفونت مبتلا شده باشد، از تماس فرزندتان با وی خودداری کنید. دست هایش را به طور کامل بشویید و وسایل، لیوان ها و وسایل فرد آلوده را جدا نگه دارید.</p>
      <h4>2- زرد زخم</h4>
      <p>زرد زخم یک عفونت باکتریایی و یکی از مشکلات پوستی کودکان است که نسبتا شایع است اما بیماری جدی نیست و بیشتر در هوای گرم و مرطوب رخ می دهد و بسیار مسری است. علائم معمول زرد زخم شامل لکه های قرمز روشن است که در کلاسترهای اطراف بینی و لب ظاهر می شوند. زخم ها تاول های پر از مایع هستند که ممکن است برطرف شوند و سپس پوسته پوسته گردند. زخم ها خارش دارند و گاه دردناک هستند. بعد از پوسته پوسته شدن، ممکن است علائم قرمز رنگی روی پوست باقی بمانند.</p>
      <p>
        <b>درمان</b>
      </p>
      <p>پزشکان معمولاً برای بهبود بثورات به کودک آنتی بیوتیک می دهند. کودک طی یک هفته؛ بعد از شروع درمان بهبود می یابد. ممکن است زرد زخم های کودک خود را با آب تمیز و گرم و صابون تمیز کرده و از پمادهای موضعی آنتی بیوتیک برای تسکین آن ها استفاده کنید. آنتی بیوتیک های موضعی می توانند طی هفت روز؛ سوزش این زخم ها را درمان کنند.</p>
      <figure>
        <img src="https://www.hidoctor.ir/wp-content/uploads/2019/11/doc-child-parent-e1574600310138.jpg"/>
      </figure>
      <p>
        <b>پیشگیری</b>
      </p>
      <p>رعایت بهداشت؛ بهترین روش پیشگیری از زرد زخم است. کودک خود را به طور مرتب حمام ببرید، دستان او را بشویید، هرگونه زخم پوستی اش را بپوشانید، ناخن هایش را کوتاه کنید و اتاق خواب و اشیایش را ضد عفونی کنید.</p>
      <hr/>
      <p>
        <b>بیشتر بخوانید: <a href="https://www.hidoctor.ir/143013_%d8%b1%d8%b9%d8%a7%db%8c%d8%aa-%d8%a8%d9%87%d8%af%d8%a7%d8%b4%d8%aa-%d8%a8%d8%b1%d8%a7%db%8c-%d8%ac%d9%84%d9%88%da%af%db%8c%d8%b1%db%8c-%d8%a7%d8%b2-%d8%b2%db%8c%d8%a7%d8%af-%d8%b4%d8%af%d9%86-%d8%b3.html/">رعایت بهداشت برای جلوگیری ازسرخی پوست</a></b>
      </p>
      <hr/>
      <h3>سایر مشکلات پوستی کودکان</h3>
      <p>گاهی اوقات مشکلات پوستی کودکان ناشی از گرما، واکنش آلرژیک یا سایر عفونت هاست.</p>
      <h4>1- اگزما</h4>
      <p>اگزما نام دیگر درماتیت است و یکی از مشکلات پوستی کودکان و یک بیماری التهابی پوست است. علت دقیق اگزما مشخص نیست، اما گاهی اوقات ترکیبی از عوامل محیطی و ژن ها می توانند؛ اگزما را تحریک کنند. در این شرایط، پوست خشک، ترک خورده، قرمز و دچار خارش می شود. شایع ترین نوع اگزما درماتیت آتوپیک است که معمولاً کودکان را درگیر می کند.</p>
      <p>بثورات معمولاً در پشت خطوط زانوها و آرنج ظاهر می شوند. همچنین ممکن است در مچ دست، مچ پا، پاها و گردن ظاهر شوند. بثورات قرمز، برجسته و خارش دارهستند. اما مسری نیستند. اگزما معمولاً با بزرگ تر شدن کودک برطرف می شود، اما برخی ممکن است حتی در بزرگسالی هم ادامه داشته باشند.</p>
      <p>
        <b>درمان</b>
      </p>
      <p>علاجی برای اگزما وجود ندارد و هدف از درمان آن، بهبودی پوست و جلوگیری از سوزش پوستی با استفاده از داروهای موضعی است. پزشکان معمولاً داروهای بیولوژیک و سرکوب کننده های سیستم ایمنی را تجویز می کنند.</p>
      <p>
        <b>پیشگیری</b>
      </p>
      <p>عوامل تشدید کننده ی اگزما مانند برخی از غذاها، کنه ها گرد و غبار یا گرده ها را تشخیص داده و جلویشان را بگیرید. پوست کودک خود را با مرطوب کننده مرطوب نگه دارید و مانع خاراندن او شوید. در اتاق کودک- مخصوصاً در زمستان هایی که هوا خشک است- از مرطوب کننده هوا استفاده کنید.</p>
      <figure>
        <img src="https://www.hidoctor.ir/wp-content/uploads/2019/11/Eczema-e1574600305860.jpg"/>
      </figure>
      <hr/>
      <p>
        <b>بیشتر بخوانید: <a href="https://www.hidoctor.ir/344097_%d8%a7%da%af%d8%b2%d9%85%d8%a7%db%8c-%da%a9%d9%88%d8%af%da%a9-%d8%b4%d9%85%d8%a7-%d8%af%d8%b1%d9%85%d8%a7%d9%86-%d9%be%d8%b0%db%8c%d8%b1-%d8%a7%d8%b3%d8%aa.html/">اگزمای کودک شما درمان پذیر است</a></b>
      </p>
      <hr/>
      <h4>2- راش گرمایی یا عرق سوز</h4>
      <p>راش گرمایی یا عرق سوز لکه های قرمز خارش داری است که مانند لکه ای روی پوست احساس می شود. این راش همچنین تحت عنوان میلیاریا شناخته می شود. این حالت زمانی اتفاق می افتد که مجاری عرق اپیدرم یا لایه بیرونی پوست دچار گرفتگی شوند. راش گرمایی بیشتر در صورت، گردن، زیر بغل، شکم، سینه، کمر و پاها ظاهر می شود.</p>
      <p>
        <b>درمان</b>
      </p>
      <p>این یک بیماری جدی نیست و به درمان خاصی نیاز ندارد. از لوسیون های راش گرمایی مانند لوسیون های کالامین یا استروئیدهای موضعی بدون نسخه؛ مانند کرم هیدروکورتیزون استفاده کنید.</p>
      <p>
        <b>پیشگیری</b>
      </p>
      <p>کودک خود را در یک اتمسفر خشک و خنک نگه دارید و از پوشاندن لباس زیاد در آب و هوای گرم اجتناب کنید.</p>
      <h4>3- اریتم مولتی ‌فرم یا قرمز شدگی چند شکل</h4>
      <p>این یک بیماری نیست بلکه واکنشی به برخی از عفونت هاست که باعث می شود تا سیستم ایمنی بدن؛ سلول های پوست خود را از بین ببرد. این حالت می تواند در واکنش به یک دارو نیز اتفاق بیفتد. اریتم مولتی ‌فرم همراه با زخم های قرمز حلقه مانند بروز می یابد. بثورات، همچون لکه های صورتی رنگ ظاهر می شوند و سپس قرمز می شوند و حلقه هایی را شکل می دهند. آن ها همچنین ممکن است تاول یا زخم ایجاد کنند. آن ها ممکن است در صورت، گردن، تنه، بازوها و پاها نیز ظاهر شود و در برخی موارد شدید، داخل دهان نیز ظاهر می شوند.</p>
      <p>
        <b>درمان</b>
      </p>
      <p>هیچ درمانی برای این مورد؛ وجود ندارد؛ زیرا عفونت، به خودی خود برطرف می شود. با این حال، کمپرس سرد و پاراستامول برای تسکین علائمی چون بثورات دردناک و تب قابل استعمال است.</p>
      <p>
        <b>پیشگیری</b>
      </p>
      <p>اریتم؛ مسری نیست. عوامل محیطی (گرده، دود) و غذاهایی مانند لبنیات می توانند باعث بثورات شوند. از محرک های کودک خود اطلاع داشته باشید و از قرار گرفتن کودک تان در معرض آن ها جلوگیری کنید.</p>
      <h4>4- پسوریازیس</h4>
      <p>پسوریازیس یکی از مشکلات پوستی کودکان است که ماندگار است. با این حال، تقریباً به طور تصادفی بهتر یا بدتر می شود. آن ممکن است به صورت ناگهانی ناپدید شود و مجددا ظاهر شود. این حالت باعث می شود که سلول های پوستی روی سطح پوست تجمع پیدا کنند. آن ها پوسته های سفید رنگ ضخیم و برجستگی هایی را ایجاد می کنند (که به پلاک معروف هستند).</p>
      <p>پلاک ها قرمز و خارش دار هستند. این بثورات برجسته در سرتاسر بدن ظاهر می شوند یعنی پوست سر، تنه، پاها، آرنج و زانو. پسوریازیس ژنتیکی است. تحقیقات نشان می دهند که در کودکانی که والدین شان دچار پسوریازیس هستند، احتمال ابتلا به آن وجود دارد. پسوریازیس غیر مسری است. اما شدت آن از فردی به فرد دیگر متفاوت است.</p>
      <p>در برخی، باعث گیجی خفیف می شود، در حالی که می تواند بر کیفیت زندگی برخی دیگر تأثیر منفی بگذارد. پلاک ها ممکن است نواحی بزرگی از صورت یا بدن را بپوشانند و کودکان ممکن است از این شرایط احساس ناراحتی کنند. علائم شایع آن پوست خشک و ترک خورده است که خونریزی می کند و همچنین؛ احساس خارش و سوزش در اطراف این نواحی پوسته پوسته شده و مناطق آسیب دیده است.</p>
      <figure>
        <img src="https://www.hidoctor.ir/wp-content/uploads/2019/11/anxiety-w5omen-e1574600317928.jpg"/>
      </figure>
      <p>
        <b>درمان</b>
      </p>
      <p>درمانی برای پسوریازیس وجود ندارد، اما از داروهایی مانند پماد موضعی و کرم ها می توان برای برطرف کردن بثورات استفاده کرد. بعضی اوقات، پزشکان می توانند برای تسکین موثر علائم، روش های درمانی ترکیبی را ارائه دهند.</p>
      <p>
        <b>پیش گیری</b>
      </p>
      <p>هیچ راهی برای جلوگیری از پسوریازیس وجود ندارد. شما می توانید با استفاده از لوسیون های مرطوب کننده از بروز خشکی پوست و بنابراین سوزش پوستی اجتناب کنید و از شامپوهای موضعی برای درمان پوست سر، مرطوب کننده ای برای مرطوب نگه داشتن هوا و جلوگیری از یخ زدگی و خشکی آن استفاده کنید.</p>
      <h4>5- جَرَب یا گال</h4>
      <p>یکی از مشکلات پوستی کودکان و یک عفونت پوستی است که توسط کنه هایی که روی پوست لانه گزینی می کنند ایجاد می شود. این جانداران لانه گزینی می کنند و راش های برجسته ی قرمز رنگ کوچک و تاول هایی ایجاد می کنند. برجستگی ها اغلب با چرک پر می شوند. بثورات خارش دار هستند و ممکن است؛ پوست، ضخیم و پوسته پوسته شود. نواحی که بیشتر از همه دچار جرب می شوند، دست ها، بین انگشتان دست و پا، قسمت های داخلی مچ دست، خط زیر بغل، آرنج ها و باسن است.</p>
      <p>
        <b>درمان</b>
      </p>
      <p>این عفونت؛ به درمان نیاز دارد. در صورت بروز چنین علائمی، فرزندتان را برای تشخیص بیشتر به نزد پزشک ببرید. پزشکان معمولاً برای از بین بردن کنه؛ پماد یا کرم دارویی تجویز می کنند. همچنین برای رفع خارش؛ ممکن است آنتی هیستامین تجویز کنند. پس از شروع درمان، این خارش تا دو روز بهبود می یابد.</p>
      <p>
        <b>پیشگیری</b>
      </p>
      <p>جرب بسیار مسری است و می تواند از طریق تماس گسترش یابد. بنابراین، اگر یک نفر در خانه دچار این عفونت شود، تمام اعضای خانواده درگیر می شوند و باید تحت معالجه قرار گیرند.</p>
      <h4>6- کهیر</h4>
      <p>کهیر یکی از مشکلات پوستی کودکان که باعث ایجاد لکه های صورتی یا برجستگی هایی می شود که بر روی پوست تأثیر می گذارند. اصطلاح دیگر آن اورتیکا است. کهیر ممکن است به سبب یک واکنش آلرژیک (به یک دارو، مثلا پنی سیلین) یا برخی از غذاها اتفاق بیفتد ولی معمولاً طی چند ساعت برطرف می شود.</p>
      <p>شایع ترین علت کهیر، عفونت ویروسی همراه با علائمی چون؛ سرفه، تب و اسهال است. گاهی اوقات نیز، به سبب عفونت های باکتریایی مانند UTI می تواند اتفاق بیفتد. کهیری که حدود شش هفته طول بکشد، تحت عنوان کهیر حاد شناخته می شود و هنگامی که بیش از شش هفته به طول بینجامد، کهیر مزمن شناخته می شود.</p>
      <p>بثورات بسیار خارش دار هستند و مانند نیش پشه های کوچک به نظر می رسند. گاهی اوقات ممکن است ورم ‌های کهیر، بعد از نیش زنبور عسل، یا به عنوان واکنش آنافیلاکتیک، ظاهر شوند. مصرف غذاهای آلرژن نیز می تواند تا دو ساعت، باعث بروز کهیر شود. اما در بیش از ۳۰ درصد موارد، علت آن نامشخص است. بثورات معمولاً سه تا چهار روز باقی می مانند و کودکان معمولاً بیش از یک بار کهیر نمی زنند.</p>
      <p>
        <b>درمان</b>
      </p>
      <p>درمان کهیر؛ بر تسکین علائم تمرکز دارد. پزشکان معمولاً داروهای موضعی مانند قرص کورتیکواستروئید و آنتی هیستامین ها را توصیه می کنند. برای رفع خارش، کودک خود را درون وان آب سرد قرار دهید و تکه های یخ را بر روی محل خارش دار بمالید و برای رفع این خارش ها چهار بار در روز دیفن ‌هیدرامین یا بنادریل به کودک تان بدهید.</p>
      <p>
        <b>پیشگیری</b>
      </p>
      <p>شستن دست و بدن کودک با آب و صابون می تواند به جلوگیری از کهیر کمک کند.</p>
      <figure>
        <img src="https://www.hidoctor.ir/wp-content/uploads/2019/11/AdobeStock_92337021-767x511-e1574600324176.jpeg"/>
      </figure>
      <p>
        <b>سخن آخر</b>
      </p>
      <p>به طور کلی این بثورات در کودکان به دلایل زیادی اتفاق می افتند و اگرچه آن ها اکثراً بی ضرر هستند، اما باید از منشأ شیوع آن اطلاع داشته باشید تا از بروز عوارض آن جلوگیری کنید. بنابراین، در صورت ظاهر شدن این بثورات و دوام بیش از یک روزه ی آن ها، کودک خود را برای تشخیص بیشتر نزد پزشک ببرید. با این حال؛ معمولاً کودکان با کمک برخی از پمادهای مسکن؛ به خودی خود بهبود می یابند. آیا بچه های شما چنین مشکلی داشتند؟ اگر بله؛ شما برای بهبود آن ها چه اقداماتی اتخاذ کردید؟</p>
      <related>
        <a href="https://www.hidoctor.ir/86308_%d8%a7%da%af%d8%b2%d9%85%d8%a7%db%8c-%da%a9%d9%88%d8%af%da%a9%d8%a7%d9%86.html/"/>
        <a href="https://www.hidoctor.ir/144106_%d8%aa%d8%af%d8%a7%d8%a8%db%8c%d8%b1-%d8%b9%d9%85%d9%88%d9%85%db%8c-%d8%a8%d8%b1%d8%a7%db%8c-%d8%af%d8%b1%d9%85%d8%a7%d9%86-%d8%b3%d8%b1%d8%ae%da%a9.html/"/>
        <a href="https://www.hidoctor.ir/161830_%d8%a7%d8%b7%d9%84%d8%a7%d8%b9%d8%a7%d8%aa-%d9%be%d8%b2%d8%b4%da%a9%db%8c-%d8%af%d8%b1-%d9%85%d9%88%d8%b1%d8%af-%d8%a8%db%8c%d9%85%d8%a7%d8%b1%db%8c-%da%af%d8%a7%d9%84-%db%8c%d8%a7-%d8%ac%d8%b1%d8%a8.html/"/>
        <a href="https://www.hidoctor.ir/158193_%d9%87%d9%85%d9%87-%da%86%db%8c%d8%b2-%d8%af%d8%b1%d8%a8%d8%a7%d8%b1%d9%87-%db%8c-%d8%a7%da%af%d8%b2%d9%85%d8%a7%db%8c-%d8%a2%d8%aa%d9%88%d9%be%db%8c%da%a9-%db%8c%d8%a7-%d8%b3%d8%b1%d8%b4%d8%aa%db%8c.html/"/>
      </related>
    </article>
  </body>
</html>