<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301123/%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86%D9%88%D8%A7%D8%B1%D9%87-%D9%85%D9%84%DB%8C-%D8%B4%D8%B9%D8%B1-%D8%AF%D8%B1-%D8%A7%D9%85%D8%AA%D8%AF%D8%A7%D8%AF-%D9%81%D8%AC%D8%B1-%D8%AF%D8%B1-%DB%8C%D8%B2%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:05:18+00:00"/>
    <meta property="og:title" content="برگزاری جشنواره ملی شعر «در امتداد فجر» در یزد"/>
    <meta property="og:description" content="ایسنا/یزد جشنواره ملی شعر «در امتداد فجر» با حضور شاعران کشوری و استانی به میزبانی یزد برگزار می‌شود."/>
  </head>
  <body>
    <article>
      <h1>برگزاری جشنواره ملی شعر «در امتداد فجر» در یزد</h1>
      <address><time datetime="2019-11-24T05:05:18+00:00">24 Nov 2019, 05:05</time> by <a rel="author">حمید رضا دهقان</a></address>
      <p>ایسنا/یزد جشنواره ملی شعر «در امتداد فجر» با حضور شاعران کشوری و استانی به میزبانی یزد برگزار می‌شود.</p>
      <p>سازمان بسیج هنرمندان کشور در چهلمین سالگرد تاسیس سازمان بسیج مستضعفین و در گام دوم انقلاب اسلامی اقدام به برگزاری جشنواره ملی شعر «در امتداد فجر« به میزبانی استان یزد کرده است.</p>
      <p>این جشنواره در موضوعات «بسیج شجره طیبه انقلاب»، «خودباوری خودکفایی و امید به آینده»، «خودسازی، جامعه سازی و تمدن نوین اسلامی»، «عزت و اقتدار ملی»، «جوانان و محور پیشرفت»، «فرجام برجام»، « ولایت، عاشورا، طلیعه ظهور عدالت علوی و مبارزه با افساد»، «هجو استکبار»، «راهیان نور، راویان عشق»، «اخلاق، معنویت»، «راهبرد مقاومت وحدت امت اسلامی» و «نگاه انقلابی، عمل جهادی، سبک زندگی ایرانی اسلامی» برگزار می‌شود.</p>
      <p>تعداد آثار ارسالی به این جشنواره پنج هزار و 100 اثر از هنرمندان سراسر کشور بوده که چهار هزار و 500 اثر آن در بخش عمومی و 600 اثر در بخش ویژه هستند. البته پس از ارزیابی داوران جشنواره، در نهایت 32 اثر به‌ عنوان آثار برگزیده جشنواره انتخاب و در مراسم اختتامیه که عصر امروز یکشنبه سوم آذرماه برگزار می‌شود، تجلیل خواهند شد.</p>
      <p>آیین اختتامیه این جشنواره از ساعت 18 امروز با حضور شاعران کشوری و استانی در سالن شهید عباسپور برق منطقه‌ای یزد برگزار می‌شود.</p>
      <p>انتهای پیام</p>
    </article>
  </body>
</html>