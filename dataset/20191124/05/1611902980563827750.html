<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/co-takiego-ziemkiewicz-zrobil-autorowi-wiedzmina-sapkowski-wypowiada-sie-na-temat-serialu-netflixa-i-slowianskosci-ksiazek/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T05:00:57+00:00"/>
    <meta property="og:title" content="Co takiego Ziemkiewicz zrobił autorowi „Wiedźmina”? Sapkowski wypowiada się na temat serialu Netflixa i „słowiańskości” książek"/>
    <meta property="og:description" content="Autor sagi o wiedźminie Geralcie, Andrzej Sapkowski, udzielił wywiadu „Nowej Fantastyce”. Pisarz opowiadał o serialu Netflixa, słowiańskim duchu swoich książek i… Rafale Ziemkiewiczu."/>
  </head>
  <body>
    <article>
      <h1>Co takiego Ziemkiewicz zrobił autorowi „Wiedźmina”? Sapkowski wypowiada się na temat serialu Netflixa i „słowiańskości” książek</h1>
      <address><time datetime="2019-11-24T05:00:57+00:00">24 Nov 2019, 05:00</time> by <a rel="author" href="https://nczas.com/author/aap/" target="_blank">AAP</a></address>
      <p>
        <b>Autor sagi o wiedźminie Geralcie, Andrzej Sapkowski, udzielił wywiadu „Nowej Fantastyce”. Pisarz opowiadał o serialu Netflixa, słowiańskim duchu swoich książek i… Rafale Ziemkiewiczu.</b>
      </p>
      <p>Na początku rozmowy z Marcinem Zwierzchowskim z „Nowej Fantastyki” Sapkowski przyznał, że wzruszył się, gdy odwiedził plan serialowego „Wiedźmina”, bo pierwszy raz w życiu miał okazje zobaczyć przedsięwzięcie filmowe na taką skalę.</p>
      <p><i>– Monumentalne dekoracje, kostiumy, makijaże, aktorstwo, praca załogi i techników –</i> wymienił autor książek <i>– to wszystko wydało mi się <b>wielką sprawą</b></i>.</p>
      <p><i>– Nie będę kłamał, byłem wzruszony –</i> przyznał.</p>
      <p>Andrzej Sapkowski został również zapytany przez Zwierzchowskiego o „słowiańskość” cyklu o wiedźminie Geralcie. Odpowiedź, której udzielił autor, wielu może zaskoczyć. Tym bardziej, że został w nią wpleciony… Rafał Ziemkiewicz.</p>
      <p><i>– Owa „słowiańskość” to raczej coś w rodzaju mitu, którym obrosła moja twórczość – a i moja osoba również. W pierwszym wywiadzie, jakiego udzieliłem „Fantastyce”, <b>łatkę „Słowianina” przypiął mi Rafał Ziemkiewicz</b> i tak już zostało –</i> powiedział autor.</p>
      <p><i>– Co było powodem? To, że strawestowałem baśń Zmorskiego o strzydze? Że Geralt brzmi bardziej słowiańsko niż Conan? Że coś tam słowiańskopodobnego wplotłem w onomastykę? –</i> zastanawia się Sapkowski.</p>
      <p>Według pisarza, jego pierwsze opowiadania nie odstawały od typowego fantasy, i to z biegiem lat dodawał doń polskie lub słowiańśkie smaczki.</p>
      <p><i>– Moje pierwsze opowiadania twardo trzymały się kanonu fantasy – myślę tu światowym kanonie. Tak przynajmniej uważam. Cóż, potem przyszły przekłady i światowa fantasy musiała chcąc nie chcąc zaakceptować w branży Polaka. Słowianina, jakby nie było. W którego twórczości co bystrzejsi czytelnicy umieli wypatrzeć jakieś „polskie” czy „słowiańskie” wtręty –</i> stwierdził.</p>
      <p>Sapkowski uważa przy tym, że jako Polak, był przez długi czas dyskryminowany na światowym rynku fantasy.</p>
      <p>
        <i>– Dla jednych to była przyciągająca egzotyka. Ale nie zabrakło też wówczas opinii, że Polak piszący fantasy to tak jak Eskimos piszący o zebrach.</i>
      </p>
      <p>Serial „Wiedźmin” od Netflixa zadebiutuje na platformie 20 grudnia. Andrzej Sapkowski pełnił przy produkcji rolę konsultanta.</p>
      <p>Źródło: Nowa Fantastyka</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/hit-aleksander-kwasniewski-narzeka-na-zbyt-niska-emeryture-zobacz-ile-dostanie-od-zus/"/>
        <a href="https://nczas.com/2019/11/24/zyciowy-dramat-antoniego-macierewicza-zwykly-student-zrobil-mu-cos-strasznego/"/>
        <a href="https://nczas.com/2019/11/24/straszna-prawda-o-smierci-piotra-wozniak-staraka-wyniki-tych-badan-przerazaja/"/>
        <a href="https://nczas.com/2019/11/24/wojciech-cejrowski-bezlitosnie-o-ustawce-wiadomosci-tvp-wiocha-ludzie-nie-sa-glupi-video-2/"/>
        <a href="https://nczas.com/2019/11/24/poslowie-ze-zdumieniem-sluchali-grzegorza-brauna-opowiedzial-im-ciekawa-historie-video/"/>
        <a href="https://nczas.com/2019/11/24/janusz-korwin-mikke-wbija-szpile-prowadzacemu-w-tvp-niszczy-tez-pomysl-stosowania-na-sile-zenskich-koncowek/"/>
        <a href="https://nczas.com/2019/11/24/to-bedzie-brutalny-koniec-pis-krzysztof-jackowski-nie-ma-zadnych-watpliwosci/"/>
        <a href="https://nczas.com/2019/11/24/co-za-ubaw-lech-walesa-opowiada-historie-z-usa-a-internauci-placza-ze-smiechu/"/>
        <a href="https://nczas.com/2019/11/24/kto-prezydentem-polski-w-2020-krzysztof-jackowski-nie-ma-zadnych-watpliwosci-to-jest-zwyciezca-przyszlych-wyborow/"/>
      </related>
    </article>
  </body>
</html>