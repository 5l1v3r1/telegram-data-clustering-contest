<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wprost.pl/prime-time/10271641/serial-temple-podziemne-zycie-londynu.html"/>
    <meta property="og:site_name" content="Wprost"/>
    <meta property="article:published_time" content="2019-11-24T05:32:00+00:00"/>
    <meta property="og:title" content="Serial „Temple”: podziemne życie Londynu"/>
    <meta property="og:description" content="Między komedią a dramatem społecznym twórcy „Temple” przemycają opowieść o współczesności."/>
  </head>
  <body>
    <article>
      <h1>Serial „Temple”: podziemne życie Londynu</h1>
      <address>
        <time datetime="2019-11-24T05:32:00+00:00">24 Nov 2019, 05:32</time>
      </address>
      <p>
        <b>Między komedią a dramatem społecznym twórcy „Temple” przemycają opowieść o współczesności.</b>
      </p>
      <p>Dziś opowieść o chirurgu, który w opuszczonych tunelach pod stacją metra Temple w Londynie otwiera klinikę, gdzie przyjmuje nielegalnych imigrantów, przestępców i outsiderów, trudno nie rozpatrywać w kategoriach politycznych. Brytyjska adaptacja głośnego norweskiego serialu „Valkyrien. Klinika przetrwania” jest jednak czymś znacznie więcej niż wyrazem poglądów twórców. Choć w każdym odcinku komentują oni bieżące sprawy, naprzemiennie wyolbrzymiając albo bagatelizując toczące nas niepokoje, nie ma mowy o ideologizowaniu. Przesłanie jest bowiem stare jak świat - tam, gdzie wojnę na poglądy toczą wpływowi i zamożni, maluczcy borykają się z rzeczywistymi problemami.</p>
      <p>Mało odkrywczy morał, który - umówmy się, zawsze warto powtarzać, - udaje się jednak oryginalnie opakować. Na pograniczu gatunków, gdzieś między komedią a zaangażowanym społecznie dramatem, funkcjonuje galeria wykluczonych, która wiedzie znacznie ciekawsze życie niż ludzie na powierzchni. To dla nich i dla Marka Stronga w głównej roli warto zejść pod ziemię.</p>
      <p>„Temple”, twórca: Mark O’Rowe</p>
      <p>Całość dostępna w HBO GO</p>
      <related>
        <h4>Czytaj także:</h4>
        <a href="https://www.wprost.pl/prime-time/10274034/na-punkcie-yody-malego-oszalal-swiat-dowody-mamy-na-to.html"/>
      </related>
      <footer>Opracował: <a href="https://www.wprost.pl/profil/16645/artur-zaborski.html">Artur Zaborski</a></footer>
      <footer>Źródło: <a href="https://www.wprost.pl/tygodnik/">Wprost</a></footer>
    </article>
  </body>
</html>