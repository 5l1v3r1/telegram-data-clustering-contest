<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301133/%D9%86%D9%81%D9%88%D8%B0-%D8%A7%D8%B4%DA%A9%D8%A7%D9%84-%D9%87%D9%86%D8%AF%D8%B3%DB%8C-%D8%A8%D9%87-%D8%B7%D8%B1%D8%A7%D8%AD%DB%8C-%DA%AF%D9%88%D8%B4%DB%8C-%D9%87%D8%A7%DB%8C-%D8%AC%D8%AF%DB%8C%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T05:15:28+00:00"/>
    <meta property="og:title" content="نفوذ اشکال هندسی به طراحی گوشی‌های جدید"/>
    <meta property="og:description" content="به نظر می‌رسد که لنز دوربین نسل بعدی گوشی‌های پرچمدار سامسونگ به صورت مستطیلی طراحی خواهد شد."/>
  </head>
  <body>
    <article>
      <h1>نفوذ اشکال هندسی به طراحی گوشی‌های جدید</h1>
      <address><time datetime="2019-11-24T05:15:28+00:00">24 Nov 2019, 05:15</time> by <a rel="author">متین کاکوئی</a></address>
      <p>به نظر می‌رسد که لنز دوربین نسل بعدی گوشی‌های پرچمدار سامسونگ به صورت مستطیلی طراحی خواهد شد.</p>
      <p>به گزارش ایسنا، بعد از معرفی و رونمایی از گوشی‌های پرچمدار و جدید آیفون از سوی اپل که به لنز دوربین مربعی شکل مجهز شده و از سوی کاربران و کارشناسان، مورد نقد و تحلیل بسیاری قرار گرفتند، حالا به نظر می‌رسد که سایر شرکت های تولیدکننده موبایل نیز تصمیم گرفته اند به این ترند اشکال هندسی در طراحی و توسعه ماژول دوربین پیوسته و هر کدام لنز دوربین‌های چندگانه گوشی‌های جدید و پرچمدار خود را به شکل‌های مربع، دایره و مستطیل درآورده و بدین ترتیب نظر و توجه کاربران را به سمت و سوی خود جلب کنند.</p>
      <p>بجز اپل که جدیدترین نسل از گوشی‌های آیفون خود را به لنزهای مربعی شکل مجهز کرده است، نوکیا نیز ماژول دوربین دایره ای شکلی در گوشی های جدید خود ایجاد کرده است.</p>
      <p>حالا تازه‌ترین اخبار و گزارش های منتشر شده در وب سایت digitaltrends نشان می‌دهد که لنز دوربین گوشی های نسل بعدی پرچمداران سامسونگ یعنی گلکسی اس۱۱ (Galaxy S۱۱) احتمالا شکل و ظاهری مستطیلی شکل خواهد داشت.</p>
      <p>این اخبار که از سوی یکی از افشاکنندگان مشهور و فعال در حوزه فناوری منتشر شده است، نشان می‌دهد که این ماژول دوربین مستطیلی شکل پنج سنسور را در خود جای خواهد داد و انتظار می رود که یکی از آنها ۱۰۸ مگاپیکسل باشد.</p>
      <p>همچنین گفته می شود که گلکسی اس ۱۱ پلاس و گلکسی اس ۱۱ ای به ترتیب نمایشگرهای ۶.۹ اینچی و ۶.۲ اینچی خواهند داشت.</p>
      <p>البته به عقیده بسیاری از تحلیلگران، بیشترین تغییر و تحولات مربوط به پنل و قاب پشتی گوشی خواهد بود.</p>
      <p>همچنین یک سنسور ۴۸ مگاپیکسلی تله فوتو با زوم بدون افت کیفیت ۱۰ برابری و زوم ۱۰۰ برابری هیبریدی نیز در اینجا قابل توجه خواهد بود. از دیگر قابلیت این سنسورها توانایی فیلم برداری با یک دوربین و نمایش منظره از طریق دوربین های دیگر است.</p>
      <figure>
        <img src="https://cdn.isna.ir/d/2019/11/23/3/61492249.jpg"/>
      </figure>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98082012336/%D9%BE%D8%B1%D9%81%D8%B1%D9%88%D8%B4-%D8%AA%D8%B1%DB%8C%D9%86-%DA%AF%D9%88%D8%B4%DB%8C-%D9%87%D8%A7%DB%8C-%D9%87%D9%88%D8%B4%D9%85%D9%86%D8%AF-%D8%AF%D8%B1-%DB%B2%DB%B0%DB%B1%DB%B9"/>
        <a href="https://www.isna.ir/news/98081911509/%D8%A2%DB%8C%D8%A7-%D8%B7%D8%B1%D8%A7%D8%AD%DB%8C-%D8%A2%DB%8C%D9%81%D9%88%D9%86-%DB%B1%DB%B2-%D8%A7%D9%86%D9%82%D9%84%D8%A7%D8%A8%DB%8C-%D8%AE%D9%88%D8%A7%D9%87%D8%AF-%D8%A8%D9%88%D8%AF"/>
      </related>
    </article>
  </body>
</html>