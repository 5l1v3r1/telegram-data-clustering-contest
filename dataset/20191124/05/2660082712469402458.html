<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://virgool.io/@zarm3000/%D8%B1%DA%A9%D8%A8-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%A7%DB%8C%D8%B1%D8%A7%D9%86-%D8%A8%D9%87-%D8%B7%D8%B1%D8%AD-%D8%B9%D9%86%DA%A9%D8%A8%D9%88%D8%AA-%D8%A2%DB%8C%D8%A7-%DA%AF%D8%B1%D8%A7%D9%86%DB%8C-%D8%A8%D9%86%D8%B2%DB%8C%D9%86-%DB%8C%DA%A9-%D9%86%D9%82%D8%B4%D9%87-%D8%AA%D8%B1-%D9%88-%D8%AA%D9%85%DB%8C%D8%B2-%D8%A8%D9%88%D8%AF-wiqyca2hzkvb"/>
    <meta property="og:site_name" content="ویرگول"/>
    <meta property="article:published_time" content="2019-11-24T05:20:27+00:00"/>
    <meta property="og:title" content="رکب اطلاعاتی ایران به طرح عنکبوت!؟ آیا گرانی بنزین یک نقشه تر و تمیز بود؟!"/>
    <meta property="og:description" content="چند روز پیش پس از رصد اتفاقات مشکوک و عجیب و غریبی که در اثر گرانی به ظاهر ناشیانه و بدهنگام بنزین در شب میلاد پیامبر ص و قطع اینترنت در کش…"/>
  </head>
  <body>
    <article>
      <h1>رکب اطلاعاتی ایران به طرح عنکبوت!؟ آیا گرانی بنزین یک نقشه تر و تمیز بود؟!</h1>
      <address><time datetime="2019-11-24T05:20:27+00:00">24 Nov 2019, 05:20</time> by <a rel="author" href="https://virgool.io/@zarm3000" target="_blank">مصطفی زارع بیدکی</a></address>
      <p>چند روز پیش پس از رصد اتفاقات مشکوک و عجیب و غریبی که در اثر گرانی به ظاهر ناشیانه و بدهنگام بنزین در شب میلاد پیامبر ص و قطع اینترنت در کشور رخ داد و مردم را به شدت عصبانی و به صورت جدی تحریک به اعتراضات گسترده کرد، مطلبی را از روی حدس و گمان و بدون هیچگونه اطلاعاتی از واقعیت ماجرا نوشتم که نظرم را در باب عمدی و برنامه ریزی شده بودن این اتفاق برای دستگیری عوامل مخالفان جمهوری اسلامی بازگو می کرد ... حال اما اخبار جدیدی به گوش می رسد! اخباری که "<b>فرضیه عملیات فریب</b>" را تقویت می کند!</p>
      <p>به نقل از برخی منابع، دولت های عربی با همکاری موساد و سیا، طرحی سه ساله را با عنوان <b>عنکبوت </b>در دست اجرا داشته اند که در این طرح قرار بود همزمان با زمینه چینی های گسترده برای افزایش نارضایتی ها و و اعتراضات، ایران در زمستان 99 یک جنگ و شورش تمام عیار داخلی را تجربه کند! از سقوط برخی بنادر و پالایشگاه های بسیار حیاتی و مهم کشور گرفته تا قتل عام دسته جمعی مردم با سلاح های سنگین و بمب گذاری های گسترده ... صد البته لازمه این شورش فشار هرچه بیشتر اقتصادی بر مردم و کشاندن آشوب و هرج و مرج به شهرهای کوچک بوده است. به نظر می رسد ایران این اطلاعات را از دستگیری های اخیر افرادی مانند زم و عوامل ترور ناموفق سردار سلیمانی و امثالهم و مهم تر از همه دستگاه امنیتی ترکیه به دست آورده است.</p>
      <p>چنانکه خاطرتان هست، زنگنه پیش از گرانی بنزین، اطمینان تام داده بود که افزایش قیمتی صورت نخواهد گرفت ولذا احتمال می رود او در این جریانات نقش آنچنانی نداشته باشد! دولت نیز با توجه به اعتراضات دو سال قبل بعید بود جرات کند با این شیب، ناگهان بنزین را تا این حد گران کند! جدای از اینکه این افزایش نرخ ها به صورت مطلق و بدون احتساب بار تورمی و با پذیرش همه ریسک ها و خطرات حاکمیتی، تنها حدود دو درصد به تامین بودجه(درصورتی که فرض کنیم دولت از منابع حاصله برای خود استفاده می کند) کمک می کرد باید اندیشید که چه شد ناگهان یک شبه همه ورق ها برگشت!؟ چرا برنامه ها به گونه ای چیده شد که مردمِ به ستوه آمده، مانند یک بمب ساعتی منفجر شوند و خسارات هنگفت مالی و جانی را به بار آورند! قطعی یک هفته ای اینترنت که روزانه 180 میلیون دلار به اقتصاد کشور ضرر زد چه توجیهی داشته است!؟ به کدامین قیمت!!!</p>
      <p>گفته می شود ترکیه که چندی است تنش های سنگینی با امریکا پیدا کرده و مدام از سوی مقامات امریکایی تحقیر می شود، از طریق دستگاه اطلاعاتی خود لیستی چند هزار نفره از افراد آموزش دیده شبه نظامی در کشوری ثالث را به ایران تقدیم کرده است. این افراد در حین عبور از خاک ترکیه شناسایی شده بودند. بعضی احتمال می دهند، دستگیری های بسیار وسیع در بستر آشوب ایجاد شده طی چند روز اخیر(تا 10000نفر!) برای شناسایی و پاکسازی این عناصر ،که از برخی از آنها آر پی جی و مسلسل نیز کشف شده است، از مردم عادی و غیروابسته صورت گرفته است. این احتمال وجود دارد که حاکمیت با طرح این نقشه، هم مخالفان خارجی را برای صدور اجازه شروع زود هنگام <b>طرح عنکبوت</b> فریب داده باشد و هم از بستر به وجود آمده برای دستگیری افرادِ از قبل شناسایی شده در گیراگیر آشوب ها در شهرهای مختلف نهایت استفاده را برده باشد. شاید قطعی اینترنت نیز درجهت به حداقل رساندن ارتباط این افراد با سرشاخه های خود در خارج از کشور انجام شده است؛ صد البته قطعی اینترنت اهداف دیگری مانند کنترل خوراک رسانه ای مردم در آشوب ها و بازگردانی آرامش نسبی نیز داشته است.</p>
      <p>با توجه به برایند این شواهد، محتمل است که پای یک رکب پیچیده اطلاعاتی در میان است! نقشه ای که هم دولت را به خواسته اش رساند و هم دستگاه اطلاعاتی و امنیتی را! اما با هزینه ای زیاد پیش از هزینه ای بسیار زیادتر... شاید اینطور بتوان تفسیر کرد که اگر این حیلت اندیشه نمی شد، کشور شرایط وحشتناکی را در آینده تجربه می کرد! حتی وحشتناک تر از وضعیت فعلی!!!</p>
    </article>
  </body>
</html>