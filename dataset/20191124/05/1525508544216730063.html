<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779188/%DA%98%DB%8C%D9%85%D9%86%D8%A7%D8%B3%D8%AA%DB%8C%DA%A9-%DA%A9%D8%A7%D8%B1%D8%A7%D9%86-%DA%A9%D8%B1%D8%AF%D8%B3%D8%AA%D8%A7%D9%86%DB%8C-%D8%A8%D8%A7-%DA%A9%D8%B3%D8%A8-%D9%BE%D9%86%D8%AC-%D9%85%D8%AF%D8%A7%D9%84-%D8%B1%D9%86%DA%AF%D8%A7%D8%B1%D9%86%DA%AF-%D9%86%D8%A7%D8%A6%D8%A8-%D9%82%D9%87%D8%B1%D9%85%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T05:25:05+00:00"/>
    <meta property="og:title" content="در رقابت های قهرمانی کشور؛ ژیمناستیک کاران کردستانی با کسب پنج مدال رنگارنگ نائب قهرمان شدند"/>
    <meta property="og:description" content="سنندج - تیم ژیمناستیک جوانان کردستان با کسب چهار نشان طلا و یک مدال نقره جایگاه نایب قهرمانی رقابت های قهرمانی کشور در البرز را به خود اختصاص داد."/>
  </head>
  <body>
    <article>
      <h1>در رقابت های قهرمانی کشور؛ ژیمناستیک کاران کردستانی با کسب پنج مدال رنگارنگ نائب قهرمان شدند</h1>
      <address>
        <time datetime="2019-11-24T05:25:05+00:00">24 Nov 2019, 05:25</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از روابط عمومی اداره کل ورزش و جوانان استان کردستان، رقابت های ژیمناستیک هنری قهرمانی رده های جوانان و بزرگسالان کشور در استان البرز برگزار شد.</p>
      <p>در این رقابت ها که به میزبانی شهرستان کرج برگزار شد بیش از ۹۰ ورزشکار به نمایندگی از استان های سراسر کشور حضور داشتند و رقابت های خود را در شش وسیله اصلی حرکات زمینی، دارحلقه، پرش حلقه، خرک حلقه، پارالل و بارفیکس ژیمناستیک هنری و در دو رده سنی جوانان و بزرگسالان به نمایش گذاشتند.</p>
      <p>تیم ژیمناستیک استان کردستان با ترکیب پنج ژیمناستیک کار در این ماسبقات حضور پیدا کرد و توانست با کسب پنج نشان طلا و نقره جایگاه نایب قهرمانی را بدست آورد.</p>
      <p>در نتایج انفرادی آرئز محمودبیگی ژیمناستیک کار خوش آتیه کردستانی در حرکات زمینی و پرش خرک و همچنین در بخش قهرمان قهرمانان سه نشان طلا را برای تیم کردستان بدست آورد و آرمین کاظمی و کاوان نورالهی در وسیله خرک حلقه به ترتیب یک مدال طلا و یک نشان نقره کسب کردند.</p>
      <p>در نتایج تیمی استان کردستان با چهار طلا و یک نقره جایگاه نایب قهرمانی را از آن خود کرد و تیم های مازندران و تهران به ترتیب عناوین اول و سوم را کسب کردند.</p>
      <p>گفتنی است، امید شیخ احمدی، و سیروان شیخ احمدی مربیگری این تیم و جمال کتبی نیز سرپرستی ورزشکاران کردستانی در این رقابت ها را برعهده داشتند.</p>
      <p>همچنین فریبرز یخچالی و ادیب شیخ احمدی دو داور کردستانی نیز با دعوت فدراسیون جهت قضاوت به این مسابقات فراخوانده شدند.</p>
    </article>
  </body>
</html>