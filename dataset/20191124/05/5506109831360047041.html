<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2144827/%D9%86%D8%A7%D9%85%D9%87-%D9%86%D9%85%D8%A7%DB%8C%D9%86%D8%AF%DA%AF%D8%A7%D9%86-%D9%85%D8%AC%D9%84%D8%B3-%D8%A8%D9%87-%D8%B1%D9%88%D8%AD%D8%A7%D9%86%DB%8C-%D8%AF%D8%B1%D8%A8%D8%A7%D8%B1%D9%87-%D8%B3%D8%AA%D8%A7%D8%AF-%D9%85%D8%A8%D8%A7%D8%B1%D8%B2%D9%87-%D8%A8%D8%A7-%D9%85%D9%81%D8%A7%D8%B3%D8%AF-%D8%A7%D9%82%D8%AA%D8%B5%D8%A7%D8%AF%DB%8C"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T05:38:55+00:00"/>
    <meta property="og:title" content="نامه نمایندگان مجلس به روحانی درباره ستاد مبارزه با مفاسد اقتصادی"/>
    <meta property="og:description" content="عزت‌الله یوسفیان‌ملا عضو ناظر مجلس شورای اسلامی در ستاد مبارزه با مفاسد اقتصادی در گفت‌وگو با خبرنگار پارلمانی خبرگزاری تسنیم با انتقاد از روند برگزاری جلسات این ستاد، گفت: جلسات ستاد مبارزه با مفاسد اقتصادی معمولاً هر 15 روز یک بار برگزار می‌شود، اما مدتی است که جلسات آن به‌طور نامنظم برگزار می‌شود."/>
  </head>
  <body>
    <article>
      <h1>نامه نمایندگان مجلس به روحانی درباره ستاد مبارزه با مفاسد اقتصادی</h1>
      <h2>عضو ناظر مجلس شورای اسلامی در ستاد مبارزه با مفاسد اقتصادی از نامه جمعی از نمایندگان به رئیس‌‌جمهور برای برگزاری منظم جلسات این ستاد خبر داد.</h2>
      <address>
        <time datetime="2019-11-24T05:38:55+00:00">24 Nov 2019, 05:38</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/08/1398080811062770218773544.jpg"/>
      </figure>
      <p>
        <a href="https://www.tasnimnews.com/fa/service/1/%D8%B3%DB%8C%D8%A7%D8%B3%DB%8C">- اخبار سیاسی -</a>
      </p>
      <p>عزت‌الله یوسفیان‌ملا عضو ناظر مجلس شورای اسلامی در ستاد مبارزه با مفاسد اقتصادی در گفت‌وگو با خبرنگار پارلمانی <a href="https://www.tasnimnews.com/">خبرگزاری تسنیم</a> با انتقاد از روند برگزاری جلسات این ستاد، گفت: جلسات ستاد مبارزه با مفاسد اقتصادی معمولاً هر 15 روز یک بار برگزار می‌شود، اما مدتی است که جلسات آن به‌طور نامنظم برگزار می‌شود.</p>
      <p>ویبا اشاره به ضرورت برگزاری منظم جلساتستاد مبارزه با مفاسد اقتصادی، اظهار داشت: موضوعات مختلفی از جمله زمین‌خواری، رشوه‌خواری، ارتشا و مواردی از این دست در ستاد مبارزه با مفاسد اقتصادیدر حال پیگیری است، اما جلسات آن برای بهنتیجه رسیدن موضوعات به‌طور منظم برگزار نمی‌شود.</p>
      <p>
        <a href="http://tn.ai/2008590">بررسی رانت ارز دولتی در جلسه ستاد مبارزه با مفاسد اقتصادی</a>
        <a href="http://tn.ai/1996428">تذکر لاریجانی به جهانگیری درباره ستاد مبارزه با مفاسد</a>
        <a href="http://tn.ai/1965169">«چرا جلسات ستاد مبارزه با مفاسد اقتصادی تشکیل نمی‌شود؟»</a>
      </p>
      <p>عضو ناظر مجلس در ستاد مبارزه با مفاسد اقتصادی با بیان اینکهبرگزاری جلسات منظم این ستاد می‌تواند عزم جدی در مسئولان برای مبارزه با فساد ایجاد کند، گفت:متأسفانه فساد از سوی برخی افراد در دستگاه‌های مختلف مانند موریانه به جان افراد رخنه کرده که باید اصلاحات لازم و فوری صورت گیرد.</p>
      <p>یوسفیان‌ملا همچنین از نامه جمعی از نمایندگان مجلس به رئیس‌جمهور برای برگزاری منظم جلسات ستاد مبارزه با مفاسد اقتصادی خبر داد و افزود:امضاکنندگان ایننامه از آقای روحانی خواسته‌اند دستوراتلازم را به دولت برای برگزاری منظمجلسات ستاد مبارزه با مفاسد اقتصادی بدهد.</p>
      <p>وی ادامه داد: پیشتر نیز آقای لاریجانی رئیس مجلس به آقای جهانگیری معاون اول رئیس‌جمهور تذکراتی برای برگزاری منظم و متناوب جلسات ستاد مبارزه با مفاسد اقتصادی داده بود، تا حدودی این تذکرات کارساز بود و برگزاری نشست‌ها روند خوبی داشت، اما متأسفانه چندی است که جلسات به‌طور نامنظم برگزار می‌شود که آسیب‌زاست.</p>
      <p>عضو ناظر مجلس در ستاد مبارزه با مفاسد اقتصادی در پایان خاطرنشان کرد: امیدواریم جلسات این ستاد به‌صورت منظم برگزار شود تا شاهد پیگیری امور به‌شکل مطلوب‌تری باشیم.</p>
      <p>انتهای پیام/+</p>
    </article>
  </body>
</html>