<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1012862/%D8%B1%D8%A6%D8%A7%D9%84-%D8%A8%D8%A7-%D8%B4%DA%A9%D8%B3%D8%AA-%D8%B3%D9%88%D8%B3%DB%8C%D8%AF%D8%A7%D8%AF-%D9%87%D9%85%D8%B3%D8%A7%DB%8C%D9%87-%D8%A8%D8%A7%D8%B1%D8%B3%D8%A7-%D8%B4%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T05:07:55+00:00"/>
    <meta property="og:title" content="رئال با شکست سوسیداد همسایه بارسا شد"/>
    <meta property="og:description" content="رئال مادرید با پیروزی قاطعی که برابر رئال سوسیداد به دست آورد به تعقیب بارسلونا صدرنشین ادامه داد."/>
  </head>
  <body>
    <article>
      <h1>رئال با شکست سوسیداد همسایه بارسا شد</h1>
      <address>
        <time datetime="2019-11-24T05:07:55+00:00">24 Nov 2019, 05:07</time>
      </address>
      <p>
        <i>رئال مادرید با پیروزی قاطعی که برابر رئال سوسیداد به دست آورد به تعقیب بارسلونا صدرنشین ادامه داد.</i>
      </p>
      <p>به گزارش مشرق، در ادامه هفته سیزدهم رقابت های <b>لالیگا </b>دو دیدار برگزار شد.</p>
      <p>ابتدا اتلتیکو مادرید در خانه گرانادا به میدان رفت و با تساوی یک بر یک متوقف شد تا اختلاف این تیم با بارسلونا و رئال به سه امتیاز افزایش پیدا کند.</p>
      <blockquote>بیشتر بخوانید:<br/><a href="https://www.mashreghnews.ir/news/1012858/%D8%A8%D9%86%D8%B2%D9%85%D8%A7-%D8%A8%D9%87-%D8%A7%D9%85%D8%A8%D8%A7%D9%BE%D9%87-%D8%B1%D8%B3%DB%8C%D8%AF"><i>بنزما</i> به امباپه رسید</a></blockquote>
      <p>تک گل تیم مادریدی را رنان لودی به ثمر رساند.</p>
      <p>و اما در حساس ترین بازی <b>رئال مادرید </b>در برنابئو از <b>رئال سوسیداد</b> پذیرایی کرد که این دیدار با پیروزی سه بر یک رئال مادرید به پایان رسید.</p>
      <p>در این بازی رئال سوسیداد شروعی توفانی داشت و در همان دقیقه 2 دروازه رئال را باز کرد اما کریم بنزما در دقیقه 37 کار را به تساوی کشاند تا نیمه نخست با همین نتیجه به پایان رسد.</p>
      <p>با شروع بازی در نیمه دوم رئال این بار توسط والورده به گل رسید اما این پایان کار نبود و لوکا مودریچ در دقیقه 74 توانست گل سوم را هم به ثمر رساند تا رئال یک پیروزی قاطع خانگی را به دست آورد.</p>
      <p>در جدول رده بندی رقابت های لالیگا بارسلونا با 28 امتیاز در صدر قرار دارد. رئال مادرید هم با  همین تعداد امتیاز و تفاضل گل کمتر در رده دوم است و اتلتیکو مادرید هم با 25 امتیاز در رده سوم جای دارد.</p>
      <p>منبع: ایسنا</p>
    </article>
  </body>
</html>