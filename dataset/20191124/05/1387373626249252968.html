<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nuovaperiferia.it/cronaca/allarme-lupi-attacco-alle-greggi-di-pecore/"/>
    <meta property="og:site_name" content="La Nuova Periferia"/>
    <meta property="article:published_time" content="2019-11-24T05:00:53+00:00"/>
    <meta property="og:title" content="Allarme lupi, attacco alle greggi di pecore"/>
    <meta property="og:description" content="Il territorio trema: allarme lupi in Collina. Nei giorni scorsi l’ennesimo attacco alle greggi di pecore: «Siamo stanchi e spaventati»."/>
  </head>
  <body>
    <article>
      <h1>Allarme lupi, attacco alle greggi di pecore</h1>
      <h2>Nei giorni scorsi l’ennesimo attacco alle greggi di pecore: «Siamo stanchi e spaventati».</h2>
      <address>
        <time datetime="2019-11-24T05:00:53+00:00">24 Nov 2019, 05:00</time>
      </address>
      <p>Il territorio trema: allarme lupi in Collina. Nei giorni scorsi l’ennesimo attacco alle greggi di pecore: «Siamo stanchi e spaventati».</p>
      <h3>Il territorio trema: allarme lupi in Collina</h3>
      <p>L’esito del sopralluogo veterinario non lascia ombra di dubbio. Quella pecora trovata cadavere in un campo dell’alta collina di San Raffaele è certamente stata aggredita e uccisa da un lupo.<br/>E’ successo all’inizio della settimana tra la boscaglia collinare e, in particolare, all’interno della proprietà privata del sanraffaelese Giancarlo Capello. E’ stato lui, durante un giro nella sua proprietà, a rendersi conto della carcassa e del fatto che all’appello mancavano altri esemplari del suo gregge.</p>
      <p>LEGGI ANCHE: <a href="https://nuovaperiferia.it/?s=lupi"><i><b>Tutti gli altri casi</b></i></a></p>
      <h3>Il racconto</h3>
      <p>«E’ assurdo – si sfoga Capello -. La fauna selvatica in collina sta creando seri danni a tutti quanti noi». E Capello lo sa bene perché la scorsa estate è stato attaccato da un cinghiale. Uno di quelli che hanno devastato il suo campo di granturco a pochi metri dalla piana di San Raffaele. «Non bastavano i cinghiali – continua -, adesso dobbiamo vedercela con i lupi, la situazione è particolarmente grave ed è necessario intervenire il prima possibile».<br/>Le ferite ritrovate sul capo morto non lasciano spazio ad altre ipotesi. Il morso alla gola, apertura dell’addome con consumo degli organi addominali e delle mammelle è, secondo gli esperti, conseguenza di un attacco predatorio da lupi.<br/>La pecora uccisa potrebbe non essere l’unica vittima del blitz dei lupi all’interno della sua proprietà. «E’ possibile che quelle che mancano all’appello siano scappate spaventate e che i lupi siano riuscite a ucciderle, ma all’esterno della mia proprietà», in un’area che era franata in passato e che conduce nella valle di boscaglia. Due gli esemplari adulti che mancano nel gregge, oltre a tre agnellini nati da poco.<br/>«Al di là del danno – sottolinea Capello – bisogna riflettere sul fatto che questi episodi si stanno moltiplicando sulla collina. Non sono poche le segnalazioni nel chivassese, evidentemente i branchi si stanno spostando anche sul nostro territorio. Io, come tanti altri, non possiamo non essere spaventati da questi fenomeni. Speriamo che le Amministrazioni e che Città Metropolitana e Regione prendano i dovuti provvedimenti per risolvere questa situazione che sta assumendo contorni preoccupanti. Non possiamo rimetterci in capi di bestiame e in sicurezza di noi abitanti. Che cosa potrebbe mai accadere se questi animali si avvicinassero ancora, e sempre di più, alle nostre case?».</p>
      <p>
        <a href="https://nuovaperiferia.it/">
          <b>
            <i>LEGGI ANCHE LE ALTRE NOTIZIE DE LA NUOVA PERIFERIA</i>
          </b>
        </a>
      </p>
      <p>
        <b>RESTA AGGIORNATO SU TUTTE LE NOSTRE NOTIZIE! COME?</b>
      </p>
      <p>Iscriviti al nostro gruppo Facebook <a href="https://www.facebook.com/groups/31786643220/?ref=br_rs"><b>La Nuova Periferia</b></a></p>
      <p>E segui la nostra pagina Facebook ufficiale <b><a href="https://www.facebook.com/lanuovaperiferia/">La Nuova Periferia</a></b>: clicca “Mi piace” o “Segui” e gestisci impostazioni e notifiche in modo da non perderti più nemmeno una notizia!</p>
    </article>
  </body>
</html>