<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/region/ko-je-popularniji-u-hrvatskoj-tito-ili-tudjman/"/>
    <meta property="og:site_name" content="Krstarica"/>
    <meta property="article:published_time" content="2019-11-24T05:05:37+00:00"/>
    <meta property="og:title" content="Ko je popularniji u Hrvatskoj: Tito ili Tuđman"/>
    <meta property="og:description" content="Ko im je draži?"/>
  </head>
  <body>
    <article>
      <h1>Ko je popularniji u Hrvatskoj: Tito ili Tuđman</h1>
      <address><time datetime="2019-11-24T05:05:37+00:00">24 Nov 2019, 05:05</time> by <a rel="author" href="https://www.krstarica.com/author/ana/" target="_blank">A. J.</a></address>
      <figure>
        <img src="https://www.krstarica.com/wp-content/uploads/2017/09/6159908930_0cb9b5fa7b_b-e1531240617674-750x430.jpg"/>
        <figcaption>Foto: <a href="https://www.flickr.com/photos/25275646@N05/6159908930/">Lovro Rumiha</a> - <a href="http://creativecommons.org/licenses/by/2.0/">CC BY 2.0</a></figcaption>
      </figure>
      <p>U Hrvatskoj je sprovedana anketa o prvom hrvatskom predsedniku Franji Tuđmanu, povodom dvadesetogodišnjice njegove smrti, a među pitanjima je bilo i poređenje sa Titom.</p>
      <p>Za nešto više od dve nedelje biće 20 godina od smrti prvog hrvatskog predsednika Franje Tuđmana. Kao i dok je vladao i nakon toga, građani Hrvatske su bili podeljeni oko njegove uloge. A poslednjih dana često se mnogi pozivaju upravo na njegovu politiku.</p>
      <p>Šta to Hrvati misle o prvom predsedniku, koji su mu najbolji, a koji najgori potezi i ko najbolje predstavlja ono što bi se moglo zvati Tuđmanovom politikom, ispitano je u anketi koju je za Dnevnik Nove TV od 15. do 18. novembra sprovela agencija IPSOS.</p>
      <p>Većina građana misli kako sadašnje vođstvo ne sprovodi politiku Franje Tuđmana, piše portal Indeks. To misli 49 odsto ispitanika, a njih 39 odsto misli suprotno, dok ne zna njih 12 odsto.</p>
      <p>A kada se gleda među biračima HDZ-a, podeljena su razmišljanja. Tako njih 45 odsto misli da se ne sprovodi politika prvog predsednika stranke, a njih 43 odsto misli suprotno, dok je 12 odsto reklo da ne zna.</p>
      <related>
        <h4>Slični tekstovi</h4>
        <a href="https://www.krstarica.com/kuvar/deserti/kolaci/titov-kolac-recept-za-desert-koji-se-prenosi-generacijama-video/"/>
        <a href="https://www.krstarica.com/zabava/sou/pogledajte-kako-milos-bikovic-izgleda-kao-tito-foto/"/>
        <a href="https://www.krstarica.com/vesti/region/gori-samo-bugari-komsije-najnezadovoljniji-gradjani-eu/"/>
        <a href="https://www.krstarica.com/vesti/politika/srbija-odbacila-protestnu-notu-hrvatske/"/>
      </related>
      <p>Kada su pitali Hrvate ko najbolje zastupa ili predstavlja Tuđmanovu politiku, njih 26 odsto misli da je to Jadranka Kosor, a isti broj misli da je to Andrej Plenković. Isto tako Tomislava Karamarka „tuđmanovcem“ smatra 17 odsto ispitanika, a Ivu Sanadera samo 10 odsto građana smatra „tuđmanovcem“.</p>
      <p>Nakon 20 godina o prvom predsedniku većina građana misli pozitivno, tačnije njih 52 odsto. Istvremeno je njih 29 odsto podeljeno, odnosno misle o njemu pozitivno i negativno, a o njemu negativno misli 13 odsto građana, a ne zna njih 6 odsto.</p>
      <p>Franjo Tuđman kod većine možda ostavlja pozitivan utisak, ali o njegovom načinu vladanja Hrvatska je podeljena. Tako njih 44 misli kako je bio demokrata, a njih 43 odsto kako je bio autokrata, dok njih 13 odsto ne zna odgovor.</p>
      <p>Različite faze i aspekte njegove vladavine građani različito ocenjuju.</p>
      <p>Tako najboljom ocenjuju njegovu ulogu tokom rata, što pozitivnim smatra 79 odsto ispitanika, a njih 13 odsto misli da je njegova uloga tada bila negativna. Po pitanju ljudskih prava 63 odsto građana misli da je Tuđmanova uloga pozitivna, a njih 28 odsto misli suprotno.</p>
      <p>Franjo Tuđman vladao je u polupredsedničkom sistemu u kojem je imao svu vlast pa bi se moglo reći da je bio i predsednik i premijer.</p>
      <p>A upoređujući njega s bivšim i sadašnjim premijerom, ali i predsednicima, samo jedna osoba mu se primakla, prenosi B92.net.</p>
      <p>Franjo Tuđman u poređenju s Ivom Sanaderom najbolje je ocenjen. O Tuđmanu pozitivno mišljenje ima 78 odsto ispitanika, a o Sanaderu njih 7 odsto.</p>
      <p>I u poređenju sa sadašnjom predsednicom Tuđman stoji bolje. Tako o njemu pozitivno misli 56 odsto ispitanika, a o Kolindi Grabar-Kitarović njih 26 odsto.</p>
      <p>Kao i nakon 20 godina od smrti Tuđmana ili 40 od smrti Josipa Broza Tita, građani imaju zanimljive odgovore ko je pozitivnija politička osoba. Za 51 odsto građana to je Franjo Tuđman, a za njih 35 odsto je Josip Broz Tito.</p>
      <p>Istraživanje je sprovedeno na uzorku od 600 građana Republike Hrvatske između 15. i 18. novembra ove godine.</p>
    </article>
  </body>
</html>