<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/pentru-cine-a-votat-ministrul-de-interne/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T05:40:40+00:00"/>
    <meta property="og:title" content="Pentru cine a votat ministrul de Interne"/>
    <meta property="og:description" content="Ministrul de Interne: 39.000 de polițiști, jandarmi și pompieri sunt implicați în procesul electoral, dintre care jumătate se ocupă de protecția secțiilor"/>
  </head>
  <body>
    <article>
      <h1>Pentru cine a votat ministrul de Interne</h1>
      <address><time datetime="2019-11-24T05:40:40+00:00">24 Nov 2019, 05:40</time> by <a rel="author">(R.C.)</a></address>
      <p>A votat deja și ministrul Afacerilor Interne.  Marcel Vela a declarat la ieșierea de la urne că a votat pentru nepoțica sa și pentru un viitor normal. El a precizat că în jur de 39.000 de polițiști, jandarmi și pompieri sunt implicați în procesul electoral, dintre care jumătate se ocupă de protecția secțiilor de votare.</p>
      <blockquote>”<i>Astăzi este bine să votăm pentru normalitate, pentru o țară normală. În special, am votat pentru nepoțica mea și pentru un viitor normal, să trăiască într-o țară normală</i>”, a declarat Marcel Vela după ce a votat.<br/>Întrebat de ce a votat așa de devreme, Vela a răspuns: „<i>Noi suntem în dispozitiv. Ministerul Afacerilor Interne este la datorie și ne dorim din tot sufletul ca și turul doi să fie organizat la fel de bine ca și turul întâi, să nu avem evenimente”.</i></blockquote>
      <p>Ministrul Afacerilor Interne a precizat că la alegerile de duminică sunt implicați în jur de 39.000 de polițiști, jandarmi, reprezentanți IGSU, dintre care 50% se ocupă de protecția secțiilor, 25% de ordinea și liniștea publică și 25% din aceste efective sunt în revervă.</p>
      <p>Duminică, la ora 7.10, în țară, votaseră 62.579 de români, dintre care 23.456 erau votanți pe liste suplimentare, iar 39.123 – votanți pe liste permanente. Numărul total al alegătorilor înscriși în listele electorale permanente este de 18.217.411 cetățeni, potrivit AEP.</p>
      <p>Comparativ, în primul tur al alegerilor prezidențiale, pe 10 noiembrie 2019, la ora 7.10, 57.840 de români votaseră în secțiile din țară în primele 10 minute de la deschiderea urnelor, potrivit datelor Biroului Electoral Central.</p>
      <p>Un număr de 18.748 de secții de votare s-au deschis în România, duminică, la ora 7.00, la al doilea tur al alegerilor prezidențiale. Numărul total al alegătorilor înscriși în listele electorale permanente este de 18.217.411 cetățeni, potrivit AEP.</p>
    </article>
  </body>
</html>