<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/743323"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T05:27:00+00:00"/>
    <meta property="og:title" content="งดใช้เสียง &quot;แอน มิตรชัย&quot; ป่วยกล่องเสียงอักเสบเรื้อรัง!!"/>
    <meta property="og:description" content="ชาวเน็ตแห่ส่งกำลังใจให้ แอน มิตรชัย หลังโพสต์ข้อความอธิบายป่วยกล่องเสียงอักเสบเรื้อรังมา 3 ปีแล้ว ตอนนี้หมอให้งดใช้เสียง คงยังไม่ได้โปรโมทเพลงทั้งไทยและต่างประเทศตอนนี้"/>
  </head>
  <body>
    <article>
      <h1>งดใช้เสียง "แอน มิตรชัย" ป่วยกล่องเสียงอักเสบเรื้อรัง!!</h1>
      <address>
        <time datetime="2019-11-24T05:27:00+00:00">24 Nov 2019, 05:27</time>
      </address>
      <p>
        <b>ชาวเน็ตแห่ส่งกำลังใจให้ แอน มิตรชัย หลังโพสต์ข้อความอธิบายป่วยกล่องเสียงอักเสบเรื้อรังมา 3 ปีแล้ว ตอนนี้หมอให้งดใช้เสียง คงยังไม่ได้โปรโมทเพลงทั้งไทยและต่างประเทศตอนนี้</b>
      </p>
      <p>ทำเอาแฟนๆเป็นห่วงอย่างมาก หลังในอินสตาแกรมของนักร้องและลิเกสาวคนดัง <b>แอน มิตรชัย</b> ออกมาโพสต์รูปภาพที่มีข้อความคล้ายเป็นของผู้จัดการส่วนตัวอธิบายโดยข้อความระบุในทำนองว่า ตลอด 3 ปีที่ผ่านมาสาวแอนมีอาการกล่องเสียงอักเสบเรื้อรัง ไม่มีเสียงพูดเลยต้องใช้สเตียรอยด์ในการรักษาเพื่อให้สามารถมีเสียงและทำงานได้ แต่ล่าสุดหมอได้สั่งงดใช้เสียงเด็ดขาด ตอนนี้เลยต้องยกเลิกงานโปรโมทเพลงทั้งในไทยและต่างประเทศไปก่อน รอให้หายดีก่อน พร้อมแคปชั่นเป็นตัวอีโมติคอนยกมือไหว้</p>
      <figure>
        <img src="https://www.dailynews.co.th/admin/upload/20191124/news_OpvPmlulMK124543_533.jpg?v=20191125074?v=2824"/>
      </figure>
      <p>งานนี้พอสาวแอนลงรูปไป ก็มีชาวเน็ตเข้ามาคอมเมนต์เป็นกำลังใจให้มากมาย อาทิ <i>เป็นกำลังใจให้นะคะพี่แอน , หายไวๆนะคะ , อย่าใช้เสียงเลยพี่แอนสู้ๆนะคะ จะได้หายไวๆ ห้ามใช้เสียงตอนนี้แต่ใช้อนาคตใช้ได้ ดีกว่าใช้ตอนนี้แต่อนาคตใช้ไม่ได้น้า , ขอให้หายไวๆ , รักพี่แอนชอบเพลงมาก , พี่แอนไฟตติ้งนะ </i>ฯลฯ<br/><br/><br/><b>“เดลินิวส์ออนไลน์”<br/></b>ก็ต้องขอเป็นอีกหนึ่งกำลังใจส่งให้สาวแอนหายไวๆด้วยจ้า<br/><br/>ขอขอบคุณภาพประกอบจากอินสตาแกรม @annmitchai_official</p>
      <figure>
        <img src="https://www.dailynews.co.th/admin/upload/20191124/news_DKYYQpwwZq124543_533.jpg?v=20191125074?v=4216"/>
      </figure>
    </article>
  </body>
</html>