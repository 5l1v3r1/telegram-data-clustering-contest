<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/eletmod/2019/11/24/jonnek-a-minuszok-figyelmeztetest-adtak-ki"/>
    <meta property="og:site_name" content="infostart"/>
    <meta property="article:published_time" content="2019-11-24T05:33:00+00:00"/>
    <meta property="og:title" content="Jönnek a mínuszok, figyelmeztetést adtak ki"/>
    <meta property="og:description" content="A reggeli köd vasárnap délelőtt szinte mindenütt feloszlik, és derült vagy gyengén felhős lesz az ég, éjszaka viszont már kopogtatnak a mínuszok."/>
  </head>
  <body>
    <article>
      <h1>Jönnek a mínuszok, figyelmeztetést adtak ki</h1>
      <address><time datetime="2019-11-24T05:33:00+00:00">24 Nov 2019, 05:33</time> by <a rel="author">Infostart</a></address>
      <h3>A reggeli köd vasárnap délelőtt szinte mindenütt feloszlik, és derült vagy gyengén felhős lesz az ég, éjszaka viszont már kopogtatnak a mínuszok.</h3>
      <p>A délkeleti, keleti szelet az ország északkeleti harmadát leszámítva élénk, a Dunántúli-középhegységben és a Börzsönyben erős lökések kísérik.</p>
      <p>A legalacsonyabb éjszakai hőmérséklet általában -2 és +5 fok között alakul, a szélcsendes északkeleti országrészben lesz a hidegebb. A legmagasabb nappali hőmérséklet 8 és 14 fok között várható.</p>
      <p>Hétfőre már több nyugati megylre figyelmeztetést adott ki az Országos Meteorológiai Szolgálat, mert Vas, Zala, Somogy és Baranya megyében hosszan megmaradhat a tartós, sűrű köd.</p>
      <p>
        <i>Nyitókép: pixabay</i>
      </p>
    </article>
  </body>
</html>