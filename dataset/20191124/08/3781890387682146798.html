<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/sports/743360"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T08:20:00+00:00"/>
    <meta property="og:title" content="'นิชิโนะ-ปาร์คฮังซอ' พร้อมใจบ่นฝ่ายจัดซีเกมส์"/>
    <meta property="og:description" content="'นิชิโนะ' บ่นอุบ ปัญหาสารพัดซีเกมส์ แต่ชี้ไม่ใช่ข้ออ้าง ด้าน 'ปาร์ค ฮัง ซอ' ก็ติงงานแถลงข่าว โค้ชพูดไม่ทั่วถึง ลั่น มาเพื่อแชมป์"/>
  </head>
  <body>
    <article>
      <h1>'นิชิโนะ-ปาร์คฮังซอ' พร้อมใจบ่นฝ่ายจัดซีเกมส์</h1>
      <address>
        <time datetime="2019-11-24T08:20:00+00:00">24 Nov 2019, 08:20</time>
      </address>
      <p>
        <b>"นิชิโนะ" บ่นอุบ ปัญหาสารพัดซีเกมส์ แต่ชี้ไม่ใช่ข้ออ้าง ด้าน "ปาร์ค ฮัง ซอ" ก็ติงงานแถลงข่าว โค้ชพูดไม่ทั่วถึง ลั่น มาเพื่อแชมป์</b>
      </p>
      <p>ความเคลื่อนไหว "ช้างศึกหนุ่ม" ทีมชาติไทย ชุดซีเกมส์ ครั้งที่ 30 ที่ประเทศฟิลิปปินส์ หลังจากเดินทางไปถึงเมื่อ 23 พ.ย. ล่าสุดเมื่อวันที่ 24 พ.ย. ได้มีการแถลงข่าวความพร้อม เกมในกลุ่ม B ที่มี ไทย, นโดนีเซีย, เวียดนาม, ลาว, บรูไน, สิงคโปร์ แถลงที่โรงแรมเซ็นจูรี่ปาร์ค กรุงมะนิลา<br/><br/>อากิระ นิชิโนะ กุนซือทีมชาติไทย กล่าวว่า หลังจากที่มาถึง​ฟิลิปปินส์​คืนแรก​ไม่ค่อยดีนัก นอกจากสนามซ้อมที่ค่อนข้างไกลใช้เวลาเดินทางถึง​ 2​ ชั่วโมง​ ยังรวมถึงเรื่องอาหารการกินที่ไม่ค่อยดีสำหรับนักกีฬา​ แต่ต้องผ่านไปให้ได้ ไม่อยากเอาจุดเล็กจุดน้อย​มาเป็นข้ออ้าง ส่วนตัวที่ภูมิใจมาแข่งรายการนี้เป็นครั้งแรก ยอมรับว่าคู่แข่งหนัก แต่จะทำหน้าที่อย่างดีที่สุด<br/><br/>ด้าน อินดรา ซาฟรี  กุนซือทีมชาติอินโดนีเซีย คู่แข่งด้านแรกของไทย ในวันที่ 26 พ.ย. กล่าวว่า เป็นครั้งแรกที่พาทีมมาแข่งขันซีเกมส์ ตั้งเป้าอยากคว้าเหรียญทองที่นี่ให้ได้ เพราะเคยทำได้มาแล้วเมื่อปี 1991<br/><br/>ขณะที่ ปาร์ค ฮัง ซอ โค้ชเวียดนาม ที่จะได้ล้างตากับไทยในนัดสุดท้าย รอบแบ่งกลุ่ม กล่าวว่า จะคว้าเหรียญทอง​กลับเวียดนามให้ได้ ไม่สนใครเป็นใคร​ ตนมีหน้าที่พาทีมมาคว้าแชมป์​ พร้อมติงฝ่ายจัด บริหารจัดการงานแถลงข่าวไม่ดี​ โค้ชทุกคนต้องได้ตอบคำถามสื่อบ้าง​ หรือโค้ชคนนึงตอบคนละคำถาม​ ไม่ใช่ปล่อยให้สื่อจี้คนใดคนหนึ่ง​ แล้วคนอื่นๆจะมาทำไม <br/> </p>
    </article>
  </body>
</html>