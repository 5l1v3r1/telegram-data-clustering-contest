<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807008/%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF-%DB%B1%DB%B2%DB%B0-%D9%85%DB%8C%D9%84%DB%8C%D9%88%D9%86-%D8%AA%D9%88%D9%85%D8%A7%D9%86-%D8%A8%D9%87-%D8%B3%DB%8C%D9%84%E2%80%8C%D8%B2%D8%AF%DA%AF%D8%A7%D9%86-%D9%84%D8%B1%D8%B3%D8%AA%D8%A7%D9%86-%D8%A7%D9%87%D8%AF%D8%A7-%DA%A9%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:33:00+00:00"/>
    <meta property="og:title" content="جانی‌پور: دانشگاه آزاد کهگیلویه و بویراحمد ۱۲۰ میلیون تومان به سیل‌زدگان لرستان اهدا کرد"/>
    <meta property="og:description" content="رئیس دانشگاه آزاد اسلامی کهگیلویه و بویراحمد گفت: اساتید، کارکنان و دانشجویان این دانشگاه در سیل امسال، ۱۲۰ میلیون تومان به سیل‌زدگان لرستان اهدا کردند."/>
  </head>
  <body>
    <article>
      <h1>جانی‌پور: دانشگاه آزاد کهگیلویه و بویراحمد ۱۲۰ میلیون تومان به سیل‌زدگان لرستان اهدا کرد</h1>
      <h2>رئیس دانشگاه آزاد اسلامی کهگیلویه و بویراحمد گفت: اساتید، کارکنان و دانشجویان این دانشگاه در سیل امسال، ۱۲۰ میلیون تومان به سیل‌زدگان لرستان اهدا کردند.</h2>
      <address>
        <time datetime="2019-11-24T08:33:00+00:00">24 Nov 2019, 08:33</time>
      </address>
      <p>به گزارش گروه دانشگاه خبرگزاری دانشجو، <b>کرم جانی‌پور، رئیس دانشگاه آزاد اسلامی استان کهگیلویه وبویراحمد</b> نشست هماهنگی کمیته امداد امام خمینی که به‌ منظور ساخت منزل مسکونی سیل‌زدگان در دانشگاه آزاد اسلامی واحد یاسوج برگزار شد، اظهار کرد: دانشگاه آزاد اسلامی با تیم مدیریتی جدید و رویکرد انقلابی که داشته در حوادث رخ‌داده مانند سیل و زلزله دغدغه و حساسیت خاصی داشته است.<br/><br/>جانی‌پور افزود: در حادثه سیل امسال حضور مسئولان دانشگاه آزاد اسلامی با توجه به تأکید رئیس دانشگاه آزاد بسیار پررنگ بوده و محور اکثر جلسات برگزار شده جبران خسارات و آسیب‌های وارده بوده است.<br/><br/>رئیس دانشگاه آزاد اسلامی استان کهگیلویه و بویراحمد بیان کرد: با توجه به تأکید رئیس دانشگاه درباره ساخت مسکن برای سیل‌زدگان آمادگی هرگونه همکاری برای کمک را داریم و با توجه به تفاهم‌نامه امضا شده و با هماهنگی با سازمان مرکزی دانشگاه آزاد اسلامی نهایت تلاش و همکاری را خواهیم داشت.<br/><br/>محمد اسلام‌منش، معاون مشارکت‌های مردمی کمیته امداد امام خمینی استان کهگیلویه و بویراحمد هم گفت: دانشگاه آزاد اسلامی نهادی انقلابی بوده که در همه حوادث چند سال اخیر تاکنون پیشقدم بوده و نقش فعال و مؤثری داشته، به‌ویژه در کمک به دانشجویان بی‌بضاعت و زیر پوشش کمیته امداد بسیار موفق بوده است.<br/><br/>محمد اسلام‌منش اضافه کرد: دانشگاه آزاد اسلامی باید در جذب خیران فعالیت داشته باشد و به کمک آنان بتواند به دانشجویان بی‌بضاعت کمک کند.</p>
    </article>
  </body>
</html>