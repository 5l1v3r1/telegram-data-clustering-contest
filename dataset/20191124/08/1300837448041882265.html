<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/mondo/2019/11/23/greta-thunberg-conduttrice-bbc-a-natale_b7620f04-e23f-4638-8915-828b91b7ab3c.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T08:46:11+00:00"/>
    <meta property="og:title" content="Greta Thunberg conduttrice Bbc a Natale"/>
    <meta property="og:description" content="Greta Thunberg sarà uno dei 'guest editor' natalizi del canale Bbc Radio 4, invitata a gestire un'edizione speciale del programma Today. (ANSA)"/>
  </head>
  <body>
    <article>
      <h1>Greta Thunberg conduttrice Bbc a Natale</h1>
      <h2>Sarà una dei 'guest editor' durante il periodo delle feste</h2>
      <address><time datetime="2019-11-24T08:46:11+00:00">24 Nov 2019, 08:46</time> by <a rel="author">Redazione ANSA</a></address>
      <p> Greta Thunberg sarà uno dei 'guest editor' natalizi del canale Bbc Radio 4, invitata a gestire un'edizione speciale del programma Today. L'attivista svedese per il clima sarà una delle cinque personalità che tra Santo Stefano e Capodanno, come da tradizione, assumeranno la guida del programma. Oltre a lei ci saranno l'artista vincitore del premio Turner Grayson Perry, la presidente della Corte suprema Brenda Hale, George the Poet e il giornalista Charles Moore. Greta parlerà dei dati più significativi sul cambiamento climatico e dialogherà in trasmissione con altri attivisti, ha reso noto la Bbc. Ha inoltre già commissionato dei pezzi dall'Antartico e dallo Zambia, nonché un'intervista di Mishal Husain al governatore della Bank of England, Mark Carney.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>