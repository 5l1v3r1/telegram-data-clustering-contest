<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121403/nad-jednym-bym-sie-zastanawial-jakiego-zapytano-o-sedziow-trybunalu-konstytucyjnego.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T08:48:00+00:00"/>
    <meta property="og:title" content="&quot;Nad jednym bym się zastanawiał&quot;. Jakiego zapytano o sędziów Trybunału Konstytucyjnego"/>
    <meta property="og:description" content="Nie milkną echa wyboru trzech nowych sędziów Trybunału Konstytucyjnego. O tę sprawę zapytano europosła Patryka Jakiego."/>
  </head>
  <body>
    <article>
      <h1>"Nad jednym bym się zastanawiał". Jakiego zapytano o sędziów Trybunału Konstytucyjnego</h1>
      <address>
        <time datetime="2019-11-24T08:48:00+00:00">24 Nov 2019, 08:48</time>
      </address>
      <h4>Nie milkną echa wyboru trzech nowych sędziów Trybunału Konstytucyjnego. O tę sprawę zapytano europosła Patryka Jakiego.</h4>
      <p>Przypomnijmy, że pomimo sprzeciwu opozycji Sejm wybrał Krystynę Pawłowicz, Stanisława Piotrowicza i Jakuba Stelinę na stanowisko sędziów Trybunału Konstytucyjnego. Jak zagłosowałby Patryk Jaki, gdyby zasiadał w Sejmie?</p>
      <p>– Za dwoma kandydatami bym zagłosował, nad jednym bym się zastanawiał – stwierdził w programie Onetu.</p>
      <p>Jaki podkreślił, że dwie osoby z tego grona bardzo ceni i jego zdaniem są to świetni prawnicy. Z trzecią jednak ma "swoje doświadczenia". Polityk jednak nie chciał zdradzić, kogo ma na myśli. – Są już wybrani i nie powiem panu, bo nie chcę powodować dużego zamieszania – podkreślił.</p>
      <p>Prowadzący program "Onet Opinie" Andrzej Gajcy zaczął sugerować, że być może Jaki ma na myśli byłego członka PZPR Stanisława Piotrowicza, ale europoseł był nieugięty i nie zdradził, o kim myślał.</p>
      <footer>/ Źródło: <a href="http://onet.pl/">Onet.pl<br/></a>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/kraj/121367/polityk-o-piotrowiczu-kontrowersje-budzi-kazdy-nawet-ktos-mlody-jak-klaudia-jachira.html"/>
        <a href="https://www.dorzeczy.pl/opinie/121389/zmierzch-epoki-popis-u.html"/>
      </related>
    </article>
  </body>
</html>