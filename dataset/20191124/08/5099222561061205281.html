<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23510257-ion-iliescu-solicitat-urna-mobila-pentru-doilea-tur-alegerilor-prezidentiale.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T08:48:00+00:00"/>
    <meta property="og:title" content="Ion Iliescu a solicitat urna mobilă și pentru al doilea tur al alegerilor prezidențiale"/>
    <meta property="og:description" content="Fostul președinte Ion Iliescu va vota duminică, în cel de-al doilea tur al alegerilor prezidenţiale, tot prin urna mobilă, după ce a făcut solicitare către Secția de votare 63 din București."/>
  </head>
  <body>
    <article>
      <h1>Ion Iliescu a solicitat urna mobilă și pentru al doilea tur al alegerilor prezidențiale</h1>
      <address><time datetime="2019-11-24T08:48:00+00:00">24 Nov 2019, 08:48</time> by <a rel="author">MH</a></address>
      <p><b>Fostul președinte Ion Iliescu va vota duminică, în cel de-al </b><b>doilea tur al </b><b>alegerilor prezidenţiale, tot prin urna mobilă, după ce a făcut solicitare către Secția de votare 63 din București.</b><br/><br/>Ion Iliescu, președintele de onoare al PSD, a cerut urna mobilă și la primul tur al alegerilor prezidențiale.<br/><br/>Ion Iliescu a fost internat de mai multe ori în cursul anului 2019 la Spitalul Elias din București, din cauza problemelor cardiace. Cel mai recent, fostul președinte al României a fost internat în unitatea medicală în luna octombrie.<br/><br/>Ultima apariție publică a lui Ion Iliescu a avut loc în luna martie 2017, când s-a prezentat la Parchetul General, fiind citat de procurori în dosarul Revoluţiei.</p>
    </article>
  </body>
</html>