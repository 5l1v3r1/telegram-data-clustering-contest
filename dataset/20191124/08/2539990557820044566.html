<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polskieradio.pl/5/4147/Artykul/2409377,La-Liga-Real-Madryt-nie-odpuszcza-Barcelonie-Krolewscy-lepsi-na-Bernabeu"/>
    <meta property="og:site_name" content="Polskie Radio"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="La Liga: Real Madryt nie odpuszcza Barcelonie. &quot;Królewscy&quot; lepsi na Bernabeu"/>
    <meta property="og:description" content="Real Madryt stracił bramkę w drugiej minucie, ale wygrał z Realem Sociedad 3:1 w 14. kolejce hiszpańskiej ekstraklasy piłkarskiej. Piłkarze z Madrytu zrównali się punktami z Barceloną, która miała problemy z ostatnim w tabeli Leganes, jednak ostatecznie zwyciężyła 2:1."/>
  </head>
  <body>
    <article>
      <h1>La Liga: Real Madryt nie odpuszcza Barcelonie. "Królewscy" lepsi na Bernabeu</h1>
      <address>
        <time datetime="2019-11-24T08:18:00+00:00">24 Nov 2019, 08:18</time>
      </address>
      <p>
        <b>Real Madryt stracił bramkę w drugiej minucie, ale wygrał z Realem Sociedad 3:1 w 14. kolejce hiszpańskiej ekstraklasy piłkarskiej. Piłkarze z Madrytu zrównali się punktami z Barceloną, która miała problemy z ostatnim w tabeli Leganes, jednak ostatecznie zwyciężyła 2:1.</b>
      </p>
      <ul>
        <li>
          <b>Real w lidze wygrał na Santiago Bernabeu 5 razy i dwukrotnie zremisował</b>
        </li>
        <li>
          <b>Benzema strzelił już 10. bramek w sezonie, co czyni go najlepszym strzelcem La Liga</b>
        </li>
      </ul>
      <p>
        <b>Wygrana mimo falstartu</b>
      </p>
      <p>"Królewscy" starcie z Realem Sociedad rozpoczęli od kosztownego błędu w obronie. W drugiej minucie Sergio Ramos zbyt lekko podał do Thibaut Courtois, a piłkę przejął Brazylijczyk Willian Jose (w przeszłości piłkarz drugiej drużyny Realu Madryt) i minął bezradnego belgijskiego bramkarza, dając gościom prowadzenie.<br/><br/>Gospodarzom udało się wyrównać w 37. minucie, kiedy z rzutu wolnego dośrodkował Chorwat Luka Modric, a do siatki trafił Francuz Karim Benzema. Była to jego 10. bramka ligowa w tym sezonie, dzięki której umocnił się na czele klasyfikacji strzelców.</p>
      <figure>
        <iframe data-src="https://twitter.com/realmadrid/status/1198364908057956352?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Chwilę po przerwie na 2:1 dla gospodarzy trafił Urugwajczyk Federico Valverde. Po jego uderzeniu z dystansu piłka odbiła się od jednego z obrońców rywali, co zupełnie zmyliło bramkarza drużyny z San Sebastian Alejandro Remiro. Wynik ustalił w 74. minucie Chorwat Luka Modric, któremu ładnie w polu karnym piłkę zgrał głową Benzema.</p>
      <p><b>Barcelona bez błysku</b><br/><br/>W Leganes pod Madrytem Barcelona także przegrywała - od 12. minuty, kiedy prowadzenie gospodarzom dał Marokańczyk Youssef En-Nesyri. Jednak w 52. po dośrodkowaniu Argentyńczyka Lionela Messiego do wyrównania doprowadził Urugwajczyk Luis Suarez, a w 79. decydującego gola zdobył Arturo Vidal. Chilijczyk wykorzystał niefortunną interwencję jednego z rywali i posłał piłkę do siatki z kilku metrów.<br/><br/>- Zawsze fajnie strzela się bramki dla Barcelony, tym bardziej kiedy przekładają się one na zdobycie trzech punktów. Ale odczucia nie są dobre, kiedy pierwsi tracimy gola, mamy sporo do poprawy. Musimy lepiej kontrolować mecz i nie dać sobie wbijać wcześnie bramek, bo takie spotkania decydują o tytule - skomentował Vidal.</p>
      <figure>
        <iframe data-src="https://twitter.com/FCBarcelona/status/1198451244718841856?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>W tabeli prowadzi Barcelona, a Real Madryt jest drugi. Oba kluby mają po 28 punktów i zaległy bezpośredni mecz, który rozegrają 18 grudnia w Katalonii.<br/><br/>W późniejszych sobotnich spotkaniach Atletico Madryt zremisowało na wyjeździe z Granadą 1:1, a Valencia przegrała w Sewilli z Betisem 1:2.<br/><br/>Atletico ma 25 punktów i wciąż jest na trzecim miejscu, ale wypadnie poza podium, jeśli w niedzielę Sevilla (24 pkt) pokona na wyjeździe Real Valladolid.</p>
      <p><b>Wyniki 14. kolejki piłkarskiej ekstraklasy Hiszpanii:</b><br/><br/><b>sobota</b><br/>Leganes 1 - Youssef En-Nesyri 12<br/>Barcelona 2 - Luis Suarez 53, Arturo Vidal 79</p>
      <p>Betis Sewilla 2 - Joaquin 37, Sergio Canales 90+3<br/>Valencia 1 - Maximiliano Gomez 32</p>
      <p>Granada 1 - German Sanchez 67<br/>Atletico Madryt 1 - Renan Lodi 60</p>
      <p>Real Madryt 3 - Karim Benzema 37, Federico Valverde 47, Luka Modric 74<br/>Real Sociedad 1 - Willian Jose 2</p>
      <p>niedziela<br/>Espanyol Barcelona - Getafe<br/>Osasuna Pampeluna - Athletic Bilbao<br/>Eibar - Alaves<br/>Villarreal - Celta Vigo<br/>Real Valladolid - Sevilla<br/>piątek<br/>Levante 2 - Roger Marti 52, Ruben Rochina 73<br/>czerwona kartka: Jose Campana 87<br/>Mallorca 1 - Daniel Rodriguez 65</p>
      <p><b>Tabela:</b><br/>M Z R P Bramki Pkt<br/>1. Barcelona 13 9 1 3 35 16 28<br/>2. Real Madryt 13 8 4 1 28 10 28<br/>3. Atletico Madryt 14 6 7 1 16 9 25<br/>4. Sevilla 13 7 3 3 17 14 24<br/>5. Real Sociedad 14 7 2 5 22 17 23<br/>6. Granada 14 6 3 5 20 18 21<br/>7. Athletic Bilbao 13 5 5 3 13 8 20<br/>8. Getafe 13 5 5 3 18 15 20<br/>9. Levante 14 6 2 6 18 17 20<br/>10. Valencia 14 5 5 4 20 20 20<br/>11. Osasuna 13 4 7 2 16 13 19<br/>12. Villarreal 13 5 3 5 26 19 18<br/>13. Real Valladolid 13 4 5 4 14 17 17<br/>14. Betis Sewilla 14 4 4 6 17 24 16<br/>15. Alaves 13 4 3 6 14 18 15<br/>16. Eibar 13 4 3 6 14 21 15<br/>17. Mallorca 14 4 2 8 13 21 14<br/>18. Celta Vigo 13 2 3 8 7 19 9<br/>19. Espanyol 13 2 2 9 7 23 8<br/>20. Leganes 14 1 3 10 8 24 6</p>
      <p>kp</p>
      <related>
        <a href="https://www.polskieradio.pl/5/4147/Artykul/2408906,Ligue-1-Wygrana-Paris-SaintGermain-i-powrot-Neymara"/>
      </related>
      <related>
        <a href="https://www.polskieradio.pl/5/4147/Artykul/2409265,Premier-League-Manchester-City-wygrywa-w-meczu-na-szczycie-udany-powrot-Mourinho"/>
      </related>
      <related>
        <a href="https://www.polskieradio.pl/5/4147/Artykul/2409283,Serie-A-Krzysztof-Piatek-wygwizdany-Milan-wciaz-rozczarowuje"/>
      </related>
    </article>
  </body>
</html>