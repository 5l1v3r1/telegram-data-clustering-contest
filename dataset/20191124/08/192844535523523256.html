<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/news/7962626/"/>
    <meta property="og:site_name" content="Sanook"/>
    <meta property="article:published_time" content="2019-11-24T08:28:55+00:00"/>
    <meta property="og:title" content="หนุ่มใหญ่นอนตายข้างรถตำรวจทางหลวง เซ่นเพชรบูรณ์อากาศหนาวจัด"/>
    <meta property="og:description" content="เพชรบูรณ์อากาศหนาวจัด หนุ่มใหญ่นอนเสียชีวิตคาหน่วยบริการตำรวจทางหลวง ราหุล ต.ซับสมอทอด อ.บึงสามพัน จ.เพชรบูรณ์"/>
  </head>
  <body>
    <article>
      <h1>หนุ่มใหญ่นอนตายข้างรถตำรวจทางหลวง เซ่นเพชรบูรณ์อากาศหนาวจัด</h1>
      <address>
        <time datetime="2019-11-24T08:28:55+00:00">24 Nov 2019, 08:28</time>
      </address>
      <p>
        <b><a href="https://travel.sanook.com/thailand/phetchabun/">เพชรบูรณ์</a>อากาศหนาวจัด หนุ่มใหญ่นอนเสียชีวิตคาหน่วยบริการตำรวจทางหลวง ราหุล ต.ซับสมอทอด อ.บึงสามพัน จ.<a href="http://www.sanook.com/news/7935010/">เพชรบูรณ์</a></b>
      </p>
      <p>ผู้สื่อ<a href="https://www.sanook.com/news/">ข่าว</a>รายงานว่า (24 พ.ย.) ขณะที่ ร.ต.อ.อาทิตย์ เกตุทอง ปฏิบัติหน้าที่รองสารวัตรสอบสวน สภ.บึงสามพัน ได้รับแจ้งว่ามีคนนอนเสียชีวิตไม่ทราบสาเหตุ ที่ภายในหน่วยบริการตำรวจทางหลวง ราหุล ต.ซับสมอทอด อ.บึงสามพัน จ.เพชรบูรณ์  จึงรุดตรวจสอบที่เกิดเหตุ</p>
      <p>ที่เกิดเหตุพบผู้เสียชีวิตเป็นชาย ทราบชื่อคือ นายกาหลง อายุ 50 ปี มีอาชีพขายพวงมาลัย อยู่บริเวณ 4 แยกราหุล จากการชันสูตรพลิกศพ ตามร่างกายไม่พบร่องรอยบาดแผล หรือการถูกทำร้าย คาดว่าเสียชีวิตมาแล้วไม่ต่ำกว่า 8 ชั่วโมง</p>
      <p>จากกการสอบถาม ด.ต.สงกรานต์ วงค์เสนาะ ตำแหน่ง ผบ.หมู่ ซึ่งปฏิบัติหน้าที่ประจำหน่วยบริการตำรวจทางหลวง ราหุล ทราบว่า ผู้ตายมีอาชีพขายพวงมาลัย อยู่ที่ 4 แยกราหุล และจะมาอาศัยหลับนอนในบริเวณนี้ทุกวัน โดยผู้ตายเป็นคนชอบดื่มสุรา ซึ่งเมื่อช่วงคืนที่ผ่านมาสภาพอากาศมีความหนาวจัด ติดต่อกัน 2 คืนแล้ว ประกอบกับผู้ตายมักดื่มสุราเป็นประจำ จึงน่าจะเป็นสาเหตุทำให้ เสียชีวิตดังกล่าว</p>
      <p>ทั้งนี้ เหตุการณ์ดังกล่าวทำให้คอ<a href="https://news.sanook.com/lotto/">หวย</a>ต่างแห่จับจ้องไปที่หมายเลขรถของตำรวจทางหลวง ซึ่ง นายกาหลง นอนเสียชีวิตอยู่ข้างรถคันดังกล่าว โดยต่างหวังจะเอาเลขไปเสียงโชค</p>
    </article>
  </body>
</html>