<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807007/%D8%B2%D8%AE%D9%85%DB%8C-%D8%B4%D8%AF%D9%86-%D9%86%D9%88%D8%B2%D8%A7%D8%AF-%D9%81%D9%84%D8%B3%D8%B7%DB%8C%D9%86%DB%8C-%D8%AF%D8%B1-%D8%AD%D9%85%D9%84%D9%87-%D8%A8%D9%87-%D9%85%D9%86%D8%A7%D8%B2%D9%84-%D9%81%D9%84%D8%B3%D8%B7%DB%8C%D9%86%DB%8C%E2%80%8C%D9%87%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:14:00+00:00"/>
    <meta property="og:title" content="زخمی شدن نوزاد فلسطینی در حمله به منازل فلسطینی‌ها"/>
    <meta property="og:description" content="شهرک‌نشینان صهیونیست با سنگ و شیشه به منازل فلسطینی‌ها در بخش قدیمی شهر «الخلیل» حمله و تعدادی را زخمی کردند."/>
  </head>
  <body>
    <article>
      <h1>زخمی شدن نوزاد فلسطینی در حمله به منازل فلسطینی‌ها</h1>
      <h2>شهرک‌نشینان صهیونیست با سنگ و شیشه به منازل فلسطینی‌ها در بخش قدیمی شهر «الخلیل» حمله و تعدادی را زخمی کردند.</h2>
      <address>
        <time datetime="2019-11-24T08:14:00+00:00">24 Nov 2019, 08:14</time>
      </address>
      <p>به گزارش گروه بین‌الملل خبرگزاری دانشجو، در ادامه تعرض‌های شهرک‌نشینان صهیونیست، تعداد زیادی از آن‌ها به بخش قدیمی شهر «الخلیل» در جنوب کرانه باختری یورش بردند.<br/><br/>بر اساس گزارش روزنامه «القدس العربی»، یک فلسطینی به نام «عماد ابوشمسیه» اعلام کرد، ده‌ها شهرک‌نشین با سنگ و شیشه خالی به منزل وی در منطقه «تل ارمیده» الخلیل حمله کردند که در پی آن نوه یک ساله و نیمه‌اش «محمد حسن طنینه» از ناحیه سر زخمی شد.<br/><br/>همچنین دیروز هزاران شهرک‌نشین با حمایت ارتش رژیم صهیونیستی وارد مسجد ابراهیمی شدند، این مسجد به روی نمازگزاران بسته شد و صهیونیست‌ها مانع از پخش اذان شدند.<br/><br/>ارتش رژیم صهیونیستی و شهرک‌نشینان به فلسطینی‌ها و منازل آن‌ها در اطراف مسجد ابراهیمی تعرض کردند و صدای زنان و کودکان بلند شد. آن‌ها مغازه‌داران در اطراف مسجد را مجبور به بستن مغازه‌هایشان کردند و تدابیر نظامی در اطراف این مسجد تشدید شد.</p>
      <figure>
        <img src="https://snn.ir/files/fa/news/1398/9/3/847383_626.jpg"/>
      </figure>
      <p>همچنین ارتش رژیم صهیونیستی با اسپری فلفل به دانش‌آموزان مدارش در منطقه جنوبی الخلیل حمله کردند.<br/><br/>از جمعه شب، شهرک‌نشینان در حال ورود به الخلیل هستند تا یکی از اعیاد ویژه خود را جشن بگیرند. آن‌ها مدعی حق تاریخی خود بر بسیاری از اماکن اسلامی در کرانه باختری‌اند، اما پژوهش‌ها این موضوع را ثابت نمی‌کند.</p>
    </article>
  </body>
</html>