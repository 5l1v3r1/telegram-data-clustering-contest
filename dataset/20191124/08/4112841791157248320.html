<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77663-Cinska-policia-ziskala-6-klonovanych-psov-Ich-DNA-sa-zhoduje-na-viac-ako-99"/>
    <meta property="og:site_name" content="REFRESHER"/>
    <meta property="article:published_time" content="2019-11-24T08:29:00+00:00"/>
    <meta property="og:title" content="Čínska polícia získala 6 klonovaných psov. Ich DNA sa zhoduje na viac ako 99 %"/>
    <meta property="og:description" content="Povaha šestice psov ich predurčuje na prácu v bezpečnostných zložkách."/>
  </head>
  <body>
    <article>
      <h1>Čínska polícia získala 6 klonovaných psov. Ich DNA sa zhoduje na viac ako 99 %</h1>
      <address><time datetime="2019-11-24T08:29:00+00:00">24 Nov 2019, 08:29</time> by <a rel="author">Jakub Paulík</a></address>
      <p>
        <b>Povaha šestice psov ich predurčuje na prácu v bezpečnostných zložkách.</b>
      </p>
      <p>Pekinská polícia nedávno prijala do služby<b> šiestich klonovaných psov</b> so špeciálnym výcvikom. Predispozíciou na vykonávanie policajných úkonov je ich viac ako na 99 % zhodná DNA od darcu, ktorý sa ukázal byť schopnosťami aj povahou mimoriadne zdatný. O vytvorenie psích klonov sa postarala súkromná firma Sinogene.</p>
      <p>Policajný dôstojník Ma Jinlei tvrdí, že aj tie najlepšie policajné psy môžu so svojím vekom strácať schopnosti. Cieľom vytvorenia ideálnych klonov je preto skupina psov, ktorá bude mať všetky predpoklady na to, aby<b> čo najdlhšie a najdôkladnejšie vykonávala svoju činnosť</b>.</p>
      <related>
        <a href="https://refresher.sk/76073-Karol-o-zivote-v-Cine-Ludia-tu-nemaju-Facebook-Google-ani-YouTube-konicky-Slovakov-su-uplne-odlisne-Rozhovor?fbclid=IwAR1NDkJI-ZceR7j4NiO8KBFJBok-219l6YJ0sV42fAF7P5gpTi9mb9VgDrw"/>
      </related>
      <p>Dôraz je kladený na efektívnosť a taktiež na to, aby sa <b>za čo najkratšiu dobu vedeli naučiť všetky potrebné rozkazy</b>. Spomínaných šesť psích klonov dokázalo už po štyroch mesiacoch dosiahnuť schopnosti, ktoré sú badateľné až u 6-mesačných služobných psov.</p>
      <p>O výbere psov na prácu pre armádu a políciu nám <a href="https://refresher.sk/61934-Su-policajne-psy-hladajuce-drogy-zavisle-Trener-spolupracujuci-s-armadou-aj-Rytmusom-nam-prezradil-viac-Rozhovor"><b>v rozhovore porozprával tréner Matúš Giacko</b></a>. „<i>Pes musí byť osobnostne zdatný na to, aby zvládal náročné situácie. Keď máš psa v slovenskej armáde či polícii, tak potrebuješ mať silného jedinca. Treba si teda vybrať vhodné šteniatko. My vlastne trénujeme psa približne od štyroch týždňov. <b>Študujeme 3-4-5 generácií konkrétneho psíka a tam si už vyberieme, či bude pes povahovo zdatný</b>,</i>“ povedal.</p>
      <figure>
        <iframe src="https://www.youtube.com/embed/aHcMfF22Lyo" width="700" height="370" data-service="Youtube" scrolling="no"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/50903-Zavodne-psy-su-casto-dopovane-drogami-Kokain-ci-pervitin-maju-chrtom-zaistit-lepsi-vykon"/>
        <a href="https://refresher.sk/52153-Partia-kamaratok-si-za-nahe-fotky-kupila-roztomileho-huskyho-Muza-ktory-im-psa-ponukol-este-aj-paradne-oklamali"/>
        <a href="https://refresher.sk/59670-Pri-Novych-Zamkoch-niekto-zaviazal-psa-do-vreca-a-vyhodil-do-priekopy-Zachranili-ho-nic-netusiaci-okoloiduci"/>
        <a href="https://refresher.sk/46601-Slovaci-su-milovnikmi-domacich-zvierat-Vyber-psikov-nasich-citatelov-ti-zarucene-zlepsi-den"/>
        <a href="https://refresher.sk/59971-Strasidelne-vyzerajuceho-pavukovca-s-telom-pripominajucim-psa-z-Harryho-Pottera-by-si-nazivo-zrejme-stretnut-nechcel"/>
        <a href="https://refresher.sk/61742-Na-66rocnu-Slovenku-zautocil-vlastny-staford-Zraneniam-lebky-podlahla"/>
        <a href="https://refresher.sk/68760-Krajina-ktoru-rocne-navstivi-vyse-30-milionov-ludi-no-nikdy-si-o-nej-nepocul"/>
        <a href="https://refresher.sk/69607-KVIZ-Spoznas-bratislavske-MHD-zastavky-podla-fotiek"/>
      </related>
    </article>
  </body>
</html>