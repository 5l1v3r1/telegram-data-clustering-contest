<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/putin_zrobiv_tak_shho_ukrayina_ne_mozhe_viyti_z_minskih_ugod__ekspert_n1238044"/>
    <meta property="og:site_name" content="24 Канал"/>
    <meta property="article:published_time" content="2019-11-24T08:01:00+00:00"/>
    <meta property="og:title" content="Путін зробив так, що Україна не може вийти з мінських угод, – експерт"/>
    <meta property="og:description" content="Росія не піде з Донбасу. А Україні зараз не вдасться вийти з мінських угод. Путін навмисно &quot;підіграв&quot; Зеленському."/>
  </head>
  <body>
    <article>
      <h1>Путін зробив так, що Україна не може вийти з мінських угод, – експерт</h1>
      <address><time datetime="2019-11-24T08:01:00+00:00">24 Nov 2019, 08:01</time> by <a rel="author" href="https://24tv.ua/inna_zholobovich_tag5230/" target="_blank">Інна Жолобович</a></address>
      <p>
        <b>Росія не піде з Донбасу. А Україні зараз не вдасться вийти з мінських угод. Путін навмисно "підіграв" Зеленському.</b>
      </p>
      <p>Таку думку 24 каналу висловив директор аналітичного центру "Політика" Микола Давидюк.</p>
      <blockquote>Читайте також: Т<a href="https://24tv.ua/tribunal_u_gaazi_pro_noviy__pozov_ukrayini_proti_rosiyi_ta_shansi_na_vigrash_n1237361">рибунал у Гаазі: які шанси покарати Росію за захоплення кораблів й моряків</a></blockquote>
      <p>За його словами, стратегія Володимира Зеленського була в тому, щоб показати – Росія і проросійські бойовики порушують перемир’я і не виконують домовленості. У фіналі – мінські угоди не працюють, треба виходити на нові. Та Путін виходити не хоче.</p>
      <aside>Зеленський хотів показати, що "Мінськ-2" не працює, а тут Путін "підіграв". Знизилася кількість обстрілів у пунктах розведення військ. Це все Путін робить для того, щоб провести вибори в ОРДЛО на своїх умовах. Тепер у Росії кажуть Україні: а тепер проводьте вибори. Соцопитування показує, що вибори там точно не можна проводити. Це гол у свої ворота,<cite>– переконаний Микола Давидюк.</cite></aside>
      <blockquote>Читайте також: <a href="https://24tv.ua/putin_pro_pereglyad_minskih_ugod_tse_nepripustimo_n1236750">Путін про перегляд мінських угод: Це неприпустимо</a></blockquote>
      <p>Експерт додає: вибори, в першу чергу, це агітація. А українські політики не можуть приїхати на окуповані території агітувати. Кордон контролюють росіяни, які завезуть свої бюлетені. Тому потрібен проміжний період на деокупацію та реінтеграцію ОРДЛО.</p>
      <h3>Що кажуть в Україні про мінські угоди?</h3>
      <ul>
        <li>Глава МЗС Вадим Пристайко переконує: якщо під час <a href="https://24tv.ua/u_putina_ne_pidtverdili_datu_zustrichi_normandskogo_formatu_n1235285">зустрічі у нормандському форматі</a> 9 грудня сторони не досягнуть згоди, <a href="https://24tv.ua/ukrayina_mozhe_viyti_z_minskih_ugod__pristayko_n1233854">Україна може вийти з мінських угод</a>. Наступним кроком Україні треба буде звертатися за миротворчою місією, точніше за peacekeeping – місією з підтримання миру.</li>
        <li>До слова, партія "Голос" 8 листопада заявила, що Україна має вийти з мінських угод і "заморозити ситуацію" до посилення власних позицій. Це – нібито єдиний ефективний шлях для країни.</li>
        <li>Таку заяву різко засудили у "Слузі народу". За словами голови фракції Давида Арахамії, вихід України з мінських домовленостей призведе до скасування міжнародних санкцій проти Росії.</li>
      </ul>
    </article>
  </body>
</html>