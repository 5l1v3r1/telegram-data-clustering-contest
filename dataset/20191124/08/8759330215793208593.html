<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904966/vormer-op-de-korrel-genomen-domste-actie-van-zijn-carri-re-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Vormer op de korrel genomen: &quot;Domste actie van zijn carrière&quot;"/>
    <meta property="og:description" content="Na de makkelijke overwinning tegen KV Oostende neemt Club Brugge het dinsdag op tegen Galatasaray. Een bijzonder moeilijke partij, waar Club Brugge het doet zonder kapitein Ruud Vormer."/>
  </head>
  <body>
    <article>
      <h1>Vormer op de korrel genomen: "Domste actie van zijn carrière"</h1>
      <address>
        <time datetime="2019-11-24T08:30:00+00:00">24 Nov 2019, 08:30</time>
      </address>
      <p>
        <b>Na de makkelijke overwinning tegen KV Oostende neemt Club Brugge het dinsdag op tegen Galatasaray. Een bijzonder moeilijke partij, waar Club Brugge het doet zonder kapitein Ruud Vormer.</b>
      </p>
      <p>De middenvelder zit nog één wedstrijd langs de kant na een schorsing voor zijn scheldtirade in de partij tegen Real Madrid. Eric Goens, programmamaker en fan van Club Brugge, haalt uit naar de Nederlander.</p>
      <p>"Die rode kaart werd wat met de mantel der liefde bedekt. Met alle respect voor Ruud Vormer, maar dat was toch echt de domste actie uit zijn carrière", gaf hij aan op <i>Play Sports</i>.</p>
      <p>"Wat hij daar flikt ... Hij laat zijn ploeg in de steek. En dat met al zijn ervaring. En dan nog voor twee keer niets. Hij begon daar te roepen en te schelden. Met zijn ervaring had Vormer toch beter moeten weten", aldus Goens.</p>
    </article>
  </body>
</html>