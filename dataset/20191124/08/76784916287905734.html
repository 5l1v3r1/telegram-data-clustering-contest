<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/24/a_pasztornak_csak_a_karacsonya_es_husvetja_szabad_nem_mehet_hat_minden_here-hora_vasarolni/"/>
    <meta property="og:site_name" content="Index.hu"/>
    <meta property="article:published_time" content="2019-11-24T08:38:02+00:00"/>
    <meta property="og:title" content="A pásztornak csak a karácsonya és husvétja szabad, nem mehet hát minden hére-hóra vásárolni"/>
    <meta property="og:description" content="Mindeközben - Hortobágyi hagyományőrző pásztorok és csikósok nyitották meg szombaton Debrecenben az adventi vásárt a Nagytemplom előtt..."/>
  </head>
  <body>
    <article>
      <h1>A pásztornak csak a karácsonya és husvétja szabad, nem mehet hát minden hére-hóra vásárolni</h1>
      <address><time datetime="2019-11-24T08:38:02+00:00">24 Nov 2019, 08:38</time> by <a rel="author" href="https://index.hu/szerzo/nagy_attila_karoly" target="_blank">Nagy Attila Károly</a></address>
      <p>Hortobágyi hagyományőrző pásztorok és csikósok nyitották meg szombaton Debrecenben az adventi vásárt a Nagytemplom előtt, a Kossuth téren és a Piac utcán, erről tanúskodnak az MTI fotósának képei:</p>
      <figure>
        <img src="https://kep.index.hu/1/0/3048/30484/304849/30484933_43f484076df74708a0c865bb7f097cdb_wm.jpg"/>
        <figcaption>
          <a href="https://galeria.index.hu/kult/2019/11/23/csikosok_pasztorok_nyitottak_meg_debrecenben_az_adventi_vasart/">Galéria: Csikósok, pásztorok nyitották meg Debrecenben az adventi vásárt</a>
          <cite>Fotó: Czeglédi Zsolt / MTI</cite>
        </figcaption>
      </figure>
      <p><a href="https://www.arcanum.hu/hu/online-kiadvanyok/Malonyai-malonyai-dezso-a-magyar-nep-muveszete-1174D5/iii-kotet-a-balatonvideki-magyar-pasztornep-muveszete-118077/pasztorok-1181F7/">Malonyai Dezső A magyar nép művészete című munkájában</a> így ír a (balatonvidéki) pásztorokról:</p>
      <blockquote>A pásztornak csak a karácsonya és husvétja szabad, nem mehet hát minden hére-hóra vásárolni s a kis «kommencióból» nem is telik ilyes kiadásra: java használati eszközét megkészíti tehát maga. Megkészíti tükrösét, sótartóját, botját, az óraláncát; az asszonynak mosólapickát, konyhaeszközöket; a szobába képkeretet, széket.</blockquote>
      <p>Valamint:</p>
      <blockquote>Vásárokon, búcsuban, a heti piacon, a hivatalokban is sűrűn találkozunk pásztorokkal. Azonnal megkülönböztethetjük őket, színesebb, festőibb a ruházkodásuk. A pásztor nem görnyed súlyos munkában, mint a földmíves, ezért járása délcegebb, méltóságteljesebb. Tekintete nyugodt, nemes és nyílt; modora önérzetes, de nem büszke, sohasem modoros; fellépésében egyszerű, nemes és határozott; közeledése nyugodt és bizalomteljes. Ha előkelőbb ember elé kerül, kalaplevéve beszél, de kemény, egyenesre szokott gerince meg nem hajlik a leghatalmasabb uraság előtt sem. Senki előtt meg nem hunyászkodik, nyílt homlokkal áll elénk s bátran ejti a szót. Önérzetes, de önérzete sohasem elbizakodottság.</blockquote>
    </article>
  </body>
</html>