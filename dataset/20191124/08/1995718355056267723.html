<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152858-ukrainka-krascha-moloda-legkoatletka-svitu"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T08:31:00+00:00"/>
    <meta property="og:title" content="Українка - краща молода легкоатлетка світу"/>
    <meta property="og:description" content="Українка Ярослава Магучіх визнана кращою молодою легкоатлеткою світу за версією Міжнародної асоціації легкоатлетичних федерацій IAAF"/>
  </head>
  <body>
    <article>
      <h1>Українка - краща молода легкоатлетка світу</h1>
      <address>
        <time datetime="2019-11-24T08:31:00+00:00">24 Nov 2019, 08:31</time>
      </address>
      <p>Українка <b>Ярослава Магучіх </b>визнана кращою молодою легкоатлеткою світу за версією Міжнародної асоціації легкоатлетичних федерацій IAAF за підсумками 2019 року. <br/><br/>Нагородження спортсменів пройшло 23 листопада в Монако на церемонії ІААF World Athletics Awards, - пише УНІАН.<br/><br/>Серед інших претенденток на нагороду в номінації "Висхідна зірка" також були <b>Британі Андерсон</b> (Ямайка), <b>Лемлем Хайлу </b>(Ефіопія), <b>Гленда Морейон </b>(Еквадор) і <b>Ша'Каррі Річардсон</b> (США). <br/><br/>При цьому, Магучіх - єдина в цій компанії, хто є призером чемпіонату світу. 18-річна спортсменка, яка виступає в стрибках у висоту, в цьому році виграла молодіжний чемпіонат Європи, а також дебютувала на чемпіонаті світу в Досі, де завоювала срібло з молодіжним світовим рекордом. <br/><br/>"Дуже вдячна всім, хто мене підтримує і вірить у мене. Я і сама не думала про те, що виграю срібну медаль", - цитує українку прес-служба World Athletics. <br/><br/>Зазначимо, що на звання кращого молодого легкоатлета світу також претендував українець <b>Михайло Кохан</b>. Однак, ця нагорода дісталася спортсмену з Ефіопії Селемону Барега. <br/><br/>Як відомо, раніше українка Ярослава Магучіх стала кращою молодою легкоатлеткою Європи за підсумками 2019 року.</p>
    </article>
  </body>
</html>