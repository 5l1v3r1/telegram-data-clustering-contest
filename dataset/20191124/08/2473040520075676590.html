<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Politic/247140/alegeri-prezidentiale-2019-viorica-dancila-am-votat-pentru-o-romanie-care-sa-mearga-inainte-nu-inapoi.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T08:20:52+00:00"/>
    <meta property="og:title" content="Alegeri prezidentiale 2019: Viorica Dancila: Am votat pentru o Romanie care sa mearga inainte, nu inapoi"/>
    <meta property="og:description" content="Candidatul PSD la alegerile prezidentiale, Viorica Dancila, a declarat ca a votat pentru o Romanie care sa mearga &quot;inainte, nu inapoi&quot; si din &quot;inima pentru Romania si pentru romani&quot;, scrie Agerpres."/>
  </head>
  <body>
    <article>
      <h1>Alegeri prezidentiale 2019: Viorica Dancila: Am votat pentru o Romanie care sa mearga inainte, nu inapoi</h1>
      <address>
        <time datetime="2019-11-24T08:20:52+00:00">24 Nov 2019, 08:20</time>
      </address>
      <p>
        <b>Candidatul PSD la alegerile prezidentiale, Viorica Dancila, a declarat ca a votat pentru o Romanie care sa mearga "inainte, nu inapoi" si din "inima pentru Romania si pentru romani", scrie A<a href="http://agerpres.ro/">gerpres.</a></b>
      </p>
      <p>Am votat pentru o Romanie care sa mearga inainte, nu inapoi, spre vremuri in care nu aveam drepturi, nu aveam libertati, pentru ca toata puterea era in mainile unui singur om. Am votat pentru un mandat la Cotroceni in care sa vedem mai multa implicare, mai multa munca, mai mult respect si devotament pentru poporul roman si pentru interesele noastre nationale. Am votat cu inima si din inima pentru Romania si pentru romani", a afirmat Dancila, duminica, dupa ce a votat la o sectie de la Colegiul National "Sfantul Sava".</p>
      <p>Intrebata de ce a ales, ca si la primul tur de scrutin, sa voteze la o ora matinala, candidatul PSD a replicat: "Cine se scoala de dimineata ajunge departe, nu?".</p>
      <p>Ea a adaugat ca votul de duminica este unul "foarte important".</p>
      <p>"Votul de astazi poate creiona un alt viitor pentru Romania, poate ca in deciziile celui care va fi ales astazi sa vedem multe din aspiratiile poporului roman", a afirmat Dancila.</p>
      <p>
        <a href="https://www.wall-street.ro/articol/Politic/247096/alegeri-prezidentiale-2019-ghidul-alegatorului-pentru-turul-2.html">Citeste si:<br/>Alegeri prezidentiale 2019: ghidul alegatorului pentru turul 2</a>
      </p>
      <figure>
        <img src="https://img.wall-street.ro/image_thumbs/thumbs/523/5234d80e69e169eb8fe69bf2d2f4fe83-400x250-00-65.jpg?v=1574417313"/>
      </figure>
      <p>Candidatul PSD a spus ca este "foarte bine" ca romanii din diaspora au iesit in numar mare la vot.</p>
      <p>"De aceea am si stabilit cele trei zile de vot si votul prin corespondenta, pentru ca romanii din diaspora sa poata vota intr-un numar cat mai mare. Este foarte bine ca au votat", a explicat ea.</p>
      <p>Alaturi de Viorica Dancila au votat la Colegiul National "Sfantul Sava", sotul acesteia, Cristinel Dancila, si seful campaniei sale la prezidentiale, Lia Olguta Vasilescu.</p>
      <p>"O sustin pentru ca e un bun roman si iubeste Romania", a spus Cristinel Dancila.</p>
      <p>
        <a href="https://www.wall-street.ro/articol/Politic/246772/dancila-contraataca-iohannis-a-avut-un-moment-de-o-aroganta-monstruoasa.html">Citeste si:<br/>Dancila contraataca si il acuza pe Iohannis de "aroganta monstruoasa"</a>
      </p>
      <figure>
        <img src="https://img.wall-street.ro/image_thumbs/thumbs/f77/f772ca57edd807b54ee7f3fe4b733dee-400x250-00-65.jpg?v=1573671327"/>
      </figure>
      <p>Viorica Dancila a fost asteptata la sectia de votare de zeci de sustinatori.</p>
      <footer>Sursa foto: Agerpres</footer>
    </article>
  </body>
</html>