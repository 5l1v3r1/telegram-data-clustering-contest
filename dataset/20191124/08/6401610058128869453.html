<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagelijksestandaard.nl/2019/11/slechte-week-voor-de-bitcoin-verliest-ruim-12-en-schommelt-rond-7-200/"/>
    <meta property="og:site_name" content="De Dagelijkse Standaard"/>
    <meta property="article:published_time" content="2019-11-24T08:00:02+00:00"/>
    <meta property="og:title" content="Slechte week voor de Bitcoin, verliest 12% tegenover de Amerikaanse dollar en schommelt nu rond $7.200"/>
    <meta property="og:description" content="Bitcoin-fans beleefden deze week een minder fortuinlijke periode toen hun favoriete digitale munt weer eens volatiel heen en weer ging. Dit keer ging de Bitcoin niet omhoog, maar omlaag. De digitale munt verloor in enkele dagen tijd ruim 12% van haar waarde tegenover de Amerikaanse dollar. Toch is de Bitcoin op het moment van schrijven twee keer zoveel waard tegenover de dollar als één jaar eerder. Vorig jaar schreef ik op DDS over de Bitcoin dat de digitale munt ‘nog lang niet dood’ is en dat het betalingssysteem uiteindelijk zelfs zou gaan groeien. Ondanks de slechte week waarin Bitcoin 12% verloor, zijn die voorspellingen dit jaar wel uitgekomen. Vorig jaar december schommelde de Bitcoin nog rond de $3.500 en nu één jaar later is de Bitcoin alweer het dubbele waard tegenover de Amerikaanse dollar. Kijk maar eens naar de grafiek hieronder waarop duidelijk te zien is hoe de Bitcoin-markt afgelopen jaar is gegroeid en sterker lijkt dan ooit:  Bitcoin in 2019 Zoals te zien is op de grafiek is het  handelsvolume…"/>
  </head>
  <body>
    <article>
      <h1>Slechte week voor de Bitcoin, verliest 12% tegenover de Amerikaanse dollar en schommelt nu rond $7.200</h1>
      <address><time datetime="2019-11-24T08:00:02+00:00">24 Nov 2019, 08:00</time> by <a rel="author">Teunis Dokter</a></address>
      <p>
        <b>Bitcoin-fans beleefden deze week een minder fortuinlijke periode toen hun favoriete digitale munt weer eens volatiel heen en weer ging. Dit keer ging de Bitcoin niet omhoog, maar omlaag. De digitale munt verloor in enkele dagen tijd ruim 12% van haar waarde tegenover de Amerikaanse dollar. Toch is de Bitcoin op het moment van schrijven twee keer zoveel waard tegenover de dollar als één jaar eerder.</b>
      </p>
      <p>Vorig jaar schreef ik op DDS over de Bitcoin dat de digitale munt <a href="https://www.dagelijksestandaard.nl/2019/01/is-er-nog-een-toekomst-voor-bitcoin-in-2019/"><b>‘nog lang niet dood’</b></a> is en dat het betalingssysteem uiteindelijk zelfs zou gaan groeien. Ondanks de slechte week waarin Bitcoin 12% verloor, zijn die voorspellingen dit jaar wel uitgekomen.</p>
      <p>Vorig jaar december schommelde de Bitcoin nog rond de $3.500 en nu één jaar later is de Bitcoin alweer het dubbele waard tegenover de Amerikaanse dollar. Kijk maar eens naar de grafiek hieronder waarop duidelijk te zien is hoe de Bitcoin-markt afgelopen jaar is gegroeid en sterker lijkt dan ooit:</p>
      <h3> Bitcoin in 2019</h3>
      <figure>
        <img src="https://cdn-04.dagelijksestandaard.nl/wp-content/uploads/2019/11/btc2019.png?x39923"/>
        <figcaption>Bron: screenshot Coinmarketcap.com</figcaption>
      </figure>
      <p>Zoals te zien is op de grafiek is het  handelsvolume in de Bitcoin toegenomen en neemt de liquiditeit in de markt dus ook toe. Dat is een sterk teken van vertrouwen. Waarschijnlijk handelen meer mensen dan ooit in de digitale valuta.</p>
      <p>Waar vorig jaar nog maximaal 3 of 4 miljard Amerikaanse dollars in de Bitcoin-markt beschikbaar was (per dag), daar is het dagelijkse handelsvolume nu geëxplodeerd. Op een slechte dag wordt er zo’n 25 tot 30 miljard aan Amerikaanse dollars verhandeld, een stijging met een factor 7! Op drukke handelsdagen is het volume in de Bitcoin zelfs 40 miljard dollar.</p>
      <p>Concreet betekent dit dat de Bitcoin stabieler lijkt en dit zien we ook terug in de grafiek. De koersschommelingen zijn minder volatiel dan in 2017 en 2018. Nou ja stabiel is Bitcoin alleen voor Bitcoin begrippen.</p>
      <p>Toch verliest het digitale goud niet vaak tegenover de dollar. Sinds 2008 heeft de Amerikaanse dollar 99,99% van haar waarde tegenover de Bitcoin verloren. De Engelse centrale bank adoreerde de blockchain-technologie onlangs en stelde dat <a href="https://www.dagelijksestandaard.nl/2019/08/bank-of-england-tornt-aan-amerikaanse-dollar-in-het-financiele-systeem-zou-een-cryptomunt-dominant-moeten-zijn/"><b>een ‘munt als Bitcoin dominant moet zijn</b></a>‘.</p>
    </article>
  </body>
</html>