<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/hronika/hronika/170863/oglasila-tasta-ubijenog-milosa-jedva-smogla-snage-progovori-par-reci"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T08:43:00+00:00"/>
    <meta property="og:title" content="Oglasila se tašta ubijenog Miloša, jedva smogla snage da progovori par reči"/>
    <meta property="og:description" content="&quot;Trudna mi je ćerka, svi smo potreseni, stvarno nije mi ni do čega. Izvinite, znam da radite svoj posao&quot;, rekla je kratko majka supruge Miloša Radojkovića (25) iz Tešice, hladnokrvno likvidiranog ispred kuće u elitnom niškom naselju Beverli Hils i to u trenutku kada je došao da trudnoj supruzi i detetu donese kolače."/>
  </head>
  <body>
    <article>
      <h1>Oglasila se tašta ubijenog Miloša, jedva smogla snage da progovori par reči</h1>
      <h2>"Trudna mi je ćerka, svi smo potreseni, stvarno nije mi ni do čega. Izvinite, znam da radite svoj posao", rekla je kratko majka supruge Miloša Radojkovića (25) iz Tešice, hladnokrvno likvidiranog ispred kuće u elitnom niškom naselju Beverli Hils i to u trenutku kada je došao da trudnoj supruzi i detetu donese kolače.</h2>
      <address><time datetime="2019-11-24T08:43:00+00:00">24 Nov 2019, 08:43</time> by <a rel="author">blic.rs</a></address>
      <p>Ni u Tešici, gde žive Milošev otac Bojan i dvojica njegove mlađe braće, niko od rodbine nije želeo da priča sa novinarima.</p>
      <p>Otac je potresen tragedijom kao i svi članovi porodice, niko nije u stanju da daje izjave - rečeno je novinaru pred kućom Radojkovića u Tešici.</p>
      <p>Muškarac osumnjičen za ovaj zločin uhapšen je juče i radi se o Darku M. (33) iz Niša. Njemu je određeno zadržavanje do 48 sati.</p>
      <p>U pitanju je poznanik sa kojim je ubijeni Miloš mesecima bio u sukobu. Naime, Darko M. je vlasnik "mercedesa" koji je 28. juna ove godine izgoreo u centru Niša. Ubrzo je otkriveno da je požar podmetnut i da ga je izazvao upravo Miloš Radojković zbog čega je kasnije i uhapšen.</p>
      <p>Radojkovićevi drugovi iz sela kažu da su jako potreseni informacijom da je ubijen i o njemu govore kao o dobrom drugu. Radojković je, međutim, ipak bio dobro poznat policiji po raznim krivičnim delima i po tome što mu je već dva puta automobil paljen.</p>
      <p>- Bio je dobar drug i sportista, sve nas je potresla ova tragična vest. Nikad nije bilo problema sa njim u Tešici. Uvek je bio spreman da pomogne svakom ko bi mu se obratio za pomoć. Igrao je fudbal za FK "Jastrebac" iz Tešice za koji je nabavljao dresove. Ako je i bio neki sukob iza ovoga, van pameti je da ga neko ovako ubije - pričaju njegovi drugovi.</p>
      <p>Meštani navode da se Radojković preselio u Niš kada se oženio.</p>
      <related>
        <h4>Pročitajte još:</h4>
        <a href="http://republika.rs/hronika/hronika/170713/Monstrum-Krusevca-priznao-ubio-ocuha-odredjen-pritvor"/>
        <a href="http://republika.rs/hronika/hronika/170725/Otkriven-razlog-likvidaciju-Nislije-Ubici-spalio-auto-dan-svadbe-ovaj-izresetao-odbio-poligraf-odmah-postao-sumnjiv"/>
        <a href="http://republika.rs/hronika/hronika/170479/Detalji-likvidacije-Nisu-Doneo-trudnoj-zeni-cerkici-kolace-izresetan-vise-HITACA"/>
        <a href="http://republika.rs/hronika/hronika/170213/BRUTALNA-LIKVIDACIJA-NISU-Mladic-svirepo-ubijen-vatrenog-oruzja"/>
      </related>
      <p>- Živeo je u Nišu u poslednjih četiri, pet godina, ali nije bio dan da nije došao ovde u selo gde mu u porodičnoj kući žive otac Bojan i dvojica mlađe braće.</p>
      <p>- Otac ima servis, auto otpad i šlep službu. Tu žive u susednoj kući i baba i deda po ocu. Baku je posebno voleo i brinuo o njoj - vele meštani.</p>
      <p>Miloš Radojković izrešetan je sa najmanje 10 hitaca u sačekuši ispred kuće.</p>
      <p>Radojković je u izjamljenu kuću u kojoj živi sa suprugom koja je u sedmom mesecu trudnoće i maloletnom ćerkom došao oko 17 časova.</p>
    </article>
  </body>
</html>