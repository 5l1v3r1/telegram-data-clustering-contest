<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151618/"/>
    <meta property="og:site_name" content="AgroNews"/>
    <meta property="article:published_time" content="2019-11-24T08:08:00+00:00"/>
    <meta property="og:title" content="Уряд затвердив передачу 339 підприємств для подальшої приватизації"/>
    <meta property="og:description" content="Гончарук наголосив, що вказані підприємства, а точніше їх майно, буде виставлено на прозорі аукціони. Прем'єр-міністр України Олексій Гончарук заявив, що уряд затвердив передачу 339 підприємств для подальшої приватизації. Про це повідомляє Урядовий портал. &quot;Це майже 10% від усіх підприємств, які..."/>
  </head>
  <body>
    <article>
      <h1>Уряд затвердив передачу 339 підприємств для подальшої приватизації</h1>
      <address><time datetime="2019-11-24T08:08:00+00:00">24 Nov 2019, 08:08</time> by <a rel="author">agronews.uaode/author</a></address>
      <p><b>Гончарук наголосив, що вказані підприємства, а точніше їх майно, буде виставлено на прозорі аукціони. Прем’єр-міністр України Олексій Гончарук заявив, що уряд затвердив передачу 339 підприємств для подальшої приватизації. Про це повідомляє</b> <a href="https://www.kmu.gov.ua/news/oleksij-goncharuk-sogodni-mi-peredali-na-privatizaciyu-pershi-339-z-500-pidpriyemstv">Урядовий портал</a>.</p>
      <p>“Це майже 10% від усіх підприємств, які перебувають у державній власності. Велика частина з них – це об’єкти нерухомості та підприємства агросектору. Ефективність їх використання практично нульова, вони генерують збитки, і навколо них часті корупційні скандали. У разі приватизації бюджет може отримати до 6 мільярдів гривень від їх продажу”, – наголосив Гончарук.</p>
      <p>Він наголосив, що вказані підприємства, а точніше їх майно, буде виставлено на прозорі аукціони, де в процесі відкритих торгів його зможе придбати кожен охочий.<br/>Рішення Кабміну є частиною запланованого процесу приватизації держмайна та в рамках виконання указу президента України від 5 листопада щодо передачі 500 об’єктів на приватизацію до 31 грудня 2019 року.</p>
      <p>
        <b>Загалом в рамках підготовки до приватизації Мінекономрозвитку спільно з іншими державними органами уже проаналізувало понад 1300 підприємств, з них близько 740 підприємств вже узгоджено на приватизацію.</b>
      </p>
    </article>
  </body>
</html>