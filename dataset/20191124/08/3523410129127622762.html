<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641707/%D8%AE%D8%B3%D8%A7%D8%B1%D8%AA-%D8%A7%DB%8C%D9%86-4-%D8%B3%D8%A7%D9%84-%D8%B1%D8%A7-%DA%86%D9%87-%DA%A9%D8%B3%DB%8C-%D9%85%DB%8C%E2%80%8C%D9%BE%D8%B1%D8%AF%D8%A7%D8%B2%D8%AF-%D8%A2%D9%82%D8%A7%DB%8C-%D9%88%D8%A7%D8%B9%D8%B8%DB%8C"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T08:39:00+00:00"/>
    <meta property="og:title" content="خسارت این 4 سال را چه کسی می‌پردازد آقای واعظی؟!"/>
    <meta property="og:description" content="رئیس‌دفتر رئیس ‌جمهور در توجیه سهمیه‌بندی مجدد و افزایش قیمت بنزین می‌گوید: «نمی‌خواهیم واردکننده بنزین شویم.»"/>
  </head>
  <body>
    <article>
      <h1>
        <a href="https://www.bultannews.com/fa/news/641707/%D8%AE%D8%B3%D8%A7%D8%B1%D8%AA-%D8%A7%DB%8C%D9%86-4-%D8%B3%D8%A7%D9%84-%D8%B1%D8%A7-%DA%86%D9%87-%DA%A9%D8%B3%DB%8C-%D9%85%DB%8C%E2%80%8C%D9%BE%D8%B1%D8%AF%D8%A7%D8%B2%D8%AF-%D8%A2%D9%82%D8%A7%DB%8C-%D9%88%D8%A7%D8%B9%D8%B8%DB%8C">خسارت این 4 سال را چه کسی می‌پردازد آقای واعظی؟!</a>
      </h1>
      <h2>رئیس‌دفتر رئیس ‌جمهور در توجیه سهمیه‌بندی مجدد و افزایش قیمت بنزین می‌گوید: «نمی‌خواهیم واردکننده بنزین شویم.»</h2>
      <address><time datetime="2019-11-24T08:39:00+00:00">24 Nov 2019, 08:39</time> by <a rel="author">بولتن نیوز | bultannews.com</a></address>
      <p>به گزارش<b> بولتن نیوز</b>، محمود واعظی در گفت‌وگو با روزنامه کارگزاران سازندگی اظهار داشت: «این تصمیم دو عایدی برای دولت دارد؛ یکی اینکه در شرایط قبل به‌دلیل ارزان بودن قیمت بنزین، مصرف بنزین به سرعت در حال افزایش بود و در صورتی که آن روند طی می‌شد، ما به نقطه‌ای می‌رسیدیم که باید واردکننده بنزین می‌شدیم و ما نمی‌خواستیم به جایی برسیم که مجددا واردکننده بنزین شویم.» واعظی در این باره ادامه داد: «از طرف دیگر در گرانی‌های اخیر اقشار گسترده‌ای از کشور تحت فشار بودند. در این راستا مجبود بودیم از کسانی که وضع مالی بهتری دارند و از بنزین بیشتری استفاده می‌کنند، بگیریم و به کسانی بدهیم که یا اصلا از بنزین استفاده نمی‌کنند یا کمتر استفاده می‌کنند.»<br/>اظهارات <b>واعظی</b> در حالی است که چهار سال قبل، برخی مدیران ارشد دولتی به همراه نشریات اجاره‌ای، <b>تبلیغات پرحجمی</b> را درباره ضرورت و واردات بنزین به راه انداختند و در کنار آن، <b>حذف سهمیه‌بندی</b> بنزین و تثبیت قیمت آن را برای چهار سال متوالی توجیه کردند؟! خروجی این روند، رشد شتابان مصرف و افزایش بی‌رویه قاچاق سوخت بود که ده‌ها هزار میلیارد تومان به کشور خسارت زد و اکنون باید پرسید اگر سیاست اخیر دولت در بازگشت به سهمیه‌بندی مصرف سوخت درست بوده، چرا در 4 سال گذشته علیه این اقدام درست بدگویی شد و به مردم خسارت وارد گردید و اکنون با تحمیل مجدد هزینه به اقتصاد و امنیت کشور، دوباره باید همان سیاست را به اجرا گذاشت.<br/>یادآور می‌شود یکی از دلایل حذف سهمیه‌بندی بنزین در سال 94، القای گشایش اقتصادی به‌واسطه برجام بود و حال آنکه در حقیقت با این کار، امکانات پس‌انداز و سرمایه‌گذاری بزرگ ملی از کشور سوخت و دود هوا شد.</p>
      <p>منبع:کیهان</p>
    </article>
  </body>
</html>