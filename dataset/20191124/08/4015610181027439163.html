<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815885"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T08:27:00+00:00"/>
    <meta property="og:title" content="Иван Колев заби 23 точки, Задруга с драматична победа в MEVZA"/>
    <meta property="og:description" content="Българският волейболист Иван Колев направи пореден силен мач за новия си тим СК Задруга Айх/Доб в Централноевропейската лига (MEVZA). Австрийският ..."/>
  </head>
  <body>
    <article>
      <h1>Иван Колев заби 23 точки, Задруга с драматична победа в MEVZA</h1>
      <address><time datetime="2019-11-24T08:27:00+00:00">24 Nov 2019, 08:27</time> by <a rel="author">SPORTAL.BG</a></address>
      <p>Българският волейболист <b>Иван Колев </b>направи пореден силен мач за новия си тим СК Задруга Айх/Доб в Централноевропейската лига (MEVZA). Австрийският шампион се наложи драматично над словенския Марибор с <a href="http://mevza-web.dataproject.com//MatchStatistics.aspx?mID=1298&amp;ID=32&amp;CID=0&amp;PID=0"><b>3:2 (</b></a><b><a href="http://mevza-web.dataproject.com//MatchStatistics.aspx?mID=1298&amp;ID=32&amp;CID=0&amp;PID=0">24:26, 25:23, 25:17, 23:25, 15:8)</a> </b>в двубой от осми кръг, изигран в Блайбург. </p>
      <p>Задруга заема пето място във временното класиране с <b>9 точки (3 успеха, 2 поражения)</b>, Марибор е четвърти със същия актив, но и мач повече <b>(3 победи, 3 загуби)</b>. </p>
      <p>Колев бе топреализатор за успеха с <b>23 точки (2 аса, 4 блокади)</b>. Петер Млинарчик добави <b>19 точки (2 аса, 4 блокади)</b>, със <b>17</b> се отчете Виктор Уго де Алкантара <b>(1 ас, 5 блокади)</b>. За водения от Себастиян Шкорц Рок Можич завърши с <b>20 точки (3 аса, 2 блокади)</b>, Жига Доник реализира <b>15 точки (1 ас, 2 блокади)</b>. </p>
      <p>В следващия кръг австрийският първенец среща хърватския Младост Рибола Кащела, Марибор играе срещу ХАОК Младост (Загреб). Двубоите са на 30 ноември и 2 декември (събота и понеделник). </p>
    </article>
  </body>
</html>