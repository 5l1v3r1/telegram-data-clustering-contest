<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/situaia-din-columbia-ramane-tensionata-3-poliiti-ucii-intr-o-explozie-148859.html"/>
    <meta property="og:site_name" content="Timpul.md"/>
    <meta property="article:published_time" content="2019-11-24T08:18:00+00:00"/>
    <meta property="og:title" content="Situația din Columbia rămâne tensionată: 3 polițiști uciși într-o explozie"/>
    <meta property="og:description" content="O sursă din poliție a declarat pentru Reuters că 10 poliţişti au fost de asemenea răniți în explozie în orașul Santander de Quilichao din sud-vestul provinciei Cauca, cunoscut..."/>
  </head>
  <body>
    <article>
      <h1>Situația din Columbia rămâne tensionată: 3 polițiști uciși într-o explozie</h1>
      <address>
        <time datetime="2019-11-24T08:18:00+00:00">24 Nov 2019, 08:18</time>
      </address>
      <p>O sursă din poliție a declarat pentru Reuters că 10 poliţişti au fost de asemenea răniți în explozie în orașul Santander de Quilichao din sud-vestul provinciei Cauca, cunoscut ca un punct fierbinte pentru trafic de droguri și violență. Sursa nu a atribuit explozia unui anumit grup armat. Poliția ar urma să țină o conferință de presă sâmbătă dimineață. Trei persoane au fost ucise joi, în timp ce peste 250.000 de oameni au manifestat într-o grevă declanşată la nivel național pentru a-și exprima nemulțumirea din ce în ce mai mare față de guvernul președintelui Ivan Duque.</p>
      <p>Cererile acestora au inclus zvonuri despre reforme economice pe care președintele le-a negat și mânia față de ceea ce protestatarii numesc lipsa acțiunii guvernului pentru stoparea corupției și uciderea activiștilor pentru drepturile omului.</p>
      <p>Preşedintele columbian Ivan Duque a cerut un "dialog naţional" în urma unor proteste masive împotriva guvernului său, soldate cu trei morţi şi încheiate vineri cu violenţe la Bogota, unde a fost impusă starea de asediu, informează AFP.</p>
      <p>"Începând de săptămâna viitoare, voi lansa un dialog naţional ce va consolida agenda de politică socială actuală, lucrând astfel într-un mod unit, cu o viziune pe termen mediu şi lung, ceea ce ne va permite să eliminăm discrepanţele sociale", a spus şeful statului în timpul unui discurs televizat.</p>
      <p>Preşedintele de dreapta al Columbiei, nepopular după doar 15 luni la putere, era reticent cu o zi înainte în privinţa unui dialog direct. S-a hotărât însă să facă un prim pas în direcţia organizaţiilor sociale care au generat cea mai mare mobilizare din ultimii ani.</p>
    </article>
  </body>
</html>