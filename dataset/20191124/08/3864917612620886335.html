<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824308-u-rumunii-prohodit-drugij-tur-viboriv-prezidenta.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T08:50:00+00:00"/>
    <meta property="og:title" content="У Румунії проходить другий тур виборів президента"/>
    <meta property="og:description" content="У Румунії у неділю, 24 листопада, проходить другий тур виборів президента, у якому основними суперниками є чинний глава держави Клаус Йоганніс і колишній прем'єр-міністр Віоріка Денчіле."/>
  </head>
  <body>
    <article>
      <h1>У Румунії проходить другий тур виборів президента</h1>
      <h2>У Румунії у неділю, 24 листопада, проходить другий тур виборів президента, у якому основними суперниками є чинний глава держави Клаус Йоганніс і колишній прем'єр-міністр Віоріка Денчіле.</h2>
      <address>
        <time datetime="2019-11-24T08:50:00+00:00">24 Nov 2019, 08:50</time>
      </address>
      <p>Про це повідомляє <a href="https://www.dw.com/uk/%D1%83-%D1%80%D1%83%D0%BC%D1%83%D0%BD%D1%96%D1%97-%D0%BE%D0%B1%D0%B8%D1%80%D0%B0%D1%8E%D1%82%D1%8C-%D0%BF%D1%80%D0%B5%D0%B7%D0%B8%D0%B4%D0%B5%D0%BD%D1%82%D0%B0/a-51388974?maca=uk-Twitter-sharing">DW</a>.</p>
      <p>"Основними суперниками є чинний президент Клаус Йоганніс, який є представником Націонал-ліберальної партії (НЛП), та колишня прем'єрка Віоріка Денчіле, котра представляє соціал-демократів", - ідеться у повідомленні.</p>
      <p>Аналітики прогнозують перемогу Йоханнісу, який у <a href="https://www.ukrinform.ua/tag-vibori">першому турі</a> набрав 36 відсотків проти 24 відсотків Денчіле.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2824301-rekordna-avka-u-gonkonzi-na-tli-protestiv-prohodat-miscevi-vibori.html">Рекордна явка: у Гонконзі на тлі протестів проходять місцеві вибори</a>
      </blockquote>
      <p>Клаус Йоганніс відомий своєю проєвропейською позицією. Його партія прийшла до влади на початку листопада, коли парламент оголосив уряду соціал-демократів на чолі із Денчіле вотум недовіри. Її уряду закидали некомпетентність, брак державних інвестицій і недостатнє використання наявних коштів ЄС.</p>
      <p>Новий прем'єр-міністр Людовік Орбан уже висловив сподівання на переобрання Йоганніса на другий строк, аби продовжити курс чинного президента на боротьбу з корупцією.</p>
    </article>
  </body>
</html>