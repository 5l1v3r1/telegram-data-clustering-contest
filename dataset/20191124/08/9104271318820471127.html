<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/cronaca/nessuna-notizia-della-42enne-luisella-rossi"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T08:42:37+00:00"/>
    <meta property="og:title" content="Nessuna notizia della 42enne Luisella Rossi"/>
    <meta property="og:description" content="Della sua scomparsa si sta occupando anche la trasmissione “Chi l’ha visto?”."/>
  </head>
  <body>
    <article>
      <h1>Nessuna notizia della 42enne Luisella Rossi</h1>
      <h2>Della sua scomparsa si sta occupando anche la trasmissione “Chi l’ha visto?”.</h2>
      <address>
        <time datetime="2019-11-24T08:42:37+00:00">24 Nov 2019, 08:42</time>
      </address>
      <p>Il maltempo rende impossibile riprendere le ricerche di Luisella Rossi, la donna scomparsa nel nulla in Valle Cervo, ma il lavoro dei soccorritori potrebbe ripartire lunedì. Della 42enne biellese non si sa più niente dal pomeriggio di giovedì 14 novembre, quando è scattato l’allarme. La donna, ospite della struttura Casa Serena di Piedicavallo, si è allontanata la mattina e non vi ha più fatto ritorno. Nel frattempo su Facebook si rinnova il disperato appello del fratello Roberto, che chiede a chiunque possa averla vista di contattare le forze dell’ordine o direttamente lui: «Luisella ha problemi di deambulazione, ha movimenti incontrollati e quando cammina ondeggia. Se qualcuno le avesse dato un passaggio, per favore non abbia timore di dare qualsiasi informazione. Chiunque la vedesse mi contatti al 335-81.54.381».<br/>Della sua scomparsa si sta occupando anche “Chi l’ha visto?”.</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/cronaca/ancora-nessuna-notizia-di-luisella-rossi-scomparsa-da-giovedi"/>
        <a href="https://laprovinciadibiella.it/cronaca/giorgio-montin-il-giallo-degli-scontrini-trovati-in-casa"/>
        <a href="https://laprovinciadibiella.it/cronaca/giorgio-montin-oggi-la-figlia-alla-vita-in-diretta"/>
      </related>
    </article>
  </body>
</html>