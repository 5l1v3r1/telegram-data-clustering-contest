<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/futbol/2019/11/24/nbade-bucks-ve-lakers-galibiyet-serisini-7-maca-cikardi"/>
    <meta property="og:site_name" content="Aspor"/>
    <meta property="article:published_time" content="2019-11-24T08:05:11+00:00"/>
    <meta property="og:title" content="NBA'de Bucks ve Lakers galibiyet serisini 7 maça çıkardı"/>
    <meta property="og:description" content="NBA'e 10 maçla devam edildi. Detroit Pistons'ı ağırlayan sezonun formda takımlarından Milwaukee Bucks, rakibini 14 sayı farkla mağlup ederek sezonun 13. galibiyetine ulaştı."/>
  </head>
  <body>
    <article>
      <h1>NBA'de Bucks ve Lakers galibiyet serisini 7 maça çıkardı</h1>
      <address>
        <time datetime="2019-11-24T08:05:11+00:00">24 Nov 2019, 08:05</time>
      </address>
      <p>
        <b>NBA'e 10 maçla devam edildi. <a href="https://www.aspor.com.tr/index/detroit-pistons">Detroit Pistons</a>'ı ağırlayan sezonun formda takımlarından <a href="https://www.aspor.com.tr/index/milwaukee-bucks">Milwaukee Bucks</a>, rakibini 14 sayı farkla mağlup ederek sezonun 13. galibiyetine ulaştı.</b>
      </p>
      <p>Amerikan <a href="https://www.aspor.com.tr/index/basketbol-ligi">Basketbol Ligi</a>'nde (NBA) <a href="https://www.aspor.com.tr/index/milwaukee-bucks">Milwaukee Bucks</a>, konuk ettiği <a href="https://www.aspor.com.tr/index/detroit-pistons">Detroit Pistons</a>'ı 104-90 mağlup etti.</p>
      <p>Üst üste 7. kez sahadan galip ayrılan Doğu Konferansı lideri Bucks'ta Giannis Antetokounmpo 28 sayı, 10 ribaunt, 3 asistle "double double" yaparken, Wesley Matthew 13, Eric Bledsoe 11 sayı kaydetti.</p>
      <p>Konuk ekipte ise Derrick Rose 20 sayıyla takımının en skoreri oldu. Andre Drummond 12 sayı, 17 ribauntla "double double" yaptı.</p>
      <p>
        <b>Lakers seriyi bozmadı</b>
      </p>
      <p>Deplasmanda <a href="https://www.aspor.com.tr/index/memphis-grizzlies">Memphis Grizzlies</a>'ı 109-108 mağlup eden <a href="https://www.aspor.com.tr/index/los-angeles-lakers">Los Angeles Lakers</a>, üst üste 7. galibiyetini elde etti.</p>
      <p>Lakers'ta LeBron James 30 sayı, 6 ribaunt, 4 asistlik performans sergilerken, Anthony Davis 22 sayıyla galibiyete katkıda bulundu.</p>
      <p>Grizzlies'ta Ja Morant 26, Jae Crowder 21, Jaren Jackson 20 sayıyla salondan ayrıldı.</p>
      <p>
        <b>Cedili Cavaliers 6 maç sonra kazandı</b>
      </p>
      <p>Milli basketbolcu <a href="https://www.aspor.com.tr/index/cedi-osman">Cedi Osman</a>'ın formasını giydiği <a href="https://www.aspor.com.tr/index/cleveland-cavaliers">Cleveland Cavaliers</a>, sahasında <a href="https://www.aspor.com.tr/index/portland-trail-blazers">Portland Trail Blazers</a>'ı 110-104 yenerek 6 maç sonra galibiyete uzandı.</p>
      <p>32 dakika süre alan Cedi Osman'ın 2 sayı, 12 ribaunt ve 5 asistle galibiyete katkı sağladığı Cavaliers'ta, Jordan Clarkson 28, Tristan Thompson 25, Colin Sexton 19 sayıyla oynadı.</p>
      <p>Blazers'ta Damian Lillard 23 sayı, 8 ribaunt, 8 asist, C.J. McCollum da 20 sayı, 6 ribaund, 5 asistle maçı tamamladı.</p>
      <p>
        <b>Sonuçlar</b>
      </p>
      <p>Minnesota Timberwolves-Phoenix Suns: 98-100</p>
      <p>Charlotte Hornets-Chicago Bulls: 115-116</p>
      <p>Indiana Pacers-Orlando Magic: 111-106</p>
      <p>Atlanta Hawks-Toronto Raptors: 116-119</p>
      <p><a href="https://www.aspor.com.tr/index/new-york">New York</a> Knicks-San Antonio Spurs: 104-111</p>
      <p>Philadelphia 76ers-Miami Heat: 113-86</p>
      <p>Memphis Grizzlies-Los Angeles Lakers: 108-109</p>
      <p>Cleveland Cavaliers-Portland Trail Blazers: 110-104</p>
      <p>Milwaukee Bucks-Detroit Pistons: 104-90</p>
      <p>Utah Jazz-New Orleans Pelicans: 128-120</p>
    </article>
  </body>
</html>