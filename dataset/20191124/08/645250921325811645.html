<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/oikonomia/staikoyras-ayti-tin-evdomada-oi-apofaseis-gia-merisma-paroches-se-chrima/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T08:31:16+00:00"/>
    <meta property="og:title" content="Σταϊκούρας: Αυτή την εβδομάδα οι αποφάσεις για μέρισμα -παροχές σε χρήμα"/>
    <meta property="og:description" content="Μέσα στην εβδομάδα θα ληφθούν οι αποφάσεις από τον Πρωθυπουργό για τη διανομή επιπλέον μερίσματος, προανήγγειλε ο ΥΠΟΙΚ Χρήστος Σταϊκούρας μιλώντας στη"/>
  </head>
  <body>
    <article>
      <h1>Σταϊκούρας: Αυτή την εβδομάδα οι αποφάσεις για μέρισμα -παροχές σε χρήμα</h1>
      <address><time datetime="2019-11-24T08:31:16+00:00">24 Nov 2019, 08:31</time> by <a rel="author">stergios</a></address>
      <p>Μέσα στην εβδομάδα θα ληφθούν οι αποφάσεις από τον Πρωθυπουργό για τη διανομή επιπλέον μερίσματος, προανήγγειλε ο ΥΠΟΙΚ Χρήστος Σταϊκούρας μιλώντας στη τηλεόραση του OPEN. Ανέφερε, απαντώντας σε σχετικό ερώτημα, ότι θα αφορούν και σε παροχές σε χρήμα και θα έχουν έκτακτο χαρακτήρα.</p>
      <p>Ο κ. Σταϊκούρας έκανε σαφές ότι το ποσό που απομένει προς διανομή δεν θα είναι μεγάλο, περιγράφοντας τα 500 εκατ. ευρώ που έχουν ήδη δοθεί το τελευταίο διάστημα (για πετρέλαιο θέρμανσης, χαμηλότερη προκαταβολή φόρου κ.λπ.), αλλά και την απόφαση της κυβέρνησης να δώσει φέτος από το υπερπλεόνασμα 150-200 εκατ. ευρώ για τις δαπάνες ΥΚΩ της ΔΕΗ.</p>
      <p>Μεταξύ άλλων, ο υπουργός Οικονομικών επιβεβαίωσε ότι θα υπάρξει διαγραφή οφελών για όσους χρωστούν έως 10 ευρώ (αφορά 536.000 ΑΦΜ), αλλά και ότι θα υπάρχει ειδική μεταχείριση της διατροφής κατά τη συλλογή των ηλεκτρονικών αποδείξεων.</p>
      <p>Για τον ΕΝΦΙΑ και τη 2η δόση μείωσής του κατά 10% περίπου, που προς το παρόν δεν περιλαμβάνεται στον προϋπολογισμό, ο ΥΠΟΙΚ δήλωσε ότι η άσκηση επί των αντικειμενικών αξιών που θα ολοκληρωθεί τον προσεχή Μάιο μπορεί να οδηγήσει σε μεγαλύτερο δημοσιονομικό περιθώριο.</p>
      <p>Για τη 13η σύνταξη ανέφερε ότι τα 800 εκατ. ευρώ που έχουν διατεθεί φέτος θα διατηρηθούν ως μία μόνιμη κίνηση της οποίας ο χαρακτήρας θα αποφασισθεί από το αρμόδιο υπουργείο.</p>
      <p>Παράλληλα, έκανε λόγο ότι μπορεί να υπάρχουν περιθώρια για μεγαλύτερες μειώσεις φόρων τα επόμενα χρόνια αν μειωθούν τα πρωτογενή πλεονάσματα από το 2021.</p>
      <p>Ανέφερε δε ότι «η 2η ‘δόση’ της μείωσης των φορολογικών συντελεστών προς τις επιχειρήσεις θέλουμε να συνδυαστεί με τη μείωση των ασφαλιστικών εισφορών”.</p>
      <p>Πρόσθεσε ότι η φορολοταρία δεν θα περιλαμβάνεται στο φορολογικό νομοσχέδιο και ότι πρόκειται να αλλάξει ο υφιστάμενος σχεδιασμός της. Τέλος, ο ΥΠΟΙΚ έκανε γνωστό ότι στο φορολογικό νομοσχέδιο θα υπάρχουν εκπτώσεις για δωρεές προς το δημόσιο.</p>
      <p>
        <b>Διαβάστε ακόμη:</b>
      </p>
      <p>
        <a href="https://www.aftodioikisi.gr/oikonomia/koinoniko-merisma-petsas-tha-dothei-stoys-pio-eyalotoys/">
          <b>Κοινωνικό Μέρισμα -Πέτσας: Θα δοθεί στους πιο ευάλωτους</b>
        </a>
      </p>
      <p>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/">
          <b>Μόνιμο το μέρισμα για 2,5 εκατ. συνταξιούχους -Έρχεται διάταξη-έκπληξη</b>
        </a>
      </p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/oikonomia/koinoniko-merisma-petsas-tha-dothei-stoys-pio-eyalotoys/"/>
        <a href="https://www.aftodioikisi.gr/asfalistika/asfalistikes-eisfores-oi-nees-katigories-gia-toys-agrotes/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
        <a href="https://www.aftodioikisi.gr/asfalistika/monimo-to-merisma-gia-2-5-ekat-syntaxioychoys-erchetai-diataxi-ekplixi/"/>
        <a href="https://www.aftodioikisi.gr/koinonia/ektakto-deltio-gia-ton-giryoni-erchontai-kataigides-kai-anemoi-10-mpofor/"/>
      </related>
    </article>
  </body>
</html>