<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807015/%D9%85%D9%87%D9%84%D8%AA-%D9%BE%D8%B0%DB%8C%D8%B1%D8%B4-%D8%AF%D8%B1-%D8%AF%D9%88%D8%B1%D9%87%E2%80%8C%D9%87%D8%A7%DB%8C-%D9%81%D9%86%D8%A7%D9%88%D8%B1%DB%8C-%D9%85%D9%87%D9%86%D8%AF%D8%B3%DB%8C-%D9%88-%DA%A9%D8%A7%D8%B1%D8%B4%D9%86%D8%A7%D8%B3%DB%8C-%D8%AD%D8%B1%D9%81%D9%87%E2%80%8C%D8%A7%DB%8C-%D8%AF%D8%A7%D9%86%D8%B4%DA%AF%D8%A7%D9%87-%D8%AC%D8%A7%D9%85%D8%B9-%D8%AA%D9%85%D8%AF%DB%8C%D8%AF-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:46:00+00:00"/>
    <meta property="og:title" content="قابل توجه داوطلبان؛ مهلت پذیرش در دوره‌های فناوری مهندسی و کارشناسی حرفه‌ای دانشگاه جامع تمدید شد"/>
    <meta property="og:description" content="مهلت پذیرش داوطلبان برای کدرشته محل‌های دوره مهندسی فناوری و دوره کارشناسی حرفه‌ای «ناپیوسته» نظام آموزش مهارتی دانشگاه جامع علمی کاربردی مهر ۹۸ تمدید شد."/>
  </head>
  <body>
    <article>
      <h1>قابل توجه داوطلبان؛ مهلت پذیرش در دوره‌های فناوری مهندسی و کارشناسی حرفه‌ای دانشگاه جامع تمدید شد</h1>
      <h2>مهلت پذیرش داوطلبان برای کدرشته محل‌های دوره مهندسی فناوری و دوره کارشناسی حرفه‌ای «ناپیوسته» نظام آموزش مهارتی دانشگاه جامع علمی کاربردی مهر ۹۸ تمدید شد.</h2>
      <address>
        <time datetime="2019-11-24T08:46:00+00:00">24 Nov 2019, 08:46</time>
      </address>
      <p>به گزارش خبرنگار دانشگاه خبرگزاری دانشجو، اطلاعیه سازمان سنجش آموزش کشور درباره تمدید پذیرش کدرشته محل‌های پذیرش دوره مهندسی فناوری و دوره کارشناسی حرفه‌ای «ناپیوسته» نظام آموزش مهارتی دانشگاه جامع علمی کاربردی مهر ماه ۱۳۹۸ منتشر شد.<br/><br/>مطابق این اطلاعیه کلیه داوطلبان واجد شرایط علاقه‌مند به تحصیل در رشته‌های تحصیلی دوره مهندسی فناوری و دوره کارشناسی حرفه‌ای «ناپیوسته» نظام آموزش مهارتی دانشگاه جامع علمی‌ کاربردی سال ۱۳۹۸ (اعم از داوطلبانی که در پذیرش دوره مذکور ثبت‌نام کرده یا ثبت‌نام نکرده اند)، برای ثبت‌نام در رشته‌های تحصیلی متناسب با نوع مدرک کاردانی (فوق دیپلم) خود در مراکز و واحد‌های آموزشی پذیرنده در این مرحله تا دهم آذرماه 98 فرصت دارند به مراکز و واحد‌های آموزشی محل پذیرش رشته مورد تقاضا مراجعه کنند.<br/><br/>کلیه متقاضیان باید دارای مدرک کاردانی (فوق دیپلم) بوده یا حداکثر تا تاریخ ۳۰ شهریور نسبت به اخذ مدرک مربوط اقدام کنند. کلیه داوطلبان باید در زمان ثبت‌نام از طریق مراکز و واحد‌های آموزشی مربوط، بابت هزینه ثبت‌نام نسبت به پرداخت مبلغ ۳۴۰.۰۰۰ (سیصد وچهل هزار) ریال از طریق سیستم پرداخت الکترونیکی در سایت سازمان اقدام کنند.<br/><br/>هر داوطلب می‌تواند صرفاً متقاضی یک کدرشته محل از یک گروه آموزشی در یک مرکز و یا واحد آموزشی متناسب با مدرک کاردانی (فوق دیپلم) خود که در جدول شماره ۳ دفترچه راهنمای ثبت نام و شرکت در پذیرش دوره فوق مشخص شده است (این دفترچه از طریق سایت این سازمان قابل دسترسی می‌باشد) انتخاب کند. بدیهی است در صورت ثبت‌نام داوطلب در دو کدرشته و یا در دو مؤسسه، اطلاعات وی از بانک اطلاعات پذیرفته‌شدگان یکی از موسسات براساس ضوابط این سازمان حذف شده و هیچگونه اعتراضی در این خصوص پذیرفته نخواهد شد.<br/><br/>پس از پایان مهلت مقرر در این اطلاعیه، مراکز مجاز به ثبت‌نام از متقاضیان نخواهند بود و هیچ اقدامی از سوی این سازمان برای متقاضیانی که بعد از تاریخ تعیین شده مراجعه نمایند نیز صورت نخواهد پذیرفت.<br/><br/>چنانچه متقاضی قبلاً در ردیف پذیرفته‌شدگان نهایی پذیرش دوره مهندسی فناوری و کارشناسی حرفه‌ای «ناپیوسته» نظام آموزش مهارتی دانشگاه جامع علمی‌ کاربردی مهرماه سال ۱۳۹۸ (مرحله شهریور ماه) قرار گرفته باشد و در این مرحله از پذیرش برای ادامه تحصیل در یکی از مراکز ثبت‌نام نماید، قبولی قبلی وی در مهر ماه سال ۱۳۹۸ لغو و با آنان همانند دانشجوی انتقالی رفتار خواهد شد. <br/><br/><b>داوطلبان برای کسب اطلاعات بیشتر می‌توانند اطلاعیه کامل سازمان سنجش آموزش کشور را در<a href="http://www.sanjesh.org/FullStory.aspx?gid=5&amp;id=6331"> اینجا</a> مشاهده و مطالعه کنند.</b></p>
    </article>
  </body>
</html>