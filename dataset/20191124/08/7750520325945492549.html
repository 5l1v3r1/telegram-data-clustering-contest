<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ukraine/opytuvannya-kozhen-drugyj-ukrayinets-ne-zadovolenyj-svoyeyu-robotoyu.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T08:59:32+00:00"/>
    <meta property="og:title" content="Опитування: кожен другий українець не задоволений своєю роботою"/>
    <meta property="og:description" content="Опитування: кожен другий українець не задоволений своєю роботою"/>
  </head>
  <body>
    <article>
      <h1>Опитування: кожен другий українець не задоволений своєю роботою</h1>
      <address>
        <time datetime="2019-11-24T08:59:32+00:00">24 Nov 2019, 08:59</time>
      </address>
      <figure>
        <img src="https://1news.com.ua/wp-content/uploads/2019/11/5d7a3bd775a22-8vh5kzsq5ze0s6eujpg-1024x576.jpg"/>
      </figure>
      <p>Кожен другий українець не задоволений роботою. Найбільше умови праці не влаштовують спеціалістів у сфері сільського господарства, виробництва та охорони. Роботою задоволені менеджери, які працюють з клієнтами, перукарі, майстри манікюру, візажисти. Робота влаштовує спеціалістів у сфері будівництва, пише 1NEWS, посилаючись на <a href="https://gazeta.ua/articles/economics/_skilki-ukrayinciv-ne-zadovoleni-robotoyu/939467">Gazeta.ua</a>.</p>
      <p>Найчастіше українці скаржаться на низьку зарплату. Більше, ніж половина опитаних працівників, отримує менше 10 тис. грн у місяць. З них 37% заробляють до 7 тис. грн.</p>
      <figure>
        <img src="https://static2.gazeta.ua/img2/cache/gallery/939/939467_2_w_590.jpg?v=0"/>
        <figcaption>Найчастіше працівники скаржаться на низьку зарплату.</figcaption>
      </figure>
      <p>Також громадян не влаштовують умови на робочому місці. Наприклад, першочерговими умовами вважають комфорт та безпеку. Також має значення близькість роботи до дому, сучасна техніка та обладнання.</p>
      <p>Українці найчастіше працюють повний робочий день. За гнучким графіком трудяться 24% респондентів, позмінно працюють 2 з 10.</p>
      <p>Майже кожен другий опитаний не отримує жодних бонусів від роботодавця. Кожному п’ятому пропонують напої та печиво на робочому місці. 18% респондентів дають премії.</p>
      <p>У третьому кварталі зарплати українців упали на 17%. Найбільше зменшилися доходи у сфері домашнього персоналу – на 44%. У середньому працівники отримують 5500 грн. Зменшилися заробітки у сфері охорони та барно-ресторанній індустрії. Працівникам пропонували на 22% менше, ніж раніше. Охоронці у середньому отримували 5800 грн, бармени – 7100 грн.</p>
    </article>
  </body>
</html>