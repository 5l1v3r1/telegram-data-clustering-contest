<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/rassegna-stampa/il-messaggero/quante-bugie-sui-capitani/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T08:44:32+00:00"/>
    <meta property="og:title" content="Quante bugie sui capitani"/>
    <meta property="og:description" content="Totti su Friedkin:"/>
  </head>
  <body>
    <article>
      <h1>Quante bugie sui capitani</h1>
      <h2>Totti su Friedkin: “Chi mette le mani nel club non sa cosa c’è dentro”. L’intervista dell’ex dirigente ha spento un po’ gli entusiasmi per la notizia del possibile passaggio di proprietà</h2>
      <address><time datetime="2019-11-24T08:44:32+00:00">24 Nov 2019, 08:44</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p><b>Paulo</b> <b>Fonseca</b> parla alla vigilia di <b>Roma</b>– <b>Brescia</b>, al termine di una settimana gonfia di notizie bollenti, come se niente fosse. Tutti stanno bene, tranne <b>Spinazzola</b>, <b>Pastore</b> e <b>Mkhitaryan</b>, per gli altri decide lui. Intanto – racconta ‘Il Messaggero’ – i tifosi si occupano di altro: <b>Pallotta</b> se ne va, la proprietà passa ad un altro statunitense? Finalmente una buona notizia, hanno pensato in molti, però l’intervista di <b>Francesco</b> <b>Totti</b> alla radio ha spento gli entusiasmi. Il capitano non ci crede, perché <i>“Chi mette le mani nel club capisce cosa c’è dentro”</i>. Noi abbiamo capito: una frenesia nell’inseguire plusvalenze e profitti quasi autodistruttiva, una volontà incrollabile nel distruggere i principali uomini simbolo, romani e no. Dopo i capitani, <b>Totti</b> e <b>De</b> <b>Rossi</b>, anche <b>Radja</b>, che sta guidando il Cagliari. E <b>Dzeko</b>, recuperato in extremis. Adesso tocca a <b>Florenzi</b>: lo abbiamo visto in perfette condizioni in azzurro. Perché <b>Fonseca</b> gli preferiva giocatori infortunati o precari? Chiaro: se <b>Roma</b> lo dimentica, è più facile venderlo. Ci restano il grande talento di <b>Zaniolo</b> e <b>Pellegrini</b>, ma anche Nicolò, secondo <b>Totti</b> è destinato a partire. Arriveranno altri americani? Non sappiamo, ma abbiamo le idee fin troppo chiare su <b>Pallotta</b> e i suoi uomini.</p>
    </article>
  </body>
</html>