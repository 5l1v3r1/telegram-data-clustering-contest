<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Papa-pozvao-na-potpunu-zabranu-nuklearnog-oruzja/570195?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T08:00:43+00:00"/>
    <meta property="og:title" content="Papa pozvao na potpunu zabranu nuklearnog oružja"/>
    <meta property="og:description" content="NAGASAKI - Papa Franjo danas je u Nagasakiju pozvao na potpunu zabranu nuklearnog oružja."/>
  </head>
  <body>
    <article>
      <h1>Papa pozvao na potpunu zabranu nuklearnog oružja</h1>
      <address><time datetime="2019-11-24T08:00:43+00:00">24 Nov 2019, 08:00</time> by <a rel="author">Srna</a></address>
      <p>NAGASAKI - Papa Franjo danas je u Nagasakiju pozvao na potpunu zabranu nuklearnog oružja.</p>
      <p>Poglavar Rimokatoličke crkve je istakao potrebu očuvanja sporazuma o neširenju nuklearnog naoružanja i apelovao da svjetski lideri poštuju principe međunarodnog prava.</p>
      <p>Papa je u obraćanju u Parku mira u Nagasakiju, posvećenom žrtvama atomskog napada na grad 9. avgusta 1945. godine, istakao da je to mjesto podsjetnik na bol i užas koji su ljudi sposobni da nanesu jedni drugima</p>
      <p>On je izrazio uvjerenje da je mir moguć bez nuklearnog oružja, te je od političkih lidera zatražio da ne zaborave da to oružje ne može da zaštiti ljude od prijetnji za nacionalnu bezbjednost ili međunarodnu stabilnost.</p>
      <p>Papa je apelovao da političari paze da ne dođe do kolapsa međunarodnog sistema kontrole oružja.</p>
      <p>On je položio cvijeće i pomolio se kod spomenika žrtvama napada atomskom bombom.</p>
      <p>Oko 80.000 ljudi poginulo je kada su SAD bacile atomsku bombu na Nagasaki 9. avgusta 1945. godine i u godinama koje su uslijedile. Papa Franjo prvi je papa koji je poslije 38 godina posjetio Japan, podsjeća TASS. </p>
      <p> </p>
    </article>
  </body>
</html>