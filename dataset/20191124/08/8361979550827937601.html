<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/na-zakarpatti-prodavali-rumunski-pasporti-novini-ukrajini-50055356.html"/>
    <meta property="og:site_name" content="НВ"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="Середня ціна — 150 євро. На Закарпатті українець підроблював паспорти громадянина Румунії"/>
    <meta property="og:description" content="У Рахові Закарпатської області правоохоронці викрили збут фальшивого паспорта громадянина Румунії місцевому мешканцю."/>
  </head>
  <body>
    <article>
      <h1>Середня ціна — 150 євро. На Закарпатті українець підроблював паспорти громадянина Румунії</h1>
      <h2>У Рахові Закарпатської області правоохоронці викрили збут фальшивого паспорта громадянина Румунії місцевому мешканцю.</h2>
      <address>
        <time datetime="2019-11-24T08:00:00+00:00">24 Nov 2019, 08:00</time>
      </address>
      <p>Про це <a href="https://zak.gp.gov.ua/ua/news.html?_m=publications&amp;_c=view&amp;_t=rec&amp;id=261594">повідомили</a> в обласній прокуратурі.</p>
      <p>Ціна «документа» склала 150 євро.</p>
      <p>Слідчі поліції і працівники СБУ викрили закарпатця, який незаконно виготовляв для українців підроблені паспорти громадян Румунії. Потім ці паспорти використовувались для нелегальної міграції.<br/><br/>За попередньою інформацією, мешканець смт Солотвино налагодив масове виробництво та збут таких підробок. Фальшивки передавав замовникам після отримання узгодженої суми на свій банківський рахунок.</p>
      <p>Кримінальну справу відкрили за ч. 2 ст. 332 (незаконне переправлення осіб через державний кордон України) та ч. 1 ст. 358 КК України (підроблення та збут документів).<br/><br/>Наразі тривають обшуки та проводяться інші першочергові слідчі дії.</p>
      <p>Читайте також:<br/><a href="https://nv.ua/ukr/biz/experts/podviyne-gromadyanstvo-abo-rezident-za-investiciji-chi-mozhlivo-vikoristovuvati-zoloti-pasporti-v-ukrajini-50053644.html">&amp;nbspЩо таке золоті паспорта і чи потрібні вони Україні</a></p>
    </article>
  </body>
</html>