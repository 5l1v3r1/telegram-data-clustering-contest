<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/24/silvio-berlusconi-sta-bene-oggi-le-dimissioni-dalla-clinica-le-ra-137-956479.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T08:31:18+00:00"/>
    <meta property="og:title" content="&quot;Silvio Berlusconi sta bene, oggi le dimissioni dalla clinica&quot;, le rassicurazioni della compagna"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">milano</h6>
      <h1>"Silvio Berlusconi sta bene, oggi le dimissioni dalla clinica", le rassicurazioni della compagna</h1>
      <h2>Il leader di Forza Italia è rimasto vittima di una caduta a Zagabria</h2>
      <address>
        <time datetime="2019-11-24T08:31:18+00:00">24 Nov 2019, 08:31</time>
      </address>
      <p>Silvio Berlusconi "sta bene" e oggi verrà dimesso dalla Casa di cura La Madonnina di Milano.</p>
      <p>A rassicurare tutti sulle condizioni del leader di Forza Italia, dopo una <a href="https://www.unionesarda.it/articolo/news/italia/2019/11/22/berlusconi-cade-a-zagabria-e-ricoverato-a-milano-137-955796.html">caduta</a> avvenuta a Zagabria nei giorni scorsi mentre partecipava al vertice del Ppe, è la sua compagna, Francesca Pascale.</p>
      <p>Dopo l'incidente è tornato subito in Italia a bordo di un aereo privato e, una volta raggiunto il capoluogo lombardo, è stato sottoposto agli accertamenti del caso. Pare si sia trattato solo di una contusione, mentre è stata esclusa la frattura a un femore.</p>
      <p>A fargli visita nelle scorse ore sono stati il fratello Paolo e la figlia Barbara, oltre ad alcuni amici e colleghi di partito.</p>
      <p>(Unioneonline/s.s.)</p>
    </article>
  </body>
</html>