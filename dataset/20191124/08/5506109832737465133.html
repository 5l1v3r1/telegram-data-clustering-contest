<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145683/%D8%A7%D8%B9%D9%84%D8%A7%D9%85-%D8%B2%D9%85%D8%A7%D9%86-%D8%AB%D8%A8%D8%AA-%D9%86%D8%A7%D9%85-%D8%B1%D8%A7%D9%86%D9%86%D8%AF%DA%AF%D8%A7%D9%86-%D8%B3%D8%B1%D9%88%DB%8C%D8%B3-%D9%85%D8%AF%D8%A7%D8%B1%D8%B3-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%D8%B3%D9%87%D9%85%DB%8C%D9%87-%D8%B3%D9%88%D8%AE%D8%AA"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T08:43:22+00:00"/>
    <meta property="og:title" content="اعلام زمان ثبت‌نام رانندگان سرویس مدارس برای دریافت سهمیه سوخت"/>
    <meta property="og:description" content="به گزارش گروه اجتماعی خبرگزاری تسنیم؛ مرتضی ضامنی در خصوص سهمیه اختصاص یافته به رانندگان سرویس مدارس اظهار کرد: سرویس‌های مدارس در قالب سامانه پایش ناوگان دانش آموزی ساماندهی می‌شوند و از آنجایی که کار آنها جابجایی دانش آموزان است سرویس مدارس را به عنوان گروه جدیدی که سهمیه به آنها تعلق می‌گیرد معرفی می‌کنیم."/>
  </head>
  <body>
    <article>
      <h1>اعلام زمان ثبت‌نام رانندگان سرویس مدارس برای دریافت سهمیه سوخت</h1>
      <h2>مدیر عامل اتحادیه تاکسیرانی‌های شهری کشور گفت: رانندگان سرویس برای برخورداری و تخصیص سهمیه سوخت تا ۱۰ آذر اطلاعات خود را در سامانه سپند تکمیل کنند.</h2>
      <address>
        <time datetime="2019-11-24T08:43:22+00:00">24 Nov 2019, 08:43</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1396/06/01/1396060119262918411736924.jpg"/>
      </figure>
      <p>
        <a href="https://www.tasnimnews.com/fa/service/2/%D8%A7%D8%AC%D8%AA%D9%85%D8%A7%D8%B9%DB%8C">- اخبار اجتماعی -</a>
      </p>
      <p>به گزارش گروه اجتماعی <a href="https://www.tasnimnews.com/">خبرگزاری تسنیم</a>؛ مرتضی ضامنی در خصوص سهمیه اختصاص یافته به رانندگان سرویس مدارس اظهار کرد: سرویس‌های مدارس در قالب سامانه پایش ناوگان دانش آموزی ساماندهی می‌شوند و از آنجایی که کار آنها جابجایی دانش آموزان است سرویس مدارس را به عنوان گروه جدیدی که سهمیه به آنها تعلق می‌گیرد معرفی می‌کنیم.</p>
      <p>وی گفت: بر این اساس میزان میانگین پیمایش مسافت منزل تا مدرسه دانش‌آموزان، احصاء می‌شود و پس از تأیید توسط شهرداری‌های مربوطه سهمیه به خودروها تخصیص داده می‌شود.</p>
      <p>ضامنی عنوان کرد: در این خصوص در کارگروه مربوطه پس از بررسیهای لازم میزان سهمیه تعلق گرفته به سرویس مدارس تا سقف 120 لیتر برای خودروهای تک سوز و تا سقف 80 لیتر برای خودروهای دو گانه سوز سهمیه بنزین اختصاص می‌یابد.</p>
      <p>وی افزود: رانندگان سرویس مدارس باید اطلاعات خود و خودرو را در سامانه سپند به آدرس <a href="http://www.ritusepand.ir/">www.ritusepand.ir</a> تا تاریخ 10 آذر از طریق دفاتر پیشخوان دولت ثبت کنند.</p>
      <p>مدیر عامل اتحادیه تاکسیرانی‌های شهری کشور گفت: تاکنون حدود 86 هزار راننده سرویس مدرسه اطلاعات آنها ثبت شده و اطلاعاتشان توسط شهرداری‌ها تایید شده است.</p>
      <p>
        <a href="http://tn.ai/2143725">حاجی‌میرزایی: 120لیتر بنزین برای سرویس‌های مدارس در نظر گرفته شد</a>
        <a href="http://tn.ai/2142672">مدارس استان تهران فردا تعطیل نیست</a>
      </p>
      <p>انتهای پیام/</p>
    </article>
  </body>
</html>