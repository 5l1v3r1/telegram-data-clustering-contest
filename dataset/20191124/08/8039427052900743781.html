<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963290"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T08:11:00+00:00"/>
    <meta property="og:title" content="గల్లంతైన యువకుడి మృతి"/>
    <meta property="og:description" content="ADVT ఖమ్మం, పినపాక: తన సోదరి కుమార్తె నిశ్చితార్థానికి వచ్చిన స్నేహితులతో కలిసి భద్రాద్రి జిల్లా పినపాక, మణుగూరు మండలాల శివారు గ్రామమైన రాయిగూడెం వద్ద గోదావరిలో స్నానానికి వెళ్లి గురువారం గల్లంతైన యువకుడి మృతదేహం లభ్యమైంది. భద్రాద్రి జిల్లా పినపాక మండలం ఏడూళ్లబయ్యారం గ్రామపంచాయతీ పరిధిలోని పోతురెడ్డిపల్లికి చెందిన షేక్‌ ఉస్మాన్‌ (26) గురువారం తన స్నేహితులతో కలిసి స్నానానికి వెళ్లి.. గోదావరిలో గల్లంతవగా.. అతడి కోసం జాలరులు ముమ్మరంగా గాలించారు. ఈ క్రమంలో శుక్రవారం అతడి మృతదేహం లభ్యమవగా.. మణుగూరు సీఐ షుకూర్‌, ఎస్‌ఐ శ్రీకాంత్‌ సంఘటనా స్ధలానికి చేరుకుని మృతదేహాన్ని పరిశీలించారు. అనంతరం అక్కడే శవపరీక్ష నిర్వహించి మృతదేహాన్ని తల్లిదండ్రులకు అప్పగించారు. అయితే తమ ఒక్కగానొక్క కుమారుడు విగతజీవిగా మారడంతో తల్లిదండ్రులు, తమతో కలివిడిగా తిరిగే ఉస్మాన్‌ మరణంతో బంధువులు కన్నీరుమున్నీరయ్యారు."/>
  </head>
  <body>
    <article>
      <h1>గల్లంతైన యువకుడి మృతి</h1>
      <address>
        <time datetime="2019-11-24T08:11:00+00:00">24 Nov 2019, 08:11</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT <b>ఖమ్మం, పినపాక: </b>తన సోదరి కుమార్తె నిశ్చితార్థానికి వచ్చిన స్నేహితులతో కలిసి భద్రాద్రి జిల్లా పినపాక, మణుగూరు మండలాల శివారు గ్రామమైన రాయిగూడెం వద్ద గోదావరిలో స్నానానికి వెళ్లి గురువారం గల్లంతైన యువకుడి మృతదేహం లభ్యమైంది. భద్రాద్రి జిల్లా పినపాక మండలం ఏడూళ్లబయ్యారం గ్రామపంచాయతీ పరిధిలోని పోతురెడ్డిపల్లికి చెందిన షేక్‌ ఉస్మాన్‌ (26) గురువారం తన స్నేహితులతో కలిసి స్నానానికి వెళ్లి.. గోదావరిలో గల్లంతవగా.. అతడి కోసం జాలరులు ముమ్మరంగా గాలించారు. ఈ క్రమంలో శుక్రవారం అతడి మృతదేహం లభ్యమవగా.. మణుగూరు సీఐ షుకూర్‌, ఎస్‌ఐ శ్రీకాంత్‌ సంఘటనా స్ధలానికి చేరుకుని మృతదేహాన్ని పరిశీలించారు. అనంతరం అక్కడే శవపరీక్ష నిర్వహించి మృతదేహాన్ని తల్లిదండ్రులకు అప్పగించారు. అయితే తమ ఒక్కగానొక్క కుమారుడు విగతజీవిగా మారడంతో తల్లిదండ్రులు, తమతో కలివిడిగా తిరిగే ఉస్మాన్‌ మరణంతో బంధువులు కన్నీరుమున్నీరయ్యారు.</p>
    </article>
  </body>
</html>