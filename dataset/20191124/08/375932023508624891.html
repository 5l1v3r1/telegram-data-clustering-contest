<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagpolitika/ketszer-jon-a-csaladi-potlek-az-ev-vegen-1887465/"/>
    <meta property="og:site_name" content="Világgazdaság"/>
    <meta property="article:published_time" content="2019-11-24T08:15:00+00:00"/>
    <meta property="og:title" content="Kétszer jön a családi pótlék az év végén"/>
    <meta property="og:description" content="Az első alkalommal várhatóan december elején utalják a pénzt."/>
  </head>
  <body>
    <article>
      <h1>Kétszer jön a családi pótlék az év végén</h1>
      <address><time datetime="2019-11-24T08:15:00+00:00">24 Nov 2019, 08:15</time> by <a rel="author">VG</a></address>
      <p>Kétszer kapnak a családok családi pótlékot 2019-ben, azonban nem arról van szó, hogy karácsonyi ajándék gyanánt extra juttatásként fizetnék ki, csupán a következő havi utalás időpontját hozzák előre – olvasható az Mfor <a href="https://mfor.hu/cikkek/szemelyes_penzugyek/ketszer-jon-decemberben-a-csaladi-potlek.html">oldalán</a>.</p>
      <aside>Az első alkalommal várhatóan december 2-án utalják a pénzt, míg a második kifizetés december 19-én érkezhet. Akik készpénzben kapják a juttatást, azok csak pár nappal később juthatnak a pénzükhöz, a második kifizetést december 20-21-e tájékán vehetik fel.</aside>
      <figure>
        <img src="https://www.vg.hu/wp-content/uploads/2018/08/holdinghands9189901280.jpg"/>
        <figcaption>Fotó: Pixabay</figcaption>
      </figure>
      <p>Az előrehozott kifizetés nagy segítséget jelenthet a rászoruló családoknak, mivel az ünnepek előtt megkapják a januári pénzüket, azonban a következő hónap veszélyeket rejthet magában, ha a karácsony során elköltik az összes járulékot.</p>
      <p>A családi pótlék összege jelenleg egy gyermek esetén 12 200 forint, amely kicsit magasabb abban az esetben, ha a fiatalkorút egyedülálló szülő neveli, akkor is több pénz jár, ha a gyerek sérült (tartósan beteg, illetve súlyosan fogyatékos gyermek) – teszi hozzá a portál.</p>
    </article>
  </body>
</html>