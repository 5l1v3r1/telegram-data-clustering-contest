<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301386/%D8%B1%D8%B4%D8%A7%D8%AF%D8%AA-%D9%86%DB%8C%D8%B1%D9%88%D9%87%D8%A7%DB%8C-%D8%A7%D9%85%D9%86%DB%8C%D8%AA%DB%8C-%D9%88-%D8%A7%D9%86%D8%AA%D8%B8%D8%A7%D9%85%DB%8C-%D8%A2%D8%B1%D8%A7%D9%85%D8%B4-%D8%B1%D8%A7-%D8%AF%D8%B1-%DA%A9%D9%87%DA%AF%DB%8C%D9%84%D9%88%DB%8C%D9%87-%D9%88-%D8%A8%D9%88%DB%8C%D8%B1%D8%A7%D8%AD%D9%85%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T08:10:25+00:00"/>
    <meta property="og:title" content="رشادت نیروهای امنیتی و انتظامی آرامش را در کهگیلویه و بویراحمد حاکم کرد"/>
    <meta property="og:description" content="ایسنا/کهگیلویه و بویراحمد استاندار کهگیلویه و بویراحمد به همراه سردار مهدی انصاری فرمانده انتظامی استان با حضور در منازل تعدادی از نیروهای انتظامی مصدوم در حوادث و ناآرامی‌های اخیر استان، از آنها عیادت کردند."/>
  </head>
  <body>
    <article>
      <h6 class="kicker">استاندار:</h6>
      <h1>رشادت نیروهای امنیتی و انتظامی آرامش را در کهگیلویه و بویراحمد حاکم کرد</h1>
      <address><time datetime="2019-11-24T08:10:25+00:00">24 Nov 2019, 08:10</time> by <a rel="author">عیسی فتحی</a></address>
      <p>ایسنا/کهگیلویه و بویراحمد استاندار کهگیلویه و بویراحمد به همراه سردار مهدی انصاری فرمانده انتظامی استان با حضور در منازل تعدادی از نیروهای انتظامی مصدوم در حوادث و ناآرامی‌های اخیر استان، از آنها عیادت کردند.</p>
      <p>«حسین کلانتری» افزود: امنیت و آرامش حاکم بر استان مرهون جانفشانی ها، جسارت، شجاعت و وظیفه شناسی نیروهای امنیتی، انتظامی و اطلاعاتی در استان است.</p>
      <p>وی با تقدیر از تلاش شبانه روزی و مقتدرانه نیروهای مسلح اعم از بسیج، سپاه، نیروی انتظامی و سربازان گمنام امام زمان(عج) در جلوگیری و کنترل آشوبگران و اغتشاش گران در جریان ناآرامی‌های اخیر مبنی بر گران شدن قیمت بنزین اظهارکرد: تلاش‌ها و جانفشانی این نیروها از بروز بحران و فاجعه بزرگ در برخی شهرهای استان جلوگیری کرد.</p>
      <p>به گزارش ایسنا به نقل از روابط عمومی استانداری کهگیلویه و بویراحمد، استاندار کهگیلویه و بویراحمد بیان کرد: استان کهگیلویه و بویراحمد که به نسبت سایر استان ها و مناطق مختلف کشور کمترین خسارات و ناآرامی ها را در جریان اعتراضات گرانی قیمت بنزین در یک هفته اخیر داشت و هم اینک آرامش و امنیت کامل بر این استان حاکم است.</p>
      <figure>
        <img src="https://cdn.isna.ir/d/off/yasouj/2019/11/24/3/61493026.jpg"/>
      </figure>
      <figure>
        <img src="https://cdn.isna.ir/d/off/yasouj/2019/11/24/3/61493027.jpg"/>
      </figure>
      <p>انتهای پیام</p>
    </article>
  </body>
</html>