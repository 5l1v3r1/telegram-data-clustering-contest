<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/kultura/sumatranski-nosorog-izumro-u-maleziji/"/>
    <meta property="og:site_name" content="Krstarica"/>
    <meta property="article:published_time" content="2019-11-24T08:56:00+00:00"/>
    <meta property="og:title" content="Sumatranski nosorog izumro u Maleziji"/>
    <meta property="og:description" content="LONDON - Nakon što je u subotu uginula poslednja ženka sumatranskog nosoroga na Borneu, može se utvrditi kako je ova vrsta u potpunosti izumrla u"/>
  </head>
  <body>
    <article>
      <h1>Sumatranski nosorog izumro u Maleziji</h1>
      <address><time datetime="2019-11-24T08:56:00+00:00">24 Nov 2019, 08:56</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>LONDON – Nakon što je u subotu uginula poslednja ženka sumatranskog nosoroga na Borneu, može se utvrditi kako je ova vrsta u potpunosti izumrla u Maleziji, javlja BBC.</p>
      <p>Naime, ženka ovog nosoroga Iman stara 25 godina umrla je<br/>nakon što je bolovala od raka. Poslednji mužjak sumatranskog nosoroga imena Tam preminuo je u maju ove godine.</p>
      <p>“Umrla je prirodnom smrću, a kao uzrok se smatra šok”, rekla je Sabah State, ministarka turizma, kulture i ekologije, te dodala kako je ovoj ženki nosoroga pružana najbolja njega i pažnja nakon što je uhvaćena u martu 2014. godine.</p>
      <p>Procenjuje se da je na svetu ostalo manje od 100 sumatranskih nosoroga.</p>
      <p>Inače, u prošlosti su sumatranski nosorozi živeli u celoj Aziji. Sada su, međutim, gotovo nestali pa se veruje da ih je na svetu ostalo manje od 100, a neke pesimističnije procene navode broj od 30, tako da je ova vrsta sada kritično ugrožena. Oni žive na ostrvima Sumatre i Indonezije.</p>
      <p>Glavni razlozi izumiranja sumatranskog nosoroga su krivolov i gubitak prirodnog staništa. Na svetu sada postoji pet vrsta nosoroga, od kojih su dve u Africi te tri u Aziji.</p>
      <p>(Tanjug)</p>
    </article>
  </body>
</html>