<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/posnetek-ob-katerem-se-boste-zgrozili-z-glavo-so-udarjali-ob-vrata-video-253141"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T08:59:00+00:00"/>
    <meta property="og:title" content="Posnetek, ob katerem se boste zgrozili: z glavo so udarjali ob vrata (VIDEO)"/>
    <meta property="og:description" content="Le nekaj dni zatem, ko je divjanje motorista po ulicah Splita zgrozilo hrvaško javnost, se trend nevarnih voženj po cestah tega dalmatinskega mesta očitno nadaljuje. V noči na sredo je nekdo v obj..."/>
  </head>
  <body>
    <article>
      <h1>Posnetek, ob katerem se boste zgrozili: z glavo so udarjali ob vrata (VIDEO)</h1>
      <h2>Iz Splita prihaja nov posnetek nevarne vožnje.</h2>
      <address><time datetime="2019-11-24T08:59:00+00:00">24 Nov 2019, 08:59</time> by <a rel="author">T. V.</a></address>
      <p>Le nekaj dni zatem, ko je divjanje motorista po ulicah Splita zgrozilo hrvaško javnost, se trend nevarnih voženj po cestah tega dalmatinskega mesta očitno nadaljuje. V noči na sredo je nekdo v objektiv kamere ujel neverjeten prizor.<br/> </p>
      <hr/>
      <p>Preberite tudi:<br/><b><a href="https://www.slovenskenovice.si/kronika/na-tujem/clanek/adrian-s-suzano-divjal-po-splitu-v-24-minutah-pridelal-za-milijon-kun-kazni-249008">Adrian s Suzano divjal po Splitu, v 24 minutah pridelal za milijon kun kazni</a></b></p>
      <hr/>
      <p>V avtomobilu s splitskimi registrskimi oznakami so v prtljažniku sedeli trije mladi moški, medtem ko se je vozilo peljalo s hitrostjo tudi 50 kilometrov na uro. »Vsakič, ko je avtomobil zapeljal čez kakšno luknjo na cesti ali izboklino v asfaltu, se je videlo, kako udarjajo z glavo v vrata prtljažnika, če bi zapeljal v kakšno večjo luknjo, bi gotovo padli ven,« je nevarno vožnjo za <i>Dalmacijo danas</i> opisala priča. Mladeničem se je takšen način prevažanja po Splitu očitno zdel zabaven in se očitno niso zavedali, v kakšni nevarnosti so in kako hude bi bile lahko posledice.</p>
      <figure>
        <iframe src="https://www.youtube.com/embed/wXGxSm7DlwY" width="640" height="360" data-service="Youtube" scrolling="no"/>
      </figure>
      <p>Hude posledice bi lahko imelo tudi divjanje <b>Adrianu P.</b> (19), ki je pred dnevi v Splitu na motorju naredil okoli 80 cestnoprometnih prekrškov. Za povrh se je s svojim početjem še pohvalil in posnetek objavil na spletu. Hrvaška policija ga je aretirala in mu spisala za približno 134.000 evrov kazni, zaradi številnih prekrškov – med drugim je peljal v rdečo, zapeljal preko polne črte, izsiljeval prednost drugim voznikom, močno prekoračil najvišjo dovoljeno hitrost (v bližini šole je vozil kar 150 kilometrov na uro) – mu grozi do tri leta zapora.</p>
    </article>
  </body>
</html>