<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/ost/mans-vald-mot-kvinnor-uppmarksammas-i-norrkoping"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T08:04:00+00:00"/>
    <meta property="og:title" content="Mäns våld mot kvinnor uppmärksammas i länet"/>
    <meta property="og:description" content="Kampanj för att belysa våld i nära relationer startar i Norrköping."/>
  </head>
  <body>
    <article>
      <h1>Mäns våld mot kvinnor uppmärksammas i länet</h1>
      <address><time datetime="2019-11-24T08:04:00+00:00">24 Nov 2019, 08:04</time> by <a rel="author">Axel Brantemo</a></address>
      <p>
        <b>Kampanj för att belysa våld i nära relationer startar i Norrköping.</b>
      </p>
      <p>Med start den 25 november, som även är den internationella dagen mot våld mot kvinnor, drar ”16 dagar mot våld” igång i Norrköping.</p>
      <p>– Arbetet mot kvinnovåld har utvecklats mycket under de senaste 20 åren. Det jobbas på ett helt annat sätt med den här problematiken och det är mycket mer på agendan. Men det finns mer kvar att göra, säger Maja Höjer som är enhetschef vid kvinnoboendet Elsa och Frideborg i Norrköping.</p>
      <p>Den här typen av kampanj har bedrivits i Norrköping tidigare år.</p>
      <p>– Vi har inte märkt att fler söker hjälp på grund av kampanjen, men genom att nå professionella och idella föreningar kan de i sin tur motivera någon att söka hjälp. Vi märker dock ofta en ökning om media uppmärksamar problematiken. Då brukar fler höra av sig, säger Maja Höjer.</p>
      <p>Kampanjen kommer att inledas med en manifestation på Tyska torget i Norrköping. Manifestationer kommer också att hållas i Motala på Stora torget och i Linköping på Stora torget där.</p>
      <details>
        <summary>Kort om våld i nära relation:</summary>
        <p>Förra året anmäldes ungefär 16 000 misshandelsfall där gärningspersonen var i nära relation med offret.</p>
        <p>I den nationella trygghetsundersökningen uppgav 18 procent av de som utsattes för misshandel under 2016 att gärningspersonen var en närstående, enligt Brå.</p>
      </details>
    </article>
  </body>
</html>