<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145676/%D8%A2%D9%85%D8%A7%D8%B1-%D9%81%DB%8C%D9%84%D9%85-%D9%87%D8%A7%DB%8C-%D9%85%D8%AA%D9%82%D8%A7%D8%B6%DB%8C-%D8%B4%D8%B1%DA%A9%D8%AA-%D8%AF%D8%B1-%D8%AC%D8%B4%D9%86%D9%88%D8%A7%D8%B1%D9%87-%D9%81%DB%8C%D9%84%D9%85-%D9%81%D8%AC%D8%B1-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T08:31:00+00:00"/>
    <meta property="og:title" content="آمار فیلم‌های متقاضی شرکت در جشنواره فیلم فجر اعلام شد"/>
    <meta property="og:description" content="بنابر اعلام سیمون سیمونیان مدیر دبیرخانه جشنواره، کار ارزیابی آثار از نظر تطابق با مقررات آغاز شده است و پس از دهم آذر ماه (آخرین فرصت ارائه نسخه فیلم) بازبینی فیلم‌هاتوسط هیأت انتخاب آغاز خواهد شد."/>
  </head>
  <body>
    <article>
      <h1>آمار فیلم‌های متقاضی شرکت در جشنواره فیلم فجر اعلام شد</h1>
      <h2>۱۱۵فیلم سینماییهمراه با ۳۶فیلم مستند فرم ثبت‌نام جشنواره را تکمیل کرده‌اندکه میان فیلم‌هایسینمایی۳۷اثر به فیلمسازان فیلم‌اولی اختصاص دارد.</h2>
      <address>
        <time datetime="2019-11-24T08:31:00+00:00">24 Nov 2019, 08:31</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/03/139809031157392118952254.jpg"/>
      </figure>
      <p>
        <a href="https://www.tasnimnews.com/fa/service/4/%D9%81%D8%B1%D9%87%D9%86%DA%AF%DB%8C">- اخبار فرهنگی -</a>
      </p>
      <p>به گزارش خبرنگار فرهنگی باشگاه خبرنگاران پویا، با پایان مهلت ثبت‌نامسی‌وهشتمین جشنواره فیلم فجر 151اثر متقاضی حضور در سی‌وهشتمین جشنواره فیلم فجر شدند.115فیلم سینماییهمراه با 36فیلم مستند فرم ثبت‌نام جشنواره را تکمیل کرده‌اندکه میان فیلم‌هایسینمایی37اثر به فیلمسازان فیلم‌اولی اختصاص دارد.</p>
      <p>بنابر اعلام سیمون سیمونیان مدیر دبیرخانه جشنواره، کار ارزیابی آثار از نظر تطابق با مقررات آغاز شده است و پس از دهم آذر ماه (آخرین فرصت ارائه نسخه فیلم) بازبینی فیلم‌هاتوسط هیأت انتخاب آغاز خواهد شد.</p>
      <p>برخی گمانه‌زنی‌های رسانه‌ای حاکی از آن است که اغلب پروژه‌های مهم سینمایی امسال هم‌چون «خروج» ساخته ابراهیم حاتمی‌کیا،«خورشید» ساخته مجید مجیدی، «خون شد» ساخته مسعود کیمیایی، «قاتل و وحشی» ساخته حمیدنعمت‌الله، «مجبوریم» ساخته رضا درمیشیان،«درخت گردو» ساخته محمدحسین مهدویان، «آتابای» ساخته نیکی کریمی، «لباس شخصی» ساخته امیرعباس ربیعی و... متقاضی شرکت در سی‌وهشتمین جشنواره فیلم فجر شده‌اند.</p>
      <p>این گمانه‌زنی‌ها می‌افزاید که مجید مجیدی که پیش‌بینی می‌شد فیلمش را به بخش ملی جشنواره فجر ندهد فرم جشنواره را پر کرده است؛ هرچندوضعیت آماده شدن فیلم «خورشید» در هاله‌ای از ابهام است و مشخص نیست سازندگان برای نمایش این فیلم در جشنواره فجر به توافق خواهند رسید یا خیر.</p>
      <p>ظاهراً کمال تبریزی نیز برای فیلم آخرش با نام موقت «در کمال بیشعوری» فرم پر کرده است و این فیلم کماکان در سکوت خبری در حال فیلمبرداری است.</p>
      <p>گویا «مست عشق» حسن فتحی هم سرانجام متقاضی جشنواره فجر شده است. این فیلمکه تولیدش با حواشی فراوانی همراه بود،در صورت حضور درجشنواره فیلم فجراز جمله آثار پرسروصدای فجر سی‌وهشتم خواهد بود.</p>
      <p>گمانه‌زنی‌های مذکور حاکی از آن است که سعید ملکان، هاتف علیمردانی، سامان سالور، بهروز شعیبی، مجید برزگر، ابراهیم ایرج‌زاد، مهران احمدی، مجید توکلی، بهتاش صناعی‌ها و... از دیگر فیلمسازانی هستند که با فیلم‌هایشان متقاضی حضور در سی‌وهشتمین جشنواره فیلم فجرشده‌اند.</p>
      <p>به‌نظر می‌رسددرمیشیان تهیه‌کنندهفیلم «لامینور» فرم حضور در جشنواره را پر نکرده است و آخرینساخته سینمایی داریوش مهرجویی از جمله سرشناس‌ترین غایبان جشنواره سی‌وهشتم به‌شمار می‌آید.</p>
      <p>با وجود گمانه‌زنی‌های مذکور، «مسعود نجفی» مدیر روابط عمومیسی‌وهشتمین جشنواره فیلم فجر در گفت‌وگو با خبرنگار تسنیم، اعلام رسمی هرگونه لیست از آثار سینمایی حاضر در جشنوارهسی‌وهشتم را تکذیب کرد و فهرست فیلم‌های اعلام‌شده در برخی سایت‌ها و پایگاه‌های اطلاع‌رسانی را گمانه‌زنی صرف رسانه‌ایدانست.</p>
      <p>سی‌وهشتمین جشنواره فیلم فجر12تا22بهمن ماه سال جاری همزمان با گرامیداشت چهل و یکمین سالگرد پیروزی انقلاب اسلامی به‌دبیری ابراهیم داروغه‌زادهبرگزار می‌شود.</p>
      <p>
        <a href="http://tn.ai/2136858">نگاهی به فیلم "سمفونی نهم"| فانتزی با طعم کسالت</a>
      </p>
      <p>انتهای پیام/+</p>
    </article>
  </body>
</html>