<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.timpul.md/articol/un-spion-chinez-declaneaza-un-scandal-internaional-uria-148841.html"/>
    <meta property="og:site_name" content="Timpul.md"/>
    <meta property="article:published_time" content="2019-11-24T08:56:00+00:00"/>
    <meta property="og:title" content="Un spion chinez declanșează un scandal internațional uriaș"/>
    <meta property="og:description" content="Autorităţile din China comandă asasinate în alte ţări şi îşi infiltrează spionii în diverse zone ale lumii. Dezvăluirile au fost făcute chiar de un spion al Beijingului, care a fugit la Sydney împreună cu familia și a acordat un interviu în presa din Australia."/>
  </head>
  <body>
    <article>
      <h1>Un spion chinez declanșează un scandal internațional uriaș</h1>
      <address>
        <time datetime="2019-11-24T08:56:00+00:00">24 Nov 2019, 08:56</time>
      </address>
      <p>
        <b>Autorităţile din China comandă asasinate în alte ţări şi îşi infiltrează spionii în diverse zone ale lumii. Dezvăluirile au fost făcute chiar de un spion al Beijingului, care a fugit la Sydney împreună cu familia și a acordat un interviu în presa din Australia.</b>
      </p>
      <p>Bărbatul, pe nume Wang „William” Liqiang, a fost implicat el însuşi în răpirea unor persoane și a dat detalii despre metodele folosite de chinezi. De exemplu, spionii Beijingului s-ar fi infiltrat printre protestatarii din Hong Kong şi ar fi încercat să influenţeze alegerile din Taiwan.</p>
      <p>În timpul interogatoriilor, individul le-a oferit australienilor inclusiv numele şi gradul unora dintre spionii respectivi.</p>
      <p>El a cerut azil politic în Australia, fiindcă e sigur că va fi ucis, dacă s-ar întoarce în ţara natală. E posibil ca acest lucru să nu-l salveze, crede un fost diplomat chinez, care spune că spionul ar trebui trimis în Statele Unite, unde ar fi mai în siguranţă.</p>
      <p>Editare web: Luana Păvălucă</p>
    </article>
  </body>
</html>