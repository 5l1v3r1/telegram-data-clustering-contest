<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/basket/basket-league/story/655741/aris-peristeri-mia-maxi-apo-ta-palia-stin-thessaloniki"/>
    <meta property="og:site_name" content="OnSports"/>
    <meta property="article:published_time" content="2019-11-24T08:45:21+00:00"/>
    <meta property="og:title" content="Άρης-Περιστέρι: Mία μάχη από τα παλιά στην Θεσσαλονίκη!"/>
    <meta property="og:description" content="Ο Άρης υποδέχεται το Περιστέρι στο «Nick Galis Hall» στις 17:00 με την ομάδα του Σούλη Μαρκόπουλου να μην έχει περιθώρια για άλλες ήττες."/>
  </head>
  <body>
    <article>
      <h1>Άρης-Περιστέρι: Mία μάχη από τα παλιά στην Θεσσαλονίκη!</h1>
      <address><time datetime="2019-11-24T08:45:21+00:00">24 Nov 2019, 08:45</time> by <a rel="author">Onsports Team</a></address>
      <p>Ο Άρης υποδέχεται το Περιστέρι στο «Nick Galis Hall» στις 17:00 με την ομάδα του Σούλη Μαρκόπουλου να μην έχει περιθώρια για άλλες ήττες.</p>
      <p>Με μια πολύ σημαντική αναμέτρηση συνεχίζεται η 8η αγωνιστική της ΕΚΟ Basket League. Ο ουραγός Άρης θέλει να ξεφύγει από τον πάτο της βαθμολογίας και υποδέχεται το Περιστέρι, που βρίσκεται στην δεύτερη θέση της κατάταξης, έχοντας ρεκόρ 6-1, με το πέρας 7 αγωνιστικών.</p>
      <p>Η ομάδα της Θεσσαλονίκης θέλει να πανηγυρίσει την δεύτερη νίκη της στο πρωτάθλημα και ταυτόχρονα να πάρει σημαντική βαθμολογική ανάσα. Στην προσπάθειά της αυτή θα έχει και τον Τοαρλίν Φιτζπάτρικ, ο οποίος θα κάνει ντεμπούτο με την κιτρινόμαυρη φανέλα.<br/>Το Περιστέρι ήταν άκρως ανταγωνιστικό, παρά την ήττα του και θέλει να συνεχίσει στον ίδιο ρυθμό. Αγωνιστικά ο Έλληνας προπονητής δεν αντιμετωπίζει προβλήματα και στόχος της ομάδας των δυτικών προαστίων είναι να συνεχίσει τις νίκες στο πρωτάθλημα.</p>
    </article>
  </body>
</html>