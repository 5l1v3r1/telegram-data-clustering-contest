<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/snimka-na-denia/2019/11/24/nedelia-shte-e-oblachna-no-topla-s-prevaliavaniia-na-mnogo-mesta.430613"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T08:37:00+00:00"/>
    <meta property="og:title" content="Неделя ще е облачна, но топла, с превалявания на много места"/>
    <meta property="og:description" content="Температурите ще са между 3 и 8 градуса | Dnes.bg"/>
  </head>
  <body>
    <article>
      <h1>Неделя ще е облачна, но топла, с превалявания на много места</h1>
      <h2>Температурите ще са между 3 и 8 градуса</h2>
      <address><time datetime="2019-11-24T08:37:00+00:00">24 Nov 2019, 08:37</time> by <a rel="author" href="https://www.dnes.bg/author/257" target="_blank">Боряна Павлова</a></address>
      <p>Днес над по-голямата част от страната ще се задържи предимно облачно, с по-съществени разкъсвания на облачността над Югозападна България.</p>
      <p>На отделни места в източната половина от страната ще превалява дъжд. В равнините и котловините видимостта ще е намалена, на места с мъгли и ръмежи. Ще духа слаб североизточен, в Югозападна България - югоизточен вятър.</p>
      <p>Максималните температури в Северна България ще са между 3° и 8°, в Южна - между 8° и 13°, за София - около 10°. Това съобщи за "Фокус" дежурният синоптик от НИМХ.</p>
      <p>По Черноморието ще е предимно облачно и на места главно в часовете преди обяд ще превалява дъжд. Ще духа слаб североизточен вятър. Максималните температури на въздуха ще са между 12° и 14°. Температурата на морската вода е около 16°. Вълнението на морето ще бъде 3-4 бала.</p>
      <p>Над планините ще е предимно облачно, с временни разкъсвания на облачността над масивите от Югозападна България. На отделни места ще има слаби превалявания от дъжд, над 1700 метра – от сняг. Ще духа слаб до умерен юг-югозападен вятър. Максимална температура на височина 1200 метра - около 8°, на 2000 метра – около 2°.</p>
    </article>
  </body>
</html>