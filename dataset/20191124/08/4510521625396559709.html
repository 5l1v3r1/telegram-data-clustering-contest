<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/targoviste/alegeri-prezidentiale-2019-turul-doi-dambovita-topul-judetelor-cea-mai-mare-prezenta-urne-1_5dda38b75163ec42715a2092/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T08:02:04+00:00"/>
    <meta property="og:title" content="Alegeri prezidenţiale 2019, turul doi. Dâmboviţa, în topul judeţelor cu cea mai mare prezenţă la urne"/>
    <meta property="og:description" content="Alegeri prezidenţiale 2019. Până la această oră au peste un milion de români, prezenţa fiind de 6,54 %. Dâmboviţenii s-au prezentat în număr mare la urne, ca şi în turul întâi. Judeţul Dâmboviţa se află, la această oră, pe locul 7 în ţară în privinţa prezenţei la vot."/>
  </head>
  <body>
    <article>
      <h1>Alegeri prezidenţiale 2019, turul doi. Dâmboviţa, în topul judeţelor cu cea mai mare prezenţă la urne</h1>
      <address><time datetime="2019-11-24T08:02:04+00:00">24 Nov 2019, 08:02</time> by <a rel="author">Corina Slămnoiu</a></address>
      <h4>Alegeri prezidenţiale 2019. Până la această oră au peste un milion de români, prezenţa fiind de 6,54 %. Dâmboviţenii s-au prezentat în număr mare la urne, ca şi în turul întâi. Judeţul Dâmboviţa se află, la această oră, pe locul 7 în ţară în privinţa prezenţei la vot.</h4>
      <p>Pe primele trei locuri în ceea ce priveşte prezenţa la votul pentru alegerea preşedintelui sunt judeţele Teleorman, Olt şi Ilfov, urmate de Constanţa, Tulcea şi Giurgiu.</p>
      <p>
        <a href="https://prezenta.bec.ro/">
          <b>PREZENŢA ÎN TIMP REAL</b>
        </a>
      </p>
      <p>Un număr de 239.458 de români au votat în prima oră de la deschiderea urnelor în ţară pentru al doilea tur al alegerilor prezidenţiale, prezenţa fiind de 1,31 %. La primul tur, prezenţa a fost de 1,46%. </p>
      <p>Numărul votanţilor la secţiile din străinătate, cu peste 90.000 mai mare decât la primul tur. Peste 18,2 milioane de români cu drept de vot sunt aşteptaţi, duminică, la cel de-al doilea tur de scrutin al alegerilor prezidenţiale. </p>
      <p>Votarea are loc până la ora 21.00, dar secţiile unde sunt cozi pot rămâne deschise până la ora 23.59. În străinătate, procesul electoral a început în noaptea de joi spre vineri şi continuă până luni, la ora 7.00. La primul tur al alegerilor prezidenţiale, prezenţa a fost de 51,19%, 675.348 persoane votând în diaspora.</p>
      <p>Alegeri prezidenţiale 2019 – Candidaţii susţinuţi de principalele partide – PNL şi PSD – îşi dispută voturile românilor în al doilea tur de scrutinCITEŞTE ŞI Alegeri prezidenţiale 2019 – Candidaţii susţinuţi de principalele partide – PNL şi PSD – îşi dispută voturile românilor în al doilea tur de scrutin.</p>
      <p>Peste 18,2 milioane de români cu drept de vot sunt aşteptaţi, duminică, să-şi exprime opţiunea electorală într-una dintre cele 18.748 de secţii de votare organizate în ţară.</p>
      <p>În străinătate, procesul electoral a început în noaptea de joi spre vineri şi continuă până luni, la ora 7.00.</p>
      <p>Peste 715.000 de români cu drept de vot au domiciliul în afara ţării, iar până la această oră au votat la secţiile de votare din străinătate 366.500 dintre ei, faţă de 273.282 la primul tur.</p>
      <p>- Potrivit legii, al doilea tur de scrutin are loc în aceleaşi secţii de votare şi circumscripţii electorale, sub conducerea operaţiunilor electorale de către aceleaşi birouri electorale şi pe baza aceloraşi liste de alegători de la primul tur.</p>
      <p>Totuşi, Ministerul Afacerilor Externe (MAE) a anunţat că unele secţii de votare din ţări precum Italia, Spania, Germania sau Marea Britanie au fost relocate pentru al doilea tur de scrutin, în unele cazuri fiind necesară relocarea din cauze "obiective” care ţin de autorităţile locale care au pus la dispoziţie spaţiile pentru primul tur. </p>
      <p>Autoritatea Electorală Permanentă (AEP) anunţă că pentru alegerile de duminică numărul total al alegătorilor înscrişi în listele electorale permanente este 18.217.411, în timp ce 19.186 cetăţeni au dreptul de vot interzis.</p>
      <p>Pentru ca aceştia să poată vota au fost organizate 18.748 de secţii de votarare, lista acestora poate fi consultată pe site-ul www.roaep.ro la secţiunea Management Electoral/ Geografie electorală/ Registrul secţiilor de votare.</p>
      <p>
        <b>ALEGERI PREZIDENŢIALE DÂMBOVIŢA</b>
      </p>
      <p>În Dâmboviţa au fost distribuite un număr de 470.511 buletine de vot.</p>
      <p>La nivelul judeţului Dâmboviţa vor fi deschise 433 de secţii de votare, cu una mai multe decât la alegerile europarlamentare din luna mai. </p>
      <p>La data de 5 noiembrie 2019, numărul alegătorilor este de 425.942 din care cu carte de identitate 390.159. În Dâmboviţa au fostdostribuite 470.511 buletine de vot.</p>
      <p>
        <b>Situaţia în diaspora</b>
      </p>
      <p>Potrivit AEP, numărul total de cetăţeni români cu domiciliul în străinătate care figurează cu drept de vot la acest scrutin este 715.752 de persoane.</p>
      <p>De asemenea, numărul total al alegătorilor români din străinătate care au optat pentru votul la secţia de votare, prin înregistrarea pe site-ul votstrainatate.ro, este de 33.802 de cetăţeni.</p>
      <p>În schimb, un număr de 35.917 români din străinătate au optat pentru votul prin corespondenţă, conform sursei citate.</p>
      <hr/>
    </article>
  </body>
</html>