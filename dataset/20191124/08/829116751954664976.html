<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/sport/egyeni/20191124-sportloveszet-golden-target-award-major-veronika-kapta-a-dijat-a-25-meteres-pisztolyos-szamban.html"/>
    <meta property="og:site_name" content="Origo"/>
    <meta property="article:published_time" content="2019-11-24T08:58:00+00:00"/>
    <meta property="og:title" content="Magyar világcsúcstartót díjazott a Nemzetközi Sportlövő Szövetség"/>
    <meta property="og:description" content="Major Veronika kapta a Golden Target elnevezésű díjat a 25 méteres pisztolyos számban."/>
  </head>
  <body>
    <article>
      <h1>Magyar világcsúcstartót díjazott a Nemzetközi Sportlövő Szövetség</h1>
      <address><time datetime="2019-11-24T08:58:00+00:00">24 Nov 2019, 08:58</time> by <a rel="author">MTI</a></address>
      <p>
        <b>A világranglistapontok alapján Major Veronika lett idén a Golden Target Awards díjazottja a 25 méteres pisztolyszámban a Nemzetközi Sportlövő Szövetségnél (ISSF).</b>
      </p>
      <p>A magyar szövetség szombati híradása szerint Major úgy nyerte el a díjat, hogy csak három világkupaversenyen vett részt a négyből. Újdelhiben első lett, a döntőben világcsúccsal győzött, amivel olimpiai kvótát is szerzett. Pekingben a második, Rio de Janeiróban szintén az első helyen zárt, Münchenben nem indult.</p>
      <p>Major Veronika a díját december 6-án veheti át Münchenben, az ISSF Gálán. A tervek szerint ezen a hétvégén dönt majd a nemzetközi szervezet arról is, hogy a 2020-as olimpiát követően évente rendeznek világbajnokságot a sportlövőknek.</p>
    </article>
  </body>
</html>