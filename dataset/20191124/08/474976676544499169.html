<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dorzeczy.pl/kraj/121402/bog-zabral-nam-michaela-ale-za-to-dal-polske-wzruszajace-slowa-rodzicow-amerykanskiego-zolnierza.html"/>
    <meta property="og:site_name" content="Do Rzeczy"/>
    <meta property="article:published_time" content="2019-11-24T08:22:00+00:00"/>
    <meta property="og:title" content="&quot;Bóg zabrał nam Michaela, ale za to dał Polskę&quot;. Wzruszające słowa rodziców amerykańskiego żołnierza"/>
    <meta property="og:description" content="– Bóg naprawdę kieruje się tajemniczymi drogami. Zabrał nam Michaela, ale dał Polskę – mówią Linda i Robert Ollisowie, rodzice żołnierza, który w Afganistanie zginął ratując porucznika Karola Cierpicę."/>
  </head>
  <body>
    <article>
      <h1>"Bóg zabrał nam Michaela, ale za to dał Polskę". Wzruszające słowa rodziców amerykańskiego żołnierza</h1>
      <address>
        <time datetime="2019-11-24T08:22:00+00:00">24 Nov 2019, 08:22</time>
      </address>
      <h4>– Bóg naprawdę kieruje się tajemniczymi drogami. Zabrał nam Michaela, ale dał Polskę – mówią Linda i Robert Ollisowie, rodzice żołnierza, który w Afganistanie zginął ratując porucznika Karola Cierpicę.</h4>
      <p>Do dramatycznych wydarzeń doszło sześc lat temu 28 sierpnia 2013 r. w bazie wojskowej Ghazni. To właśnie tamtego dnia podczas ataku zamachowca-samobójcy sierżant sztabowy Michael H. Ollis zginął osłaniając ppor. Karola Cierpicę.</p>
      <p>Ollis został pośmiertnie odznaczony Gwiazdą Afganistanu i Złotym Medalem Wojska Polskiego. – Był moją radością, jestem bardzo dumnym ojcem – stwierdził Robert Ollis. Mężczyzna dodał, że jego zdaniem Michael wybrał karierę wojskową już w bardzo młodym wieku. – Miał w zwyczaju nosić moje wyposażenie wojskowe – wspomina.</p>
      <p>Rodzice zmarłego żołnierza już po raz trzeci przyjechali odwiedzić Polskę.</p>
      <p>– Bóg naprawdę kieruje się tajemniczymi drogami. Zabrał nam Michaela, ale dał Polskę. Właśnie z pomocą Polski i Boga przechodzimy przez trudny okres w naszym życiu – stwierdził Robert Ollis w rozmowie z Polskim Radiem 24.</p>
      <p>Jego żona Linda dodaje, że traktują rodzinę polskiego żołnierza, któremu życie uratował ich własny syn, jak własną. – Rodzina Cierpiców stała się w sumie częścią naszej. Mamy przecież dwóch nowych wnuków. To Jakub i Michael – podkreśliła kobieta.</p>
      <p>– Kochamy go, kochamy rodzinę Cierpiców i mamy nadzieję, że pozostaniemy blisko przez resztę czasu, jaki nam został – podsumowuje Robert Ollis.</p>
      <footer>/ Źródło: <a href="http://www.polskieradio.pl/">Polskie Radio</a> / PR24 <br/>/ jfi</footer>
      <related>
        <h4>Czytaj także</h4>
        <a href="https://www.dorzeczy.pl/swiat/120925/tragedia-w-wielkiej-brytanii-nie-zyje-trzech-polakow.html"/>
        <a href="https://www.dorzeczy.pl/obserwator-mediow/121106/byly-doradca-w-departamencie-stanu-apeluje-o-sankcje-usa-wobec-nord-stream-2.html"/>
      </related>
    </article>
  </body>
</html>