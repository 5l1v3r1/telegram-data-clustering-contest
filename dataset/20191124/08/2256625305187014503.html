<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159275_1020.html"/>
    <meta property="og:site_name" content="Novsport"/>
    <meta property="article:published_time" content="2019-11-24T08:16:00+00:00"/>
    <meta property="og:title" content="Любо Ганев: Никой не ме е търсил за президент"/>
    <meta property="og:description" content="Казал съм на клубовете какво мисля, сега е техен ред, допълни легендата"/>
  </head>
  <body>
    <article>
      <h1>Любо Ганев: Никой не ме е търсил за президент</h1>
      <address>
        <time datetime="2019-11-24T08:16:00+00:00">24 Nov 2019, 08:16</time>
      </address>
      <p>Волейболната легенда Любомир Ганев отрече информацията, че на 27 ноември ще бъде издигнат за президент на федерацията по волейбол. <br/> <br/>„В последните дни бях в Австрия и сега се прибирам. Никой не се е свързвал с мен да ми каже, че ще бъда издигнат. Не знам откъде се е появила тази информация, но ако е вярна, би следвало и аз да съм запознат, нали?", заяви Ганев пред „Меридиан мач".<br/> <br/>„Още когато се раздухаха нещата, заявих ясно моята позиция. Казал съм какво мисля на клубовете и на инициативния комитет, сега е техен ред. Ако смятат, че мога с нещо да помогна на българския волейбол и искат да ме издигнат, нямам нищо против", добави русенският исполин.<br/> <br/>Както е известно, миналата седмица членовете на инициативния комитет комитет обявиха, че с подписка искат да предизвикат изборно Общо събрание, за да настъпят промени и да се спре пропадането на волейбола.<br/> <br/>В комитета влизат девет отбора от Суперлигата, втородивизионният Виктория Волей (Пловдив), както и женският Марица. От елита не са се присъединили Монтана, Арда (Кърджали) и шампионът Нефтохимик.</p>
      <p> </p>
    </article>
  </body>
</html>