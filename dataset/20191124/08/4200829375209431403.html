<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/kasimpasa/2019/11/24/mac-sonucu-kasimpasa-1-2-genclerbirligi"/>
    <meta property="og:site_name" content="FotoMaç"/>
    <meta property="article:published_time" content="2019-11-24T08:33:46+00:00"/>
    <meta property="og:title" content="MAÇ SONUCU Kasımpaşa 1-2 Gençlerbirliği"/>
    <meta property="og:description" content="Süper Lig'in 12. haftasında Gençlerbirliği, deplasmanda 80 dakikasını geride götürdüğü karşılaşmada Kasımpaşa'yı 2-1 mağlup etti ve 3 puanı hanesine yazdırdı."/>
  </head>
  <body>
    <article>
      <h1>MAÇ SONUCU <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u> 1-2 <u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u></h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u>, deplasmanda 80 dakikasını geride götürdüğü karşılaşmada <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u>'yı 2-1 mağlup etti ve 3 puanı hanesine yazdırdı.</h2>
      <address>
        <time datetime="2019-11-24T08:33:46+00:00">24 Nov 2019, 08:33</time>
      </address>
      <p><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12. haftasında <u><a href="https://www.fotomac.com.tr/haberleri/genclerbirligi?id=d8f991bc-490d-4340-9159-7f14ac055af3">Gençlerbirliği</a></u>, <u><a href="https://www.fotomac.com.tr/haberleri/kasimpasa?id=1f925e8a-6f14-4a30-b8c2-cdfb0637ed5d">Kasımpaşa</a></u>'ya konuk oldu.</p>
      <p>1'inci dakikada sağ kanattan Quaresma'nın ortasında ceza sahası içinde topa iyi yükselen Hajradinovic'in kafa vuruşunu kaleci Ertaç son anda kornere çelmeyi başardı.<br/><br/>22'nci dakikada ceza sahası dışı sağ çaprazda topla buluşan Quaresma'nın, ceza sahasına girer girmez trivela vuruşunda kaleci Ertaç topu son anda kornere çeldi.<br/><br/>29'uncu dakikada Gençlerbirliği'nde Halil İbrahim'in sol kanattan ortasında penaltı noktası üzerinde Stancu'nun kafa vuruşu kaleci Fatih'te kaldı.<br/><br/>54'üncü dakikada <u><a href="https://www.fotomac.com.tr/haberleri/kasimpasa?id=91664f93-a7d3-4052-95e0-36ea5596dc56">Kasımpaşa</a></u> Aytaç'ın golüyle öne geçiyor. Sağ kanatta Quaresma'nın pasında ceza sahası içinde topla buluşan Hajradinovic, pasını penaltı noktası üzerindeki Aytaç'a çıkardı. Aytaç'ın vuruşunda kalecinin müdahalesi yetersiz kaldı ve top ağlarla buluştu: 1-0.<br/><br/>65'inci dakikada gelişen Gençlerbirliği atağında, Halil İbrahim'in sol kanattan kestiği ortada, ön direkte Ayite'nin kafa vuruşunda meşin yuvarlak yandan auta çıktı.<br/><br/>82'nci dakikada Gençlerbirliği karşılaşmada eşitliği yakaladı. Sağ taraftan Erdem'in kullandığı kornerde ceza sahası içinde topla buluşan Stancu, dönerek vuruşunda topu ağlarla buluşturdu: 1-1<br/><br/>87'nci dakikada Gençlerbirliği penaltı vuruşu kazandı. Karşılaşmanın hakemi, ceza sahası içinde topla buluşan Stancu'nun şutunda topun Popov'un eline çarptığına hükmederek beyaz noktayı gösterdi.<br/><br/>88'inci dakikada topun başına geçen Stancu'nun vuruşunda meşin yuvarlak kalecinin sağından ağlarla buluştu: 1-2.<br/><br/>Müsabaka deplasman ekibinin 2-1'lik üstünlüğü ile sona erdi.</p>
      <p>Bu skor sonrası Gençlerbirliği puanını 13'e yükseltirken, Kasımpaşa 12 puanda kaldı.</p>
      <related>
        <a href="https://www.fotomac.com.tr/galeri/futbol/dunyanin-en-iyi-90-futbolcusu-aciklandi-iste-mevki-mevki-o-liste"/>
      </related>
    </article>
  </body>
</html>