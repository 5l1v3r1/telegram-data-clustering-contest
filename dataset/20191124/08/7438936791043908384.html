<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.parlamentnilisty.cz/arena/monitor/Kam-zenou-spolecnost-neokonzervativci-a-neomarxismus-Jaroslav-Basta-pripomina-Leninovu-vizi-604474"/>
    <meta property="og:site_name" content="ParlamentniListy.cz"/>
    <meta property="article:published_time" content="2019-11-24T08:06:00+00:00"/>
    <meta property="og:title" content="Kam ženou společnost neokonzervativci a neomarxismus? Jaroslav Bašta připomíná Leninovu vizi"/>
    <meta property="og:description" content="Exdiplomat Jaroslav Bašta zavzpomínal ve svém komentáři pro server PrvníZprávy.cz. A to dokonce na událost starou padesát let."/>
  </head>
  <body>
    <article>
      <h1>Kam ženou společnost neokonzervativci a neomarxismus? Jaroslav Bašta připomíná Leninovu vizi</h1>
      <address>
        <time datetime="2019-11-24T08:06:00+00:00">24 Nov 2019, 08:06</time>
      </address>
      <p>
        <b>Exdiplomat Jaroslav Bašta zavzpomínal ve svém komentáři pro server PrvníZprávy.cz. A to dokonce na událost starou padesát let.</b>
      </p>
      <p>Bašta podle svých slov tehdy v rámci doznívajících diskusí o osudu demokratického socialismu přečetl jednu z posledních Leninových prací, spisek Stát a revoluce. „V něm razil zajímavou tezi o tom, jak po vítězství socialismu potlačovatelská úloha státu již nebude zapotřebí. Poznamenal sice, že v průběhu revoluce samozřejmě represivní funkce státu zesílí, ale pak se stane v podstatě zbytečným a začne odumírat. Jak, to neupřesnil,“ uvedl Bašta. </p>
      <p>Před třiceti lety jsme podle Bašty začali budovat nový demokratický stát a převládlo mínění, že by měl být pokud možno co nejmenší a nevtíravý, aby se tak odlišil od svého právě poraženého předchůdce. Hovořil pak také o tom, jak vznikl neokonzervatismus a neomarxismus. </p>
      <p>„Oba ideové směry vycházejí <b><a href="http://www.prvnizpravy.cz/zpravy/politika/jaroslav-basta-leninovo-odumirani-statu-v-rezii-neokonzervativcu/">z jedné základní teze, kdysi zformulované Margaretou Thatcherovou</a></b>: ‚Neexistuje nic takového jako společnost. Existují jednotliví muži a ženy a existují rodiny‘,“ vzpomněl Bašta.</p>
      <p>„Neokonzervativci ten výrok vzali za svůj celý. Usoudili, že národní státy se přežily, protože brzdí globalizaci. Proto zaměřili svoji pozornost na (ne)existenci států, které eliminují třemi hlavními způsoby,“ dodal.</p>
      <p>„Myšlenkový směr označovaný hlavně novináři neomarxismem nenechal z druhé poloviny výroku M. Thatcherové kámen na kameni s odkazem na to, že jde o kulturní konstrukty. Žádní muži ani ženy ve skutečnosti neexistují, když už známe asi 72 různých pohlaví, a o rodině ze stejných důvodů také nemůže být řeč. Převzali však modifikovaný princip nesmiřitelného třídního boje, kde oním Marxovým proletariátem jsou menšiny (zvláště pak migranti) a buržoazii představuje původní evropské obyvatelstvo, které po zásluze pro svůj dědičný hřích kolonialismu, rasismu a nacionalismu zmizí brzo v propadlišti dějin," uzavřel se slovy, že možný výsledný produkt tohoto snažení, tedy otevřená multikulturní společnost, se proto bude zákonitě podobat oné Leninově vizi beztřídní společnosti s odumřelým státem.</p>
      <related>
        <h4>Psali jsme:</h4>
        <a href="https://www.parlamentnilisty.cz/arena/monitor/Den-padu-cenzury-pripomene-prvni-prenos-ze-sametove-revoluce-604472"/>
        <a href="https://www.parlamentnilisty.cz/arena/monitor/TOP-09-rozhodne-zda-ji-povede-Czernin-nebo-Pekarova-Adamova-604471"/>
        <a href="https://www.parlamentnilisty.cz/arena/nazory-a-petice/Milan-Barna-Proc-se-Ivan-David-nestane-milackem-medii-a-favoritem-Vaclava-Moravce-604470"/>
        <a href="https://www.parlamentnilisty.cz/politika/politici-volicum/Kobza-SPD-Na-rozvojovou-pomoc-do-ciziny-jde-700-milionu-Spravte-radeji-zuby-penzistum-604467"/>
      </related>
      <p> </p>
    </article>
  </body>
</html>