<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109458-51-vi-protest-sreshtu-redzima-na-Vuchich"/>
    <meta property="og:site_name" content="Канал 3"/>
    <meta property="article:published_time" content="2019-11-24T08:40:00+00:00"/>
    <meta property="og:title" content="51-ви протест срещу режима на Вучич"/>
    <meta property="og:description" content="Демонстрациите започнаха на 8-ми декември миналата година след побоя на лидера на &quot;Левицата&quot;"/>
  </head>
  <body>
    <article>
      <h1>51-ви протест срещу режима на Вучич</h1>
      <h2>Демонстрациите започнаха на 8-ми декември миналата година след побоя на лидера на "Левицата"</h2>
      <address>
        <time datetime="2019-11-24T08:40:00+00:00">24 Nov 2019, 08:40</time>
      </address>
      <p><b>В сръбската столица Белград снощи се проведе 51-ят протест срещу авторитарния режим на президента Александър Вучич.<br/></b> </p>
      <p>Протестът бе организиран от Гражданското движение "1 от 5 милиона". Демонстрациите започнаха на 8-ми декември миналата година след побоя на лидера на "Левицата" Борка Стефанович в Крушевац на 23-ти ноември 2018 г. Той бе пребит по време на партийна среща в града.</p>
      <p> <br/> </p>
      <p>Участниците в днешния протест се събраха пред сградата на Философския факултет, където отпразнуваха спасението на Белградския Университет, след като финансовият министър Синиша Млади бе уличен в плагиатство. Мали се счита за един от най-приближените на Вучич.</p>
      <p> </p>
      <p>"Искам да кажа едно голямо благодаря на проф. Карапанджи, който първи откри, че Мали е откраднал доктората си. Но, в същото време искам да перефразирам Нийл Армстронг: Това е една голяма крачка за Университета и една малка крачка за Сърбия", каза пред множеството професор Слободан Първанович.</p>
      <p> </p>
      <p>Професор Биляна Стоилкович поздрави всички учени и студенти с вече свободния Университет. "Сърбия е заложник вече седем години /откакто Вучич е на власт, бел.ред./ и този проблем все още не е решен", подчерта Стоилкович. </p>
      <related>
        <h4>Още по темата</h4>
        <a href="http://kanal3.bg/news/world/europe/109169-Vuchich%253A-Imam-hronichno-zabolyavane-i-dzurnalistite-ne-sa-vinovni-za-sastoyanieto-mi"/>
        <a href="http://kanal3.bg/news/world/109028-Izpisaha-Aleksandar-Vuchich"/>
        <a href="http://kanal3.bg/news/world/108936-Srabskiyat-prezident-Vuchich-sas-sardechni-problemi%252C-v-bolnica-e"/>
      </related>
    </article>
  </body>
</html>