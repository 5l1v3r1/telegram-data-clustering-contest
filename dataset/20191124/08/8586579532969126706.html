<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/dolmabahce-sarayinin-duvarina-carpmadan-durdu-257678h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T08:29:00+00:00"/>
    <meta property="og:title" content="Dolmabahçe Sarayı'nın duvarına çarpmadan durdu!"/>
    <meta property="og:description" content="İstanbul Beşiktaş'ta direksiyon başında uyuyakalan sürücü, az kalsın Dolmabahçe Sarayı'nın duvarına çarpıyordu."/>
  </head>
  <body>
    <article>
      <h1>Dolmabahçe Sarayı'nın duvarına çarpmadan durdu!</h1>
      <address><time datetime="2019-11-24T08:29:00+00:00">24 Nov 2019, 08:29</time> by <a rel="author">Yeni Çağ Gazetesi</a></address>
      <p>
        <b>İstanbul Beşiktaş'ta direksiyon başında uyuyakalan sürücü, az kalsın Dolmabahçe Sarayı'nın duvarına çarpıyordu.</b>
      </p>
      <p>Beşiktaş'ta direksiyon başında uyuyakaldığı bildirilen sürücü, Dolmabahçe Sarayı'nın duvarına çarpıyordu. Otomobil saraydaki Camlı Köşk'ün dış duvarındaki sütunlara çarpmadan, yoldaki basamaklara çarparak durdu.</p>
      <p>Kaza, Dolmabahçe Caddesi üzerinde 07.55 sıralarında meydana geldi. Edinilen bilgiye göre, otomobille Beşiktaş yönüne ilerleyen Suriye uyruklu sürücü, direksiyon başında uyuyakaldı. Kontrolden çıkan otomobil, Dolmabahçe Sarayı Saltanat Kapısının ilerisinde yaya yoluna girdi. Camlı Köşk'ün dış duvarındaki sütunlara çarpmayan otomobil, tretuvarın üstüne çıktı ve yaya yolundaki basamaklara çarparak durabildi.<br/><br/><b>"KAZAYI GÖRÜNCE GERİ GELDİK"</b></p>
      <p>Kazayı görerek yardıma koşan Murat Şahin "Yoldan geçiyorduk, kazayı gördük ilerden dönerek geri geldik. Polisler geldi, onları durdurduk. Olaya müdahale ettiler. Şoför 'uyuyakaldım ben' dedi. Tek başınaymış. Kazada yaralanan yok" diye konuştu.</p>
      <related>
        <a href="https://www.yenicaggazetesi.com.tr/otobus-soforu-yolcuyu-bicakladi-denize-atladi-254826h.htm"/>
      </related>
    </article>
  </body>
</html>