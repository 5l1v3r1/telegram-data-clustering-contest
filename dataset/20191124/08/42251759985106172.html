<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315489-Lebron-ljut-Vidite-ove-ogrebotine-a-gde-su-faulovi.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T08:31:00+00:00"/>
    <meta property="og:title" content="Lebron ljut: Vidite ove ogrebotine, a gde su faulovi?"/>
    <meta property="og:description" content="Košarkaš Los Anđeles Lejkersa Lebron Džejms nije bio zadovoljan načinom na koji su se sudije odnosile prema njemu u utakmici sa Memfis Grizlisima."/>
  </head>
  <body>
    <article>
      <h1>Lebron ljut: Vidite ove ogrebotine, a gde su faulovi?</h1>
      <h2>Košarkaš Los Anđeles Lejkersa Lebron Džejms nije bio zadovoljan načinom na koji su se sudije odnosile prema njemu u utakmici sa Memfis Grizlisima.</h2>
      <address><time datetime="2019-11-24T08:31:00+00:00">24 Nov 2019, 08:31</time> by <a rel="author">Bojan Marinković</a></address>
      <figure>
        <img src="https://sportklub.rs/Picture/170168/jpeg/lebron-dzejms.jpg"/>
        <figcaption>Lebron Džejms<cite>Sean M. Haffey/Getty Images</cite></figcaption>
      </figure>
      <p>Lejkersi su slavili u neizvesnoj utakmici u Tenesiju 109:108, a Lebron za ceo meč nijednom nije poslat na liniju za slobodna bacanja.</p>
      <related>
        <a href="http://sportklub.rs/Kosarka/NBA/a315482-Obrva-i-LBJ-ukrali-pobedu-Grizlisima.html"/>
      </related>
      <p>Sjajni košarkaš je upisao 30 poena, šutirajući iz igre 14/27. Od toga je u 16 navrata njegov šut došao iz reketa.</p>
      <p>"<i>Živim u reketu svaki meč. Pogledajte mi samo ruku. Vidite četiri, pet ogrebotina koje sam zaradio u poslednja dva meča. Ni za jednu nisam dobio faul i bacanje</i>", kazao je <b>Džejms</b> i dodao:</p>
      <p>"<i>Takav odnos sudija me neće zaustaviti. Nije ni večeras, neće ni ubuduće. Nastaviću da igram na isti način, iako znam da će biti udaraca</i>".</p>
      <figure>
        <iframe data-src="https://twitter.com/Lakers/status/1198415577724776448?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Nezadovoljstvo ne skriva ni trener Lejkersa Frenk Vogel.</p>
      <p>"<i>To frustrira! Napadao je koš sve vreme, šutnuo devet trojki, bio u reketu celu utakmicu... Kad neko igra na taj način, a ne dobije nijedno slobodno bacanje, onda vas to razbesni</i>", istakao je <b>Vogel</b> dodavši da Lejkersi planiraju da ulože žalbu zbog takvog suđenja.</p>
      <p>Tim iz Kalifornije ima skor 14-2, što je najbolji start sezone za Džejmsa. Nadmašen je njegov najuspešniji odnos pobeda i poraza iz sezone 2016/17 u Klivlendu (13-3).</p>
      <p>Pogledajte <b><a href="http://sportklub.rs/Kosarka/NBA/Tabela">tabelu</a></b> NBA lige.</p>
    </article>
  </body>
</html>