<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sport.hotnews.ro/stiri-tenis-23510253-cupa-davis-spania-doua-finalista-2-1-marea-britanie-victorii-linie-pentru-rafael-nadal.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T08:46:00+00:00"/>
    <meta property="og:title" content="​Cupa Davis: Spania, a doua finalistă (2-1 cu Marea Britanie) - Victorii pe linie pentru Rafael Nadal"/>
    <meta property="og:description" content="Spania, echipa gazdă a turneului final al Cupei Davis, s-a calificat în finală după ce a învins Marea Britanie, scor 2-1. Punctul decisiv a fost adus de perechea Rafael Nadal / Feliciano"/>
  </head>
  <body>
    <article>
      <h1>​Cupa Davis: Spania, a doua finalistă (2-1 cu Marea Britanie) - Victorii pe linie pentru Rafael Nadal</h1>
      <address><time datetime="2019-11-24T08:46:00+00:00">24 Nov 2019, 08:46</time> by <a rel="author">Diana Ene</a></address>
      <p><b>​Spania, echipa gazdă a turneului final al Cupei Davis, s-a calificat în finală după ce a învins Marea Britanie, scor 2-1. Punctul decisiv a fost adus de perechea Rafael Nadal / Feliciano Lopez, victorioasă cu 7-6 (3), 7-6 (8) în faţa cuplului Jamie Murray / Neal Skupski.<br/></b><br/>Rafael Nadal a fost din nou piesa de rezistență din echipa Spaniei. Liderul mondial a egalat scorul la general, după ce l-a învins fără probleme pe Daniel Evans (42 ATP), scor 6-4, 6-0. Britanicii au câștigat meciul de debut, Kyle Edmund (69 ATP) impunându-se în fața lui Feliciano Lopez (62 ATP), scor 6-3, 7-6(3).<br/><br/>Nadal a contribuit apoi și la victoria din meciul de dublu, jucat alături de Feliciano Lopez. Cei doi au salvat patru mingi de set în actul secund (una la 6-5 și trei în tie-break), care ar fi putut relansa meciul. La rândul lor, britanicii au salvat o minge de meci, la scorul de 8-7 în tie-break, dar spaniolii au profitat de cea de-a doua și au încheiat partida după două ore și 18 minute de joc.<br/><br/>Rafael Nadal nu a pierdut niciun meci la actuala ediție a Cupei Davis. De la debutul competiției, el i-a învins pe Karen Khachanov (Rusia, 17 ATP), Borna Gojo (Croația, 280 ATP), Diego Schawartzman (14 ATP) și Daniel Evans (Marea Britanie, 42 ATP). <br/><br/>Pentru iberici va fi a zecea finală în Cupa Davis, ei având cinci trofee în palmares (2000, 2004, 2008, 2009, 2011). Spania a pierdut ultima finală jucată, în 2012, contra Cehiei.<br/><b><br/></b><b>Marea Britanie - Spania 1-2<br/></b><br/><b>Kyle Edmund (69 ATP)</b> - Feliciano Lopez (62 ATP) 6-3, 7-6(3)<br/>Daniel Evans (42 ATP) - <b>Rafael Nadal (1 ATP)</b> 4-6, 0-6<br/>Jamie Murray / Neal Skupski - <b>Rafael Nadal / Feliciano Lopez </b>6-7(3), 6-7(8)<br/><br/>Pentru marele trofeul, se va duela cu <a href="https://sport.hotnews.ro/stiri-tenis-23509557-cupa-davis-canada-finala-pentru-prima-data-istorie-2-1-rusia.htm"><b>echipa Canadei, care a trecut în semifinale de Rusia, scor 2-1.<br/></b></a><br/>Finala e programată duminică, de la ora 17:00 (ora României).</p>
      <figure>
        <iframe data-src="https://twitter.com/DavisCupFinals/status/1198396190611640320?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DavisCupFinals/status/1198389403145687043?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DavisCupFinals/status/1198390425926688770?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/DavisCupFinals/status/1198388699693801472?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
    </article>
  </body>
</html>