<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://madeinvilnius.lt/vilniaus-istorija/neatrastas-vilnius/neatrastas-vilnius-paminklas-petrui-cvirkai/"/>
    <meta property="og:site_name" content="Made in vilnius"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="(Ne)atrastas Vilnius: Paminklas Petrui Cvirkai"/>
    <meta property="og:description" content="Paminklas stovi medžiais ir dekoratyviniais krūmais apsodintoje skvero (plotas 1 ha) vidurinėje terasoje. Priekis rytinėje pusėje. Paminklą sudaro bronzinė statula (aukštis 2, 6 m) ir granitinis postamentas (aukštis 1,6 m). Jis uolos pavidalo, stambių rustų. Viršutinėje dalyje iškaltas rašytojo parašas. Skulptūra realistiškai vaizduoja P. Cvirką, stovintį su apsiaustu ant pečių, dešinėje..."/>
  </head>
  <body>
    <article>
      <h1>(Ne)atrastas Vilnius: Paminklas Petrui Cvirkai</h1>
      <address><time datetime="2019-11-24T08:00:00+00:00">24 Nov 2019, 08:00</time> by <a rel="author">VilniusGo.lt</a></address>
      <p>Paminklas stovi medžiais ir dekoratyviniais krūmais apsodintoje skvero (plotas 1 ha) vidurinėje terasoje<i>. </i>Priekis rytinėje pusėje. Paminklą sudaro bronzinė statula (aukštis 2, 6 m) ir granitinis postamentas (aukštis 1,6 m). Jis uolos pavidalo, stambių rustų. Viršutinėje dalyje iškaltas rašytojo parašas. Skulptūra realistiškai vaizduoja P. Cvirką, stovintį su apsiaustu ant pečių, dešinėje rankoje laikantį knygą. Paminklas sukurtas ir pastatytas 1959 m. Autoriai: Juozas Mikėnas, architektas Vladislovas Mikučianis. Dėl P. Cvirko paminkle užkoduoto sovietinio ideologinio „krūvio“ iki šiol vyksta diskusijos dėl jo likimo. Lietuvos politinių kalinių ir tremtinių sąjunga 2013 m. Vilniaus savivaldybei ir Lietuvos vyriausybei siūlė iškelti paminklą į Grūto parką.</p>
      <p>Cvirka (1909 – 1947) – prieštaringa lietuvių XX a. pirmos pusės kultūros ir visuomenės asmenybė. Rašytojas už lietuvių literatūros klasika laikomus romanus „Frank Kruk“, „Žemė maitintoja“ (pirmasis lietuvių rašytojo romanas, išverstas į rusų kalbą ir 1936 m. išleistas Maskvoje), „Meisteris ir sūnus“, novelių rinkinį „Kasdienės istorijos“ buvo pripažintas dar nepriklausomoje Lietuvoje, apdovanotas premijomis. Vienas iš svarbiausių radikaliai kairiosios orientacijos žurnalo „Trečias frontas“ dalyvių. SSRS okupavus Lietuvą, dar keturiasdešimties metų neturintis rašytojas buvo paskelbtas klasiku, jo kūrinių ištraukos buvo privalomos vidurinės mokyklos programoje. Tokią privilegijuotą padėtį jis „pelnė“ 1940 metais dėl užimtos pozicijos sovietų okupacijos metu: tuomet įstojo į Lietuvos komunistų partiją, vyko vadinamojo „Liaudies seimo“ delegacijoje į Maskvą.</p>
      <p>Šiomis dienomis visuomenėje kyla diskusijos, ar paminklą Petrui Cvirkai reikia palikti ar nukelti.</p>
      <figure>
        <iframe data-src="https://www.google.com/maps/embed?pb=!1m14!1m8!1m3!1d9225.759365468417!2d25.2762945!3d54.6842872!3m2!1i1024!2i768!4f13.1!3m3!1m2!1s0x0%3A0x9c5388dd9911f553!2sPaminklas%20ra%C5%A1ytojui%20Petrui%20Cvirkai!5e0!3m2!1slt!2slt!4v1574580188157!5m2!1slt!2slt" data-embed-type="--simple-iframe" width="900" height="400" data-service="GoogleMaps" scrolling="no"/>
      </figure>
      <p><b>Informaciją parengė:</b> Valdas Selenis, <a href="http://vilniusgo.lt/"><i>VilniusGO.lt</i></a></p>
      <p>
        <i>Mobilioji aplikacija „</i>
        <b>
          <i>VilniusGO</i>
        </b>
        <i>“ supažindina su daugiau nei 500 kultūrinių, istorinių ir gamtinių Vilniaus miesto objektų. Programėlė neapsiriboja tik gerai žinomomis vietomis, bet supažindina ir su kitais ne mažiau svarbiais, tačiau mažiau žinomais objektais, esančiais toliau nuo miesto centro. Mobiliąją programėlę „</i>
        <b>
          <i>VilniusGO</i>
        </b>
        <i>“ galite atsisiųsti iš </i>
        <a href="https://play.google.com/store/apps/details?id=lt.gluk.vilniusgo">
          <i>Google Play</i>
        </a>
        <i> ir </i>
        <a href="https://itunes.apple.com/lt/app/vilniusgo/id1270113310?mt=8">
          <i>AppStore</i>
        </a>
        <i>.</i>
      </p>
      <h3>Įvertink šį straipsnį</h3>
      <p>Suteikiame jums galimybę įvertinti mūsų turinį. Spustelėkite ant žvaigždės, kad įvertintumėte!</p>
      <ul>
        <li/>
        <li/>
        <li/>
        <li/>
        <li/>
      </ul>
      <p>Pateikti įvertinimą</p>
      <p>2 skaitytojai (-ų) įvertino</p>
      <related>
        <h4>Panašūs pranešimai</h4>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-lietuvos-nacionalinio-radijo-ir-televizijos-istorijos-muziejus/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-zaislu-muziejus/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-muitines-muziejus/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-pirmoji-radijo-stotis-vilniuje/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-saldainiu-fabrikas-pergale/"/>
        <a href="https://madeinvilnius.lt/vilniaus-istorija/neatrastas-vilnius/neatrastas-vilnius-sv-zitos-draugijos-namai/"/>
      </related>
    </article>
  </body>
</html>