<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/good-news-inspiration/Article-015ca25e87e8e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T08:46:00+00:00"/>
    <meta property="og:title" content="מטורף: השקיע 6 שקלים בלבד - וזכה ב-7 מיליונים בלוטו"/>
    <meta property="og:description" content="דוד ותהילה, בני זוג צעירים ממרכז הארץ שבדיוק עברו לדירה חדשה משלהם, ידעו שמעכשיו יצטרכו להצטמצם כלכלית. אבל בדיוק שבוע אחרי שעברו דירה הרגיש דוד שכמה שקלים הם מה שיכול לשנות את גורלם. הוא לא דמיין כמה הוא צודק"/>
  </head>
  <body>
    <article>
      <h1>מטורף: השקיע 6 שקלים בלבד - וזכה ב-7 מיליונים בלוטו</h1>
      <h2>דוד ותהילה, בני זוג צעירים ממרכז הארץ שבדיוק עברו לדירה חדשה משלהם, ידעו שמעכשיו יהיו חייבים להצטמצם מבחינה כלכלית. אבל בדיוק שבוע אחרי שעברו דירה הרגיש דוד שכמה שקלים הם בדיוק מה שיכול לשנות את גורלם. הוא לא תיאר לעצמו כמה הוא צודק</h2>
      <address><time datetime="2019-11-24T08:46:00+00:00">24 Nov 2019, 08:46</time> by <a rel="author">מערכת חדשות טובות</a></address>
      <p>לפני כחודש עברו דוד ותהילה (שמות בדויים), זוג חרדים בשנות השלושים לחייהם מירושלים, להתגורר לראשונה בדירה משלהם, שרכשו לא מזמן. כהורים לשלושה ילדים, הם הבינו שהוצאה ענקית כמו רכישת דירה תדרוש מהם לא מעט ויתורים, ואכן, הראשון שבהם היה ההחלטה לותר על רכב משלהם וגם על לא מעט פריטים שדרושים בבית החדש.</p>
      <p>אבל נשארה הוצאה אחת קטנה שדוד בכל זאת הרשה לעצמו – הלוטו. לדבריו, הוא מעולם לא הפסיק להאמין שהוא עשוי לזכות. כך היה גם באותו שבוע, כשהחליט למלא טופס לוטו – אבל בעלות של 6 שקלים בלבד.</p>
      <figure>
        <img src="https://img.mako.co.il/2019/06/17/NewsletterReg170619.jpg?Partner=interlink"/>
      </figure>
      <p>לפני כשבועיים, בבוקר יום שישי, עבר דוד בדוכן שבו מילא את הטופס. אמנם הוא מספר שמעולם לא הפסיק להאמין שיזכה, אבל לזה הוא בטח לא ציפה: בדוכן הוא גילה שהמספרים שלו לא רק עלו בהגרלה, אלא שהוא זכה בפרס הגדול – 6 השקלים שהשקיע שבוע לפני הפכו ללא פחות מ-7 מיליון שקלים.</p>
      <p>כשהשניים הגיעו לבית מפעל הפיס בתל אביב לאסוף את כספי הזכייה שלהם, הם עוד היו המומים מהבשורה. הם אפילו לא סיפרו עדיין לאף אחד על הזכייה, אבל כבר היה ברור להם מה הם רוצים לעשות בכסף – לקנות רכב משומש, להשלים את כל מה שחסר להם לבית ולנהוג בכסף בחכמה. "תמיד ידעתי שאם אני צריך לזכות, אני אזכה, גם אם אמלא את הסכום המינימלי", אמר דוד.</p>
      <p>לא מדובר בפעם הראשונה שסכומי ענק בלוטו מגיעים דווקא את מי שמשקיע סכומים צנועים, אבל דוד ותהילה הם כנראה האנשים שהשקיעו הכי מעט יחסית לזכייתם.</p>
      <p>לפני חודש בדיוק זכה תושב הצפון בן 60, שעלה לארץ לפני 30 שנה, בפרס הראשון בלוטו, על סך 15 מיליון שקלים, לאחר שמילא טופס לוטו בעלות של 18 שקלים בלבד. אצלו זה לא קרה בזכות האמונה, אלא דווקא בזכות חלום: במשך 5 השנים האחרונות הוא נהג למלא בעקביות את אותם המספרים, שמשמעותם בגימטריה הוא שם מקום עבודתו הראשון בברה"מ לשעבר, עליו הרבה לחלום. בסופו של דבר, החלום התגשם, ואיפשר לו, לדבריו, להגשים חלומות אחרים: לסגור סוף סוף את המשכנתא ולעזור לילדים להתבסס כלכלית.</p>
    </article>
  </body>
</html>