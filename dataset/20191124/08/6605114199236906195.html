<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.szoljon.hu/egyperces/ezereves-viking-hajora-bukkantak-norvegiaban-2048919/"/>
    <meta property="og:site_name" content="SZOLJON"/>
    <meta property="article:published_time" content="2019-11-24T08:16:00+00:00"/>
    <meta property="og:title" content="Ezeréves viking hajóra bukkantak Norvégiában"/>
    <meta property="og:description" content="A 17 méter hosszú hajót georadar-technológiával fedezték fel."/>
  </head>
  <body>
    <article>
      <h6 class="kicker">ELTEMETETT MÚLT</h6>
      <h1>Ezeréves viking hajóra bukkantak Norvégiában</h1>
      <address>
        <time datetime="2019-11-24T08:16:00+00:00">24 Nov 2019, 08:16</time>
      </address>
      <h4>A 17 méter hosszú hajót georadar-technológiával fedezték fel.</h4>
      <blockquote>Újabb föld alá temetett viking hajót fedeztek fel georadar-technológiával Norvégiában.</blockquote>
      <p>A szakértők szerint a hajó több mint ezer éves lehet.</p>
      <p>A leletről Knut Paasche, a norvég kulturális örökségi intézet régésze számolt be pénteken. Mint mondta: a 17 méter hosszú hajót szeptemberben fedezték fel a Edoya-szigetén, 110 kilométerre Trondheimtől, egy területen, amelyet temetkezési helyként használtak egykor. Először a hajó 13 méter hosszú tőkesúlyát vették észre.</p>
      <blockquote>Egyelőre nem tervezik a kiásását.</blockquote>
      <p>A viking korszak 793-tól 1066-ig tartott, de lehet, hogy a hajó a korábbi, meroving korból származik, amely 570-től 800-ig tartott.</p>
      <p>Márciusban a földradaros kutatással már találtak egy eltemetett hajót Oslótól nyugatra. A régészek szerint a hajót temetkezéshez használták. A hajót Norvégia legjelentősebb kulturális örökségi helyszínén, a borrei temetkezési halmoknál fedezték fel. A terület jelenleg régészeti nemzeti park, ahol a viking korszak második legnagyobb épületének maradványait is megtalálták.</p>
      <p>
        <i>Borítókép: illusztráció</i>
      </p>
    </article>
  </body>
</html>