<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://femina.hu/hazai_sztar/borbely-alexandra-nagy-ervin-eljegyzes/"/>
    <meta property="og:site_name" content="FEMINA"/>
    <meta property="article:published_time" content="2019-11-24T08:22:00+00:00"/>
    <meta property="og:title" content="Nagy Ervin eljegyezte Borbély Alexandrát - Így jelentették be az örömhírt"/>
    <meta property="og:description" content="A színésznő Instagram-oldalán osztotta meg a nagy hírt."/>
  </head>
  <body>
    <article>
      <h1>Nagy Ervin eljegyezte Borbély Alexandrát - Így jelentették be az örömhírt</h1>
      <h2>A színésznő Instagram-oldalán osztotta meg a nagy hírt.</h2>
      <address><time datetime="2019-11-24T08:22:00+00:00">24 Nov 2019, 08:22</time> by <a rel="author">Váradi Melinda</a></address>
      <p>Borbély Alexandra és Nagy Ervin már 2016 óta egy párt alkotnak. Munkájuknak köszönhetik a szerelmüket, a Katona József Színház színészei ugyanis a színházi próbák alatt szerettek egymásba.</p>
      <p>Kapcsolatuk kezdete óta számos alkalommal láthatta őket együtt a nagyközönség, most pedig Borbély Alexandra egy igazi örömhírt osztott meg az Instagram-oldalán.</p>
      <h3>Nagy Ervin eljegyezte Borbély Alexandrát</h3>
      <p>A színésznő éjszaka posztolt egy aláírás nélküli fotót a közösségi oldalára, mellyel bejelentette, hogy eljegyezték egymást. A képen mindketten mosolyognak, ő pedig gyűrűjét mutatja a kamera felé. A kissé homályos felvételről csak úgy sugárzik a boldogság. </p>
      <figure>
        <embed-post data-src="https://www.instagram.com/p/B5OQZvuBcx7" data-service="Instagram"/>
      </figure>
      <p>A nagy hírhez rengeteg rajongó és híresség is gratulált, többek között Tatár Csilla, Iszak Eszti és Epres Panni is sok boldogságot kívánt a párnak.</p>
      <p>
        <b>Híres magyar színészpárok</b>
      </p>
      <p>Képeken a magyar színészpárok, akiket nemcsak a szakma, hanem a magánélet is összeköt.</p>
      <figure>
        <img src="https://kep.index.hu/1/0/1905/19059/190598/19059837_1183417_44030fd9c70f638c6fef40f9522536d0_wm.jpg"/>
        <figcaption>
          <a href="https://femina.hu/hazai_sztar/magyar-szineszparok/">Nézegess képeket! 5 kép<br/><b>Csányi Sándor 10 éve ezt a gyönyörű színésznőt szereti - Fotókon hazánk színészpárjai</b></a>
        </figcaption>
      </figure>
      <p>
        <i>Borítóképek: InterCom.</i>
      </p>
    </article>
  </body>
</html>