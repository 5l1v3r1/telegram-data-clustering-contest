<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dutchcowboys.nl/gaming/destiny-2-shadowkeep-eindelijk-ook-op-de-pc"/>
    <meta property="og:site_name" content="DutchCowboys"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Destiny 2 Shadowkeep, eindelijk ook op de PC"/>
    <meta property="og:description" content="Voor spelers en fans van Destiny 2 was er begin oktober een geweldige update: Shadowkeep. De game maakte eigenlijk een flinke evolutie door."/>
  </head>
  <body>
    <article>
      <h1>Destiny 2 Shadowkeep, eindelijk ook op de PC</h1>
      <address><time datetime="2019-11-24T08:30:00+00:00">24 Nov 2019, 08:30</time> by <a rel="author">Redactie Dutchcowboys</a></address>
      <p>Voor spelers en fans van <a href="https://www.dutchcowboys.nl/gaming/destiny-2-forsaken-de-uitbreiding-die-positief-blijft-verrassen">Destiny 2</a> was er begin oktober een geweldige update: Shadowkeep. De game maakte eigenlijk een flinke evolutie door, veel content werd free-to-play, Armor 2.0 maakt zijn opwachting, en Destiny 2 was vanaf dat moment eindelijk ook te spelen vanachter je PC (<i>kon al eerder via Battle.net</i>). Destiny werd namelijk gelanceerd via het Steam platform.</p>
      <h3>Actie &amp; adventure</h3>
      <p>Voor iedereen die de game nog niet kent. Destiny 2 is een actie en avontuurlijke game waar je met je eigen gecreëerde ‘guardian’ door verschillende werelden rond kan trekken. Het is een first-person shooter/combat game en je kunt het zowel alleen als met vrienden spelen. Naast de open werelden heb je ook andere verschillende modus zoals co-op missies, PvP modus, raids en nog veel meer…</p>
      <p>Samen met je vrienden kan je door gigantische werelden reizen. Overal waar je kijkt staan vijanden op je te wachten om de strijd met je aan te gaan! Niet alleen zijn deze werelden heel groot maar ook heel mooi en ze zijn allemaal uniek. Je kan met je raket gemakkelijk de verschillende werelden bereiken. Op elke wereld heb je verschillende missies die samen lopen met de verhaallijn van het spel. Als je een echte story-gamer bent is dit spel echt iets voor jou!</p>
      <p>Door het voltooien van missies of het vernietigen van vijanden krijg je beloningen. Deze beloningen kunnen variëren tussen nieuwe wapens of betere Armor onderdelen. Hoe hoger level je bent, hoe betere nieuwe beloningen je kunt krijgen.</p>
      <figure>
        <img src="https://www.dutchcowboys.nl/uploads/images/screen-steam-2.jpeg"/>
        <figcaption>
          <i>In actie.</i>
        </figcaption>
      </figure>
      <h3>Eindelijk ook voor PC</h3>
      <p>Destiny 2 hebben we al eerder op de Playstation 4 gespeeld, daar was het al een super spel. Maar nu is het dus ook voor PC beschikbaar. Een update waar menig PC gamer helemaal happy van wordt. De controls via PC zijn wat uitgebreider, en worden daardoor ook vaak als beter bestempeld. Niet onbelangrijk hierbij is dat je Destiny 2 dan dus met de muis aan de hand kan spelen.</p>
      <p>Destiny 2 is al een tijd te spelen op de PS4 (eerste release op 6 september 2017). Na veel verschillende updates en verschillende seasonpasses blijven de makers van het spel enorm veel nieuwe dingen doorvoeren.</p>
      <h3>Destiny 2: Shadowkeep</h3>
      <p>Tegelijk met de release op PC is er dus de nieuwe DLC ‘Destiny 2 Shadowkeep’ beschikbaar. Deze DLC speelt zich af op de maan en kenmerkt de terugkeer van Eis Morn, qua schaal vergelijkbaar met de vorige <a href="https://www.dutchcowboys.nl/gaming/destiny-2-forsaken-de-uitbreiding-die-positief-blijft-verrassen">DLC ‘Forsaken’</a>. Samen met deze nieuwe DLC en de PC versie heeft Activision ook verschillende nieuwe functies uitgebracht. Cross-save ondersteuning tussen de verschillende platformen is nu mogelijk, en het overzetten van al PS4 content naar je PC. Ook kan je nu een ‘free to play’ versie van Destiny 2 spelen onder de naam ‘New Light’.</p>
      <figure>
        <iframe src="https://www.youtube.com/embed/LFYJTudJ540" width="480" height="270" data-service="Youtube" scrolling="no"/>
      </figure>
      <h3>De beste update van Destiny 2</h3>
      <p>Destiny 2 Forsaken was misschien wel een van de beste updates van Destiny 2. De hoeveelheid eastereggs ws bijna onbeperkt, en dan was er natuurlijk ook nog die geweldige story mode. Hierna is het natuurlijk leuk om verder te gaan naar een nieuw deel: te weten: Destiny 2 Shadowkeep. Hierin ga je 'terug naar de maan'. De locatie komt je misschien bekend voor van de eerste Destiny. De planeet wordt geteisterd door zogenoemde Nachtmerries die uit een groot rood fort komen genaamd 'Scarlet Keep'. Jouw doel is om het fort binnen te dringen, de bron te vinden en deze tegen te houden.</p>
      <p>Jij als guardian moet uiteraard weer op missie. Naast de normale verhaallijn kom je op de planeet weer veel verschillende vijanden tegen... Die allemaal denken dat ze het van jou kunnen winnen. Dat zorgt voor weer veel actie. Visueel ziet de omgeving op de maan er indrukwekkend uit. Ze hebben ook duidelijk een poging gedaan om deze update wat duister en horror achtig over te laten komen. Wat mij betreft is ze dat aardig gelukt.</p>
      <p>In de shadowkeep update is er niet heel veel geupdate aan de vijanden. De meeste zal je dus gewoon herkennen. Ook de eindbaasgevechten zijn bijna het zelfde, maar dat is omdat je keer op keer de zelfde 'nachtmerries beleeft'. Er zijn maar 6 nieuwe sets voor je uitrusting toegevoegd. Waarvan je er de eerste 2 al snel zal ontgrendelen met het spelen van de story mode. Er is qua nieuwe vijanden, wapens en uitrustingen dus weinig toegevoegd. Maar er is op deze prachtige locatie genoeg te beleven en te ontdekken. Ik kijk al uit naar de volgende updates!</p>
      <p>
        <i>Geschreven door Sander Dongelmans</i>
      </p>
      <related>
        <h4>Lees ook:</h4>
        <a href="https://www.dutchcowboys.nl/gaming/destiny-2-the-full-story"/>
        <a href="https://www.dutchcowboys.nl/gaming/destiny-2-de-ideale-instapper-voor-nieuwe-spelers"/>
        <a href="https://www.dutchcowboys.nl/gaming/hands-on-met-destiny-2-vertrouwd-veelbelovend"/>
      </related>
    </article>
  </body>
</html>