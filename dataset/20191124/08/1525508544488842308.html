<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779488/%D9%85%D8%B4%D8%A7%D9%88%D8%B1-%D9%BE%DA%98%D9%88%D9%87%D8%B4-%D9%88-%D8%A8%D8%B1%D9%86%D8%A7%D9%85%D9%87-%D8%B1%DB%8C%D8%B2%DB%8C-%D8%B3%D8%A7%D8%B2%D9%85%D8%A7%D9%86-%D9%BE%DA%98%D9%88%D9%87%D8%B4-%D8%A2%D9%85%D9%88%D8%B2%D8%B4-%D9%88-%D9%BE%D8%B1%D9%88%D8%B1%D8%B4-%D9%85%D9%86%D8%B5%D9%88%D8%A8-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T08:34:55+00:00"/>
    <meta property="og:title" content="با حکم علی ذوعلم؛ مشاور پژوهش و برنامه‌ریزی سازمان پژوهش آموزش و پرورش منصوب شد"/>
    <meta property="og:description" content="رییس سازمان پژوهش و برنامه‌ریزی آموزشی، در حکمی علی محبی را به عنوان مشاور پژوهش و برنامه‌ریزی و دستیار رئیس سازمان در استقرار و هدایت حوزه‌های تربیت و یادگیری منصوب کرد."/>
  </head>
  <body>
    <article>
      <h1>با حکم علی ذوعلم؛ مشاور پژوهش و برنامه‌ریزی سازمان پژوهش آموزش و پرورش منصوب شد</h1>
      <address><time datetime="2019-11-24T08:34:55+00:00">24 Nov 2019, 08:34</time> by <a rel="author" href="https://www.mehrnews.com/archive?jr=370" target="_blank">آزاده سهرابی</a></address>
      <p>به گزارش <a href="https://www.mehrnews.com/">خبرگزاری مهر</a>، متن حکم علی ذوعلم خطاب به علی محبی به شرح زیر است: «اکنون که با یاری خدای متعال و تلاش فکری مشترک مدیران و کارشناسان ارجمند جایگاه تشکیلاتی چگونگی استقرار حوزه‌های یازده‌گانه تربیت و یادگیری برای اجرای کامل برنامه درسی ملی مشخص شده است، جناب عالی را که از تعهد و شایستگی علمی و تجارب حرفه‌ای طولانی و مفید برخوردارید به عنوان "مشاور پژوهش و برنامه‌ریزی و دستیار رئیس سازمان در استقرار و هدایت حوزه‌های تربیت و یادگیری" منصوب می‌نمایم.</p>
      <p>تشکیل شورای راهبری حوزه‌های تربیت و یادگیری، شناسایی و معرفی چهره‌های توانمند و خوشفکر و متعهد برای عضویت در شوراهای علمی و مجمع عالی هریک از حوزه‌ها، سامان‌دهی گروه‌های پژوهش و برنامه‌ریزی حوزه‌ها، بررسی و پیشنهاد چارچوب‌ها، راهکارها و زمینه‌های موردنیاز برای تدوین راهنمای برنامه درسی و استانداردهای هر یک از حوزه‌ها، از مهم‌ترین اقداماتی است که انتظار می‌رود با اشراف جناب عالی انجام پذیرد.</p>
      <p>امید است با یاری خداوند متعال و جلب مشارکت همه دستگاه‌ها و مراکز پژوهشی و علمی مرتبط و نیز همکاری و هماهنگی همه بخش‌های سازمان با جناب عالی، شاهد دوره‌ای موفق در خدمت به تعلیم و تربیت نوجوانان و جوانان کشور و گامی بلند در تحقق آرمان‌های نظام انقلابی جمهوری اسلامی ایران باشیم.»</p>
    </article>
  </body>
</html>