<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/national/news/594189/%E0%A6%A4%E0%A6%BF%E0%A6%A8%E0%A6%9F%E0%A6%BF-%E0%A6%85%E0%A6%97%E0%A7%8D%E0%A6%A8%E0%A6%BF%E0%A6%A8%E0%A6%BF%E0%A6%B0%E0%A7%8D%E0%A6%AC%E0%A6%BE%E0%A6%AA%E0%A6%95-%E0%A6%AF%E0%A6%A8%E0%A7%8D%E0%A6%A4%E0%A7%8D%E0%A6%B0-%E0%A6%AB%E0%A6%BE%E0%A7%9F%E0%A6%BE%E0%A6%B0-%E0%A6%B8%E0%A6%BE%E0%A6%B0%E0%A7%8D%E0%A6%AD%E0%A6%BF%E0%A6%B8%E0%A7%87%E0%A6%B0-%E0%A6%95%E0%A6%BE%E0%A6%9B%E0%A7%87"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T08:56:00+00:00"/>
    <meta property="og:title" content="তিনটি অগ্নিনির্বাপক যন্ত্র ফায়ার সার্ভিসের কাছে হস্তান্তর প্রধানমন্ত্রীর"/>
    <meta property="og:description" content="অগ্নিকাণ্ডের সময় উদ্ধার কাজে ব্যবহারের জন্য জার্মানির তৈরি অত্যাধুনিক তিনটি অগ্নিনির্বাপক জাম্বু কুশন ফায়ার সার্ভিস ও সিভিল ডিফেন্স অধিদফতরের  কাছে হস্তান্তর করেছেন প্রধানমন্ত্রী শেখ হাসিনা। রবিবার (২৪ নভেম্বর) প্রধানমন্ত্রী তার কার্যালয়ে অনুষ্ঠানের মাধ্যমে ফায়ার সার্ভিস ও সিভিল..."/>
  </head>
  <body>
    <article>
      <h1>তিনটি অগ্নিনির্বাপক যন্ত্র ফায়ার সার্ভিসের কাছে হস্তান্তর প্রধানমন্ত্রীর</h1>
      <address><time datetime="2019-11-24T08:56:00+00:00">24 Nov 2019, 08:56</time> by <a rel="author">বাংলা ট্রিবিউন ডেস্ক</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/11/24/c0de8bb2ceeb1a99f9c012dea36ef639-5dda4889a6ecc.jpg"/>
        <figcaption>অগ্নিনির্বাপক যন্ত্র হস্তান্তর করছেন প্রধানমন্ত্রী</figcaption>
      </figure>
      <p>অগ্নিকাণ্ডের সময় উদ্ধার কাজে ব্যবহারের জন্য জার্মানির তৈরি অত্যাধুনিক তিনটি অগ্নিনির্বাপক জাম্বু কুশন ফায়ার সার্ভিস ও সিভিল ডিফেন্স অধিদফতরের  কাছে হস্তান্তর করেছেন প্রধানমন্ত্রী শেখ হাসিনা।<br/>রবিবার (২৪ নভেম্বর) প্রধানমন্ত্রী তার কার্যালয়ে অনুষ্ঠানের মাধ্যমে ফায়ার সার্ভিস ও সিভিল ডিফেন্স অধিদফতরের মহাপরিচালক বিগ্রেডিয়ার জেনারেল সাজ্জাদ হোসেনের হাতে এগুলো তুলে দেন।<br/>অগ্নি নিরোধক কুশনগুলো ফাইবার গ্লাস দ্বারা তৈরি এবং এক মিনিটের মধ্যে এগুলো ব্যবহার উপযোগী করা যায়। প্রতিটি কুশনের মূল্য পড়েছে ৫০ লাখ টাকা এবং প্রতিটির ওজন ৮০ কেজি। এই কুশনগুলো বিদ্যুৎ অপরিবাহী এবং কম্পন ও শোষণ ছড়িয়ে পড়া ছাড়াই যেকোনও বিপজ্জনক পণ্য পরিবহনে সক্ষম।<br/>স্বরাষ্ট্রমন্ত্রী আসাদুজ্জামান খান কামাল এবং ভূমিমন্ত্রী সাইফুজ্জামান চৌধুরী এ সময় উপস্থিত ছিলেন। খবর বাসস।</p>
      <p> </p>
      <footer>/এসটি/</footer>
    </article>
  </body>
</html>