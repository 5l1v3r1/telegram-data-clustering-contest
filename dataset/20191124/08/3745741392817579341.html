<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/avrupa-uzay-ajansi-hibernasyon-h80419.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T08:30:19+00:00"/>
    <meta property="og:title" content="Uzay Yolculuğunda Hibernasyon Çalışmalarına Başlandı"/>
    <meta property="og:description" content="Avrupa Uzay Ajansı (ESA), gelecek Mars görevlerinde astronotlarını uzay yolculuğu yaparken hibernasyona sokmak için çalışmalarına başladı."/>
  </head>
  <body>
    <article>
      <h1>Uzay Yolculuğunda Hibernasyon Çalışmalarına Başlandı</h1>
      <h2>Avrupa Uzay Ajansı (ESA), gelecek Mars görevlerinde astronotlarını uzay yolculuğu yaparken hibernasyona sokmak için çalışmalarına başladı. Araştırmalara göre hibernasyon, uzay aracının toplam kütlesini ve insan ihtiyaçlarını üçte bir oranında azaltabilir.</h2>
      <address><time datetime="2019-11-24T08:30:19+00:00">24 Nov 2019, 08:30</time> by <a rel="author" href="https://www.webtekno.com/yazar/umtklnc" target="_blank">Ümit Kılınç</a></address>
      <p>Birçok bilim kurgu filminde astronotların uzayda uzun mesafeler kat ederken uyutulduğunu görürüz. İşte <b>Avrupa Uzay Ajansı (ESA)</b>, bu konsepti yalnızca filmlerde yaşatmamak için çalışmalarına başladı. Ajans, uzay yolculuğu yapan astronotlarını hibernasyona sokmayı hedefliyor.</p>
      <p>ESA, gelecekte ‘Future Technology Advisory Panel’in parçası olacak insanlı uzay görevlerinde <b>hibernasyonu </b>kullanmak istiyor. Hatta bunun için bir araştırma grubu bile kuruldu. Ajans, birçok farklı hibernasyon çalışmalarını da araştırıyor ve göz önüne alıyor.</p>
      <figure>
        <img src="https://www.webtekno.com/images/editor/default/0002/31/c68e2a32fde2204f200d3b183d3c65bdab80bd5f.jpeg"/>
      </figure>
      <p>Uzay ajansı, başka çalışmalara ve teknolojilere bakmakla birlikte bu teknolojinin görevi nasıl etkileyeceğini de araştırıyor. Bu araştırmalarda göz önüne alınacak görev için altı kişilik ekipten oluşacak <b>Mars görevi</b> düşünülüyor. Bu teorik görev kapsamında ekip Mars’a seyahat edecek ve beş yıl sonra gezegenimize geri dönecek.</p>
      <p>Avrupa Uzay Ajansı’nın Eşzamanlı Tasarım Tesisi’nde görev yapan <b>Robin Biesbroek</b>, hibernasyon çalışmaları hakkında bir açıklama yaptı. Robin, uzay aracının mimarisini ayarlamak, lojistiğini sağlamak, radyasyona karşı korumak, yakıt tüketimi ve genel görev tasarımı üzerinde çalıştıklarını söyledi.</p>
      <p>Açıklamasına devam eden Robin Biesbroek, bir astronot ekibinin hibernasyona nasıl en iyi şekilde sokulabileceğini ve acil durumlarda neler yapabilecekleri üzerine çalışmalar yaptıklarını aktardı. Ayrıca insan güvenliğinin nasıl sağlanacağı ve hatta hibernasyonun <b>psikolojik olarak nasıl bir etki</b><b>yaratacağı </b>da bu çalışmalar arasında yer aldı.</p>
      <figure>
        <img src="https://www.webtekno.com/images/editor/default/0002/31/964f33979ecc85e0ce394b5cb320848126f1741a.jpeg"/>
      </figure>
      <p>ESA, tüm bu çalışmaların ardından bu yaşam alanının bir <b>taslağını çıkardı</b> ve 20 yıl içinde insanları Mars’a giderken hibernasyona sokmak için bir yol haritası hazırladı. Ekibin yaptığı çalışmaya göre görevlerde hibernasyonun kullanılması, aracın toplam kütlesini <b>üçte bir </b>oranında azaltmaya yarıyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/nasa-dan-asteroid-uyarisi-h80404.html">NASA’dan Asteroid Uyarısı: Durdurmak İçin Yapabilecek Bir Şey Yok</a>
      </p>
      <p>Hibernasyon, aracın kütlesi dışında yemek ve su gibi ihtiyaçların gereksinimini de <b>aynı oranda azaltıyor</b>. Uzay gemisindeki her astronota ayrı yaşam alanı yerine artık her astronota bir adet yumuşak kapsül düşecek. Bu kapsüller astronot uyandığı zaman dilendiği vakit bir kabine de dönüşebilecek.</p>
      <p><b>Kaynak : </b>https://www.digitaltrends.com/cool-tech/esa-astronaut-hibernation/</p>
    </article>
  </body>
</html>