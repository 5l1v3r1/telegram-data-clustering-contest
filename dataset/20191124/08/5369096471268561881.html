<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/basket/basket-league/778260/peristeri-ta-matia-tou-ari-2/"/>
    <meta property="og:site_name" content="to10.gr"/>
    <meta property="article:published_time" content="2019-11-24T08:34:21+00:00"/>
    <meta property="og:title" content="Το Περιστέρι με τα μάτια του Άρη"/>
    <meta property="og:description" content="Η ΚΑΕ σκιαγράφησε το αγωνιστικό προφίλ του σημερινού (5 μ. μ) αντιπάλου της ομάδας της."/>
  </head>
  <body>
    <article>
      <h1>Το Περιστέρι με τα μάτια του Άρη</h1>
      <h2>Η ΚΑΕ σκιαγράφησε το αγωνιστικό προφίλ του σημερινού (5 μ. μ) αντιπάλου της ομάδας της.</h2>
      <address><time datetime="2019-11-24T08:34:21+00:00">24 Nov 2019, 08:34</time> by <a rel="author">to10.gr</a></address>
      <p>Πολύ σημαντική για τον Άρη είναι η σημερινή (5 μ. μ) αναμέτρηση με το Περιστέρι στο Nick Galis Hall. Η ΚΑΕ σκιαγράφησε το αγωνιστικό προφίλ του σημερινού αντιπάλου της ομάδας της.</p>
      <p>
        <b>Αναλυτικά η ανακοίνωση της ΚΑΕ Άρης:</b>
      </p>
      <p>
        <a href="https://www.to10.gr/basket/777844/panathinaikos-o-alkis-david-ke-schesi-ton-giannakopoulo/">
          <i>Παναθηναϊκός: O Άλκης Δαυίδ και η σχέση με τον Γιαννακόπουλο</i>
        </a>
      </p>
      <p>«Ο ΑΡΗΣ υποδέχεται σήμερα (24/11, 17:00, ΕΡΤ3) το Περιστέρι, στο παιχνίδι, με το οποίο ολοκληρώνεται η 8η αγωνιστική της ΕΚΟ Basket League. Η αθηναϊκή ομάδα βρίσκεται στη 2η θέση του βαθμολογικού πίνακα με απολογισμό 6 νικών και 1 ήττας. Είναι αήττητη (4-0) στην έδρα της και μακριά από αυτή έχει ρεκόρ 2-1. Οι «κυανοκίτρινοι διαθέτουν την καλύτερη άμυνα του πρωταθλήματος, δεχόμενοι 68,4 πόντους, ανά παιχνίδι και τη δεύτερη καλύτερη επίθεση της Α1, σκοράροντας 81,1 πόντους μέσο όρο, ανά ματς.</p>
      <p>Πρώτος σκόρερ του Περιστερίου είναι ο Steven Gray (30, 1,96) με 12,4 πόντους, ενώ μοιράζει και 3,4 ασίστ, όντας ο πρώτος σε αξιολόγηση παίκτης της ομάδας με 98 βαθμούς. Ακολουθεί ο William Hatcher (35, 1,88), που πετυχαίνει 10,9 πόντους και δίνει 3,9 ασίστ. Ο Moses Kingsley (25, 2,08) προσφέρει 9,7 πόντους και 5,9 ριμπάουντ (καλύτερος ριμπάουντερ της ομάδας). Ο Χρήστος Σαλούστρος (29, 2,01) και ο Παναγιώτης Βασιλόπουλος (35, 2,05) πετυχαίνουν από 7,7 πόντους.</p>
      <p>Ο Βασίλης Ξανθόπουλος (35, 1,88), ο Παναγιώτης Βασιλόπουλος (35, 2,05) και ο Γάιος Σκορδίλης (31, 2,07) έχουν φορέσει στο παρελθόν τη φανέλα της ομάδας μας.</p>
      <p>Στον πάγκο του Περιστερίου βρίσκεται ο Ηλίας Ζούρος, ο οποίος ανέλαβε την τεχνική ηγεσία της ομάδας το καλοκαίρι. Ο 53χρονος προπονητής δούλεψε στον ΑΡΗ το πρώτο μισό της σεζόν 2005-2006. Ένας εκ των συνεργατών του, είναι ο Σάββας Καμπερίδης, ο οποίος υπήρξε παίκτης των «κίτρινων» και τα προηγούμενα χρόνια μέλος του τεχνικού επιτελείου της ομάδας μας. Στο πλευρό του Ηλία Ζούρου βρίσκεται και ο Νίκος Παπανικολόπουλος, που έχει παίξει στον ΑΡΗ».</p>
      <p>
        <b>
          <a href="https://www.to10.gr/basket/basket-league/778260/peristeri-ta-matia-tou-ari-2/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>