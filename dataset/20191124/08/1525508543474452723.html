<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779407/%D8%A2%D8%BA%D8%A7%D8%B2-%D9%87%D8%AC%D9%88%D9%85-%D9%85%D9%84%D8%AE-%D9%87%D8%A7-%D8%A8%D9%87-%DA%A9%D8%B4%D9%88%D8%B1-%D9%85%D8%A8%D8%A7%D8%B1%D8%B2%D9%87-%D8%AF%D8%B1-%DB%B2-%D8%A7%D8%B3%D8%AA%D8%A7%D9%86-%DA%A9%D9%84%DB%8C%D8%AF-%D8%AE%D9%88%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T08:23:12+00:00"/>
    <meta property="og:title" content="در گفتگو با مهر اعلام شد؛ آغاز هجوم ملخ‌ها به کشور/ مبارزه در ۲ استان کلید خورد"/>
    <meta property="og:description" content="سخنگوی سازمان حفظ نباتات کشور، با اشاره به آغاز هجوم ملخ‌های صحرایی به کشور، گفت: مبارزه در دو استان سیستان و بلوچستان و هرمزگان آغاز شده است."/>
  </head>
  <body>
    <article>
      <h1>در گفتگو با مهر اعلام شد؛ آغاز هجوم ملخ‌ها به کشور/ مبارزه در ۲ استان کلید خورد</h1>
      <address><time datetime="2019-11-24T08:23:12+00:00">24 Nov 2019, 08:23</time> by <a rel="author" href="https://www.mehrnews.com/archive?jr=185" target="_blank">زهرا مهدوی</a></address>
      <p>محمدرضا میر، در گفتگو با <a href="https://www.mehrnews.com/">خبرنگار مهر</a> اظهار داشت: فاز جدید حمله ملخ‌های صحرایی به کشور از حدود ۱۰ روز گذشته آغاز شده و این ملخ‌ها از سمت هند و پاکستان، وارد سیستان و بلوچستان و هرمزگان شده‌اند که بر این اساس، مبارزه در این استانها آغاز شده است.</p>
      <p>وی اضافه کرد: تاکنون در حدود ۱۴۰۰ تا ۱۵۰۰ هکتار، مبارزه انجام شده است.</p>
      <p>این مقام مسئول با بیان اینکه در دوره قبلی، ۲۰ میلیارد تومان اعتبار برای مبارزه با این آفت تعلق گرفت، گفت: اعتبار دوره جدید هنوز تخصیص داده نشده و در حال پیگیری آن هستیم.  </p>
      <p>میر با اشاره به اینکه در دوره قبلی، ۷۵۰ هزار هکتار تحت پوشش برنامه مبارزه با ملخ‌های صحرایی قرار گرفت، افزود: احتمالا در دوره جدید، سطح مبارزه به حدود ۹۰۰ هزار هکتار خواهد رسید و هر هکتار به طور متوسط، ۵۰ تومان هزینه نیاز دارد؛ بنابراین حدود ۴۵ میلیارد تومان اعتبار برای مبارزه در این دوره نیاز داریم.  </p>
      <p>وی با بیان اینکه فاز قبلی مبارزه، تا مرداد ماه به طول انجامید، گفت: با توجه به شرایط آب و هوایی و پیش‌بینی های فائو، فاز جدید نیز تا اوایل مردادماه ۹۹ طول می کشد.  </p>
    </article>
  </body>
</html>