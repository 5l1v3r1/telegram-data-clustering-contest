<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/dan-barna-a-votat-la-sibiu-am-votat-pentru-ca-romania-sa-continue-directia-spre-europa-doar-unul-dintre-candidati-ofera-aceasta-speranta-nu-e-o-garantie-este-o-speranta.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T08:44:42+00:00"/>
    <meta property="og:title" content="Dan Barna a votat la Sibiu: Am votat pentru ca România să continue direcția spre Europa. Doar unul dintre candidați oferă această speranță. Nu e o garanție, este o speranță"/>
    <meta property="og:description" content="Liderul USR, Dan Barna, care s-a clasat al treilea la primul tur al alegerilor prezidențiale, a votat, duminică, în turul al doilea, la Sibiu. El a"/>
  </head>
  <body>
    <article>
      <h1> Dan Barna a votat la Sibiu: Am votat pentru ca România să continue direcția spre Europa. Doar unul dintre candidați oferă această speranță. Nu e o garanție, este o speranță </h1>
      <address><time datetime="2019-11-24T08:44:42+00:00">24 Nov 2019, 08:44</time> by <a rel="author">Ioana Milonean</a></address>
      <p>Liderul USR, Dan Barna, care s-a clasat al treilea la primul tur al alegerilor prezidențiale, a votat, duminică, în turul al doilea, la Sibiu. El a precizat că a votat pentru ca România să continue direcția spre Europa și doar unul dintre candidați oferă această speranță, precizând că nu e o garanție, este o speranță.</p>
      <p>În momentul în care a introdus buletinul de vot în urnă, Dan Barna a arătat ștampila de vot și a spus: „Și astăzi bucățica asta din cauciuc și lemn va face diferența pentru România”.</p>
      <p>La ieșirea din secția de votare, Barna a precizat că a exprimat votul necesar și obligatoriu, din punctul său de vedere.</p>
      <p>„Am votat pentru ca dosarul 10 august să fie finalizat, am votat pentru ca România să continue direcția spre Europa, direcția spre bunăstare și direcția spre un stat civilizat și modern. Doar unul dintre candidați oferă această speranță și nu e o garanție, e o speranță și de aceea îndemn oamenii să iasă să voteze. E un vot important”, a mai declarat liderul USR.</p>
      <p>
        <i>Foto: Inquam Photos / Ovidiu Dumitru Matiu</i>
      </p>
    </article>
  </body>
</html>