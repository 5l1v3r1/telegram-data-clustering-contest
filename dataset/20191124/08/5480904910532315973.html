<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ceskenoviny.cz/zpravy/spanele-jsou-zasluhou-nadala-po-sedmi-letech-ve-finale-davis-cupu/1824594?utm_source=rss&amp;utm_medium=feed"/>
    <meta property="og:site_name" content="www.ceskenoviny.cz"/>
    <meta property="article:published_time" content="2019-11-24T08:28:00+00:00"/>
    <meta property="og:title" content="Španělé jsou zásluhou Nadala po sedmi letech ve finále Davis Cupu"/>
    <meta property="og:description" content="Madrid - Rafael Nadal dovedl španělské tenisty po sedmi letech do finále Davisova poháru. V Madridu zajistil lídr světového žebříčku výhru domácího týmu nad Brity ve čtyřhře s Felicianem Lópezem. Dnes odpoledne se Španělé utkají o trofej s Kanadou."/>
  </head>
  <body>
    <article>
      <h1>Španělé jsou zásluhou Nadala po sedmi letech ve finále Davis Cupu</h1>
      <address><time datetime="2019-11-24T08:28:00+00:00">24 Nov 2019, 08:28</time> by <a rel="author" href="http://www.ctk.cz/" target="_blank">ČTK</a></address>
      <p>Madrid - Rafael Nadal dovedl španělské tenisty po sedmi letech do finále Davisova poháru. V Madridu zajistil lídr světového žebříčku výhru domácího týmu nad Brity ve čtyřhře s Felicianem Lópezem. Dnes odpoledne se Španělé utkají o trofej s Kanadou.</p>
      <slideshow>
        <figure>
          <img src="https://i3.cn.cz/6/1574580323_P201911240195201.jpg"/>
        </figure>
        <figure>
          <img src="https://i3.cn.cz/6/1574528260_P201911230539601.jpg"/>
        </figure>
        <figure>
          <img src="https://i3.cn.cz/6/1574513172_P201911230319701.jpg"/>
        </figure>
        <figure>
          <img src="https://i3.cn.cz/6/1574458165_P201911221098201.jpg"/>
        </figure>
        <figcaption>
          <a href="https://www.ceskenoviny.cz/fotogalerie/?id=3036">Fotogalerie: Tenisový Davisův pohár 2019</a>
        </figcaption>
      </slideshow>
      <p>Na domácím turnaji v Madridu, který nahradil dosavadní model a svedl dohromady během jediného týdne 18 týmů, Nadal naplnil očekávání fanoušků. V sobotu nejprve v singlu přehrál jasně Dana Evanse a s Lópezem pak i dvojici Jamie Murray, Neal Skupski dvakrát 7:6.</p>
      <p>Euforii ale španělský hrdina brzdil. "Předvedli jsme skvělý výkon, ale ještě jsme nic nevyhráli," upozornil. "Teď převládá adrenalin a obrovská radost. Je však potřeba nabrat síly a připravit se na finále," dodal téměř hodinu po půlnoci, kdy dramatická čtyřhra skončila.</p>
      <p>Kanada s Vaskem Pospisilem a Denisem Shapovalovem již odpoledne postoupila přes Rusko. Finálový duel začne v 16:00. Španělé naposledy hráli finále v roce 2012 v Praze a na Tomáše Berdycha s Radkem Štěpánkem nestačili. Zraněný Nadal tehdy v týmu nebyl.</p>
      <h3>Výsledky finálového turnaje tenisového Davisova poháru v Madridu:</h3>
      <p>
        <b>Semifinále:</b>
      </p>
      <p>
        <b>Španělsko - Velká Británie 2:1</b>
      </p>
      <p>Nadal, F. López - J. Murray, N. Skupski 7:6 (7:3), 7:6 (10:8).</p>
    </article>
  </body>
</html>