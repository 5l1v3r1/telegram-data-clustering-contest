<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/google-stadia-surriscaldamento-problema/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T08:30:00+00:00"/>
    <meta property="og:title" content="Google Stadia, per Google il surriscaldamento dei Chromecast non è un problema | Game Division"/>
    <meta property="og:description" content="Secondo Google il surriscaldamento dei Chromecast Ultra durante l'utilizzo di Google Stadia non sarebbe assolutamente un problema."/>
  </head>
  <body>
    <article>
      <h1>Google Stadia, per Google il surriscaldamento dei Chromecast non è un problema | Game Division</h1>
      <address>
        <time datetime="2019-11-24T08:30:00+00:00">24 Nov 2019, 08:30</time>
      </address>
      <p><a href="https://www.tomshw.it/videogioco/google-stadia-chromecast-ultra/">Come vi avevamo raccontato qualche giorno fa</a> <b>Google Stadia</b>, che ricordiamo può girare su una moltitudine di dispositivi, fa surriscaldare in maniera notevole i <b>Chromecast Ultra</b>, apparecchi necessari per giocare in 4K e compresi all’interno della <b>Founder Edition</b> della soluzione di gaming in streaming di <b>Google</b>.</p>
      <p>Un problema decisamente comune ai giocatori delle prime ore della piattaforma, che hanno lamentato in massa un surriscaldamento eccessivo dei propri <b>Chromecast Ultra</b> durante le sessioni di gioco. Secondo <b>Google</b>, però, tutto questo sarebbe decisamente regolare e preventivato.</p>
      <p>Leggi anche: <a href="https://www.tomshw.it/videogioco/dreams-nuovi-indizi-lancio-imminente/">Dreams, dall’Australia nuovi indizi su un possibile lancio imminente</a></p>
      <figure>
        <img src="https://www.tomshw.it/images/images/2019/11/google-stadia-63711.jpg"/>
      </figure>
      <p>Il colosso di Mountain View si è infatti detto”felice di poter aiutare i vari utenti ad avere un’esperienza migliore” ed ha bollato tale presunta problematica come normale amministrazione con queste parole: “Durante il normale utilizzo la superficie del dispositivo potrebbe diventare calda al tocco. Si tratta di un normale funzionamento del device: usare <b>Chromecast Ultra</b> per giocare con Stadia è un’esperienza assolutamente simile a quella di usarlo per guardare serie TV in streaming”.</p>
      <p>Per i vari utenti di <b>Google Stadia</b>, purtroppo, la situazione non è assolutamente così semplice. Su <b>Reddit</b> un giocatore ha infatti raccontato: ” Ero nel bel mezzo di una battaglia in Destiny 2 quando il mio <b>Chromecast Ultra</b> si è spento e ho perso la connessione alla rete. Sono andato a staccarlo dalla corrente e l’ho trovato estremamente caldo” mentre un altro utente ha invece dichiarato: “Il mio device si è surriscaldato e spento già due volte ad oggi”. Un problema, quindi, che sembra più grave rispetto a quanto assicurato dalla società americana.</p>
      <p>Che ne pensate di questa notizia e di quanto dichiarato da <b>Google</b>? Avete già provato Stadia, siete anche voi incappati in questa problematica? Fateci sapere le vostre esperienze direttamente nei commenti!</p>
      <blockquote>Google Stadia non fa per voi? Recuperate un’ottima PlayStation 4 comodamente <a href="https://toms.it/ykF11">a questo indirizzo!</a></blockquote>
    </article>
  </body>
</html>