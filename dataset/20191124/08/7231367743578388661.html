<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.investireoggi.it/risparmio/netflix-e-now-tv-le-offerte-di-novembre-2019/"/>
    <meta property="og:site_name" content="InvestireOggi"/>
    <meta property="article:published_time" content="2019-11-24T08:33:44+00:00"/>
    <meta property="og:title" content="Netflix e Now Tv: le offerte di novembre 2019"/>
    <meta property="og:description" content="Confronto promozioni novembre tra Now Tv e Netflix: ecco tutti i costi."/>
  </head>
  <body>
    <article>
      <h1>Netflix e Now Tv: le offerte di novembre 2019</h1>
      <h2>Confronto promozioni novembre tra Now Tv e Netflix: ecco tutti i costi.</h2>
      <address><time datetime="2019-11-24T08:33:44+00:00">24 Nov 2019, 08:33</time> by <a rel="author" href="https://www.investireoggi.it/risparmio/author/alessandradibartolomeo/" target="_blank">Alessandra Di Bartolomeo</a></address>
      <p><b>Now Tv e Netflix</b> anche per novembre 2019 proporranno ottime <b>offerte</b>. Si avranno a disposizione con il primo 4 tipi di abbonamento mentre con il secondo se ne avranno a disposizione tre. Con Now Tv, poi, (tranne che con il pacchetto Sport) si avrà a disposizione anche una prova gratuita di 14 giorni.</p>
      <p>Di seguito i dettagli.</p>
      <h3>Now Tv e le offerte disponibili a novembre 2019</h3>
      <p>I <b>ticket di Now Tv</b> disponibili a novembre 2019 saranno in tutto 4: Intrattenimento, Cinema, Serie Tv e <b>Sport</b>. Partiamo da quest’ultimo che, come detto, non avrà la prova gratuita. Il costo di una giornata e quindi di 24 ore sarà di <b>9,99 euro</b>, quello di 7 giorni di <b>14,99 euro</b> e quello mensile di <b>29,99 euro</b>.</p>
      <p>Con tale pacchetto sarà possibile visionare 7 partite su 10 ogni giornata della Serie A, la Uefa Europa League, la Champions League, la Premier League con 5 partite a turno e la Bundesliga con 3 partite a turno. Inoltre, si potrà gustare la MotoGp, la Formula 1, il tennis le con gli ATP Masters 1000 e Wimbledon e tanto altro. Si potrà poi disdire l’abbonamento quando si vuole.</p>
      <p>Gli altri 3 ticket saranno<b> Cinema</b> con il quale si potranno visionare oltre mille film on demand e nuovi ogni settimana. E poi sarà possibile guardare anche i canali Sky. Con il pacchetto <b>Serie Tv</b> si avrà accesso alle stagioni complete on demand delle serie tv più belle e tanti nuovi episodi a settimana. Con il ticket <b>Intrattenimento</b>, infine, si avrà accesso a canali dedicati ai documentari, agli show e ai programmi per i più piccoli. <b>Un solo ticket</b> a scelta costerà <b>9,99 euro</b>, <b>2 ticket</b> costeranno <b>14,99 euro</b> mentre <b>3 ticket</b> costeranno <b>19,99 euro</b>. L’opzione +, invece, costerà 2,99 euro al mese e permetterà di visionare il tutto in Hd e su due dispositivi in contemporanea. Ricordiamo che se dopo il periodo di prova non si effettuerà alcuna scelta, allora tutti e 3 i ticket si rinnoveranno in automatico a 19,99 euro al mese con l’opzione + inclusa per cui si risparmieranno 2,99 euro.</p>
      <h3>Netflix e le offerte di novembre 2019</h3>
      <p>Le <b>offerte di novembre 2019</b> (senza la possibilità di avere una prova gratuita) saranno tre. L’abbonamento <b>base</b> costerà <b>7,99 euro</b> al mese e permetterà di vedere tutti i contenuti ma non in Hd o Ultra Hd. Inoltre si potrà visionare il tutto su un solo dispositivo. Quello <b>standard </b>costerà<b> 11,99 euro </b>al mese ed avrà l’Hd disponibile. Inoltre la fruizione dei contenuti sarà possibile su due dispositivi in contemporanea. Infine, il terzo abbonamento sarà il <b>Premium </b>il cui costo sarà di <b>14,99 euro</b> al mese a fronte dei quali si avranno l’Hd, l’Ultra Hd e la possibilità di guardare i contenuti proposti dalla piattaforma su quattro dispositivi in contemporanea.</p>
      <p>Tutti gli abbonamenti permetteranno di visionare Netflix il tutto su laptop, cellulare e tablet e la disdetta per tutti e tre potrà essere fatta quando si vuole.</p>
      <p>Leggete anche: <a href="https://www.investireoggi.it/risparmio/promozioni-sky-novembre-2019-cinema-al-posto-del-calcio-dazn-non-compreso-e-costo-iniziale-incluso/">Promozioni Sky novembre 2019: cinema al posto del calcio, Dazn non compreso e costo iniziale incluso</a></p>
      <p>alessandra.dibartolomeo@investireoggi.it</p>
    </article>
  </body>
</html>