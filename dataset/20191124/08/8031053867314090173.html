<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%ce%bd%cf%8d%cf%86%ce%b7-%cf%80%ce%ae%ce%b3%ce%b5-%cf%83%cf%84%ce%b7%ce%bd-%ce%b5%ce%ba%ce%ba%ce%bb%ce%b7%cf%83%ce%af%ce%b1-%ce%bc%ce%b5-%cf%80%cf%85%cf%81%ce%bf%cf%83%ce%b2%ce%b5%cf%83%cf%84%ce%b9.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T08:46:28+00:00"/>
    <meta property="og:title" content="Νύφη πήγε στην εκκλησία με πυροσβεστικό όχημα! Είχε κίνηση λόγω τροχαίου και κόλλησε η λιμουζίνα της (εικόνες)"/>
    <meta property="og:description" content="Είχε σχεδιάσει τον γάμο των ονείρων της και παραλίγο να τον έχανε εξαιτίας της κυκλοφοριακής συμφόρησης. Αλλά χάρη στη έγκαιρη επέμβαση των πυροσβεστών, μια νύφη έκανε την πιο εντυπωσιακή είσοδο."/>
  </head>
  <body>
    <article>
      <h1>Νύφη πήγε στην εκκλησία με πυροσβεστικό όχημα! Είχε κίνηση λόγω τροχαίου και κόλλησε η λιμουζίνα της (εικόνες)</h1>
      <address>
        <time datetime="2019-11-24T08:46:28+00:00">24 Nov 2019, 08:46</time>
      </address>
      <p>
        <b>Είχε σχεδιάσει τον γάμο των ονείρων της και παραλίγο να τον έχανε εξαιτίας της κυκλοφοριακής συμφόρησης. Αλλά χάρη στη έγκαιρη επέμβαση των πυροσβεστών, μια νύφη έκανε την πιο εντυπωσιακή είσοδο.</b>
      </p>
      <p>Τον περασμένο Μάρτιο, οι πυροσβέστες του Σταθμού 69 στο Λος Άντζελες, βρέθηκαν στην σκηνή ενός αυτοκινητιστικού ατυχήματος, το οποίο όμως είχε ως αποτέλεσμα να διακοπεί η κυκλοφορία και στις δύο πλευρές του δρόμου, όταν γνώρισαν την μέλλουσα κυρία Γκόρμαν. Η Τζούλι και οι παράνυμφοί της περπατούσαν στην μία πλευρά του δρόμου, κρατώντας ψηλά τα φορέματά τους ώστε να μην γεμίσουν λάσπες, όταν οι πυροσβέστες τις ρώτησαν αν θα μπορούσαν να βοηθήσουν με κάποιον τρόπο.</p>
      <figure>
        <img src="https://www.pentapostagma.gr/wp-content/uploads/2019/11/gamos-nigi-nifiko-galotses.jpg"/>
      </figure>
      <p>H νύφη με το δαντελένιο νυφικό της και πράσινες γαλότσες</p>
      <p>Η νύφη και η παρέα της, τους εξήγησαν πως η λιμουζίνα στην οποία επέβαιναν είχε κολλήσει στην κίνηση και πως θα αργούσαν για τον γάμο. Τότε, οι πυροσβέστες τις κάλεσαν να ανέβουν στο πυροσβεστικό όχημα και τις συνόδευσαν στην εκκλησία. Λίγες εβδομάδες μετά την τελετή, η νύφη έστειλε στους πυροσβέστες μία φωτογραφία που ποζάρει μαζί με αυτούς μπροστά στο όχημα την ημέρα του γάμου της. «Σας ευχαριστούμε που σώσατε τον γάμο μας. Οι Γκόρμανς» υπέγραφε την φωτογραφία, με ημερομηνία 2 Μαρτίου 2019.</p>
      <figure>
        <img src="https://www.pentapostagma.gr/wp-content/uploads/2019/11/nifi-piroosvestes-simeioma.jpg"/>
      </figure>
      <p>Η φωτογραφία που έστειλε στους πυροσβέστες του Λος Άντζελες</p>
      <h3>Γιατί έγινε viral τώρα η ιστορία της νύφης</h3>
      <p>Ένας εκπρόσωπος των πυροσβεστών του Λος Άντζελες δήλωσε στο Yahoo πως παρατήρησε την φωτογραφία της νύφης με τους πυροσβέστες στον σταθμό αυτή την εβδομάδα και την πόσταρε στο Instagram. «Μοιάζει σαν να την συνόδευαν στην τελετή. Μόλις βγήκαν από το όχημα, τράβηξαν την φωτογραφία» ανέφερε. Στην εικόνα, η Τζούλι φοράει το στράπλες, δαντελένιο νυφικό της και πράσινες γαλότσες ενώ ποζάρει με τους πυροσβέστες που την έσωσαν την ημέρα του γάμου της.</p>
      <p>Αφότου η ιστορία της νύφης έγινε viral, η φωτογράφος που τράβηξε τις εικόνες στον γάμο Έιμι Βαν Βλερ μοιράστηκε με την σειρά της, στιγμιότυπα της αξέχαστης ημέρας και έγραψε: «Όταν ο δρόμος για την εκκλησία ήταν τελείως κλειστός από ένα τροχαίο, αυτοί οι πυροσβέστες έσωσαν την ημέρα της Τζούλι οδηγώντας την με το πυροσβεστικό όχημα». Πόσταρε επίσης, φωτογραφίες της νύφης να βγαίνει από το πυροσβεστικό με το νυφικό της και τις λαστιχένιες γαλότσες. «Θα μπορούσε να είναι πιο κουλ;» έγραψε στην λεζάντα της φωτογραφίας που την δείχνει να κατεβαίνει από το όχημα με την συνοδεία μιας παρανύμφου.</p>
      <figure>
        <img src="https://www.pentapostagma.gr/wp-content/uploads/2019/11/evgari-niopantroi.jpg"/>
      </figure>
      <p>Το ευτυχισμένο ζευγάρι, παρά τις δυσκολίες κατάφερε να παντρευτεί τελικά</p>
    </article>
  </body>
</html>