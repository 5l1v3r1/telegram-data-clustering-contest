<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/pzm-magazine/Article-28218dde0ac9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T08:59:00+00:00"/>
    <meta property="og:title" content="לא רק כסף קטארי: כך הגיע רובה איטלקי לידי חמאס בעזה"/>
    <meta property="og:description" content="ברשתות החברתיות מופצות תמונות של אנשי הזרוע הצבאית של ארגון הטרור האוחזים בידיהם תת מקלע מתוצרת חברת ברטה. הוא נחשב לנשק אמין ומדויק שמצויד בכדורי 9 מ&quot;מ של אקדח, שהגיע ככל הנראה לידי הארגון בהברחה מלוב במנהרות"/>
  </head>
  <body>
    <article>
      <h1>לא רק כסף קטארי: כך הגיע רובה איטלקי לידי חמאס בעזה</h1>
      <h2>ברשתות החברתיות מופצות תמונות של אנשי הזרוע הצבאית של ארגון הטרור האוחזים בידיהם תת מקלע מתוצרת חברת ברטה. הוא נחשב לנשק אמין ומדויק שמצויד בכדורי 9 מ"מ של אקדח ואפשרות לשילוב כוונות לייזר, שהגיע ככל הנראה לידי הארגון בהברחה מלוב דרך מנהרות</h2>
      <address><time datetime="2019-11-24T08:59:00+00:00">24 Nov 2019, 08:59</time> by <a rel="author">שי לוי</a></address>
      <p>לא רק כסף קטארי ממשיך להיכנס לרצועת עזה אלא גם נשק לארגוני הטרור. בתמונה שהופצה ברשת הטוויטר ממצעד של הזרוע הצבאית בארגון הטרור נראים לוחמים חמושים בתת מקלע מתוצרת חברת ברטה האיטלקית מסוג MX4.</p>
      <p>בתמונה נראה איש חמאס כשמשקפי שמש מסתירות את עיניו ובידיו תת המקלע האיטלקי שכלל אינו נפוץ באזור שלנו, רחוק מהנשק המאולתר שהיה מזוהה בעבר עם הארגונים הפלסטיניים.</p>
      <p>הנשק נחשב אמין ומדויק אותו מזינים ממחסנית של 30 כדורים בקוטר 9 מ"מ כמו באקדח. לאורכו ישנה מסילה עליה ניתן להתקין כוונות טלסקופיות, ציין לייזר, פנס ושאר עזרים טקטיים.</p>
      <figure>
        <iframe data-src="https://twitter.com/CalibreObscura/status/1198357745495429120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>ההערכה היא שהנשק הגיע לידי אנשי חמאס מצבא לוב. בשנת 2009 לפני שפרצה שם מלחמת האזרחים הזמין הצבא 1,900 רובים מסוג זה.</p>
      <p>המלחמה שפרצה פירקה את הצבא המקומי ופתחה גישה למחסנים עמוסים בנשק. חלק ממנו חצה את מצרים, עבר לסיני ומשם נכנס לרצועת עזה דרך מנהרות.</p>
      <p>מדובר ברובים, חומרים נפץ וגם רקטות וטילים נגד מטוסים כשבשנים עבורו דווח על כמה ניסיונות לשגר כאלו משטח הרצועה. נראה שלמרות המצור והימנעותו היחסית ממעורבות בסבב האחרון בדרום, ארגון הטרור ממשיך להתחמש.</p>
    </article>
  </body>
</html>