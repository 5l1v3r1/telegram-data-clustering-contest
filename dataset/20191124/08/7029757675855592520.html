<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/kutev-iska-poveche-higiena-ot-ninova-vav-vatreshnite-borbi-v-bsp.html"/>
    <meta property="og:site_name" content="News.bg"/>
    <meta property="article:published_time" content="2019-11-24T08:59:59+00:00"/>
    <meta property="og:title" content="Кутев иска повече хигиена от Нинова във вътрешните борби в БСП"/>
    <meta property="og:description" content="&quot;Това е наистина опасно за демокрацията&quot;"/>
  </head>
  <body>
    <article>
      <h1>Кутев иска повече хигиена от Нинова във вътрешните борби в БСП</h1>
      <address><time datetime="2019-11-24T08:59:59+00:00">24 Nov 2019, 08:59</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p>Депутатът от БСП Антон <b>Кутев препоръчва на ръководството на социалистическата партия да влага повече хигиена във вътрешнопартийната борба</b>, защото "това е наистина <b>опасно за демокрацията</b>". Коментарът си той направи в сутрешния блок на БиТиВи.</p>
      <p>Не знам на кой какво му е взела демокрацията, но може изведнъж да се окаже, че ние <b>ще вземем много на демокрацията, ако продължим по същия начин</b>, предупреди той.</p>
      <p>Кутев заяви, че няма намерение да напуска партията, защото за него БСП е кауза, а проблемите, за които говори, не били лични, а засягали доверието на избирателите в партията.</p>
      <p>За предстоящия избор на нов председател на партията през април догодина, Кутев посочи, че <b>БСП има нужда от млад лидер</b>. Той разкритикува ръководството на партията, че се е <b>затворило в тесен кръг</b>. Това по думите на Кутев се е отразило върху резултатите на последните избори.</p>
      <p>"На нас ни <b>трябва млад човек с друга визия, с друга алтернатива</b>, който наистина да върне отново надеждите на широк кръг хора. <b>БСП сега се е затворила в твърдото си ядро</b>, числата го показват", подчерта още Антон Кутев.</p>
    </article>
  </body>
</html>