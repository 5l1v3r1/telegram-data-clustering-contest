<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301396/%D9%81%D8%B1%D8%A7%DA%A9%D8%B3%DB%8C%D9%88%D9%86-%D8%A7%D9%85%DB%8C%D8%AF-%D8%A8%D9%87-%D8%AF%D9%86%D8%A8%D8%A7%D9%84-%D8%AA%D9%87%DB%8C%D9%87-%D8%B7%D8%B1%D8%AD%DB%8C-%D8%A8%D8%B1%D8%A7%DB%8C-%DA%A9%D9%86%D8%AA%D8%B1%D9%84-%D9%82%DB%8C%D9%85%D8%AA-%D9%87%D8%A7-%D8%A7%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T08:18:21+00:00"/>
    <meta property="og:title" content="فراکسیون امید به دنبال تهیه طرحی برای کنترل قیمت‌ها است"/>
    <meta property="og:description" content="سخنگوی فراکسیون امید گفت که این فراکسیون به دنبال طرحی برای کنترل قیمت‌ها با افزایش قیمت بنزین است که مقرر شد در این رابطه با دو فراکسیون دیگر اجماع صورت گیرد."/>
  </head>
  <body>
    <article>
      <h6 class="kicker">سعیدی به ایسنا خبر داد</h6>
      <h1>فراکسیون امید به دنبال تهیه طرحی برای کنترل قیمت‌ها است</h1>
      <address><time datetime="2019-11-24T08:18:21+00:00">24 Nov 2019, 08:18</time> by <a rel="author">منیرسادات سیدرضا</a></address>
      <p>سخنگوی فراکسیون امید گفت که این فراکسیون به دنبال طرحی برای کنترل قیمت‌ها با افزایش قیمت بنزین است که مقرر شد در این رابطه با دو فراکسیون دیگر اجماع صورت گیرد.</p>
      <p>فاطمه سعیدی در گفت‌وگو با ایسنا در توضیح جلسه صبح امروز فراکسیون امید گفت که در این جلسه نمایندگان عضو فراکسیون از شهرستان‌های مختلف شرایط حوزه‌های انتخابیه خود را تشریح کرده و گزارشی ارائه کردند که در هیات رییسه مورد بحث و بررسی قرار گرفت.</p>
      <p>وی ادامه داد: در این جلسه مقرر شد که از وزیر صنعت، معدن و تجارت برای بررسی نحوه‌ی کنترل بازار و رفع نگرانی از گرانی اقلام اساسی دعوت شود؛ همچنین کمیته‌های اقتصادی و برنامه و بودجه فراکسیون مامور شدند تا وضعیت بازار بعد از افزایش قیمت بنزین را رصد کرده و گزارش آن را به هیات رییسه ارجاع دهند.</p>
      <p>سخنگوی فراکسیون امید تدوین طرحی برای کنترل قیمت را از دیگر مصوبات جلسه امروز این فراکسیون عنوان و اظهار کرد: قرار شد پس از رایزنی با دو فراکسیون دیگر مجلس شورای اسلامی در همین رابطه طرحی به صورت اجماعی ارائه شود تا در صحن مجلس شورای اسلامی به تصویب رسد.</p>
      <p>سعیدی گفت که همچنین در این جلسه بر لزوم دعوت از سران قوا به مجلس شورای اسلامی و همچنین بررسی وضعیت دانشجوها تاکید شد.</p>
      <p>انتهای پیام</p>
    </article>
  </body>
</html>