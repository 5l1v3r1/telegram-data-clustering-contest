<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.arimnews.co.il/news/30250"/>
    <meta property="og:site_name" content="ערים"/>
    <meta property="article:published_time" content="2019-11-24T08:27:05+00:00"/>
    <meta property="og:title" content="שומרים על הבית: פעילים ברחבי רחובות יקבלו הכשרה לתפקוד בשעת חירום"/>
    <meta property="og:description" content="עיריית רחובות, באמצעות אגף חירום וביטחון ובשיתוף הקואליציה הישראלית לטראומה ורשת חוויות, מכשירה תושבים ופעילי שכונות וקהילות המעוניינים להתנדב כצוות חירום קהילתי, אשר יהיה חלק ממערך החירום העירוני. רוצים להתנדב ולקבל הכשרה בשכונתכם? בואו למפגש חשיפה מחר (שני)"/>
  </head>
  <body>
    <article>
      <h1>שומרים על הבית: פעילים ברחבי רחובות יקבלו הכשרה לתפקוד בשעת חירום</h1>
      <h2>עיריית רחובות, באמצעות אגף חירום וביטחון ובשיתוף הקואליציה הישראלית לטראומה ורשת חוויות, מכשירה תושבים ופעילי שכונות וקהילות המעוניינים להתנדב כצוות חירום קהילתי, אשר יהיה חלק ממערך החירום העירוני. רוצים להתנדב ולקבל הכשרה בשכונתכם? בואו למפגש חשיפה מחר (שני)</h2>
      <address><time datetime="2019-11-24T08:27:05+00:00">24 Nov 2019, 08:27</time> by <a rel="author">אלעד חיימוביץ'</a></address>
      <p>מחלקת החירום באגף הביטחון בעיריית רחובות פועלת כל ימות השנה על מנת לשמור על כשירות מערך החירום העירוני, בין היתר באמצעות השתלמויות, הדרכות, תרגילים ורענון החומר. בשנה האחרונה החלה המחלקה בפרויקט נוסף שנועד לעבות את מערך החירום העירוני: הכשרת פעילים לשעת חירום. עד כה הוכשרו פעילי שכונות, וכעת יוצאות לדרך הכשרות נוספות של ועדי הבתים וקהילות בתי הכנסת בעיר, בשיתוף פעולה הדוק עם מרכזי רשת חוויות.</p>
      <p>ההכשרות אשר מתחילות בקרוב: במתנ״ס חוויות רחובות המדע, מתנ"ס חוויות קרית משה, מתנ״ס רחובות ההולנדית, בית הכנסת קהילת ברמן וקהילת עדת שלום עמנואל.</p>
      <p>הצוותים שיוכשרו יפעלו יחד עם מחלקת החירום באגף הביטחון להכנה לשעת חירום בכל הרבדים: מיפוי אזור הפעילות (השכונה, הקהילה) והכרת הנתונים הדמוגרפיים, מידע בדבר תושבים הזקוקים לסיוע, שירותים קיימים באזור הפעילות ועוד. לצורך כך נערך לאחרונה מפגש ראשון של ראשי ועדי בתים מרחובות החדשה, בראשות הראל אשד יו"ר ועד השכונה, ומחר (שני 25.11.19) ייערך מפגש חשיפה וקבלת פרטים בשעה 20:15 בחוויות שווייץ המדע.</p>
      <p>מנהל אגף החירום והביטחון, אליצור זרחי: "מחקרים וניסיון בארץ ובעולם מוכיחים שההתנדבות מסייעת לתושבים להתמודד טוב יותר עם מצב החירום, לחוש תחושת שליטה טובה יותר במצב, ליצור לכידות חברתית וכתוצאה מכך לתגבר את החוסן החברתי. אנו מזמינים אתכם, מהשכונות והקהילות, להצטרף ליחידות ההתנדבות השכונתיות בשעת חירום".</p>
      <p>בצלאל שרעבי, מנהל מחלקת החירום באגף לביטחון: ״הרובד השכונתי הקרוב לבית הוא חשוב מאוד בשעת חירום. אנו שואפים לקיצור משך התגובה לתושבים בשעת חירום, ולשם כך פונים להכשרת צוותי מתנדבים בכל שכונה או קהילה. אני קורא לפעילים להצטרף להכשרה ולקבל כלים חיוניים לשעת חירום״.</p>
      <p>ניתן להירשם בטלפון 089392349 או באמצעות פניית ווטסאפ לטלפון 0524840352.</p>
    </article>
  </body>
</html>