<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/ciolacu-psd-la-prezidentiale-votul-ar-trebui-sa-fie-obligatoriu/"/>
    <meta property="og:site_name" content="Europa FM"/>
    <meta property="article:published_time" content="2019-11-24T08:00:16+00:00"/>
    <meta property="og:title" content="Ciolacu, PSD: La prezidențiale, votul ar trebui să fie obligatoriu"/>
    <meta property="og:description" content="Preşedinte al Camerei Deputaţilor, Marcel Ciolacu declară că este nevoie de o dezbatere „foarte serioasă” pentru ca votul pentru alegerea președintelui României să fie obligatoriu."/>
  </head>
  <body>
    <article>
      <h1>Ciolacu, PSD: La prezidențiale, votul ar trebui să fie obligatoriu</h1>
      <address>
        <time datetime="2019-11-24T08:00:16+00:00">24 Nov 2019, 08:00</time>
      </address>
      <p>Preşedinte al Camerei Deputaţilor, Marcel Ciolacu declară că este nevoie de o dezbatere „foarte serioasă” pentru ca votul pentru alegerea președintelui României să fie obligatoriu.</p>
      <p>După ce a votat, la Buzău, social-democratul le-a declarat jurnaliștilor: „Cred că nu e important cu cine am votat eu sau domnul primar, cum am votat noi cred că este previzibil. Important e să meargă la vot cât mai mulți români astăzi. Vorbim de prima funcție în statul român, avem exemplul celor din diaspora. De data aceasta Parlamentul României cu toate instituțiile au găsit o formă de lege foarte bună pentru ca românii să meargă la vot, este un exemplu de urmat și de noi, cei din țară”.</p>
      <p>În opinia sa, „președintele României să fie legitimat de către cât mai mulți dintre români”.</p>
      <p>Întrebat dacă scrutinul pentru primari nu ar trebui să fie, la fel, obligatoriu, Ciolacu a răspuns: „M-am referit la votul pentru preşedinte, fiind cea mai importantă funcţie. Ar fi un început, un exerciţiu… Apoi vedem cum decurge acest exerciţiu şi mergem înainte. Eu personal consider că preşedintele trebuie ales de cât mai mulţi români”.</p>
    </article>
  </body>
</html>