<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/politics/kod-na-moskov-bil-signal-i-traba-za-smislena-dyasno-konservativna-obshtnost.html"/>
    <meta property="og:site_name" content="News.bg"/>
    <meta property="article:published_time" content="2019-11-24T08:03:54+00:00"/>
    <meta property="og:title" content="КОД на Москов бил &quot;сигнал и тръба&quot; за смислена дясно-консервативна общност"/>
    <meta property="og:description" content="Иска да се превърне в непреодолим фактор във формирането на дясно мнозинство"/>
  </head>
  <body>
    <article>
      <h1>КОД на Москов бил "сигнал и тръба" за смислена дясно-консервативна общност</h1>
      <address><time datetime="2019-11-24T08:03:54+00:00">24 Nov 2019, 08:03</time> by <a rel="author" href="https://news.bg/author/simeon-yanev" target="_blank">Симеон Янев</a></address>
      <p>Целите пред новата политическа формация "Консервативно обединение на десницата" (КОД) за парламентарните избори са <b>да има силно дясно-консервативно обединение</b>, за да се превърне в <b>непреодолим фактор във формирането на дясно мнозинство</b>.</p>
      <p>Tова обяви бившият здравен министър и лидер на новата дясна партия КОД Петър Москов пред БНТ.</p>
      <p>По думите му КОД имала възможността да участва както на европейските, така и на местните избори. Това, срещу което е КОД, е невъзможността дясното да намалява като влияние, както е <b><a href="https://news.bg/politics/rezultatite-ot-mestnite-izbori-na-100-ot-tsik.html">станало на местните избори</a></b>, в които според Москов ГЕРБ и "Демократична България" са загубили близо 500 хил. гласа в сравнение с предишните местни избори през 2015 г., което било достатъчна мотивация да има дясно-консервативна алтернатива.</p>
      <p>"<b>КОД е платформа, сигнал и тръба за смислена дясно-консервативна общност, която да ни върне към смислените изконни ценности на дясното</b>", подчерта бившият здравен министър.</p>
      <p>Петър Москов винаги бил имал няколко основни принципа: <b>смислена и ефективна държавност и БСП и ДПС да бъдат в опозиция</b>.</p>
      <p>"За мен е важно дясното да бъде единно, смислено и принципно", настоя лидерът на КОД.</p>
    </article>
  </body>
</html>