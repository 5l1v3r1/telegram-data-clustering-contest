<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348099.html"/>
    <meta property="og:site_name" content="כץ: המשחקים הקרובים יקבעו לנו את המשך העונה"/>
    <meta property="article:published_time" content="2019-11-24T08:59:00+00:00"/>
    <meta property="og:title" content="כץ: המשחקים הקרובים יקבעו לנו את המשך העונה"/>
    <meta property="og:description" content="הבעלים של הפועל חיפה דרוך לקראת המפגשים מול נתניה, נס ציונה ובני יהודה: &quot;יקבעו האם נצטרך שינויים בינואר&quot;. וגם: ההשוואה להפועל חיפה בכדורסל"/>
  </head>
  <body>
    <article>
      <h1>כץ: המשחקים הקרובים יקבעו לנו את המשך העונה</h1>
      <h2>הבעלים של הפועל חיפה דרוך לקראת המפגשים מול נתניה, נס ציונה ובני יהודה: "יקבעו האם נצטרך שינויים בינואר". וגם: ההשוואה להפועל חיפה בכדורסל </h2>
      <address><time datetime="2019-11-24T08:59:00+00:00">24 Nov 2019, 08:59</time> by <a rel="author">מאת גידי ליפקין</a></address>
      <figure>
        <img src="https://images.one.co.il/images/d/dmain/ms/gg1427654.jpg"/>
        <figcaption>יואב כץ (עמרי שטיין)</figcaption>
      </figure>
      <p>הבעלים של הפועל חיפה, יואב כץ, דרוך מאוד לקראת חידוש משחקי הליגה לאחר הפגרה וסבור כי למשחקי הקבוצה הקרובים יש חשיבות לקראת המשך כל העונה מבחינת הקבוצה.</p>
      <p>"המשחקים הקרובים מול מכבי נתניה, נס ציונה ובני יהודה הם הכי קשים, יותר מהמשחקים מול  מכבי חיפה ומכבי ת"א. המשחקים האלה יקבעו לנו את המשך העונה. הם יקבעו האם נצטרך שינויים בינואר".</p>
      <p>עוד לפי כץ: “אנחנו כרגע בשישייה הראשונה, ולמשחקים האלה תהיה חשיבות מבחינתנו לשישייה הראשונה. נתניה, נס ציונה ובני יהודה נלחמות הכי קשה. לכן המשחקים האלו לא יהיו קלים".</p>
      <p>לגבי החלוץ אמרי וולשמן, שעד כה לא הותיר רושם, אומר כץ: "בנבחרת גיאנה הוא טוב, אני באופן אישי מבסוט ממנו, ואני חושב שצריך סובלנות לגביו".</p>
      <figure>
        <img src="https://images.one.co.il/images/one/450_250/gg1436668.jpg"/>
        <figcaption>אמרי וולשמן (שחר גרוס)</figcaption>
      </figure>
      <p>לא מכבר כץ נפגש עם ראש העיר ד"ר עינת קליש ולבעלים של הקבוצה יש מסר: “קבוצת הכדורסל של הפועל חיפה בתחתית הליגה השנייה מקבלת בהרבה יותר עזרה מקבוצת צמרת בליגת העל. אני מצפה לראות את השינוי. בזכותנו יש מקומות עבודה וביזנס לעיר ואין יחס ישיר מבחינת התרומה שלנו לעיר לעזרה שאנחנו מקבלים ממנה".</p>
    </article>
  </body>
</html>