<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904964/zware-klap-voor-krc-genk-en-wolf-ziet-er-echt-niet-goed-uit-voor-heynen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T08:01:00+00:00"/>
    <meta property="og:title" content="Zware klap voor KRC Genk en Wolf: &quot;Ziet er echt niet goed uit voor Heynen&quot;"/>
    <meta property="og:description" content="KRC Genk kreeg zaterdag enkele flinke dompers te verwerken. Niet alleen gaf het een overwinning tegen Moeskroen nog uit handen, het zag ook Bryan Heynen uitvallen. Mogelijk staat hij een heuse poos aan de kant."/>
  </head>
  <body>
    <article>
      <h1>Zware klap voor KRC Genk en Wolf: "Ziet er echt niet goed uit voor Heynen"</h1>
      <address>
        <time datetime="2019-11-24T08:01:00+00:00">24 Nov 2019, 08:01</time>
      </address>
      <p>
        <b>KRC Genk kreeg zaterdag enkele flinke dompers te verwerken. Niet alleen gaf het een overwinning tegen Moeskroen nog uit handen, het zag ook Bryan Heynen uitvallen. Mogelijk staat hij een heuse poos aan de kant.</b>
      </p>
      <p>De middenvelder raakte niet eigenhandig van het veld en moest met een draagberrie weggehaald worden. De middenvelder liep volgens Genk-trainer Wolf meer dan waarschijnlijk een zware knieblessure op.</p>
      <p>"Ik maak me nu vooral zorgen om de knieblessure van Bryan Heynen", reageerde Wolf bij <a href="https://sporza.be/nl/matches/voetbal/jupiler-pro-league/2019-2020/regulier/16/excel-moeskroen-krc-genk/"><i>Sporza</i></a>. "Het ziet er echt niet goed uit. Hopelijk is het niet zo slecht als we denken. Zondag weten we meer en hopelijk komt hij snel terug", klonk het.</p>
      <p>Voor Wolf en Genk alvast een zware klap. Heynen speelde vorig seizoen een belangrijke rol in het titeljaar en knokte zich na een moeilijk begin ook dit seizoen weer in de ploeg. Volgende week wacht RB Salzburg, maar dat zal dus zonder Heynen zijn.</p>
    </article>
  </body>
</html>