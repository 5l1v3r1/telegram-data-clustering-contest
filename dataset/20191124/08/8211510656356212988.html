<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/volkswagen-id-3-pneumatici-continental-auto-elettriche-468997.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T08:00:40+00:00"/>
    <meta property="og:title" content="Volkswagen ID.3 monterà pneumatici Continental"/>
    <meta property="og:description" content="La nuova auto elettrica di Volkswagen monta come equipaggiamento originale pneumatici prodotti dall'azienda tedesca"/>
  </head>
  <body>
    <article>
      <h1>Volkswagen ID.3 monterà pneumatici Continental</h1>
      <h2>La nuova auto elettrica di Volkswagen monta come equipaggiamento originale pneumatici prodotti dall'azienda tedesca</h2>
      <address><time datetime="2019-11-24T08:00:40+00:00">24 Nov 2019, 08:00</time> by <a rel="author">Gianluca Sepe</a></address>
      <p>Continental annuncia che fornirà<b> i suoi pneumatici</b> come primo equipaggiamento per la nuova <b>Volkswagen ID.3.</b> La casa automobilistica tedesca per il suo modello elettrico si affida così alla tecnologia di Continental che da oltre 140 anni fa della sicurezza su strada e dell’innovazione la propria missione.</p>
      <blockquote>
        <a href="https://www.formulapassion.it/automoto/mondoauto/volkswagen-id3-costa-meno-egolf-468058.html">Produrre una ID.3 costa il 40% in meno di una e-Golf</a>
      </blockquote>
      <p>Risparmio energetico, comfort, silenziosità e resistenza all’usura: <b>Continental mette a disposizione della Volkswagen ID.3 la tecnologia dei suoi prodotti</b>, sviluppati e adattati per soddisfare i requisiti delle auto elettriche con lo pneumatico estivo EcoContact 6 e lo specialista invernale WinterContact TS 850 P nelle misure da 18 e 19 pollici. </p>
      <p>Per migliorare le performance di guida della <b>VW ID.3</b>, e delle auto elettriche in generale, Continental ha progettato pneumatici con bassa resistenza al rotolamento, al fine di risparmiare energia e aumentare l’autonomia del veicolo. I fianchi dello pneumatico hanno un design specifico per diminuire la resistenza aerodinamica dello pneumatico stesso e ridurne al minimo la rumorosità su strada, garantendo così il massimo comfort dei passeggeri.</p>
      <p>Inoltre <b>gli pneumatici di primo equipaggiamento</b> della nuova Volkswagen ID.3 sono dotati della tecnologia ContiSeal, sviluppata da Continental per sigillare un battistrada danneggiato con forature fino a 5 mm di diametro senza il bisogno immediato di sostituire lo pneumatico. U<b>na soluzione che sigilla il 90% di tutte le forature</b> dello pneumatico, riducendo quindi il rischio di perdita di pressione.</p>
      <p>Tra le componenti che Continental fornisce ai modelli elettrici ID di Volkswagen, anche un nuovo modulo elettronico con funzioni di server di bordo. Questo dispositivo, denominato ICAS1, permetterà l’aggiornamento dei sistemi del veicolo da remoto aumentando così la funzionalità ed il comfort del veicolo.</p>
      <footer>RIPRODUZIONE RISERVATA</footer>
    </article>
  </body>
</html>