<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/epiki-anatropi-apo-tous-mpouls-simantiki-niki-oi-peisers/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T08:22:13+00:00"/>
    <meta property="og:title" content="Επική ανατροπή από τους Μπουλς – Σημαντική νίκη οι Πέισερς"/>
    <meta property="og:description" content="Aπίθανη ανατροπή για τους Μπουλς στη Σάρλοτ με τον Λαβίν να πετυχαίνει 49 πόντους με 13 τρίποντα και να οδηγεί την ομάδα στη νίκη με 116-115. Σημαντική νίκη και για τους Πέισερς, με 111-106 κόντρα στους Μάτζικ"/>
  </head>
  <body>
    <article>
      <h6 class="kicker">49 πόντους πέτυχε ο Λαβίν</h6>
      <h1>Επική ανατροπή από τους Μπουλς – Σημαντική νίκη οι Πέισερς</h1>
      <h2>Aπίθανη ανατροπή για τους Μπουλς στη Σάρλοτ με τον Λαβίν να πετυχαίνει 49 πόντους με 13 τρίποντα και να οδηγεί την ομάδα στη νίκη με 116-115. Σημαντική νίκη και για τους Πέισερς, με 111-106 κόντρα στους Μάτζικ</h2>
      <address><time datetime="2019-11-24T08:22:13+00:00">24 Nov 2019, 08:22</time> by <a rel="author" href="https://www.tanea.gr/editor/mpouls/" target="_blank">ΜΠΟΥΛΣ</a></address>
      <p>ΕΠΟΣ! Μόνο έτσι μπορεί να χαρακτηριστεί το ματς που έγινε τα ξημερώματα στην Σάρλοτ. Μόνο έτσι μπορεί να χαρακτηριστεί η μεγαλειώδης ανατροπή που πέτυχαν οι Μπουλς επί των Χόρνετς. Μόνο έτσι μπορεί να χαρακτηριστεί η μαγική εμφάνιση του Λαβίν που έβαλε 49 πόντους, 13 τρίποντα (ισοφάρισε την επίδοση του Κάρι και είναι δεύτερος πίσω από τον Κλέι Τόμπσον), έκλεψε την μπάλα και σκόραρε το νικητήριο σουτ του φινάλε σε μια εμφάνιση που θα θυμάται σε όλη του τη ζωή.</p>
      <p>Ας πάρουμε τα πράγματα από την αρχή. Οι Μπουλς πήραν τη νίκη με 116-115 με το ρεκόρ και των δύο ομάδων να είναι πλέον στο 6-11. Η ομάδα του Σικάγο ήταν καλύτερη στο πρώτο μέρος όμως με αντεπίθεση στην τρίτη περίοδο οι Χόρνετς πήραν ένα προβάδισμα και φάνηκα πως θα έπαιρναν και τη νίκη, την οποία είχαν «αγκαλιάσει» μέχρι και στα τελευταία δευτερόλεπτα. Εκεί όμως έγιναν τρελά πράγματα.</p>
      <p>
        <a href="https://www.in.gr/2019/11/24/politics/alkiviadis-stefanis-poios-einai-o-stratigos-gia-ti-diaxeirisi-tou-prosfygikou/">Αλκιβιάδης Στεφανής : Ποιος είναι ο στρατηγός για τη διαχείριση του Προσφυγικού</a>
      </p>
      <p>Αρχικά η Σάρλοτ είχε το προβάδισμα με 108-100 περίπου ένα λεπτό πριν το φινάλε, στα 32 δευτερόλεπτα προηγήθηκε με 112-105 και 17 δευτερόλεπτα πριν το τέλος με 115-110, με το ματς να μοιάζει τελειωμένο. Κι όμως. Ο Σατοράνσκι με τρίποντο μείωσε στους δύο και με οκτώ δευτερόλεπτα να μένουν την επίθεση είχαν οι γηπεδούχοι αλλά ο Λαβίν έκλεψε την μπάλα και εκτέλεσε από μακριά και να ευστοχήσει και να χαρίσει μια ανεπανάληπτη νίκη στην ομάδα του.</p>
      <p>Ο άσος των Μπουλς ήταν από άλλο πλανήτη καθώς σε 35 λεπτά πέτυχε 49 πόντους με 4/11 δίποντα, 13/17 τρίποντα και 2/2 βολές ενώ είχε τέσσερα ριμπάουντ και ένα κλέψιμο.</p>
      <p>Για τους Χόρνετς ο Ροζίερ είχε 28 πόντους.</p>
      <figure>
        <iframe src="https://www.youtube.com/embed/AhpUVpUFBGo" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/FJ9pnTcGwxs" width="640" height="360" data-service="Youtube" scrolling="no"/>
      </figure>
      <h3>Πέισερς – Μάτζικ 111-106</h3>
      <p>Σημαντική νίκη πήραν και οι Πέισερς που επικράτησαν των Μάτζικ με 111-106 κι ανέβηκαν στο 9-6 ενώ στο 6-9 έπεσαν οι ηττημένοι.</p>
      <p>Ο Σαμπόνις είχε 25 πόντους και 9 ριμπάουντ κι ο Λαμπ 14 για τους Πέισερς.</p>
      <p>Ο Φουρνιέ με 26 πόντους και ο Άιζακ με 25 ήταν οι κορυφαίοι των ηττημένων.</p>
      <p>Τα δωδεκάλεπτα: 24-25, 55-45, 83-85, 111-106</p>
      <figure>
        <iframe src="https://www.youtube.com/embed/u_6vOB_63o4" width="640" height="360" data-service="Youtube" scrolling="no"/>
      </figure>
      <h4>Αναλυτικά τα αποτελέσματα:</h4>
      <p>Τίμπεργουλβς-Σανς 98-100<br/>Χόρνετς-Μπουλς 115-116<br/>Πέισερς-Μάτζικ 111-106<br/>Χοκς-Ράπτορς 116-119<br/>Νικς-Σπερς 104-111<br/>Σίξερς-Χιτ 113-86<br/>Καβαλίερς-Μπλέιζερς 110-104<br/>Γκρίζλις-Λέικερς 108-109<br/>Μπακς-Πίστονς 104-90<br/>Τζαζ-Πέλικανς 128-120</p>
      <p>
        <a href="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/">Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</a>
      </p>
    </article>
  </body>
</html>