<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/ellada/story/1032014/asfyxia-sta-nisia-toy-aigaioy-toylaxiston-643-prosfyges-kai-metanastes-apovivastikan-se-ena-24oro"/>
    <meta property="og:site_name" content="Newsbomb"/>
    <meta property="article:published_time" content="2019-11-24T08:59:07+00:00"/>
    <meta property="og:title" content="«Ασφυξία» στα νησιά του Αιγαίου: Τουλάχιστον 643 πρόσφυγες και μετανάστες αποβιβάστηκαν σε ένα 24ωρο"/>
    <meta property="og:description" content="Τουλάχιστον 643 μετανάστες και πρόσφυγες αποβιβάστηκαν το τελευταίο 24ωρο με λέμβους σε διάφορα νησιά του ανατολικού Αιγαίου, σε 17 διαφορετικά περιστατικά που έλαβαν χώρα σε Μυτιλήνη, Σάμο, Φαρμακονήσι, Ρόδο, Καλόλυμνο και Ψέριμο."/>
  </head>
  <body>
    <article>
      <h1>«Ασφυξία» στα νησιά του Αιγαίου: Τουλάχιστον 643 πρόσφυγες και μετανάστες αποβιβάστηκαν σε ένα 24ωρο</h1>
      <h2>Τουλάχιστον 643 μετανάστες και πρόσφυγες αποβιβάστηκαν το τελευταίο 24ωρο με λέμβους σε διάφορα νησιά του ανατολικού Αιγαίου, σε 17 διαφορετικά περιστατικά που έλαβαν χώρα σε Μυτιλήνη, Σάμο, Φαρμακονήσι, Ρόδο, Καλόλυμνο και Ψέριμο.</h2>
      <address><time datetime="2019-11-24T08:59:07+00:00">24 Nov 2019, 08:59</time> by <a rel="author">Newsroom</a></address>
      <p>Το ίδιο χρονικό διάστημα 60 <a href="https://www.newsbomb.gr/tags/tag/21051/metanastes">μετανάστες</a> και <a href="https://www.newsbomb.gr/tags/tag/23919/prosfyges">πρόσφυγες</a> διασώθηκαν από το Λιμενικό Σώμα σε δύο περιστατικά έρευνας και διάσωσης που έλαβαν χώρα σε θαλάσσιες περιοχές της Μυτιλήνης και της Σάμου.</p>
      <h3>Δραματική η κατάσταση στα νησιά</h3>
      <p>Δραματικότερη γίνεται η κατάσταση στα κέντρα υποδοχής και ταυτοποίησης προσφύγων στα ελληνικά νησιά, με τους <b>αιτούντες άσυλο να ξεπερνούν τους 38.300, την ώρα που η χωρητικότητα των δομών ανέρχεται σε 8.888</b>.</p>
      <p>Στη <b>Σάμο</b>, ο αριθμός των προσφύγων και μεταναστών είναι <b>υπερδεκαπλάσιος της χωρητικότητας </b>του ΚΥΤ στο Βαθύ, ενώ στη <b>Μυτιλήνη</b>, ο αριθμός των όσων διαμένουν στον καταυλισμό της <b>Μόριας, ξεπέρασε τους 16.000.</b></p>
      <h3>«Φανταστείτε να ζείτε εδώ»: Επιστολή – έκκληση από πρόσφυγα που ζει στη Μόρια</h3>
      <p><b>«Μπορείτε να φανταστείτε ένα μέρος όπου για λόγους ασφαλείας δεν μπορείς να πας μόνη στις τουαλέτες;». </b>Αυτή είναι μία από τις ερωτήσεις που απευθύνει στο γράμμα της «προς τον κόσμο», μία <b>πρόσφυγας</b> που βρίσκεται στη <b>Μόρια</b>.</p>
      <p>«Letter to the World» είναι ο τίτλος της <b>επιστολής – έκκλησης μία γυναίκας</b>, με καταγωγή από το Αφγανιστάν, αναφορικά με τις <b>απάνθρωπες συνθήκες διαβίωσης</b> των περίπου <b>16.000 αιτούντων άσυλο </b>στη δομή της <b>Μόριας</b>, χωρητικότητας 3.000 ατόμων.</p>
      <p>Η εν λόγω έκκληση παρουσιάζεται στο εκτενές ρεπορτάζ της γερμανικής εφημερίδας Tagesspiegel, για την έκρυθμη κατάσταση στο προσφυγικό κέντρο της Μόριας και τα σχέδια της ελληνικής κυβέρνησης για μια πιο γρήγορη αντιμετώπιση του <b>προσφυγικού</b>.</p>
      <p>
        <b>Δείτε όλες τις τελευταίες </b>
        <a href="https://www.newsbomb.gr/oles-oi-eidhseis">
          <b>Ειδήσεις</b>
        </a>
        <b> από την Ελλάδα και τον Κόσμο, τη στιγμή που συμβαίνουν, στο </b>
        <a href="https://www.newsbomb.gr/">
          <b>Newsbomb.gr</b>
        </a>
      </p>
      <p>
        <b>Διαβάστε επίσης:</b>
      </p>
      <p>
        <a href="https://www.newsbomb.gr/oikonomia/story/1032006/epixeirisi-kathara-exarxeia-oi-katalipseis-kai-to-neo-sxedio-xrysoxoidi">Επιχείρηση «καθαρά Εξάρχεια»: Οι καταλήψεις και το νέο σχέδιο Χρυσοχοΐδη</a>
      </p>
      <p>
        <a href="https://www.newsbomb.gr/politikh/story/1032008/polemos-elladas-toyrkias-poion-tha-stirixoyn-oi-hpa-se-periptosi-sygkroysis-ton-dyo-xoron">Πόλεμος Ελλάδας – Τουρκίας: Ποιον θα στηρίξουν οι ΗΠΑ σε περίπτωση σύγκρουσης των δύο χωρών</a>
      </p>
      <related>
        <a href="https://www.newsbomb.gr/ellada/story/1032011/oikogeneiaki-tragodia-sti-lamia-eikones-sok-apo-to-frikto-troxaio-nekros-o-37xronos-pateras"/>
        <a href="https://www.newsbomb.gr/ellada/ethnika/story/1032008/polemos-elladas-toyrkias-poion-tha-stirixoyn-oi-hpa-se-periptosi-sygkroysis-ton-dyo-xoron"/>
        <a href="https://www.newsbomb.gr/ellada/story/1032002/thanatiforo-troxaio-sti-lamia-epestrefan-apo-gamo-kai-perimene-o-thanatos-pics-vid"/>
      </related>
    </article>
  </body>
</html>