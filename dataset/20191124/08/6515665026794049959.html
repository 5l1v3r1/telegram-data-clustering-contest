<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/stars/3363225/amerikanci-snimaju-film-o-veljkovoj-svadbi-evo-kakva-klopa-ceka-goste-na-veselju-ceca-platila-kraljevski-meni"/>
    <meta property="og:site_name" content="kurir.rs"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="AMERIKANCI SNIMAJU FILM O VELJKOVOJ SVADBI: Evo kakva klopa čeka goste na veselju, CECA PLATILA KRALJEVSKI MENI!"/>
    <meta property="og:description" content="Današnja svadba Bogdane Rodić i Veljka Ražnatovića, sina Svetlane Cece Ražnatović, tema je broj jedan u svim domaćim, ali po svemu sudeći i svetskim medijima.Ekipa jedne produkcijske kuće iz Amerike doputovala je u Srbiju kako bi snimila film o venčanju naslednika ..."/>
  </head>
  <body>
    <article>
      <h6 class="kicker">SLAVLJE</h6>
      <h1>AMERIKANCI SNIMAJU FILM O VELJKOVOJ SVADBI: Evo kakva klopa čeka goste na veselju, CECA PLATILA KRALJEVSKI MENI!</h1>
      <address>
        <time datetime="2019-11-24T08:00:00+00:00">24 Nov 2019, 08:00</time>
      </address>
      <p>Današnja svadba Bogdane Rodić i Veljka Ražnatovića, sina Svetlane Cece Ražnatović, tema je broj jedan u svim domaćim, ali po svemu sudeći i svetskim medijima.</p>
      <p>Ekipa jedne produkcijske kuće iz Amerike doputovala je u Srbiju kako bi snimila film o venčanju naslednika Željka Ražnatovića Arkana i balkanske zvezde.</p>
      <p>Ekipa, koja broji tri snimatelja i reditelja, smeštena je u beogradskom hotelu u kom će biti upriličeno slavlje Cecinog naslednika, i već danima rade na tom projektu.</p>
      <p>Plan je da se film, koji će biti u formi dokumentarca, emituje najpre u SAD, a nakon toga će i širom sveta televizije moći da otkupe prava na njegovo prikazivanje.</p>
      <p>- Njih je prvenstveno zainteresovala popularnost Cece i njene dece u Srbiji, regionu, ali i dijaspori, a povrh svega im je interesantan život pokojnog komandanta Arkana. Film će u tom smeru i biti urađen. Prikazaće se Cecin i Arkanov život, biće ubačeni i delovi njihove svadbe, kao i venčanje njihovog sina. Reditelj, kao i ekipa koja radi od rane zore će biti raspoređeni na svim lokacijama gde će se kretati mladenci, pevačica i njihovi najbliži. Ne smeju da propuste nijedan detalj ceremonije. Dakle, najpre će biti ispred Cecine vile u Ljutice Bogdana, odakle će snimati odlazak po mladu zajedno sa svatovima, a potom i sve ono što se bude dešavalo u Titelu. S obzirom na to da je pevačica najavila da će biti ispoštovani svi običaji, oni će napraviti paralelu između Arkanove i Veljkove svadbe - priča naš izvor, koji je domaći saradnik u ovom projektu.</p>
      <p>Prema njegovim rečima, producenti će akcenat staviti na Arkana.</p>
      <p>- Iako već 19 godina nije živ, o Arkanu se i dalje priča i piše u svetu. Ekipa ovog filma je to prepoznala i veruju da će imati jak odjek. Akcenat će biti stavljen i na zvanice na veselju, budući da se očekuje dolazak i lokalnih političara.</p>
      <blockquote><b>Po osobi 75 evra CECA PLATILA KRALJEVSKI MENI!<br/></b>Luksuzni hotel u kom će biti održano slavlje odabrala je Ceca, kao i meni koji će biti upriličen za goste. U pitanju je najskuplji „rojal meni“ (kraljevski), koji košta 75 evra po osobi. On uključuje sve vrste pića, kako domaća, tako i strana, a kad je hrana u pitanju, tu se tek potrudila. Sastoji se iz predjela, glavnog jela, supe, deserta. Tako će gosti uz aperitiv moći da jedu tartar biftek, kraljevsku salatu šefa Rudolfa, losos s kokosovim mlekom ili patku prelivenu sosom od borovnice.</blockquote>
      <figure>
        <img src="https://www.kurir.rs/data/images/2019/11/23/19/2061807_1609damir-dervisagic_ff.jpg?ver=1574534386"/>
        <figcaption>
          <cite>foto: Damir Dervišagić</cite>
        </figcaption>
      </figure>
      <blockquote><b>Veljko trenira pred svadbu TREMU UBLAŽAVA SPORTOM!<br/></b>Budući mladoženja tremu i uzbuđenje pred svadbu smiruje sportom. Veljko je juče ranom zorom izašao iz kuće i krenuo na trčanje. U šorcu i patikama, dobro raspoložen, on je otišao da džogira, a potom se uputio u park, gde je nastavio trening. On je slikao svoju senku dok vežba i objavio na Instagramu. Ražnatović se kasnije snimao dok se vozio kolima i pevao, pa je jasno da je trening delovao i da je uspeo da se opusti.  <br/>J. S.</blockquote>
      <blockquote><b>Kurir u Titelu<br/></b><b>Mladin otac vredan VELJKOVOM TASTU BOGDANU JUČE ČESTITALI NA PIJACI<br/></b>Mladin otac Bogdan Rodić vredno je radio i dan pred svadbu. Ekipa Kurira ga je srela na pijaci u Borči, gde svakog vikenda prodaje piliće. Bogdanu su prilazili ljudi da mu čestitaju udaju ćerke, a mnogi su se pitali i zašto radi pred tako važan dan. - Sve je kako treba, ćerka i zet su odlično, pripremaju se, supruga Danijela isto. I ja ću još malo pa da krenem za Titel, pa da počnemo sa slavljem - rekao je raspoloženi tata, a na pitanje o priji Ceci Ražnatović, otkrio je: - Prija je super! Ona je tamo gde treba da bude. I ona se priprema - rekao je on.<br/>J. S.</blockquote>
      <figure>
        <img src="https://www.kurir.rs/data/images/2019/11/23/19/2061815_1620-sonja-spasic--4_ff.jpg?ver=1574534142"/>
        <figcaption>Stigao venac<cite>foto: Sonja Spasić</cite></figcaption>
      </figure>
      <blockquote><b>Pripreme u Beogradu<br/></b>Juče se i u domu Ražnatovića vredno radilo. U popodnevnim satima je stigla ekipa koja se pobrinula da dvorište zablista. Radnici su specijalnim aparatom očistili celu okućnicu, a dok su oni radili, stigli su i Veljkovi i Bogdanini prijatelji.</blockquote>
      <figure>
        <img src="https://www.kurir.rs/data/images/2019/11/23/19/2061823_1621--ana-paunkovic--1_ff.jpg?ver=1574534202"/>
        <figcaption>pranje vile<cite>foto: Ana Paunković</cite></figcaption>
      </figure>
      <p>Svi se kriju...</p>
      <figure>
        <img src="https://www.kurir.rs/data/images/2019/11/23/19/2061819_1622-ana-paunkovic_ff.jpg?ver=1574534227"/>
        <figcaption>mladoženja veljko<cite>foto: Ana Paunković</cite></figcaption>
      </figure>
      <figure>
        <img src="https://www.kurir.rs/data/images/2019/11/23/19/2061821_1621--ana-paunkovic--2_ff.jpg?ver=1574534236"/>
        <figcaption>mlada bogdana<cite>foto: Ana Paunković</cite></figcaption>
      </figure>
      <figure>
        <img src="https://www.kurir.rs/data/images/2019/11/23/19/2061827_1625-ana-paunkovic-3_ff.jpg?ver=1574534308"/>
        <figcaption>dolaze gosti<cite>foto: Ana Paunković</cite></figcaption>
      </figure>
      <p>
        <b>Kurir.rs/Ljiljana Stanišić Foto: Damir Dervišagić</b>
      </p>
      <related>
        <h4>NE PROPUSTITE</h4>
        <a href="https://www.kurir.rs/stars/3363275/ulaz-u-vilu-raznatovica-na-dan-svadbe-ce-izgledati-top-evo-kako-kapija-izgleda-na-kraju-dominiraju-ove-boje-kurir-tv"/>
        <a href="https://www.kurir.rs/stars/3363293/bogdana-i-veljko-ce-tortu-seci-macem-bice-teska-70-kilograma-a-ovako-ce-izgledati-sou"/>
        <a href="https://www.kurir.rs/stars/3363221/srbija-je-brujala-o-vencanici-koju-ce-bogdana-nositi-evo-kada-ce-je-obuci-da-li-je-cecina-i-kako-izgleda"/>
        <a href="https://www.kurir.rs/stars/3363159/lidija-nadgleda-radove-kapija-skoro-okicena-stigla-je-i-ova-pevacica-ona-oblaci-cecu-za-veljkovu-svadbu-foto"/>
      </related>
    </article>
  </body>
</html>