<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/antalya/kas/dpli-meclis-uyeleri-iyi-partide-1308773"/>
    <meta property="og:site_name" content="CNN Türk"/>
    <meta property="article:published_time" content="2019-11-24T08:51:01+00:00"/>
    <meta property="og:title" content="DP'li meclis üyeleri İYİ Parti'de"/>
    <meta property="og:description" content="DP'li meclis üyeleri İYİ Parti'de "/>
  </head>
  <body>
    <article>
      <h1>DP'li meclis üyeleri İYİ Parti'de</h1>
      <address>
        <time datetime="2019-11-24T08:51:01+00:00">24 Nov 2019, 08:51</time>
      </address>
      <p>Ahmet ACAR/KAŞ, (<a href="https://www.cnnturk.com/haberleri/dha">DHA</a>)- KAŞ Belediyesi'nin Demokrat Parti'li (DP) iki üyesi Şükrü Koçak ve Abdullah Hamarat, İYİ Parti'ye geçti.<br/><br/>31 Mart 2019 yerel seçimleri öncesinde İYİ Parti'nden <a href="https://www.cnnturk.com/haberleri/kas">Kaş</a> <a href="https://www.cnnturk.com/haberleri/belediye">Belediye</a> Meclis Üyesi olan iş insanı Şükrü Koçak ve İYİ Parti Kaş İlçe Yönetim Kurulu Üyesi olan turizmci Abdullah Hamarat, <a href="https://www.cnnturk.com/haberleri/istifa">istifa</a> ederek Demokrat Parti'ye (DP) katıldı. Erol Demirhan'ın Kaş Belediye Başkan Adayı olduğu DP listesinden Koçak ve Hamarat, Kaş Belediyesi Meclis Üyesi seçildi. DP'li Şükrü Koçak ve Abdullah Hamarat, dün Kemer'de İYİ Parti tarafından düzenlenen ve İYİ Parti Genel Başkanı Meral Akşener'in katıldığı Yerel Yönetimler Çalıştayı'nda, yeniden İYİ Parti saflarına katıldı. <br/><br/>Şükrü Koçak, "İkimiz de yerel seçimler öncesi İYİ Parti'den istifa ederek yerel seçimlerde DP listesinde yer aldık. Yerel seçimlerden bu yana İYİ Parti'li arkadaşlarımız, yol arkadaşlarımız İYİ Parti'ye dönmemiz için baskı yapıyordu. Sokakta 'partiye dönün' baskısı altındaydık. Sayın Genel Başkanımız Merak Akşener'in onayı ve imzasıyla yuvamıza döndük. Çok mutluyuz" dedi.<br/><br/>Koçak ve Hamarat'ın İYİ Parti'ye katılmasıyla Kaş Belediye Meclisi'nde İYİ Parti'nin üye sayısı 3'e yükseldi. DP'nin ise üyesi kalmadı. Kaş Belediye Meclisi'nde <a href="https://www.cnnturk.com/haberleri/ak-parti">AK Parti</a>'nin 11, <a href="https://www.cnnturk.com/haberleri/chp">CHP</a>'nin 8, <a href="https://www.cnnturk.com/haberleri/mhp">MHP</a>'nin 3 üyesi bulunuyor.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/turkiye/eglence-ugruna-yuvalari-tahrip-ediliyor"/>
        <a href="https://www.cnnturk.com/yerel-haberler/kirklareli/luleburgaz/yunanistanin-geri-ittigi-12-gocmen-yakalandi-1307332"/>
        <a href="https://www.cnnturk.com/yerel-haberler/kirklareli/demirkoy/kirklarelide-uzerine-dorse-kapagi-dusen-kisi-oldu-1307331"/>
      </related>
    </article>
  </body>
</html>