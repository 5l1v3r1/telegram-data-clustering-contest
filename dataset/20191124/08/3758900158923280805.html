<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rmf24.pl/fakty/polska/news-dzis-bedzie-wiadomo-co-z-uszkodzonym-budynkiem-na-opolszczyz,nId,3352206"/>
    <meta property="og:site_name" content="RMF24"/>
    <meta property="article:published_time" content="2019-11-24T08:57:23+00:00"/>
    <meta property="og:title" content="Dziś będzie wiadomo, co z uszkodzonym budynkiem na Opolszczyźnie"/>
    <meta property="og:description" content="Przez całą noc strażacy dogaszali pożar budynku mieszkalnego w Nadziejowie na Opolszczyźnie. W pożarze, który wybuchł w sobotę około godziny 17 zginęły dwie osoby. Trzy - w tym dziecko - trafiły do szpitala."/>
  </head>
  <body>
    <article>
      <h1>Dziś będzie wiadomo, co z uszkodzonym budynkiem na Opolszczyźnie</h1>
      <address><time datetime="2019-11-24T08:57:23+00:00">24 Nov 2019, 08:57</time> by <a rel="author" href="https://www.rmf24.pl/tylko-w-rmf24/marcin-buczek" target="_blank">Marcin Buczek</a></address>
      <p>
        <b>Przez całą noc strażacy dogaszali pożar budynku mieszkalnego w Nadziejowie na Opolszczyźnie. W pożarze, który wybuchł w sobotę około godziny 17 zginęły dwie osoby. Trzy - w tym dziecko - trafiły do szpitala.</b>
      </p>
      <figure>
        <img src="https://i.iplsc.com/przez-cala-noc-strazacy-dogaszali-pozar-budynku-mieszkalnego/0009EQLIBVJ1IJ7D-C123-F4.png"/>
        <figcaption>Przez całą noc strażacy dogaszali pożar budynku mieszkalnego w Nadziejowie na Opolszczyźnie. Zdjęcie ilustracyjne<cite>/Mateusz Marek /PAP/EPA</cite></figcaption>
      </figure>
      <p>Rano w niedzielę dwa zastępy strażaków wciąż pilnowały pogorzeliska. W sobotę ogień pojawił się w mieszkaniu na pierwszym pietrze budynku. <a href="https://www.rmf24.pl/fakty/polska/news-tragiczny-pozar-na-opolszczyznie-zginely-dwie-osoby,nId,3350827"><u><b>Pożar szybko jednak przeniósł się na poddasze.</b></u></a> Sytuacja została opanowana dopiero po pięciu godzinach akcji. W nocy część uszkodzonego dachu i poddasza trzeba było rozebrać.</p>
      <h4>Trudna akcja strażaków</h4>
      <p>Z powodu silnego zadymienia akcja była trudna - podkreślają strażacy. Musieli m.in. używać aparatów do ochrony dróg oddechowych.</p>
      <p>Pięciu lokatorów budynku spędziło noc w hotelu w pobliskim Otmuchowie.</p>
      <p>W niedzielę inspektor nadzoru budowlanego ma ocenić szkody i zdecydować co dalej z budynkiem. Przyczyny pożaru będzie natomiast ustalać policja.</p>
      <p>Wiadomo, że ofiary to dwaj mężczyźni - lokatorzy budynku. Byli w wieku 40 i 70 lat.</p>
      <h3>Zobacz również:</h3>
      <p>
        <a href="http://interia.hit.gemius.pl/hitredir/id=1vaV9GNUyavUs1ALlIkgOOVEXhyRwHt_dAWYRBWCA2..Z7/url=http%3A%2F%2Fwww.rmf24.pl%2Ffakty%2Fpolska%2Fnews-lodzkie-pozar-budynkow-gospodarczych-wlasciciel-zmarl-przez-%2CnId%2C3350629%3Fparametr%3Dembed_tyt">Łódzkie: Pożar budynków gospodarczych. Właściciel zmarł przez stres</a>
      </p>
      <blockquote>
        <b><a href="http://www.rmf24.pl/goraca-linia/wasze-fakty">Gorąca Linia RMF FM</a> jest do Waszej dyspozycji! Przez całą dobę czekamy na informacje od Was, zdjęcia i filmy.</b>
        <br/>
        <br/>
        <b>Możecie dzwonić, wysyłać SMS-y lub MMS-y na numer 600 700 800, pisać na adres mailowy fakty@rmf.fm albo skorzystać z <a href="http://www.rmf24.pl/goraca-linia/przeslij-fakt">formularza WWW</a>.</b>
      </blockquote>
      <p> </p>
    </article>
  </body>
</html>