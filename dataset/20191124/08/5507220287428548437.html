<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188645/"/>
    <meta property="og:site_name" content="Janam TV"/>
    <meta property="article:published_time" content="2019-11-24T08:05:09+00:00"/>
    <meta property="og:title" content="മധ്യപ്രദേശ് മുന്‍ മുഖ്യമന്ത്രിയും ബിജെപിയുടെ മുതിര്‍ന്ന നേതാവുമായ കൈലാഷ് ചന്ദ്ര ജോഷി അന്തരിച്ചു"/>
    <meta property="og:description" content="ഭോപ്പാല്‍: മധ്യപ്രദേശ് മുന്‍ മുഖ്യമന്ത്രിയും ബിജെപിയുടെ മുതിര്‍ന്ന നേതാവുമായ കൈലാഷ് ചന്ദ്ര ജോഷി അന്തരിച്ചു. 90 വയസ്സായിരുന്നു. ഭോപ്പാലിലെ ഒരു സ്വകാര്യ"/>
  </head>
  <body>
    <article>
      <h1>മധ്യപ്രദേശ് മുന്‍ മുഖ്യമന്ത്രിയും ബിജെപിയുടെ മുതിര്‍ന്ന നേതാവുമായ കൈലാഷ് ചന്ദ്ര ജോഷി അന്തരിച്ചു</h1>
      <address><time datetime="2019-11-24T08:05:09+00:00">24 Nov 2019, 08:05</time> by <a rel="author">Janam TV Web Desk</a></address>
      <p>ഭോപ്പാല്‍: മധ്യപ്രദേശ് മുന്‍ മുഖ്യമന്ത്രിയും ബിജെപിയുടെ മുതിര്‍ന്ന നേതാവുമായ കൈലാഷ് ചന്ദ്ര ജോഷി അന്തരിച്ചു. 90 വയസ്സായിരുന്നു. ഭോപ്പാലിലെ ഒരു സ്വകാര്യ ആശുപത്രിയില്‍ വെച്ചായിരുന്നു അന്ത്യം. വാര്‍ധക്യസഹജമായ അസുഖത്തെ തുടര്‍ന്ന് ചികിത്സയിലായിരുന്നു.</p>
      <p>1997 – 1998ല്‍ ആറ് മാസം മാത്രമാണ് കൈലാഷ് മധ്യപ്രദേശിന്റെ മുഖ്യമന്ത്രി സ്ഥാനത്തിരുന്നത്. 2004 മുതല്‍ 2014 വരെ 10 വര്‍ഷം ഭോപ്പാല്‍ മണ്ഡലത്തെ പ്രതിനിധീകരിച്ച് ലോക്സഭയില്‍ എത്തിയിരുന്നു. 1962ല്‍ ബാഗ്ലി മണ്ഡലത്തില്‍ നിന്ന് നിയമസഭയിലേക്ക് തെരഞ്ഞെടുക്കപ്പെട്ടിട്ടുണ്ട്. 1998ലും ഇതേമണ്ഡലത്തില്‍ നിന്ന് ജനവിധി തേടിയാണ് മുഖ്യമന്ത്രിയായതും. 2000 -2004 ല്‍ രാജ്യസഭാംഗമായും പ്രവര്‍ത്തിച്ചിരുന്നു</p>
      <p>മൂന്ന് ആണ്‍മക്കളും മൂന്ന് പെണ്‍മക്കളും അടങ്ങുന്നതാണ് കൈലാഷ് ജോഷിയുടെ കുടുംബം. ഏതാനും മാസങ്ങള്‍ക്ക് മുമ്പാണ് ഭാര്യ മരിച്ചത്. അന്ത്യകര്‍മങ്ങള്‍ നാളെ ദേവാസ് ജില്ലയിലെ യ ഹത്പിപല്യയില്‍ വെച്ചായിരിക്കും നടക്കുക എന്ന് മുന്‍ ബിജെപി എംപി അലോക് സഞ്ജാര്‍ പറഞ്ഞു.</p>
    </article>
  </body>
</html>