<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/telangana-news/jail-for-son-assaulting-mother-1-1-10610489.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T08:37:00+00:00"/>
    <meta property="og:title" content="తల్లిపై దాడిచేసిన కొడుకుకు జైలు"/>
    <meta property="og:description" content="మెహిదీపట్నం : తల్లి, కుటుంబ సభ్యులపై దాడి చేసిన వ్యక్తికి కోర్టు రెండు రోజుల జైలు శిక్షను విధించింది. హబీబ్‌నగర్ ఇన్‌స్పెక్టర్ శివచంద్ర కథనం ప్రకారం.. అఫ్జల్‌"/>
  </head>
  <body>
    <article>
      <h1>తల్లిపై దాడిచేసిన కొడుకుకు జైలు</h1>
      <address>
        <time datetime="2019-11-24T08:37:00+00:00">24 Nov 2019, 08:37</time>
      </address>
      <p>మెహిదీపట్నం : తల్లి, కుటుంబ సభ్యులపై దాడి చేసిన వ్యక్తికి కోర్టు రెండు రోజుల జైలు శిక్షను విధించింది. హబీబ్‌నగర్ ఇన్‌స్పెక్టర్ శివచంద్ర కథనం ప్రకారం.. అఫ్జల్‌సాగర్ కట్టమైసమ్మ దేవాలయం సమీపంలో నివసించే ఫుష్పలత కుమారుడు వెంకటేశ్ జులాయిగా తిరుగుతున్నాడు. కొన్ని రోజులుగా ఇంట్లో గొడవ చేస్తూ కుటుంబ సభ్యులను భయబ్రాంతులకు గురిచేస్తున్నాడు. ఈ క్రమంలో ఇంట్లో వారిపై దాడి చేసి కొట్టాడు. ఈ దాడిలో తల్లి ఫుష్పలత చేతికి గాయాల య్యాయి. దీంతో ఆమె పోలీసులకు ఫిర్యాదు చేసింది. పోలీసులు కేసు దర్యాప్తు చేపట్టి.. నిందితుడు వెంకటేశ్ ను అరెస్ట్‌చేసి కోర్టులో హాజరు పరిచారు. కేసు పూర్వాపరాలను పరిశీలించిన కోర్టు.. వెంకటేశ్‌కు రెండు రోజు ల జైలు శిక్షను విధించిందని ఇన్‌స్పెక్టర్ తెలిపారు.</p>
    </article>
  </body>
</html>