<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bama.hu/kek-hirek/helyi-kek-hirek/lovoldozes-volt-hajnalban-az-expo-centerben-2140275/"/>
    <meta property="og:site_name" content="BAMA"/>
    <meta property="article:published_time" content="2019-11-24T08:50:00+00:00"/>
    <meta property="og:title" content="Lövöldözés volt hajnalban az Expo Centerben"/>
    <meta property="og:description" content="Az esettel összefüggésben több embert előállítottak a rendőrök."/>
  </head>
  <body>
    <article>
      <h6 class="kicker">BALHÉ</h6>
      <h1>Lövöldözés volt hajnalban az Expo Centerben</h1>
      <address><time datetime="2019-11-24T08:50:00+00:00">24 Nov 2019, 08:50</time> by <a rel="author">police.hu</a></address>
      <h4>Korábbi nézeteltérésének tisztázása közben gáz-riasztó fegyverét is használta egy 21 éves férfi Pécsett, nem sérült meg senki. Az esettel összefüggésben több embert előállítottak a rendőrök.</h4>
      <p>A rendőrség ügyeletére 2019. november 24-én 5 óra 51 perckor érkezett bejelentés arról, hogy Pécsett, az Expo Centerben lövöldöznek. A helyszínre érkező rendőrök megállapították, hogy egy 21 éves, valamint egy 24 éves férfi egy korábbi nézeteltérés miatt keveredett vitába egy több fős családdal. Az épület folyósóján a 21 éves férfi a nála lévő gáz-riasztó fegyverrel több lövést is leadott, amelynek során nem sérült meg senki.</p>
      <p>Az esettel összefüggésben a rendőrök a helyszínről bűncselekmény elkövetésének gyanúja miatt több embert előállítottak, velük szemben az intézkedések folyamatban vannak.</p>
      <p>A Pécsi Rendőrkapitányság vizsgálja az eset körülményeit.</p>
    </article>
  </body>
</html>