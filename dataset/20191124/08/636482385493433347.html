<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/uhrin-jr-le-cere-cainilor-sa-uite-de-restantele-financiare-si-sa-joace-fotbal-jucatorii-trebuie-sa-se-concentreze-pe-joc-chiar-daca-mai-intarzie-salariile-20098273"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T08:05:55+00:00"/>
    <meta property="og:title" content="Uhrin jr. le cere „câinilor” să uite de restanțele financiare și să joace fotbal: „Jucătorii trebuie să se concentreze pe joc, chiar dacă mai întârzie salariile!”"/>
    <meta property="og:description" content="Dusan Uhrin jr., antrenorul principal al formației Dinamo București a declarat în cadrul conferinței de presă premergătoare duelului pe care elevii săi îl"/>
  </head>
  <body>
    <article>
      <h1>Uhrin jr. le cere „câinilor” să uite de restanțele financiare și să joace fotbal: „Jucătorii trebuie să se concentreze pe joc, chiar dacă mai întârzie salariile!”</h1>
      <address><time datetime="2019-11-24T08:05:55+00:00">24 Nov 2019, 08:05</time> by <a rel="author">Cristian P</a></address>
      <p>
        <b>Dusan Uhrin jr., antrenorul principal al formației Dinamo București a declarat în cadrul conferinței de presă premergătoare duelului pe care elevii săi îl vor susține astăzi pe „Clinceni Arena” cu Academica că partida va fi una foarte grea pentru elevii săi având în vedere că aceștia nu traversează cea mai bună perioadă.  </b>
      </p>
      <p><b><i>„Ne dorim cele trei puncte la Clinceni şi vom face totul pentru ele. E important să jucăm bine. Traversăm o perioadă dificilă pentru că pentru noi nu există meci uşor. Avem ceva probleme medicale, este vorba despre Brito, care are un virus. În rest sunt accidentaţii care se ştiu. Fabbrini cred că va putea reveni peste aproximativ 10 zile”,</i></b> a declarat Dusan Uhrin jr.</p>
      <p>Tehnicianul „câinilor” a recunoscut existența restanțelor financiare către eelvii săi însă a spus că aceștia ar trebui să se concentreze pe joc pentru că situația financiară se va rezolva 100%.</p>
      <p><b><i>„Sunt multe zvonuri legate de bani. Ei sunt importanţi, normal, dar mult mai important este cum jucăm. Jucătorii trebuie să se concentreze pe munca lor, pe joc, chiar dacă mai întârzie salariile. Dar în primul rând ei joacă pentru Dinamo şi trebuie să arate tuturor că vor să joace pentru acest club”,</i></b> a adăugat Dusan Uhrin jr.</p>
      <p>Partida dintre Academica Clinceni și Dinamo București va avea loc astăzi de la ora 13:30, duelul urmând a conta pentru runda a  XVII-a a Ligii 1. Înaintea acestui duel, „câinii” se află pe locul 9 cu 21 de puncte în timp ce Academica este pe locul 12 cu 14 puncte. „Alb-roșii” pot profita de semieșecul celor de la Poli Iași înregistrat ieri cu FC Voluntari pe teren propriu, scor 2-2 și îi pot depăși pe moldoveni în clasament cu un success astăzi la Clinceni. De asemenea, „câinii” pot reduce ecartul față de rivalii de la FCSB  la doar trei puncte, echipa lui Becali cedând aseară duelul cu Astra Giurgiu pe „Național Arena”, scor 1-3.</p>
      <p>
        <b>                                       </b>
      </p>
      <p>
        <b>                                                  </b>
      </p>
      <p>
        <b>                        </b>
      </p>
      <p>
        <b> </b>
      </p>
    </article>
  </body>
</html>