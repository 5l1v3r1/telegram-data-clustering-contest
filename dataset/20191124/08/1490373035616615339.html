<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/zpravy-svet/vrazda-nemecko-dna-divka_1911240800_pj"/>
    <meta property="og:site_name" content="iROZHLAS"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="Německá policie obnovila vyšetřování víc než 20 let staré vraždy. Odebírá vzorky DNA"/>
    <meta property="og:description" content="Policie na západě Německa znovu vyšetřuje vraždu jedenáctileté Claudie Rufové. Dosud neznámý pachatel ji před třiadvaceti lety unesl, znásilnil a její ohořelé tělo pohodil na poli."/>
  </head>
  <body>
    <article>
      <h1>Německá policie obnovila vyšetřování víc než 20 let staré vraždy. Odebírá vzorky DNA</h1>
      <address><time datetime="2019-11-24T08:00:00+00:00">24 Nov 2019, 08:00</time> by <a rel="author">Tomáš Havlín</a></address>
      <p>
        <b>Policie na západě Německa znovu vyšetřuje vraždu jedenáctileté Claudie Rufové. Dosud neznámý pachatel ji před třiadvaceti lety unesl, znásilnil a její ohořelé tělo pohodil na poli. Soud předvolal k odevzdání vzorků DNA osm set mužů z obce Heimerdingen, odkud dívka pocházela.</b>
      </p>
      <p>Do budovy místní základní školy přišla podle policie v sobotu odevzdat vzorky asi polovina předvolaných mužů. Jeden z nich západoněmeckému rozhlasu WDR řekl, že si přivstal, aby dokázal, že obec o objasnění případu stojí.</p>
      <p>Policie ale předpokládá, že někteří se nedostaví ani v neděli nebo příští víkend a bude potřeba zjistit, proč výzvu neuposlechli.</p>
      <p>Podle německých médií nemá policie novou horkou stopu. Dva roky platná novela jí ale dovoluje rozsáhlejší práci se vzorky než dřív. Podle policie se navíc objevily nové indicie, že pachatel v roce 1996 žil přímo v obci nebo k ní měl silný vztah.</p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d9089.833118536453!2d8.979482633641357!3d48.84885031215286!2m3!1f0!2f0!3f0!3m2!1i1024!2i768!4f13.1!3m3!1m2!1s0x479762b4b1af01bf%3A0xb51cf754d4014ad0!2sHeimerdingen%2C%2071254%20Ditzingen%2C%20N%C4%9Bmecko!5e0!3m2!1scs!2scz!4v1574578473404!5m2!1scs!2scz" data-embed-type="--simple-iframe" width="620" height="450" data-service="GoogleMaps" scrolling="no"/>
      </figure>
      <related>
        <h4>Související články</h4>
        <a href="https://www.irozhlas.cz/zpravy-svet/malta-novinarka-daphne-caruanaova-galiziova-vrazda_1911220000_zit"/>
        <a href="https://www.irozhlas.cz/zpravy-svet/rusko-oleg-sokolov-vrazda-manzelka-ruce-batoh_1911101521_dok"/>
      </related>
    </article>
  </body>
</html>