<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportowefakty.wp.pl/skoki-narciarskie/855911/skoki-narciarskie-puchar-swiata-utrzymanie-formy-z-poprzedniego-sezonu-duza-sztu"/>
    <meta property="og:site_name" content="WP SportoweFakty"/>
    <meta property="article:published_time" content="2019-11-24T08:00:09+00:00"/>
    <meta property="og:title" content="Skoki narciarskie. Puchar Świata. Utrzymanie formy z poprzedniego sezonu dużą sztuką"/>
    <meta property="og:description" content="Ryoyu Kobayashi zdominował ostatnie pucharowe zmagania. Historia rywalizacji pokazała, że nawet po tak fenomenalnym sezonie trudno jest utrzymać dobrą dyspozycję w kolejnej edycji."/>
  </head>
  <body>
    <article>
      <h1>Skoki narciarskie. Puchar Świata. Utrzymanie formy z poprzedniego sezonu dużą sztuką</h1>
      <address><time datetime="2019-11-24T08:00:09+00:00">24 Nov 2019, 08:00</time> by <a rel="author" href="https://sportowefakty.wp.pl/autor/mateusz-kozanecki" target="_blank">Mateusz Kozanecki</a></address>
      <h4>Ryoyu Kobayashi zdominował ostatnie pucharowe zmagania. Historia rywalizacji pokazała, że nawet po tak fenomenalnym sezonie trudno jest utrzymać dobrą dyspozycję w kolejnej edycji.</h4>
      <related>
        <a href="https://sportowefakty.wp.pl/skoki-narciarskie/855897/skoki-narciarskie-puchar-swiata-wisla-2019-szymon-lozynski-fajerwerki-zostawione"/>
      </related>
      <p>W sezonie 2018/2019  był niemal nie do pokonania. Zwyciężanie w kolejnych konkursach przychodziło mu z ogromną łatwością. Zdołał także powtórzyć wyczyn  i , którzy wygrali we wszystkich etapach .</p>
      <p>Pucharowe zmagania zakończył z dorobkiem 2085 punktów, co jest drugim najlepszym wynikiem w historii. Również na tej pozycji znajduje się pod względem różnicy punktowej nad drugim zawodnikiem. Japończyk wyprzedził <a href="https://sportowefakty.wp.pl/skoki-narciarskie/stefan-kraft">Stefana Krafta</a> o 736 punktów.</p>
      <p>Oprócz niego jeszcze trzech skoczków zdołało wypracować sobie ponad 500-punktową przewagę nad wiceliderem Pucharu Świata. Do tego grona należą <a href="https://sportowefakty.wp.pl/skoki-narciarskie/peter-prevc">Peter Prevc</a> (813), <a href="https://sportowefakty.wp.pl/skoki-narciarskie/andreas-goldberger">Andreas Goldberger</a> (636) i <a href="https://sportowefakty.wp.pl/skoki-narciarskie/gregor-schlierenzauer">Gregor Schlierenzauer</a> (621).</p>
      <p>Spośród wymienionej trójki jedynie Andreas Goldberger zdołał powtórzyć sukces w kolejnym roku. W sezonie 1994/1995 Austriak zdeklasował rywali, a w następnym sięgnął po kolejną Kryształową Kulą - tym razem jednak jego przewaga nie była tak wyraźna i wyniosła jedynie 32 punkty.</p>
      <p>Tak dobrze nie radzili sobie dwaj pozostali. <a href="https://sportowefakty.wp.pl/skoki-narciarskie/gregor-schlierenzauer">Gregor Schlierenzauer</a> w kolejnym roku po efektownym triumfie zajął szóste miejsce w klasyfikacji generalnej PŚ. Jeszcze bardziej swoje loty obniżył <a href="https://sportowefakty.wp.pl/skoki-narciarskie/peter-prevc">Peter Prevc</a> - wylądował ostatecznie na dziewiątej pozycji.</p>
      <p><a href="https://sportowefakty.wp.pl/skoki-narciarskie/ryoyu-kobayashi">Ryoyu Kobayashi</a> ma zatem przed sobą niezwykle trudne zadanie. Niedzielny konkurs indywidualny na <a href="https://sportowefakty.wp.pl/areny/skocznia-narciarska-im-adama-malysza-hs-134">skoczni im. Adama Małysza (HS 134)</a> w Wiśle powinien sporo powiedzieć o dyspozycji Japończyka i jego ewentualnych szansach na zgarnięcie drugiej z rzędu Kryształowej Kuli. Póki co, nie jest to oczywiste.</p>
      <p>
        <b>Dominatorzy Pucharu Świata:</b>
      </p>
      <table bordered="">
        <tr>
          <th>Lp.</th>
          <th>Zawodnik</th>
          <th>Zwycięski sezon</th>
          <th>Kolejny sezon</th>
        </tr>
        <tr>
          <td>1.</td>
          <td>Peter Prevc</td>
          <td>15/16 - 2303 pkt (813 pkt przewagi)</td>
          <td>16/17 - 716 pkt (9. miejsce)</td>
        </tr>
        <tr>
          <td>2.</td>
          <td>Ryoyu Kobayashi</td>
          <td>18/19 - 2085 pkt (736 przewagi)</td>
          <td>19/20 - ?</td>
        </tr>
        <tr>
          <td>3.</td>
          <td>Andreas Goldberger</td>
          <td>94/95 - 1571 pkt (636 przewagi)</td>
          <td>95/96 - 1416 pkt (1. miejsce)</td>
        </tr>
        <tr>
          <td>4.</td>
          <td>Gregor Schlierenzauer</td>
          <td>12/13 - 1620 pkt (621 przewagi)</td>
          <td>13/14 - 943 pkt (6. miejsce)</td>
        </tr>
      </table>
      <p><b>Czytaj także:</b><br/>- <a href="https://sportowefakty.wp.pl/skoki-narciarskie/855877/skoki-narciarskie-puchar-swiata-wisla-2019-dawid-kubacki-najlepszy-indywidualnie">Puchar Świata Wisła 2019. Dawid Kubacki najlepszy indywidualnie</a><br/>- <a href="https://sportowefakty.wp.pl/skoki-narciarskie/855884/skoki-narciarskie-puchar-swiata-wisla-2019-juz-kontrowersja-borek-sedlak-nie-pop">Już kontrowersja. Borek Sedlak nie popisał się przy skoku Żyły</a></p>
      <p>WP SportoweFakty</p>
    </article>
  </body>
</html>