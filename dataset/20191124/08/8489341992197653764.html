<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/806999/%D8%B3%D8%B1%D8%AF%D8%A7%D8%B1-%DB%8C%D8%B2%D8%AF%DB%8C-%D8%A8%D8%A7%D9%86%D9%88%D8%A7%D9%86-%D8%A8%D8%B3%DB%8C%D8%AC%DB%8C-%D8%A8%D9%87-%D8%AF%D9%86%D8%A8%D8%A7%D9%84-%D8%B1%D9%81%D8%B9-%D8%A2%D8%B3%DB%8C%D8%A8%E2%80%8C%D9%87%D8%A7%DB%8C-%D8%A7%D8%AC%D8%AA%D9%85%D8%A7%D8%B9%DB%8C-%D9%87%D8%B3%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="سردار یزدی: بانوان بسیجی به دنبال رفع آسیب‌های اجتماعی هستند"/>
    <meta property="og:description" content="فرمانده سپاه محمد رسول الله تهران بزرگ گفت: بانوان بسیجی امروز در ایجاد آرامش در جامعه، خانه و محل کار تلاش می‌کنند و به دنبال رفع آسیب‌های اجتماعی هستند."/>
  </head>
  <body>
    <article>
      <h1>سردار یزدی: بانوان بسیجی به دنبال رفع آسیب‌های اجتماعی هستند</h1>
      <h2>فرمانده سپاه محمد رسول الله تهران بزرگ گفت: بانوان بسیجی امروز در ایجاد آرامش در جامعه، خانه و محل کار تلاش می‌کنند و به دنبال رفع آسیب‌های اجتماعی هستند.</h2>
      <address>
        <time datetime="2019-11-24T08:00:00+00:00">24 Nov 2019, 08:00</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، سردار محمد رضا یزدی فرمانده سپاه محمد رسول الله تهران بزرگ در تجمع ۴ هزار نفری دختران بسیجی که صبح امروز (یکشنبه) در تالار بزرگ وزارت کشور برگزار شد، گفت: دختران، مادران، خواهران و همسران در گام دوم انقلاب به دنبال نشان دادن چهره واقعی یک زن مسلمان انقلابی و فرهیخته هستند.<br/><br/>وی افزود: خواهران ما در بسیج به دنبال ارائه حضور زنان به صورت فعال و موفق در عرصه‌های مختلف اجتماعی هستند.<br/><br/>فرمانده سپاه تهران بزرگ با بیان اینکه بانوان بسیجی امروز در ایجاد آرامش در جامعه، خانه و محل کار تلاش می‌کنند و به دنبال رفع آسیب‌های اجتماعی هستند، گفت: در عرصه‌های اقتصادی نیز فعالیت‌های اقتصادی و کارآفرینی بسیار خوبی توسط بانوان بسیجی صورت گرفته است.<br/><br/>سردار یزدی خاطرنشان کرد: اگر امروز در ایجاد امنیت در داخل و خارج کشور موفق هستیم به واسطه حضور، پشتیبانی حمایت و همراهی بانوان کشورمان به خصوص بانوان بسیجی است.</p>
    </article>
  </body>
</html>