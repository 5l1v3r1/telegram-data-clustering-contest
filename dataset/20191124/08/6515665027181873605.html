<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/sport/tenis/3363379/nestvarni-nadal-odveo-spaniju-u-finale-spanac-zabelezio-31-prvu-uzastopnu-pobedu-u-dresu-sa-nacionalnim-grbom-foto"/>
    <meta property="og:site_name" content="kurir.rs"/>
    <meta property="article:published_time" content="2019-11-24T08:41:00+00:00"/>
    <meta property="og:title" content="NESTVARNI NADAL ODVEO ŠPANIJU U FINALE: Španac zabeležio 31 uzastopnu pobedu u dresu sa nacionalnim grbom! (FOTO)"/>
    <meta property="og:description" content="Teniska reprezentacije Španije drugi je finalista završnog turnira Dejvis kupa u Madridu."/>
  </head>
  <body>
    <article>
      <h6 class="kicker">dejvis kup</h6>
      <h1>NESTVARNI NADAL ODVEO ŠPANIJU U FINALE: Španac zabeležio 31 uzastopnu pobedu u dresu sa nacionalnim grbom! (FOTO)</h1>
      <address>
        <time datetime="2019-11-24T08:41:00+00:00">24 Nov 2019, 08:41</time>
      </address>
      <p>
        <b>Teniska reprezentacije Španije drugi je finalista završnog turnira Dejvis kupa u Madridu.</b>
      </p>
      <p>"Crvena furija" je sa 2-1 u pobedama savladala selekciju Velike Britanije</p>
      <p>U prvom singlu Kajl Edmund je savladao Felisijana Lopesa sa 2-0 u setovima posle jednog časa i 23 minuta tenisa – 6:3, 7:6.</p>
      <p>Edmund je fenomenalno servirao, spasao set lopte u drugom setu i zasluženo došao do pobede protiv Lopesa koji nije trebaloni da igra u singlu ovog turnira.</p>
      <p>Naime, prvo je Bautista Agut odustao zbog smrti oca, a onda se Karenjo-Busta povredio, pa je 38-godišnji Felisijano upao na meč protiv Edmunda.</p>
      <p>Posle tog duela na scenu je stupio Rafael Nadal, čiji je protivnik bio Den Evans.</p>
      <p>Španija je u prethodna dva meča gubila prvi singl, a u oba navrata Nadal je spasavao situaciju i dobijao drugi singl, a onda i dubl.</p>
      <p>Isti scenario viđen je i ovaj put Nadal je bez ikakvih problema dobio meč posle sat i po vremena sa<b> 6:4, 6:0.</b></p>
      <figure>
        <img src="https://www.kurir.rs/data/images/2019/11/21/14/2059417_fff01-epa_ff.jpg?ver=1574580744"/>
        <figcaption>
          <cite>foto: EPA/KIKO HUESCA</cite>
        </figcaption>
      </figure>
      <p>Španac je nedugo zatim odlučio da bude čovek odluke i u dublu, kao što je bio u prethodna dva duela, pa su se on i Felisijano Lopes borili sa Džejmijem Marijem i Nilom Skupskim za finale Dejvis kupa.</p>
      <p>Domaći dubl je uspeo da posle dva taj brejka <b>7:6 7:6</b> i dva časa i 17 minuta igre dobije odlučujući duel i tako se plasira u veliko finale.</p>
      <p>Neverovatan meč je odigrao Rafael Nadal, kome je ovo bio 31. uzastopni trijumf u Dejvis kupu.</p>
      <p>On, iako nema "dubl renking", nosio je svoj tim u ovom duelu i u odlučujućim trenucima odigravao neverovatne udarce.</p>
      <p>Kurir sport</p>
    </article>
  </body>
</html>