<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301397/%D9%84%D8%B2%D9%88%D9%85-%D8%A8%D8%B3%D8%AA%D8%B1%D8%B3%D8%A7%D8%B2%DB%8C-%D9%81%D8%B9%D8%A7%D9%84%DB%8C%D8%AA-%D9%87%D8%A7%DB%8C-%D9%82%D8%B1%D8%A2%D9%86%DB%8C-%D8%AF%D8%B1-%D9%84%D8%B1%D8%B3%D8%AA%D8%A7%D9%86"/>
    <meta property="og:site_name" content="ایسنا"/>
    <meta property="article:published_time" content="2019-11-24T08:18:28+00:00"/>
    <meta property="og:title" content="لزوم بسترسازی فعالیت‌های قرآنی در لرستان"/>
    <meta property="og:description" content="ایسنا/لرستان مدیرعامل اتحادیه مؤسسات فرهنگی مردمی قرآن و عترت لرستان بسترسازی برای انجام فعالیت‌های قرآنی را یکی‌از خواسته‌های اتحادیه و مؤسسات از دستگاه‌های دولتی دانست و گفت: برگزاری دوره‌های توانمندسازی مدیران مؤسسات قرآنی یکی‌از این بسترهاست."/>
  </head>
  <body>
    <article>
      <h1>لزوم بسترسازی فعالیت‌های قرآنی در لرستان</h1>
      <address><time datetime="2019-11-24T08:18:28+00:00">24 Nov 2019, 08:18</time> by <a rel="author">مرضیه حافظی</a></address>
      <p>ایسنا/لرستان مدیرعامل اتحادیه مؤسسات فرهنگی مردمی قرآن و عترت لرستان بسترسازی برای انجام فعالیت‌های قرآنی را یکی‌از خواسته‌های اتحادیه و مؤسسات از دستگاه‌های دولتی دانست و گفت: برگزاری دوره‌های توانمندسازی مدیران مؤسسات قرآنی یکی‌از این بسترهاست.</p>
      <p>روح‌الدین بلواسی در جلسه هماهنگی برگزاری کارگاه توانمندسازی مدیران مؤسسات فرهنگی قرآن و عترت لرستان، اظهار کرد: طبق هماهنگی‌های انجام شده حدود ۷۵ نفر از مدیران عامل مؤسسات فرهنگی قرآن و عترت جهت حضور در این کارگاه اعلام آمادگی کرده‌اند.<br/><br/>وی با اشاره به این‌که در حال حاضر ۹۲ مؤسسه در اتحادیه مؤسسات فرهنگی مردمی قرآن و عترت استان عضو هستند، ادامه داد: تعدادی از این مؤسسات منحل شده و برخی نیز با مشکلات مالی زیادی روبرو هستند.<br/><br/>بلواسی بسترسازی برای انجام فعالیت‌های قرآنی را یکی‌از خواسته‌های اتحادیه و مؤسسات از دستگاه‌های دولتی دانست و اظهار کرد: یکی‌از این زیرساخت‌ها برگزاری دوره‌های این چنینی است.<br/><br/>مدیرعامل اتحادیه مؤسسات فرهنگی ـ مردمی قرآن و عترت لرستان تصریح کرد: این دوره هفتم آذرماه در دو نوبت صبح و عصر در اداره تبلیغات اسلامی لرستان برگزار می‌شود.<br/><br/>وی با اشاره به این‌که این دوره در چهار سرفصل برگزار می‌شود، عنوان کرد: برای برگزاری این دوره‌ها از اساتید برجسته استان در رشته‌های موردنظر استفاده می‌شود.</p>
      <p>انتهای پیام</p>
    </article>
  </body>
</html>