<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/techno/apple_vikonaye_odrazu_2_pobazhannya_koristuvachiv_u_2020_rotsi_n1238291"/>
    <meta property="og:site_name" content="24 Канал"/>
    <meta property="article:published_time" content="2019-11-24T08:09:00+00:00"/>
    <meta property="og:title" content="Apple виконає одразу 2 побажання користувачів у 2020 році"/>
    <meta property="og:description" content="Компанія Apple вирішила дослухатись до прохань та побажань своїх користувачів. І вже в наступному році втілить деякі з них. Принаймні про це говорить аналітик Barclays Блейн Кертіс."/>
  </head>
  <body>
    <article>
      <h1>Apple виконає одразу 2 побажання користувачів у 2020 році</h1>
      <address><time datetime="2019-11-24T08:09:00+00:00">24 Nov 2019, 08:09</time> by <a rel="author" href="https://24tv.ua/irina_politska_tag5007/" target="_blank">Ірина Полицька</a></address>
      <p>
        <b>Компанія Apple вирішила дослухатись до прохань та побажань своїх користувачів. І вже в наступному році втілить деякі з них. Принаймні про це говорить аналітик Barclays Блейн Кертіс.</b>
      </p>
      <p>Як передає <a href="https://www.macrumors.com/2019/11/22/barclays-iphone-12-pro-likely-6gb-ram/?utm_source=ixbtcom">MacRumors,</a>цей аналітик провів кілька зустрічей з партнерами Apple з ланцюжка виробничих поставок в Азії.</p>
      <blockquote>До теми: <a href="https://24tv.ua/techno/yak_viglyadatime_iphone_12_v_merezhi_zyavilis_novi_znimki_n1232984">Як виглядатиме iPhone 12: в мережі з’явились нові знімки</a></blockquote>
      <h3>Перший приємний сюрприз</h3>
      <p>Аналітикові стало відомо, що обсяг оперативної пам'яті Phone 12 Pro і iPhone 12 Pro Max, нарешті, доросте до 6 ГБ. Це суттєвий крок вперед по порівнянням з 4 ГБ в iPhone 11 Pro і iPhone 11 Pro Max, які випустили у цьому році.</p>
      <p>Також у новинки додадуть 3D-сканування простору в тильній камері. Новинки 2020 року також отримають підтримку високошвидкісних стільникових мереж 5G. У базовій моделі iPhone 12 збережеться 4 ГБ оперативної пам'яті, як і в iPhone 11.</p>
      <h3>Друге прохання користувачів</h3>
      <p>Також аналітик запевнив, у наступному році відбудеться презентація нового покоління бюджетника iPhone SE 2. Його виробництво виробник має запустити вже у лютому, а офіційний дебют відбудеться в березні. iPhone SE 2 запозичить багато характеристик iPhone 8, зокрема 4,7-дюймовий екран і сканер відбитків пальців Touch ID. Також бюдженик отримає фірмову кнопку Додому. При цьому він буде працювати на новому процесорі A13 і 3 ГБ оперативної пам'яті.</p>
      <blockquote>Більше новин, що стосуються подій зі світу технологій, ґаджетів, штучного інтелекту, а також космосу читайте у розділі<b> <a href="https://24tv.ua/techno/tehno_tag5908/">Тех</a><a href="https://24tv.ua/techno/tehno_tag5908/">но</a></b></blockquote>
    </article>
  </body>
</html>