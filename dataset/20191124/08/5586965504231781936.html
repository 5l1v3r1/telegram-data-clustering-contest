<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/stiri/alegeri-prezidentiale-2019-turul-2-orban-comenteaza-prezenta-la-urnele-din-tara-e-o-vreme-de-toamna-ziua-primului-tur-a-fost-de-vara-18610582"/>
    <meta property="og:site_name" content="Gândul"/>
    <meta property="article:published_time" content="2019-11-24T08:01:40+00:00"/>
    <meta property="og:title" content="Alegeri prezidenţiale 2019, turul 2. Orban comentează prezenţa la urnele din ţară: E o vreme de toamnă.Ziua primului tur a fost de vară"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Alegeri prezidenţiale 2019, turul 2. Orban comentează prezenţa la urnele din ţară: E o vreme de toamnă.Ziua primului tur a fost de vară</h1>
      <h2>Premierul Ludovic Orban, prezent la sediul MAI, a comentat prezenţa la vot din ţară, precizând că vremea nefavorabilă poate fi motivul pentru care procentul de duminică este mai mic decât cel din primul tur, din 10 noiembrie.</h2>
      <address>
        <time datetime="2019-11-24T08:01:40+00:00">24 Nov 2019, 08:01</time>
      </address>
      <p>„Efectivele mobilizate pentru a asigura misiunile de pază, ordine, sunt 38.000 de angajaţi ai MAI mobilizaţi. (...) Ca număr de incidente, e un număr de incidente mic, 7 icidente, dar nu sunt incidente care... singurul incident: s-a continuat campania electorală într-o secţie, dar în rest sunt incidente minore, procesul se desfăşoară în condiţii bune”, a declarat premierul la sediul MAI, prezent pentru a verifica modul de organizare a alegerilor.</p>
      <p>Întrebat cum vede prezenţa la vot din ţară, care este mai mică decât cea prin primul tur, din 10 noiembrie, Ludovic Orban a spus că până la finalul zilei cu siguranţă vor veni mai mulţi cetăţeni la urne.</p>
      <p>„Întotdeauna am fost optimist. E şi o zi diferită de ziua din primul tur, când a fost o vreme frumoasă, chiar aproape o zi de vară. Astăzi e o vreme de toamnă târzie, cu ploi în multe zone ale tării. Sunt convins că până la finalul zilei, cât mai mulţi români vor decide să-şi exercite dreptul de vot”, a mai explicat Orban.</p>
      <p>610.918 români au votat, duminică, în ţară, în primele două ore de la deschiderea urnelor, înregistrându-se o prezenţă la vot la ora 09.00 de 3,35 %, potrivit Biroului Electoral Central. În primul tur, la aceeaşi oră, votaseră 640.431 de alegători, prezenţa la vot fiind de 3,51%.</p>
      <related>
        <h4>Citeşte şi</h4>
        <a href="https://www.gandul.info/stiri/exit-poll-alegeri-prezidentiale-2019-rezultatele-publicate-la-ora-21-00-18610579?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/alegeri-prezidentiale-2019-turul-2-ministrul-monica-anisie-dupa-ce-a-iesit-de-la-urne-am-votat-cu-incredere-ca-romania-va-fi-educata-18610509?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/stiri/iesenii-sunt-matinali-la-vot-ei-spun-ca-voteaza-sa-nu-mai-iasa-in-strada-18610440?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>