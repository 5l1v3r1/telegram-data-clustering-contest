<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/boyni/uayldr-nyama-proshka-pak-nokautira-ortis-video_443793.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-24T08:00:00+00:00"/>
    <meta property="og:title" content="Уайлдър няма прошка, пак нокаутира Ортис ВИДЕО"/>
    <meta property="og:description" content="Бронзовия бомбардировач с десета поредна защита на световната си титла"/>
  </head>
  <body>
    <article>
      <h1>Уайлдър няма прошка, пак нокаутира Ортис ВИДЕО</h1>
      <h2>Бронзовия бомбардировач с десета поредна защита на световната си титла</h2>
      <address>
        <time datetime="2019-11-24T08:00:00+00:00">24 Nov 2019, 08:00</time>
      </address>
      <figure>
        <img src="https://static.blitz.bg/documents/thumbnails/sport/780/201911/15745750511.jpg"/>
        <figcaption>Getty Images / Guliver</figcaption>
      </figure>
      <p>Американският боксьор Дионтей Уайлдър защити световната си титла във версия Световен боксов съвет (WBC) в свръхтежката категория при професионалистите. На ринга в Лас Вегас Бронзовия бомбардировач нокаутира кубинеца Луис Ортис в седмия рунд и така продължава без загуба в своята профи кариера. 34-годишният Уайлдър вече има 43 победи (42 с нокаут) и едно равенство. За американеца това е втора победа над Ортис, след като нокаутира кубинеца в десетия рунд на 3 март 2018 г.</p>
      <p>
        <a href="http://record.winbetaffiliates.bg/_9H5exeV5uGLKto_EPcZApGNd7ZgqdRLk/1/">
          <b>Winbet - най-голямото разнообразие от пазари! (18+)</b>
        </a>
      </p>
      <p>Според съдийските карти американецът беше изоставащ с 54:60 след шестте рунда. Той също губеше седмия рунд, но две секунди преди гонга успя да пласира хубав десен прав в главата на кубинския Кинг Конг. Това беше достатъчно. Луис Ортис падна на пода. Съдията започна да отброява, 40-годишният кубинец успя да се изправи, но това не беше достатъчно. Реферът отсъди победа за Бронзовия бомбардировач с нокаут.</p>
      <p>Уайлдър е шестият действащ шампион с десет поредни защити на световната си титла. С 95% нокаути, той е и лидер по този показател във вечната ранглиста. Сега на американеца предстои нов мач срещу Тайсън Фюри. Мачът ще бъде през февруари. Циганският крал е единственият съперник, който Бронзовия бомбардировач не успя да победи. Двамата се срещнаха на 1 декември 2018 г. и мачът завърши наравно. Фюри също няма загуба през кариерата си – 29 победи (20 с нокаут) и едно равенство.</p>
      <p>
        <b>ВИДЕО ОТ МОМЕНТА, В КОЙТО УАЙЛДЪР НОКАУТИРА ОРТИС</b>
      </p>
      <figure>
        <iframe data-src="https://twitter.com/2nddecksports/status/1198476626339737600?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>