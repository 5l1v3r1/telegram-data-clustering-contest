<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sakshi.com/news/movies/samajavaragamana-song-has-received-1-million-likes-youtube-1242692"/>
    <meta property="og:site_name" content="Sakshi"/>
    <meta property="article:published_time" content="2019-11-24T08:50:38+00:00"/>
    <meta property="og:title" content="‘సామజవరగమన’ సాధించేసింది.."/>
    <meta property="og:description" content="‘సామజవరగమన... నిను చూసి ఆగగలనా...’ ఇప్పుడు సోషల్‌ మీడియా నుంచి ఫోన్‌ రింగ్‌ టోన్, కాలర్‌ ట్యూన్స్‌ వరకూ ఎక్కువగా వినిపిస్తున్న పాట ఇది. ‘అల వైకుంఠపురములో’ సినిమాలో తమన్‌ స్వరపరిచిన ఈ పాట విడుదల"/>
  </head>
  <body>
    <article>
      <h1>‘సామజవరగమన’ సాధించేసింది..</h1>
      <address>
        <time datetime="2019-11-24T08:50:38+00:00">24 Nov 2019, 08:50</time>
      </address>
      <p>‘సామజవరగమన... నిను చూసి ఆగగలనా...’ ఇప్పుడు సోషల్‌ మీడియా నుంచి ఫోన్‌ రింగ్‌ టోన్, కాలర్‌ ట్యూన్స్‌ వరకూ ఎక్కువగా వినిపిస్తున్న పాట ఇది. ‘అల వైకుంఠపురములో’ సినిమాలో తమన్‌ స్వరపరిచిన ఈ పాట విడుదల అయినప్పటినుంచే బ్లాక్‌బస్టర్‌ హిట్‌గా నిలిచింది.  ‘సిరివెన్నెల’ సీతారామశాస్త్రి సాహిత్యం అందించిన ఈ పాటను సిద్‌ శ్రీరామ్‌ ఆలపించారు. ఇప్పటికే మిలిమన్‌ నుంచి బిలియన్‌ వ్యూస్‌ దిశగా దూసుకపోతూ సెన్సేషన్‌ సృష్టించబోతోంది ఈ సాంగ్‌. తాజాగా ‘సామజవరగమన’మరో మైలు రాయిని అందుకుంది. యూట్యూబ్‌లో వన్‌ మిలియన్‌ లైక్‌లను సాధించి సరికొత్త చరిత్ర సృష్టించింది. టాలీవుడ్‌లో ఓ సినిమాకు సంబంధించిన ట్రైలర్‌/టీజర్‌/వీడియో సాంగ్‌కు ఇన్ని లైక్‌లు రావడం ఇదే ప్రథమం కావడం విశేషం</p>
      <p>స్టైలిష్‌ స్టార్‌ అల్లు అర్జున్‌ హీరోగా మాటల మాంత్రికుడు త్రివిక్రమ్ శ్రీనివాస్‌ దర్శకత్వంలో తెరకెక్కుతున్న ఈ సినిమాలో పూజాహెగ్డే హీరోయిన్‌గా నటిస్తోంది. లాంగ్ గ్యాప్‌ తరువాత బన్నీ చేస్తున్న ఈ సినిమాపై భారీ అంచనాలే ఉన్నాయి. ఇప్పటికే విడుదలైన ఫస్ట్‌ లుక్‌ పోస్టర్‌, టీజర్‌, సాంగ్స్‌ సినిమాపై మరింత హైప్‌ను క్రియేట్‌ చేశాయి. ఇక ఈ సినిమాలోని పాటలు అల్లు అర్జున్‌ కెరీర్‌లోనే వన్‌ ఆఫ్‌ ది బెస్ట్‌ అండ్‌ స్పెషల్‌ సాంగ్స్‌గా నిలవడం ఖాయంగా కనిపిస్తోంది. ‘సామజవరగమన’ తో పాటు దీపావళి కానుకగా వచ్చిన ‘రాములో రాములా’ సాంగ్‌ కూడా సోషల్‌ మీడియాను ఆగం చేసింది. ఈ రెండు పాటలతో పాటు ‘ఓ మై గాడ్‌ డాడీ’ సాంగ్‌ కూడా శ్రోతలను అలరిస్తోంది. సంక్రాంతి కానుకగా విడుదల కానున్న ఈ చిత్రంలో సుశాంత్, సునీల్, నవదీప్, టబు, మురళీ శర్మ తదితరులు ముఖ్యపాత్ర పోషిస్తున్నారు. </p>
      <figure>
        <iframe src="https://www.youtube.com/embed/Thf60JU8E98" width="640" height="360" data-service="Youtube" scrolling="no"/>
      </figure>
      <figure>
        <iframe data-src="https://twitter.com/alluarjun/status/1198245976915333120?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>సంబంధిత వార్తలు</h4>
        <a href="https://www.sakshi.com/news/movies/nia-sharma-ugliest-celebrity-trolled-twitter-1242683"/>
        <a href="https://www.sakshi.com/news/movies/ileana-put-brave-face-after-her-shocking-love-breakup-1242636"/>
        <a href="https://www.sakshi.com/news/movies/vijay-sethupathi-pizza-2-movie-updates-1242616"/>
        <a href="https://www.sakshi.com/news/movies/jayalalithaa-biopic-thalaivi-first-look-poster-release-1242613"/>
        <a href="https://www.sakshi.com/news/movies/george-reddy-movie-success-meet-1242554"/>
      </related>
    </article>
  </body>
</html>