<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807035/%D8%AF%D9%84%DB%8C%D9%84-%D8%A7%D8%B3%D8%AA%D8%B1%D9%84%DB%8C%D9%86%DA%AF-%D8%A8%D8%B1%D8%A7%DB%8C-%D8%B1%D8%AF-%D9%BE%DB%8C%D8%B4%D9%86%D9%87%D8%A7%D8%AF-%DB%B4%DB%B5%DB%B0-%D9%87%D8%B2%D8%A7%D8%B1-%D9%BE%D9%88%D9%86%D8%AF-%D8%AF%D8%B1-%D9%87%D9%81%D8%AA%D9%87-%D8%B3%D8%B1%D9%86%D9%88%D8%B4%D8%AA-%DA%AF%D9%88%D8%A7%D8%B1%D8%AF%DB%8C%D9%88%D9%84%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T08:59:00+00:00"/>
    <meta property="og:title" content="دلیل استرلینگ برای رد پیشنهاد ۴۵۰ هزار پوند در هفته: سرنوشت گواردیولا!"/>
    <meta property="og:description" content="رحیم استرلینگ پیشنهاد تمدید قرارداد با دستمزد هفتگی ۴۵۰ هزار پوند را رد کرده تا شرایط ادامه حضور پپ گواردیولا در منچسترسیتی مشخص شود."/>
  </head>
  <body>
    <article>
      <h1>دلیل استرلینگ برای رد پیشنهاد ۴۵۰ هزار پوند در هفته: سرنوشت گواردیولا!</h1>
      <h2>رحیم استرلینگ پیشنهاد تمدید قرارداد با دستمزد هفتگی ۴۵۰ هزار پوند را رد کرده تا شرایط ادامه حضور پپ گواردیولا در منچسترسیتی مشخص شود.</h2>
      <address>
        <time datetime="2019-11-24T08:59:00+00:00">24 Nov 2019, 08:59</time>
      </address>
      <p>به گزارش گروه ورزشی خبرگزاری دانشجو، سیتی علاقمند است که در میان علاقه تیم هایی، چون بارسلونا، رئال مادرید و پاریسن ژرمن، قرارداد خود با رحیم استرلینگ را تمدید کند. او در این فصل ۱۴ گل برای باشگاه به ثمر رسانده که یکی از گل‌های او نیز در دیدار شب گذشته برابر چلسی از سوی کمک داور ویدیویی مردود شد. او در تلاش است که رکورد گلزنی فصل گذشته خود را بشکند و این کاری است که پس از پیوستن از لیورپول به سیتی در سال ۲۰۱۵، هر فصل انجام داده است.<br/><br/>این بازیکن ۲۴ ساله تحت هدایت گواردیولا به یکی از بهترین بازیکنان دنیا تبدیل شده است و رابطه عمیقی با این مربی اسپانیایی دارد. روزنامه انگلیسی سان مدعی شده که استرلینگ تا زمانی که شرایط ادامه حضور گواردیولا در سیتی مشخص نشود، حاضر به تمدید قرارداد خود با این باشگاه نیست. <br/><br/>گواردیولا تا پایان فصل آینده با سیتی قرارداد دارد، اما استرلینگ تا تابستان ۲۰۲۳، یعنی دو فصل پس از این مدت، در اختیار این تیم خواهد بود و سان مدعی شده که در صورت جدایی مربی اسپانیایی، این بازیکن نیز تصمیم دارد که او را در تیم بعدی همراهی کند.  </p>
    </article>
  </body>
</html>