<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1626034/%e0%a6%b8%e0%a6%be%e0%a6%a4%e0%a6%95%e0%a7%8d%e0%a6%b7%e0%a7%80%e0%a6%b0%e0%a6%be%e0%a7%9f-%e0%a6%b6%e0%a6%bf%e0%a6%b6%e0%a7%81-%e0%a6%a7%e0%a6%b0%e0%a7%8d%e0%a6%b7%e0%a6%a3%e0%a6%9a%e0%a7%87%e0%a6%b7%e0%a7%8d%e0%a6%9f%e0%a6%be%e0%a6%b0-%e0%a6%85%e0%a6%ad%e0%a6%bf%e0%a6%af%e0%a7%8b%e0%a6%97%e0%a7%87-%e0%a6%9b%e0%a6%be%e0%a6%a4%e0%a7%8d%e0%a6%b0"/>
    <meta property="og:site_name" content="প্রথম আলো"/>
    <meta property="article:published_time" content="2019-11-24T08:52:00+00:00"/>
    <meta property="og:title" content="সাতক্ষীরায় শিশু ধর্ষণচেষ্টার অভিযোগে ছাত্র গ্রেপ্তার"/>
    <meta property="og:description" content="সাতক্ষীরায় পাঁচ বছর বয়সী এক কন্যাশিশুকে ধর্ষণচেষ্টার অভিযোগে শেখ শরিফুজ্জামান (২২) নামের এক যুবককে গ্রেপ্তার করেছে পুলিশ।"/>
  </head>
  <body>
    <article>
      <h1>সাতক্ষীরায় শিশু ধর্ষণচেষ্টার অভিযোগে ছাত্র গ্রেপ্তার</h1>
      <address><time datetime="2019-11-24T08:52:00+00:00">24 Nov 2019, 08:52</time> by <a rel="author">নিজস্ব প্রতিবেদক, সাতক্ষীরা</a></address>
      <p>সাতক্ষীরায় পাঁচ বছর বয়সী এক কন্যাশিশুকে ধর্ষণচেষ্টার অভিযোগে শেখ শরিফুজ্জামান (২২) নামের এক যুবককে গ্রেপ্তার করেছে পুলিশ।</p>
      <p>গতকাল শনিবার দুপুরে এই ধর্ষণচেষ্টার ঘটনা ঘটে। শিশুটিকে রাতে সাতক্ষীরা সদর হাসপাতালে ভর্তি করা হয়েছে।</p>
      <p>ধর্ষণচেষ্টার অভিযোগে রাতেই শরিফুজ্জামানকে গ্রেপ্তার করা হয়। তিনি সাতক্ষীরা পলিটেকনিক ইনস্টিটিউটের ছাত্র।</p>
      <p>শিশুটির মায়ের ভাষ্য, বাড়ির পাশে তাঁর মেয়ে খেলা করছিল। শরিফুজ্জামান দুপুর ১২টার দিকে তাঁর মেয়েকে ডেকে নিয়ে যান। আধঘণ্টা পর শিশুটির চিৎকার শুনে তিনি এগিয়ে গেলে শরিফুজ্জামান পালিয়ে যান।</p>
      <p>সাতক্ষীরা সদর থানার ভারপ্রাপ্ত কর্মকর্তা (ওসি) মোস্তাফিজুর রহমান বলেন, শিশুকে ধর্ষণচেষ্টার অভিযোগ শরিফুজ্জামান নামের এক ছাত্রকে গ্রেপ্তার করা হয়েছে। এ ঘটনায় রাতে শিশুটি মা বাদী হয়ে থানায় মামলা করেছেন। শিশুটিকে রাতে সাতক্ষীরা সদর হাসপাতালে ভর্তি করা হয়েছে।</p>
      <p>সাতক্ষীরা সদর হাসপাতাল সূত্র জানায়, শিশুটির ডাক্তারি পরীক্ষা সম্পন্ন করা হয়েছে।</p>
      <p> </p>
    </article>
  </body>
</html>