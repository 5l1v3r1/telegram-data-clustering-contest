<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23510227-alegeri-prezidentiale-2019-turul-treia-vot-strainatate-unde-prezenta-urne-este-masiva-peste-385-000-romani-votasera-pana-duminica-ora-8-00.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T08:25:00+00:00"/>
    <meta property="og:title" content="Alegeri prezidențiale 2019, turul 2 - ​A treia zi de vot în Diaspora. Record absolut de participare: peste 942.000 de români au votat - LIVETEXT"/>
    <meta property="og:description" content="Mobilizare masivă a românilor din străinătate la al doilea tur al alegerilor prezidențiale 2019, când a fost atins un record absolut, iar la unele secții s-au format cozi. La ora 20.00"/>
  </head>
  <body>
    <article>
      <h1>Alegeri prezidențiale 2019, turul 2 - ​A treia zi de vot în Diaspora. Record absolut de participare: peste 942.000 de români au votat - LIVETEXT</h1>
      <address><time datetime="2019-11-24T08:25:00+00:00">24 Nov 2019, 08:25</time> by <a rel="author">Redactia</a></address>
      <p>
        <b>Mobilizare masivă a românilor din străinătate la al doilea tur al alegerilor prezidențiale 2019, când a fost atins un record absolut, iar la unele secții s-au format cozi. La ora 20.00 a fost depășit pragul de 900.000 de români care au mers la vot, iar până la ora 24.00, când s-au închis secțiile de votare din Europa, votaseră peste 942.600 de români. În primul tur, în cele trei zile cât a durat votul în diaspora au votat 675.348 de români, fiind atunci un record de participare la alegerile din străinătate. În topul prezenței sunt românii din Italia, Marea Britanie, Germania și Spania.</b>
      </p>
      <figure>
        <img src="https://media.hotnews.ro/media_server1/image-2019-11-24-23510483-0-alegeri-prezidentiale-2019-romanii-din-diaspora-voteaza-7.jpg"/>
      </figure>
      <p><b><a href="https://prezenta.bec.ro/prezidentiale24112019/abroad-precincts">VEZI AICI PREZENȚA ÎN TIMP REAL</a> la turul doi al alegerilor prezidențiale 2019<br/></b><br/><a href="https://prezenta.bec.ro/prezidentiale10112019/abroad-precincts?fbclid=IwAR2zHBACI0IsEg-ynr4UuOgUYu7LrM-5Wy62WO1tUhm-aY_sNh1U9VUXjaY">VEZI AICI PREZENȚA ÎN TURUL1<br/></a><br/><br/><b>00.00 </b>Peste 942.642 de români au votat până acum în Diaspora - 925.139 la secțiile de votare și 17.503 prin corespondență.<br/><br/>Ministerul Afacerilor Externe (MAE) anunță la această oră că votul în străinătate pentru alegerile prezidenţiale s-a încheiat în Europa, Asia, Africa şi Australia.<br/><br/>Procesul electoral continuă în Argentina, Brazilia, Chile, Columbia, Cuba, Mexic, Peru, Statele Unite ale Americii, Uruguay, Venezuela, până la orele locale 21.00, precizează MAE.<b><br/></b><b><br/></b><b>23.00 </b>​În diaspora, până la această oră au votat 942.023 de români - 924.520 la secțiile de votare și 17.503 prin corespondență. La ora 23.00, ora României, s-au închis secțiile de votare din majoritatea statelor europene, inclusiv cele din Marea Britanie, unde a fost o prezență masivă la urne. <br/><br/>La aceeași oră, în primul tur de scrutin, erau în total 672.921 de votanți.<br/><b><br/></b><b>22.00</b> În diaspora, până la această oră au votat 938.588 de români - 921.085 la secțiile de votare și 17.503 prin corespondență. La ora 22.00, ora României, s-au închis secțiile de votare din majoritatea statelor europene. Rămân deschise, până la ora 23.00, ora României, secțiile de votare din Marea Britanie, unde a fost o prezență masivă la urne. La aceeași oră, în primul tur de scrutin, erau în total 669.448 de votanți, dintre care 25.189 votaseră prin corespondență.<br/><br/>Cei mai mulți români - 190.306 - au votat în Italia, în Marea Britanie au votat 168.403, în Germania au votat 154.410 de români, iar în Spania - 131.594. Un număr mare de votanți - 52.285 - s-a înregistrat și în Republica Moldova. În Franța au votat 45.179 de români, în Belgia au votat 36.228 de români, iar în Austria - 28.984.<br/><b><br/></b><b>21.00</b> 908.612 de români au votat în diaspora pe liste suplimentare, iar 17.503 prin corespondență. <br/><br/><b>20.00</b> Numărul votanților din diaspora a depășit 900.000<br/><br/><b><b><b><b><b><b><b><b><b>19.00 </b></b></b></b></b></b></b></b></b>Până la această oră în diaspora au votat 862.124 de români - 844.621 la secțiile de votare și 17.503 pe listele suplimentare. În primul tur al alegerilor, până la ora 19.00 votaseră 615.889 de români din străinătate.<br/><b><b><b><b><b><b><b><b><b><br/></b></b></b></b></b></b></b></b></b><b><b><b><b><b><b><b><b><b>18.00 </b></b></b></b></b></b></b></b></b>În diaspora au votat până acum 814.606 de români - 797.103 la secțiile de votare și 17.503<b><b><b><b><b><b><b><b><b>. </b></b></b></b></b></b></b></b></b>La primul tur al alegerilor prezidențiale, până la ora 18.00 votaseră 585.110 de români - 559.921 la secțiile de votare și 25.189 prin corespondență.<br/><br/>O mobilizare extraordinară la vot continuă să fie în Italia, unde au votat 168.188 de români - 168.243 la secțiile de votare și 55 prin corespondență. Și românii din Marea Britanie votează masiv - până la această oră au votat 137.771, din care 137.462 la secțiile de votare și 309 prin corespondență. În Germania, au votat 137.455 de români - 137.153 la secțiile de votare și 302 prin corespondență, iar în Spania numărul celor care au votat a ajuns la 108.576.<b><b><b><b><b><b><b><b><b><br/><br/>17.45 </b></b></b></b></b></b></b></b></b>În diaspora au votat 802.908 de români<b><b><b><b><b><b><b><b><b><br/></b></b></b></b></b></b></b></b></b><b><b><b><b><b><b><b><b><b><br/></b></b></b></b></b></b></b></b></b><b><b><b><b><b><b><b><b><b>17.00 </b></b></b></b></b></b></b></b></b>Până la această oră, în diaspora au votat 762.112 de români - 744.609 la secțiile de votare și 17.503 prin corespondență. La primul tur al alegerilor prezidențiale, până la ora 17.00 votaseră 551.154 de români - 525.965 la secțiile de votare și 25.189 prin corespondență.<b><b><b><b><b><b><b><b><b><br/></b></b></b></b></b></b></b></b></b><b><b><b><b><b><b><b><b><b><br/></b></b></b></b></b></b></b></b></b><b><b><b><b><b><b><b><b><b>16.00 </b></b></b></b></b></b></b></b></b>Până la această oră au votat 705.681 de români - 688.178 la secțiile de votare și 17.503 prin corespondență. Este un record absolut, depășind numărul total al românilor care au votat în cele 3 zile la primul tur - 675.348.</p>
      <figure>
        <img src="https://media.hotnews.ro/media_server1/image-2019-11-24-23511113-0-cozi-vot-diaspora.jpg"/>
      </figure>
      <p>În primul tur, până la ora 16.00 în diaspora votaseră 515.797 de români - 490.608 la secțiile de votare și 25.189 prin corespondență.<br/><br/>Cea mai mare participare la vot este în Italia, unde au votat 143.297 de români - 143.242 la secțiile de votare și 55 prin corespondență. În Regatul Unit al Marii Britanii și Irlandei de Nord au votat 117.219 de români - 116.910 la secțiile de votare și 309 prin corespondență. Și în Germania au votat 116.627 de români - 116.325 la secțiile de votare și 302 prin corespondență, iar în Spania au votat 96.494 de români - 96.448 la secțiile de votare și 46 prin corespondență.</p>
      <figure>
        <img src="https://media.hotnews.ro/media_server1/image-2019-11-24-23511114-0-cozi-vot-diaspora-2.jpg"/>
      </figure>
      <p><b><b><b><b><b><b><b><b><b>15.30 </b></b></b></b></b></b></b></b></b>În diaspora au votat până la această oră 677.011 de români, record absolut de participare la vot în străinătate<br/><br/><b><b><b><b><b><b><b><b><b>15.13 </b></b></b></b></b></b></b></b></b>Până la această oră au votat 660.768 de români. În primul tur de scrutin, în cele 3 zile în care s-au desfășurat alegerile au votat 675.348 de români, record de participare pentru diaspora<br/><br/><b><b><b>15.00 </b></b></b>Până la această oră, în diaspora au votat 647.737 de români - 630.234 la secțiile de votare și 17.503 prin corespondență. Cifra este mult mai mare față de primul tur de scrutin, când duminică până la ora 15.00 votaseră 478.731 de români - 453.542 la secțiile de votare și 25.189 prin corespondență.<br/><b><b><b><br/></b></b></b><b><b><b>14.35 </b></b></b><a href="https://www.hotnews.ro/stiri-esential-23510919-alegeri-prezidentiale-2019-turul-2-cozi-sectiile-votare-din-stratford-londra-apelul-ambasadei-romaniei-marea-britanie.htm">Cozi la secțiile de votare din Stratford/Londra. Apelul Ambasadei României în Marea Britanie<br/></a><b><b><b><br/></b></b></b><b><b><b>14.14</b></b></b> A fost depășit pragul de 600.000 de votanți în diaspora. Mai exact, până la această oră în diaspora au votat 601.188 de români<br/><b><b><b><br/></b></b></b><b><b><b>14.00</b></b> </b>În diaspora până la această oră au votat 586.107 de români - 568.604 la secțiile de votare și 17.503 prin corespondență. La primul tur de scrutin, până la ora 14.00 votaseră 440.032 de români - 414.843 la secțiile de votare și 25.189.<b><b><b><br/></b></b></b><b><b><b><br/></b></b></b>Cea mai mare prezență la vot se menține în Italia, unde până la această oră au votat 121.041 de români. În Marea Britanie au votat 93.503 de persoane, în Germania - 91.825, în Spania - 81.481, în Republica Moldova - 36.092, în Franța - 28.136, în Belgia - 22.918, iar în Austria - 18.241.<b><b><b><br/></b></b></b><b><b><b><br/></b></b></b><b><b><b>13.41 </b></b></b><a href="https://www.hotnews.ro/stiri-esential-23510801-alegeri-prezidentiale-2019-turul-2-profilul-alegatorului-din-diaspora.htm">Profilul alegătorului din diaspora<br/></a><br/><b>13.00</b> Până la acestă oră au votat 522.130 de români - 504.627 la secțiile de votare și 17.503 prin corespondență.<b> </b>La primul tur de scrutin, până duminică la ora 13.00 votaseră 400.851 de români - 375.662 la secțiile de votare și 25.189 prin corespondență.<b><br/></b><b><br/></b><b>12.56 </b>A fost depășit pragul de 500.000 de votanți. Până la acestă oră, în diaspora votaseră 518.935 de români - 501.432 la secțiile de votare și 17.503 prin corespondență.<br/><b><br/></b><b>12.56 </b><a href="https://www.hotnews.ro/stiri-esential-23510727-video-cantecul-care-fost-intampinati-alegatorii-intr-sectie-din-madrid-nceput-clocoteasca-mamaliga-romaneasca-ridicam-toti-plina-tara-hoti.htm">Cântecul cu care au fost întâmpinați alegătorii într-o secție din Madrid: ”A-nceput să clocotească mămăliga românească / Să ne ridicăm cu toți, că-i plină țara de hoți”<br/></a><b><br/></b><b>12.53</b> <a href="https://www.hotnews.ro/stiri-esential-23510720-alegeri-prezidentiale-2019-turul-2-topul-sectiilor-din-strainatate-cei-mai-multi-votanti-londra-conduce.htm">Topul secțiilor din străinătate cu cei mai mulți votanți. Londra conduce<br/></a><b><br/></b><b>12.00</b> Până la acestă oră au votat 463.679 de români - 446.176 la secțiile de votare și 17.503 prin corespondență. În primul tur al alegrilor prezidențiale, până duminică la ora 12.00 în diaspora votaseră 363.589 de români - 338.400 la secțiile de votare și 25.189 prin corespondență.<br/><br/>Pe primul loc în topul românilor cu prezență mare la vot sunt cei din Italia - 93.288, din care 93.233 la secțiile de votare și 55 prin corespondență. În Marea Britanie au votat 76.692 de români - 76.383 la secțiile de votare și 309 prin corespondență, în Germania - 68.719 de români, din care 68.417 la secțiile de votare și 302 prin corespondență, iar în Spania au votat 61.903, din care 61.857 la secțiile de votare și 46 prin corespondență.<br/><b><br/></b><b>11.00 </b>Până la această oră au votat 421.452 de români din străinătate - 403.949 la secțiile de votare și 17.503 prin corespondență. În primul tur al alegerilor prezidențiale, până duminică, la ora 11.00, în diaspora votaseră 334.417 de români - 309.228 la secțiile de votare și 25.189 prin corespondență.<b><br/></b><b><br/></b>Cea mai mare prezență la vot în diaspora este, în continuare, în Italia - 61.198 de români, în Marea Britanie - peste 52.700, în Germania - 45.971, în Spania - 40.253.<b> </b>În Republica Moldova, până la acestă oră au votat 22.388 de persoane. În Republica Moldova au votat 28.575 de oameni, în Belgia - 17.720, din care 17.554 la secții și 166 prin corespondență, în Franța - 21.467, din care 21.323 de români au votat la secțiile de votare și 144 prin corespondență, iar în Austria - 14.303, din care 14.227 la secțiile de votare și 76 prin corespondență.</p>
      <figure>
        <img src="https://media.hotnews.ro/media_server1/image-2019-11-24-23510466-0-alegeri-prezidentiale-2019-romanii-din-diaspora-voteaza-4.jpg"/>
      </figure>
      <p><b>10.56</b><a href="https://www.hotnews.ro/stiri-esential-23510503-alegeri-prezidentiale-2019-turul-2-roman-stabilit-germania-rand-parcarile-duce-vot-masina-lui-soferii-tir.htm"><b> </b>Un român stabilit în Germania ia la rând parcările și îi duce la vot cu mașina lui pe șoferii de TIR<br/></a><b><br/></b><b>10.18 </b>Până la această oră în diaspora au votat 402.912 de români - 385.409 la secțiile de votare și 17.503 prin corespondență<br/><b><br/></b><b>10.00 </b>Până la această oră în diaspora au votat 397.817 de români - 380.314 la secțiile de votare și 17.503 prin corespondență. În primul tur, până duminică, la ora 10.00, în diaspora votaseră 315.042 - 289.853 la secțiile de votare și 25.189 prin corespondență. <br/><br/>Cea mai mare prezență la urne continuă să fie în Italia, Marea Britanie, Germania și Spania.</p>
      <figure>
        <img src="https://media.hotnews.ro/media_server1/image-2019-11-24-23510467-0-alegeri-prezidentiale-2019-romanii-din-diaspora-voteaza-5.jpg"/>
      </figure>
      <p><b>09.00 </b>Până la această oră, în diaspora votaseră 387.923 de români - 370.420 la secțiile de votare și 17.503. Prezența este mult mai mare față de primul tur al prezidențialelor, când până duminică la ora 9.00 votaseră 304.332 - 279.143 la secțiile de votare și 25.189 prin corespondență.<br/><br/>Până duminică, la ora 8.29, votaseră 385.798 de români - 368.295 la secțiile de votare și 17.503 prin corespondență. Cei mai mulți votanți sunt în Marea Britanie - 70.396 la secțiile de votare și alți 309 prin corespondență, Italia - 69.865 la secțiile de votare și alți 55 prin corespondență, Germania - 56.772 la secțiile de votare și 302 prin corespondență și Spania - 53.187.<br/><br/>Până duminică, la ora 06.00, în diaspora votaseră 383.200 de români. La aceeași oră, în primul tur de scrutin, erau în total 298.231 de votanți.<br/><br/>În a doua zi de vot, sâmbătă la ora 23.00, votaseră 362.436 de voturi în secțiile din străinătate și 17.503 voturi prin corespondență. Față de primul tur al alegerilor prezidențiale, la urne s-au prezentat cu aproape o sută de mii de alegători în plus. Cei mai mulți români au votat Marea Britanie , Italia , Germania și Spania.<br/><br/>Vineri, până la ora 23.00 (ora României), în prima zi a votului în străinătate, 94.109 cetățeni români și-au exercitat dreptul de vot în cadrul turului doi al alegerilor prezidențiale 2019.<br/><br/><b>Adrese modificate pentru şapte secţii de votare pentru turul doi alegeri prezidențiale 2019<br/></b><b><br/></b><a href="https://www.mae.ro/sites/default/files/file/anul_2019/alegeri_2019/2019.11.18__lista_sectiilor_de_votare_din_strainatate_alegeri_prezidentiale_2019.pdf">LISTA SECȚIILOR DE VOTARE DIN STRĂINĂTATE la alegerile prezidențiale 2019<br/></a><br/><a href="http://www.mae.ro/sites/default/files/file/20199_nr._sectii_pe_tari_pt._dpcc_lista_sv_835_alegeri_prezidentiale_2019.pdf">SITUAȚIA PE ȚĂRI A SECȚIILOR DE VOTARE DIN STRĂINĂTATE<br/></a><br/>În cazul a 7 secţii de votare adresele pentru turul al doilea al alegerilor prezidențiale 2019 sunt diferite faţă de primul tur. Este vorba despre Secţia 153 - Monaco, Secţia 256 - Patras (Grecia), Secţia 396 - Sesto San Giovanni (Italia). De asemenea, Secţia de votare 178 - Leipzig care va fi relocată la Administraţia Primăriei Leipzig, Burgplatz 1; Secţia 734 (Madridejos - Spania) va fi relocată la CEIP Santa Ana - Salon de Actos, Calle Ruisenor, nr. 1. Una dintre cele două secţii de la Plymouth - Secţia 578 - va fi relocată la Londra/Edgware, la adresa The Hive London, Camprose Avenue, HA8 6AG. Secţia 294 Ladispoli îşi va muta adresa la Via Aldo Moro 52/1.<br/><br/>Misiunile diplomatice şi oficiile consulare au subliniat riscul ca reprezentanţii partidelor politice să nu se mai prezinte sau să nu mai participe în calitate de membri ai Birourilor electorale ale secţiilor de votare la turul al doilea al alegerilor prezidenţiale, risc existent şi în cazul preşedinţilor, locţiitorilor sau al altor membri. Drept urmare, BEC a stabilit procedura de înlocuire a preşedinţilor şi locţiitorilor Birourilor electorale din străinătate, la propunerea şefilor misiunilor diplomatice şi oficiilor consulare, cât şi posibilitatea înlocuirii membrilor Birourilor electorale ale secţiilor de votare din străinătate propuşi de partidele politice sau de şefii misiunilor diplomatice sau oficiilor consulare.<br/><br/><b>Orarul de funcționare a secțiilor de votare din străinătate la turul doi al alegerilor prezidențiale 2019</b></p>
      <ul>
        <li>Vineri, 22 noiembrie 2019, între orele locale 12.00-21.00</li>
        <li>Sâmbătă, 23 noiembrie 2019, între orele 7.00-21.00</li>
        <li>Duminică, 24 noiembrie 2019, între orele 7.00-21.00</li>
      </ul>
      <p>Votarea poate fi prelungită până la ora 23.59 pentru alegătorii care se află la sediul secției de votare la ora 21.00, precum și pentru cei care se află la rând în afara sediului secției de votare.<br/><br/>Votul în străinătate pentru cel de-al doilea tur de scrutin al alegerilor prezidenţiale 2019 a început în noaptea de joi spre vineri, la ora 01.00, când s-au deschis secţiile de votare din Noua Zeelandă şi Australia. Votarea se va încheia luni dimineață (25 noiembrie 2019), la ora 7.00, ora României, odată cu închiderea secţiilor de votare de pe coasta de vest a Statelor Unite ale Americii.<br/><br/><b>Cine poate vota în străinătate</b><br/><br/>Cetățenii români care în ziua alegerilor se află în străinătate indiferent de motivul prezenței acestora pe teritoriul străin - domiciliați, rezidenți sau turiști.<br/><br/><b>Cu ce acte de identitate puteți vota</b><br/><br/>Puteți vota cu un act de identitate valabil, emis de statul român, respectiv:</p>
      <ul>
        <li>cartea de identitate; cartea de identitate provizorie; buletinul de identitate ori paşaportul diplomatic;</li>
        <li>paşaportul diplomatic electronic; paşaportul de serviciu; paşaportul de serviciu electronic;</li>
        <li>paşaportul simplu, paşaportul simplu electronic; paşaportul simplu temporar; carnetul de serviciu militar (în cazul elevilor din şcolile militare).</li>
      </ul>
      <p>În primul tur al alegerilor prezidenţiale 2019, Klaus Iohannis a obţinut 37,82% din voturi, iar Viorica Dăncilă - 22,26%, potrivit Biroului Electoral Central. În turul doi al alegerilor prezidențiale 2019 este declarat câștigător candidatul care obține majoritatea voturilor valabil exprimate.</p>
    </article>
  </body>
</html>