<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.jantakareporter.com/hindi/teacher-raped-six-year-old-in-uttar-pradesh/273550/"/>
    <meta property="og:site_name" content="Janta Ka Reporter"/>
    <meta property="article:published_time" content="2019-11-24T08:02:01+00:00"/>
    <meta property="og:title" content="उत्तर प्रदेश: भाई को टॉफी लाने भेज शिक्षक ने 6 साल की मासूम बच्ची से किया दुष्कर्म, गिरफ्तार"/>
    <meta property="og:description" content="उत्तर प्रदेश के बांदा जिले में तिंदवारी थाना क्षेत्र के एक गांव के निजी स्कूल में कक्षा एक में पढ़ने वाली एक छह वर्षीय बच्ची के साथ कथित रूप से दुष्कर्म"/>
  </head>
  <body>
    <article>
      <h1>उत्तर प्रदेश: भाई को टॉफी लाने भेज शिक्षक ने 6 साल की मासूम बच्ची से किया दुष्कर्म, गिरफ्तार</h1>
      <address><time datetime="2019-11-24T08:02:01+00:00">24 Nov 2019, 08:02</time> by <a rel="author">JKR Staff</a></address>
      <p>उत्तर प्रदेश के बांदा जिले से देश को शर्मसार कर देने वाली खबर सामने आई है। तिंदवारी थाना क्षेत्र के एक गांव के निजी स्कूल में कक्षा एक में पढ़ने वाली एक छह वर्षीय बच्ची के साथ कथित रूप से दुष्कर्म करने के आरोप में पुलिस ने शनिवार को उसी स्कूल के शिक्षक को गिरफ्तार किया।</p>
      <figure>
        <img src="http://www.jantakareporter.com/wp-content/uploads/2017/09/rape.jpg"/>
        <figcaption>प्रतिकात्मक फोटो</figcaption>
      </figure>
      <p>समाचार एजेंसी आईएएनएस की रिपोर्ट के मुताबिक, सदर पुलिस उपाधीक्षक (सीओ) ओमप्रकाश ने बताया कि मामला तिंदवारी थाना क्षेत्र के एक गांव का है, जहां शुक्रवार की शाम करीब पांच बजे एक निजी विद्यालय के शिक्षक ने स्कूल में ही कक्षा एक में पढ़ने वाली छह साल की छात्रा के साथ शौचालय में दुष्कर्म किया। पीड़िता की मां की तहरीर पर मुकदमा दर्ज कर शनिवार को आरोपी शिक्षक किशन मिश्रा को गिरफ्तार कर जेल भेज दिया गया।</p>
      <p>उन्होंने बताया कि शिक्षक ने शुक्रवार को शाम करीब पांच बजे स्कूल की छुट्टी होने के बाद बच्ची व उसके भाई को ट्यूशन पढ़ाने के बहाने रोक लिया था और उसके भाई को टॉफी लेने दुकान भेज दिया। इस बीच उसने बच्ची को शौचालय ले जाकर दुष्कर्म किया।</p>
      <p>शिक्षक के चंगुल से भागी रोती बिलखती बच्ची घर जाकर मां को शिक्षक के करतूतों की बताई। मां ने पुलिस को सूचना देते हुए संबंधित धाराओं में मुकदमा दर्ज कराया है। सीओ ने बताया कि पुलिस ने बच्ची को मेडिकल परीक्षण के लिए जिला महिला अस्पताल भेजा है। बच्ची का पिता हत्या के एक मामले में जेल में बंद है।</p>
    </article>
  </body>
</html>