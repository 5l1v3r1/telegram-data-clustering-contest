<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/news-politics/2019_q4/Article-d117cca485c9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T08:19:00+00:00"/>
    <meta property="og:title" content="חברי ליכוד נגד נתניהו: &quot;מנהיג מסוכן שחונק את הליכוד, סכנה למלחמת אזרחים&quot;"/>
    <meta property="og:description" content="החלטת מנדלבליט להגיש כתבי אישום נגד נתניהו בסעיפי שוחד, מרמה והפרת אמונים בשלוש פרשות חוללו סערה בקרב חברי הליכוד. בקבוצות הוואטסאפ של המפלגה יש, כצפוי, קולות תמיכה לא מעטים בנתניהו - אך גם קולות ביקורת חריפים"/>
  </head>
  <body>
    <article>
      <h1>חברי ליכוד נגד נתניהו: "מנהיג מסוכן שחונק את הליכוד, סכנה למלחמת אזרחים"</h1>
      <h2>החלטת היועץ המשפטי לממשלה להגיש כתבי אישום נגד נתניהו בסעיפי שוחד, מרמה והפרת אמונים בשלוש פרשות חוללו סערה גם בקרב פעילי הליכוד. בקבוצות הוואטסאפ של המפלגה יש, כצפוי, קולות תמיכה לא מעטים בנתניהו - אך גם קולות ביקורת חריפים במיוחד וקריאות להדחתו המיידית</h2>
      <address><time datetime="2019-11-24T08:19:00+00:00">24 Nov 2019, 08:19</time> by <a rel="author">ירון אברהם</a></address>
      <p><b>חברי ליכוד במתקפה חריפה על נתניהו: </b>החלטת מנדלבליט להגיש כתבי אישום חמורים נגד ראש הממשלה ויו"ר הליכוד נתניהו בגין שוחד, מרמה והפרת אמונים בשלוש פרשות חוללו סערה לא רק במדינה כולה, אלא גם בקרב חברי הליכוד. בקבוצות הוואטסאפ של המפלגה יש כמובן קולות תמיכה לא מעטים בנתניהו, אך גם קולות ביקורת חריפים במיוחד נשמעים. </p>
      <p>
        <a href="http://bit.ly/2PwRNBn">לעדכונים נוספים ושליחת הסיפורים שלכם - היכנסו לעמוד הפייסבוק של החדשות</a>
      </p>
      <p>הביקורת הקשה ביותר כלפי נתניהו נכתבת בעיקר בקבוצה "נסיכי הליכוד החזקים", שם סוערות הרוחות מאז הודיע מנדלבליט על החלטתו ביום חמישי האחרון. </p>
      <p>"די להתכחש למצב כרגע, אנחנו באסון", כתב אחד החברים בקבוצה. "ככה לא בונים מדינה. חייב לומר לביבי לעצור. די לטירוף. ביבי חייב לרדת מהבמה. זאת סכנה למלחמת אזרחים. למה הליכוד שותק? לא אכפת לכם מהמדינה? רק ביבי?" </p>
      <figure>
        <img src="https://img.mako.co.il/2019/11/24/kikud1.png"/>
      </figure>
      <p>"אתמול ראינו את הנאשם במגה שחיתויות, האיש בהפרעה", כתב חבר אחר בקבוצה, "במקום להודיע על התפטרות מיידית על קבלת שוחד, האיש הזה חונק את תנועת הליכוד בצוואר ואומר 'אם אני לא בשלטון, הליכוד יתרסק ואנחנו אומרים לאיש המושחת הזה לך הביתה, שחרר את בלפור. בלעדיך הליכוד יחזור לימי בגין הדמוקרט והחכם. אתה עול! אבן ריחיים של הליכוד. לך הביתה מושחת!". </p>
      <figure>
        <img src="https://img.mako.co.il/2019/11/24/likud2.png"/>
      </figure>
      <p> </p>
      <p>"מעולם ישראל לא ידעה מנהיג מטורף ומסוכן", כתב חבר נוסף, "היו לפניו מושחתים, אבל אף לא אחד שנהג כפי שנוהג. ואין אף אחד שעוצר אותו בכל הליכוד. בושה וחרפה! העם שלנו מפולג, המדינה מתפוררת. אין לנו מנהיג, אנו עם אבוד. שמע ישראל ה' רחם עלינו".</p>
      <figure>
        <img src="https://img.mako.co.il/2019/11/24/likud3.png"/>
      </figure>
      <p>"הליכוד סיים את הקריירה שלו", הוסיף, "לא יישאר עוד הליכוד. אתם כאן חיים בסרט רע. ככה לא מנהלים מדינה. ככה לא מרתים מדינה. התבלבלתם. המדינה יותר חזקה מכל ארגון, מועדון וכת. אתם לא עוד מפלגה, אתם הביזיון לליכוד".</p>
      <figure>
        <img src="https://img.mako.co.il/2019/11/24/likud4.png"/>
      </figure>
      <p>"גורל ליכוד יהיה בדיוק כמו מפא"י המושחתת", הזהיר. רק הבדל אחד יש: מפא"י עוד ראתה את המדינה לפני הכל. היו מושחתים, אבל הייתה בושה והיה כבוד למדינה. אבל כיום, הליכוד עלה ברמה והפך לארגון פשיעה של ממש שבז ולועג למדינה ולא נותרה בו טיפת בושה. ביבי נוכל, שרלטן ושפל. הוא רוצה לשרוף את המדינה ולהביא אותנו למלחמת אזרחים".</p>
      <figure>
        <img src="https://img.mako.co.il/2019/11/24/bibi2.png"/>
      </figure>
      <p><b>"לא ניתן להפיל את נתניהו, הרשעים חזקים יותר" <br/><br/></b>לעומת הקולות המתנגדים לנתניהו, רבים מביעים בו תמיכה: "כל הכבוד לך ראש הממשלה, מודים לך, מעריכים אותך, מחזקים אותך ואוהבים אותך. אתה לא לבד!", כתבה אחת החברות בקבוצה Benjamin Netanyahu VIP<br/><br/>"מתי תבינו? העוול הוא לא רק שלו. העוול הוא של כולנו!", כתב משתמש אחר. "מפילים את העם בשביל לגנוב את המדינה וביבי לא נתן להם". <br/><br/><br/><br/>יחד עם זאת, נשמעו גם קולות תקיפים למדי נגד מתנגדי נתניהו ונגד היועץ המשפטי לממשלה מנדלבליט: "כל מתנגדי נתניהו יוצאים מחוריהם המצחינים. צריך למלוק את ראשיהם בשנייה שהם מוציאים אותו מהחור המסריח. אביחי מנדלפליץ, יימח שמך וזכרך!"</p>
      <figure>
        <img src="https://img.mako.co.il/2019/11/24/bibi3.png"/>
      </figure>
      <p>"אנחנו לא ניתן להפיל את נתניהו. הרשעים חזקים יותר", כתב אחר, וחברה אחרת בקבוצה הוסיפה: "ראש הממשלה, תהיה חזק עבורנו. התומכים שלך אוהבים אותך ומאמינים בך. ביושר ובצדקתך, איש יקר" <br/><br/>חבר נוסף בקבוצה כתב: ""יקרים, הלב כואב. כנראה לא מגיע למדינת ישראל ראש ממשלה שיגן עליה רק מחרבייך ומהרסייך יצאו".  <br/><br/>אחר כבר היה תקיף הרבה יותר וקרא לפעול נגד מי שבעיניו רקחו קונספירציה נגד נתניהו: "חברים, צריך לפרק את הפרקליטות ואת אנשי סער. בוגדים". </p>
      <p> </p>
    </article>
  </body>
</html>