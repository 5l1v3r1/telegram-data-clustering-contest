<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-up-police-constable-result-49568-if-uppbpb-gov-in-website-is-not-opening-then-you-can-check-the-result-dv-and-pst-dates-here-2865582.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T08:24:56+00:00"/>
    <meta property="og:title" content="Constable result 49568: यदि न खुले uppbpb वेबसाइट तो यहां देखें पूरा रिजल्ट और भर्ती प्रक्रिया शेड्यूल"/>
    <meta property="og:description" content="यूपी पुलिस 49568 कांस्टेबल भर्ती 2018 की लिखित परीक्षा का परिधाम 20 नवंबर 2019 को जारी होने के बाद अब आगे की भर्ती प्रक्रिया की तिथियां जारी कर दी गई हैं। यूपीपीबीपीबी के नोटिस के अनुसार यूपी पुलिस..."/>
  </head>
  <body>
    <article>
      <h1>Constable result 49568: यदि न खुले uppbpb वेबसाइट तो यहां देखें पूरा रिजल्ट और भर्ती प्रक्रिया शेड्यूल</h1>
      <address><time datetime="2019-11-24T08:24:56+00:00">24 Nov 2019, 08:24</time> by <a rel="author">लाइव हिन्दुस्तान,नई दिल्ली</a></address>
      <p>यूपी पुलिस 49568 कांस्टेबल भर्ती 2018 की लिखित परीक्षा का परिधाम 20 नवंबर 2019 को जारी होने के बाद अब आगे की भर्ती प्रक्रिया की तिथियां जारी कर दी गई हैं। यूपीपीबीपीबी के नोटिस के अनुसार यूपी पुलिस 49568 कांस्टेबल भर्ती की लिखित परीक्षा में सफल उम्मीदवारों का डॉक्यूमेंट वेरिफिकेशन (डीवी) और शारीरिक मानक परीक्षण (पीएसटी) कई चरण में आयोजित किया जाएगा। पास हुए उम्मीदवारों को इन अलग अलग चरणों में बुलाया जाएगा। अभी पहले चरण की डेट जारी की गई है। डीवी और पीएसटी 28 नवंबर, 2019 से शुरू होंगे। पहले चरण में D-01 से D-05 तक के अभ्यर्थियों का एडमिट कार्ड uppbpb.gov.in पर 25 नवंबर को अपलोड किया जाएगा। D-01 से D-05 तक के अभ्यर्थी अपने एडमिट कार्ड के साथ तय तिथि व समय पर अपने सेंटर पर पहुंचें। D-05 के बाद के अभ्यर्थियों के डीवी और पीएसटी की डेट व उनके एडमिट कार्ड जारी होने की डेट बाद में <b><a href="http://uppbpb.gov.in/">uppbpb.gov.in</a></b> पर जारी की जाएगी। रिजल्ट जारी होने के बाद कुछ घंटो तक ट्रैफिक ज्यादा होने कारण यूपी पुलिस की वेबसाइट ठीक से नहीं खुल रही थी, लेकिन अब यह वेबसाइट पूरी तरह से खुल रही है। अभी भी यदि किसी उम्मीदवार को रिजल्ट न मिला हो तो यहां चेक कर सकता है।</p>
      <p>यहां देखें अपना रोल नंबर व रिजल्ट -<b><a href="https://www.livehindustan.com/pdf/up-police-constable-result-2019-pdf-file-check-up-police-sipahi-result-here-2860352.html">पूरा UP Police Constable Result देखने के लिये यहां क्लिक करें</a></b></p>
      <p>बोर्ड ने 16 नवंबर 2018 को कराई गई लिखित परीक्षा में सफल पाए गए अभ्यर्थियों में से कुल रिक्तियों की संख्या को देखते हुए मेरिट के आधार पर 2.5 गुना ज्यादा यानी 1,23,921 अभ्यर्थियों को शैक्षिक एवं अन्य अभिलेखों की जांच और शारीरिक मानक परीक्षण के लिए बुलाया है। यदि अपेक्षित संख्या में अभ्यर्थी सफल नहीं होते हैं तो मेरिट के आधार पर अन्य अभ्यर्थियों को भी अभिलेखों की जांच एवं शारीरिक मानक परीक्षण के लिए बुलाया जाएगा<br/> </p>
    </article>
  </body>
</html>