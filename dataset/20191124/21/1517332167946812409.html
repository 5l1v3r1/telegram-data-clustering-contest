<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanpage.it/attualita/maltempo-voragine-lungo-la-a21-auto-la-evita-per-un-soffio-chiusa-autostrada-direzione-torino/"/>
    <meta property="og:site_name" content="fanpage.it"/>
    <meta property="article:published_time" content="2019-11-24T21:19:55+00:00"/>
    <meta property="og:title" content="Maltempo, voragine lungo la A21: auto la evita per un soffio. Chiusa autostrada direzione Torino"/>
    <meta property="og:description" content="Una voragine si è aperta lunga la A21 in direzione Torino, su territorio astigiano. Sul posto, vigili del fuoco e personale autostradale stanno eseguendo le verifiche del caso. Fortunatamente nessun veicolo è rimasto coinvolto, ma un’auto in transito nel momento del cedimento è riuscita ad evitarla per un soffio."/>
  </head>
  <body>
    <article>
      <h1>Maltempo, voragine lungo la A21: auto la evita per un soffio. Chiusa autostrada direzione Torino</h1>
      <h2>Una voragine si è aperta lunga la A21 in direzione Torino, su territorio astigiano. Sul posto, vigili del fuoco e personale autostradale stanno eseguendo le verifiche del caso. Fortunatamente nessun veicolo è rimasto coinvolto, ma un’auto in transito nel momento del cedimento è riuscita ad evitarla per un soffio.</h2>
      <address><time datetime="2019-11-24T21:19:55+00:00">24 Nov 2019, 21:19</time> by <a rel="author" href="https://www.fanpage.it/author/biagio-chiariello/" target="_blank">Biagio Chiariello</a></address>
      <p>Tragedia sfiorata ai danni da <b>maltempo in Piemonte</b>. Dopo il <a href="https://www.fanpage.it/attualita/crolla-viadotto-a6-vivo-per-miracolo-a-un-passo-dal-baratro-ho-visto-tutto-nero/">crollo del viadotto sulla A6 Torino-Savona</a>, arriva la notizia che una voragine di una decina di metri si è aperta questa sera sull’<b>autostrada A21 Torino – Piacenza</b>, al km 21+700 nella zona di Villafranca d’Asti. Un’auto in transito in quel momento è riuscita ad evitarla per un soffio. La polizia stradale ha immediatamente bloccato il traffico.L’autostrada è stata chiusa in direzione Torino con uscita obbligatoria a Asti Ovest.</p>
      <p>Il terreno, secondo una prima ricostruzione, è sprofondato a causa dell’erosione di un torrente che passa lì vicino e per la <b>pioggia</b> incessante che da giorni si sta abbattendo su tutto il Piemonte. Fortunatamente non risultano esserci mezzi coinvolti. Sul posto sono intervenuti i Vigili del Fuoco di Asti, la Polizia e i tecnici dell’autostrada. In direzione di Torino si sono formate lunghe code.</p>
    </article>
  </body>
</html>