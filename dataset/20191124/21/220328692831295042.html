<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-pravosudie/razdadokha-oskarite-za-pravosdie-407541.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T21:07:28+00:00"/>
    <meta property="og:title" content="Раздадоха Оскарите за правосъдие"/>
    <meta property="og:description" content="Юристи събраха 19 000 лева в помощ на 4 болни деца"/>
  </head>
  <body>
    <article>
      <h1>Раздадоха Оскарите за правосъдие</h1>
      <address><time datetime="2019-11-24T21:07:28+00:00">24 Nov 2019, 21:07</time> by <a rel="author">сс</a></address>
      <p>За седма поредна година благотворителният бал на юристите събра едновременно гилдията, пари за болни деца и раздаде Оскарите за правосъдие на най-заслужилите през годината.</p>
      <p>Събитието се организира от Балканската медийна асоцзиация, а водеща отново бе вдъхновяващата Нина Никол Хамилтън. Сцената красеше непоказано платно на Златю Бояджиев, донесено специално от внучката му – Цена.</p>
      <p>19 000 лева бяха събрани чрез търг на картини, които отиват като подкрепа за четири деца с церебрална парализа.</p>
      <p>Както всяка година, кулминацията на тържеството бе раздаването на годишните награди за правосъдие.</p>
      <p>Оскар за цялостен принос в правосъдието за 2019 година  взеха проф. Атанас Семов и доайенът за адвокатите у нас – 91-годишният Йордан Минчев, който и досега приема нуждаещи се хора в кантората си и води делата им.</p>
      <p>Оскар за правосъдие взеха адвокат д-р Петър Илиев, Лилия Георгиева от специализирания съд, както и окръжният прокурор на Ловеч Валентин Вълков</p>
      <p>Синдичката от Стара Загора Илка Петкова също получи награда, както и кантората Мургова и партньори. Медиатор тази година е Симона Такова, която получи наградата от журналиста от Стандарт Иван Ватахов. Стандарт от години е медиен партьор на събитието.</p>
      <p>Оскар като нотариус взе Красимир Анадолиев. Като Млад юрист на годината бяха отличени Марио Арабистанов и Кристиян Немцов. Ивайло Данов получи Оскар за принос в адвокатурата. Адвокат Про боно е Пламен Димитров.</p>
      <p>Мария Ганчева бе отличено в категорията Международно сътрудничество.</p>
      <p>Адвокат Недялка Маркова получи приза за Дело на годината: Беднякът милионер или как върнаха 100 000 лева лотарийна печалба на дете от дома в село Завет, откраднати от негов преподавател.</p>
      <p>Правно събитие за годината е Националната пролетна конференция на Пловдивската адвокатска колегия на тема "Правото и културното наследство"</p>
      <p>  </p>
    </article>
  </body>
</html>