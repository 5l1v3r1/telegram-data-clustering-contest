<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/lokalt/dalarna/polis-knivskars-vid-ingripande-i-alvdalen"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T21:59:23+00:00"/>
    <meta property="og:title" content="Polis knivskars vid ingripande i Älvdalen"/>
    <meta property="og:description" content="En polis knivhöggs vid ett ingripande i Älvdalen i norra Dalarna på söndagskvällen. Den misstänkte gärningsmannen sköts vid ingripandet i benet. Båda har förts till sjukhus."/>
  </head>
  <body>
    <article>
      <h1>Polis knivskars vid ingripande i Älvdalen</h1>
      <address><time datetime="2019-11-24T21:59:23+00:00">24 Nov 2019, 21:59</time> by <a rel="author">Anders Fjellström</a></address>
      <p>
        <b>En polis knivhöggs vid ett ingripande i Älvdalen i norra Dalarna på söndagskvällen. Den misstänkte gärningsmannen sköts vid ingripandet i benet. Båda har förts till sjukhus.</b>
      </p>
      <p>Polisen larmades kl 19.47 till en lägenhet där en man i 20-årsåldern uppgavs hota övriga familjemedlemmar med kniv.</p>
      <p>När polispatrullen kom fram gick mannen till angrepp och högg en av polismännen i axeln.</p>
      <p>För att förhindra ytterligare våld sköt en av poliserna mannen i låret, säger ena benet, skriver Mats Öhman, presstalesperson på polisens ledningscentral, till SVT Nyheter.</p>
      <h3>Barrikaderade sig</h3>
      <p>Därefter kunde polispatrullen evakuera övriga familjemedlemmar, bland dem barn. Knivmannen barrikaderade sig en stund i lägenheten, men lät sig sedan gripas och fördes till sjukhus med ambulans för vård.</p>
      <p>– Det får sägas vara en allvarlig skada, säger Mats Öhman.</p>
      <p>Den knivhuggne polismannen fördes också till sjukhus. Hans skador beskrivs som lätta.</p>
      <h3>Misstänks för mordförsök</h3>
      <p>Den gripne mannen misstänks för mordförsök. Han kommer även att utredas för brott mot familjemedlemmarna.</p>
      <p>Rikspolischefen Anders Thornberg fördömer attacken i ett <a href="https://polisen.se/aktuellt/nyheter/2019/november/polis-knivskars-vid-ingripande/">pressmeddelande</a>.</p>
      <p>– Våld mot polisanställda är helt oacceptabelt. Mina tankar går till vår medarbetare som har blivit skadad. Jag har varit i kontakt med regionpolischefen i Bergslagen för att försäkra mig om situationen och framföra en hälsning till vår skadade medarbetare, säger han.</p>
      <p>Särskilda åklagarkammaren har inlett en förundersökning om tjänstefel, vilket görs rutinmässigt när polisen har skjutit verkanseld mot någon.</p>
    </article>
  </body>
</html>