<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ellada/giryonis-deite-se-poies-perioches-einai-kleista-ta-scholeia-tin-deytera/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T21:25:32+00:00"/>
    <meta property="og:title" content="«Γηρυόνης»: Δείτε σε ποιες περιοχές είναι κλειστά τα σχολεία την Δευτέρα"/>
    <meta property="og:description" content="Λόγω της κακοκαιρίας κλειστά θα παραμείνουν τα σχολεία σε ορισμένες περιοχές της χώρας."/>
  </head>
  <body>
    <article>
      <h1>«Γηρυόνης»: Δείτε σε ποιες περιοχές είναι κλειστά τα σχολεία την Δευτέρα</h1>
      <address>
        <time datetime="2019-11-24T21:25:32+00:00">24 Nov 2019, 21:25</time>
      </address>
      <p>Αύριο Δευτέρα [25/11] θα παραμείνουν κλειστά τα σχολεία στη Θάσο, λόγω των έντονων καιρικών φαινομένων, που αναμένονται. Η μη λειτουργία των σχολικών μονάδων όλων των βαθμίδων εκπαίδευσης της επικράτειας του Δήμου Θάσου (Σχολεία Πρωτοβάθμιας και Δευτεροβάθμιας Εκπαίδευσης) αποφασίστηκε από τον δήμαρχο του νησιού καθώς, όπως αναφέρεται στη σχετική ανακοίνωση, τα έντονα καιρικά φαινόμενα «καθιστούν επικίνδυνη την προσέλευση και παραμονή των μαθητών στα σχολεία».</p>
      <p>Επίσης δεν θα λειτουργήσουν αύριο σχολεία, παιδικοί σταθμοί και ΚΔΑΠ στο δήμο Αριστοτέλη, λόγω της κατάστασης έκτακτης ανάγκης που βρίσκεται η περιοχή από τα ξημερώματα της Παρασκευής και της επικείμενης σφοδρής επιδείνωσης των καιρικών συνθηκών. Αυτό ανακοίνωσε ο δήμαρχος του δήμου Αριστοτέλη, Στέλιος Βαλιάνος. Η απόφαση λήφθηκε για λόγους ασφαλείας των μαθητών. Θα ακολουθήσει και επίσημη ανακοίνωση από την ιστοσελίδα του δήμου.</p>
      <p>Δεν αποκλείεται να βγουν νεότερες ανακοινώσεις για το κλείσιμο σχολείων και σε άλλες περιοχές.</p>
    </article>
  </body>
</html>