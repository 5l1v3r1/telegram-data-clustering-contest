<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109497-Narkoflot%253A-Podvodnica-s-3-tona-kokain-ot-Amerika-zaloviha-v-Ispaniya"/>
    <meta property="og:site_name" content="Канал 3"/>
    <meta property="article:published_time" content="2019-11-24T21:47:00+00:00"/>
    <meta property="og:title" content="Наркофлот: Подводница с 3 тона кокаин от Америка заловиха в Испания"/>
    <meta property="og:description" content="Двама подводничари са заловени, третият успял да се измъкне"/>
  </head>
  <body>
    <article>
      <h1>Наркофлот: Подводница с 3 тона кокаин от Америка заловиха в Испания</h1>
      <h2>Двама подводничари са заловени, третият успял да се измъкне</h2>
      <address>
        <time datetime="2019-11-24T21:47:00+00:00">24 Nov 2019, 21:47</time>
      </address>
      <p><b>Двама души от еквадорски произход са задържани в река Алдан тази неделя в Кангас де Морасо в община Понтеведра в Галисия. Те били изненадани при акостирането на първата презокеанска наркоподводница от Южна Америка, заловена край брега на Галисия. На дългата 20 м подводница са натоварени около 3 тона кокаин с изключителна чистота. <br/></b> </p>
      <p>Третият "подводничар" успял да избяга от полицията и бреговата охрана, които участвали в координирана международна акция. </p>
      <p> <br/><b>Тъй като арестуваните потопили морския съд, в момента агентите от полицията и от митницата работят по изваждането й на брега. То може да се забави заради лошото време и липсата на подходяща техника в момента.<br/></b> <br/><a href="http://kanal3.bg/news/world"><i><b>Още новини от Европа и света ще намерите тук<br/></b></i></a> </p>
      <p>Според разследващи става дума за презокеанска подводница, снабдена с много сложна технология. Предполага се, че тя съвсем не е първата, доставила дрога от Южна Америка в Испания под вода.</p>
      <p> <br/><b>Цената на едро на кокаина, превозван от подводницата, е около 200 милиона долара. Подобно количество - 3000 килограма кокаин с изключително висока чистота, може да донесе над 700 милиона долара приход от уличната продажба.</b></p>
      <related>
        <h4>Още по темата</h4>
        <a href="http://kanal3.bg/news/world/europe/108912-Polovin-ton-kokain-v-konteyner-s-ribeno-maslo-zaloviha-v-Barselona"/>
        <a href="http://kanal3.bg/news/world/europe/108859-Nad-ton-kokain-nameren-v-konteyner-s-banani-v-Italiya"/>
        <a href="http://kanal3.bg/news/culture/107905-Minipodvodnica-shedyovar-pokazaha-okeanolozi-%2528SNIMKI%2529"/>
      </related>
    </article>
  </body>
</html>