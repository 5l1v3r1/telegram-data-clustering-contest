<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aksam.com.tr/ekonomi/ito-baskani-sekip-avdagic-eyt-turk-sosyal-guvenlik-sisteminin-intihari-olur/haber-1024706"/>
    <meta property="og:site_name" content="Akşam"/>
    <meta property="article:published_time" content="2019-11-24T21:08:00+00:00"/>
    <meta property="og:title" content="İTO Başkanı Şekip Avdagiç: EYT Türk sosyal güvenlik sisteminin intiharı olur"/>
    <meta property="og:description" content="İTO Başkanı Şekib Avdagiç, EYT, kazanılmış hak olarak görünüyor ama asla böyle bir şey yok. Erken yaşta emeklilik, Türk sosyal güvenlik sisteminin intiharı olur dedi. "/>
  </head>
  <body>
    <article>
      <h1>İTO Başkanı Şekip Avdagiç: EYT Türk sosyal güvenlik sisteminin intiharı olur</h1>
      <h2>İTO Başkanı Şekib Avdagiç, EYT, kazanılmış hak olarak görünüyor ama asla böyle bir şey yok. Erken yaşta emeklilik, Türk sosyal güvenlik sisteminin intiharı olur dedi.</h2>
      <address>
        <time datetime="2019-11-24T21:08:00+00:00">24 Nov 2019, 21:08</time>
      </address>
      <p>
        <b>HÜKÜMET HAKLI</b>
      </p>
      <p>İstanbul Ticaret Odası (İTO) Başkanı Şekib Avdagiç,  Emeklilikte Yaşa Takılanlara (EYT) ilişkin hükümetin politikasını doğru bulduğunu dile getirdi. Avdagiç, EYT, kazanılmış hak olarak görünüyor ama asla böyle bir şey yok. Erken yaşta emeklilik, Türk sosyal güvenlik sisteminin intiharı olur. Bu şartlar bugün ortaya çıkmadı, 10-15 yıl önce bu düzenlemeler yapıldı. Herkesin de bu düzenlemelere tabi olması gerek açıklamasında bulundu. </p>
      <p>
        <b>YEP HEDEFLERİ GERÇEKÇİ </b>
      </p>
      <p>Yeni Ekonomi Programındaki (YEP) hedeflerin objektifliği ve rasyonelliğinin de uluslararası kuruluşlarca tescillendiğini belirten Avdagiç, Hükümetin ortaya koyduğu, bu yıl için yüzde 0,5, 2020 ve 2021 içinse yüzde 5lik büyüme tahminlerini yakalayacağımıza ilişkin şüphemiz yok. Çünkü hedefler gerçekleştirilebilir. Bu anlamda uluslararası kurum ve kuruluşlardan ilerleyen süreçte yeni revizyonlar geleceği kanaatindeyiz diye konuştu. </p>
      <p>
        <b>İŞ DÜNYASI EKONOMİ DOSTU İŞ KANUNUNA İHTİYAÇ DUYUYOR</b>
      </p>
      <p>İTO Başkanı Avdagiç, istihdam artışı için tek başına finansal desteklerin yeterli olmayacağını belirterek, şöyle konuştu: Hükümetimizin bu noktada istihdama dönük finansal desteklerinin çok önemli olduğunu düşünüyorum. Ancak daha önemlisi, biz, işveren dostu demiyorum, dikkatinizi çekerim, ekonomi dostu iş kanununa ihtiyaç duyuyoruz. Mevcut kanundan dolayı Türkiyede işveren, yeni istihdam sağlamakta çekingen davranıyor. </p>
      <p>
        <b>2020 YILI ÇOK DAHA İYİ GEÇECEK </b>
      </p>
      <p>2019un, dengelenme yılı olduğunu belirten Avdagiç, tüm hedeflere bu yıl başarıyla ulaşıldığını vurguladı. Tüketicilerin bir süredir taleplerini ertelediğine işaret eden Avdagiç, iç piyasada bu taleplerin satışa dönüşmesiyle 2020nin iş dünyası için çok daha iyi geçeceğini söyledi. </p>
    </article>
  </body>
</html>