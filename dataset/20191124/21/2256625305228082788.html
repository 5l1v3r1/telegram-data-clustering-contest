<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159366_1019.html"/>
    <meta property="og:site_name" content="Novsport"/>
    <meta property="article:published_time" content="2019-11-24T21:37:00+00:00"/>
    <meta property="og:title" content="Антъни Иванов с нова победа в САЩ"/>
    <meta property="og:description" content="20-годишният състезател на “Вирджиния Тех” спечели коронната си дисциплина на междууниверситетски турнир в Калъмбъс"/>
  </head>
  <body>
    <article>
      <h1>Антъни Иванов с нова победа в САЩ</h1>
      <address><time datetime="2019-11-24T21:37:00+00:00">24 Nov 2019, 21:37</time> by <a rel="author">Николай Георгиев</a></address>
      <p> Плувец №1 на България Антъни Иванов записа нова победа на 200 ярда бътерфлай в САЩ. 20-годишният състезател на “Вирджиния Тех” спечели коронната си дисциплина на междууниверситетски турнир в Калъмбъс, Охайо. Антъни изплува дистанцията за 1,43,01 мин, за да изпревари всичките си конкуренти в басейна.</p>
      <p> <br/>За 3-те дни на турнира Иванов записа общо 13 старта. В Калъмбъс той записа призови класирания и на 100 ярда бътерфлай, и щафетата 4х200 св. стил. С 47,27 сек българинът финишира на третата позиция в индивидуалния старт, а квартетът с него също стана 3-и. Освен това Антъни се нареди 5-и с щафетите на 200 и 400 ярда съчетано плуване и 500 св. стил. На 200 св. стил Иванов се нареди 9-и.<br/> <br/> <br/>“В момента подготовката ми не е толкова заострена, тъй като акцентът за мен е европейското на малък басейн в началото на следващия месец. Турнирът бе повече като тренировка. Мина добре, чувствах се окей”, каза Антъни пред “24 часа”.</p>
    </article>
  </body>
</html>