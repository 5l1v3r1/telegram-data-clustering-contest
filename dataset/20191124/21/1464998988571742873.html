<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/kerala-university-mark-scam-fault-crime-branch"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-24T21:57:00+00:00"/>
    <meta property="og:title" content="കേരള സര്‍വ്വകലാശാല മാര്‍ക്ക് തട്ടിപ്പ്; ഗുരുതര വീഴ്ചയെന്ന് ക്രൈംബ്രാഞ്ച്"/>
    <meta property="og:description" content="തിരുവനന്തപുരം: കേരള സര്‍വ്വകലാശാല മോഡറേഷന്‍ മാര്‍ക്ക് തട്ടിപ്പ് കേസില്‍ സര്‍വ്വകലാശാലയുടെ ഭാഗത്ത് നിന്ന് ഗുരുതര വീഴ്ച ഉണ്ടായെന്ന് ജില്ലാ ക്രൈംബ്രാഞ്ച്. സര്‍വ്വകലാശാല സുരക്ഷാ പ്രോട്ടോകാള്‍ പാലിക്കുന്നില്ലെന്നും അന്വേഷണ സംഘം കണ്ടെത്തി. അന്വേഷണ റിപ്പോര്‍ട്ട് പോലീസ്..."/>
  </head>
  <body>
    <article>
      <h1>കേരള സര്‍വ്വകലാശാല മാര്‍ക്ക് തട്ടിപ്പ്; ഗുരുതര വീഴ്ചയെന്ന് ക്രൈംബ്രാഞ്ച്</h1>
      <address><time datetime="2019-11-24T21:57:00+00:00">24 Nov 2019, 21:57</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>തിരുവനന്തപുരം: കേരള സര്‍വ്വകലാശാല മോഡറേഷന്‍ മാര്‍ക്ക് തട്ടിപ്പ് കേസില്‍ സര്‍വ്വകലാശാലയുടെ ഭാഗത്ത് നിന്ന് ഗുരുതര വീഴ്ച ഉണ്ടായെന്ന് ജില്ലാ ക്രൈംബ്രാഞ്ച്. സര്‍വ്വകലാശാല സുരക്ഷാ പ്രോട്ടോകാള്‍ പാലിക്കുന്നില്ലെന്നും അന്വേഷണ സംഘം കണ്ടെത്തി. അന്വേഷണ റിപ്പോര്‍ട്ട് പോലീസ് മേധാവിയ്ക്ക് കൈമാറി. </p>
      <p>സര്‍വ്വകലാശാലയില്‍ ക്രമക്കേട് നടന്നാല്‍ കണ്ടെത്താന്‍ സംവിധാനമില്ലാത്ത അവസ്ഥയാണ്.സര്‍വ്വകലാശാലയുടെ ഭാഗത്ത് നിന്നുണ്ടായ വീഴ്ചകള്‍ മുതലെടുത്താണോ മാര്‍ക്ക് തട്ടിപ്പ് നടന്നതെന്ന് സംശയമുണ്ടെന്നും റിപ്പോര്‍ട്ടിലുണ്ട്.</p>
      <p>ഡെപ്യൂട്ടി രജിസ്ട്രാര്‍ക്ക് പ്രത്യേകം കമ്പ്യൂട്ടര്‍ അനുവദിച്ചിട്ടില്ലെന്നും അന്വേഷണ സംഘം കണ്ടെത്തിയിട്ടുണ്ട്. ഡെപ്യൂട്ടി രജിസ്ട്രാറുടെ യൂസര്‍ ഐഡിയും വിവരങ്ങളും മറ്റ് ഉദ്യോഗസ്ഥരാണ് ഉപയോഗിക്കുന്നത്. കൂടാതെ സെക്ഷനിലെ ഉദ്യോഗസ്ഥര്‍ക്ക് പ്രത്യേകമായി കമ്പ്യൂട്ടര്‍ അനുവദിച്ചിട്ടില്ലെന്നും റിപ്പോര്‍ട്ടിലുണ്ട്.</p>
    </article>
  </body>
</html>