<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/podosfairo/superleague/article/74466/h-diakopi-toy-protathlimatos-vlaptei-ton-olympiako"/>
    <meta property="og:site_name" content="ΦΩΣ"/>
    <meta property="article:published_time" content="2019-11-24T21:52:57+00:00"/>
    <meta property="og:title" content="Η διακοπή του πρωταθλήματος βλάπτει τον Ολυμπιακό"/>
    <meta property="og:description" content="Την τελευταία διετία ο Ολυμπιακός παθαίνει από μία ζημιά μετά από τη διακοπή του πρωταθλήματος λόγω των εθνικών ομάδων."/>
  </head>
  <body>
    <article>
      <h1>Η διακοπή του πρωταθλήματος βλάπτει τον Ολυμπιακό</h1>
      <h2>Την τελευταία διετία ο Ολυμπιακός παθαίνει από μία ζημιά μετά από τη διακοπή του πρωταθλήματος λόγω των εθνικών ομάδων.</h2>
      <address><time datetime="2019-11-24T21:52:57+00:00">24 Nov 2019, 21:52</time> by <a rel="author" href="https://www.fosonline.gr/author/x-megglidhs" target="_blank">Χ. ΜΕΓΓΛΙΔΗΣ</a></address>
      <p><b>Δεν μπορεί να αποτελέσει δικαιολογία</b> για τον Ολυμπιακό για την απρόσμενη βαθμολογική απώλεια στη Νέα Σμύρνη το γεγονός ότι είναι μια ομάδα με πολλούς διεθνείς και σίγουρα<b> επηρεάζεται από τη διακοπή του πρωταθλήματος</b> και την απουσία μεγάλου αριθμού ποδοσφαιριστών από μια σειρά προπονήσεων.</p>
      <p><b>Είναι, όμως, κάτι που δεν μπορεί να μη σημειωθεί</b>. Η ισοπαλία με τον Πανιώνιο ήρθε στο φετινό πρωτάθλημα ως συνέχεια της περσινής ήττας από τον ΟΦΗ. Τότε ήταν η πρώτη διακοπή του φθινοπώρου για τις εθνικές ομάδες και επιστρέφοντας ο Ολυμπιακός <b>έχασε 1-0 στην Κρήτη</b>, μαζί με βαθμούς που έπαιξαν πολύ μεγάλη σημασία στην οικονομία του χαμένου πρωταθλήματος. Στην επόμενη διακοπή είχε νικήσει με μεγάλη δυσκολία στο Περιστέρι τον Ατρόμητο με 2-1.</p>
      <p>Φέτος την πρώτη φορά που υπήρχε η διεθνής παρένθεση, ο Ολυμπιακός νίκησε με 2-1 τον ΟΦΗ στο Φάληρο, αλλά τώρα δεν μπόρεσε να γυρίσει το ίδιο συγκεντρωμένος και να πάρει το παιχνίδι με τον Πανιώνιο, παρά τη συντριπτική ανωτερότητά του.</p>
      <p>Αλλά και πρόπερσι, προτού δηλαδή έρθει ο Μαρτίνς, <b>ο Ολυμπιακός είχε μεγάλες δυσκολίες ξανά μετά από διακοπή λόγω εθνικών ομάδων.</b> Επί τεχνικής ηγεσίας Τάκη Λεμονή, οι Πειραιώτες είχαν νικήσει σε θρίλερ τον... Πανιώνιο με 4-3 στη Νέα Σμύρνη και στη συνέχεια τον Λεβαδειακό στο «Γ. Καραϊσκάκης» τον Λεβαδειακό με 2-1.</p>
      <p>Θα έπρεπε να ξέρουν, δηλαδή. Και να είναι καλύτερα προετοιμασμένοι.</p>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/podosfairo/superleague/article/74470/martins-ftaime-oloi"/>
        <a href="https://www.fosonline.gr/volleyball/article/74185/ola-ta-apotelesmata-se-volleyleague-pre-league-a2-volei-andron-gynaikon"/>
        <a href="https://www.fosonline.gr/podosfairo/superleague/article/74356/super-league-1-o-paok-epiase-ton-olympiako-kai-tora-oi-dyo-toys-apotelesmata-vathmologia"/>
        <a href="https://www.fosonline.gr/podosfairo/superleague/article/74458/fereira-mas-aresei-na-paizoyme-me-ton-olympiako"/>
        <a href="https://www.fosonline.gr/podosfairo/superleague/article/74460/ta-stoixeia-poy-dinoyn-oi-ellines-ston-olympiako"/>
        <a href="https://www.fosonline.gr/podosfairo/superleague/article/74451/ingkason-xoris-fovo-me-olympiako"/>
      </related>
    </article>
  </body>
</html>