<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irafina.gr/mpeni-i-roula-koromila-mesa-me-spasmeno-podi-ke-pateritses-tis-iche-pi-o-michalis-aslanis/"/>
    <meta property="og:site_name" content="irafina"/>
    <meta property="article:published_time" content="2019-11-24T21:59:51+00:00"/>
    <meta property="og:title" content="«Μπαίνει η Ρούλα Κορομηλά μέσα με σπασμένο πόδι και πατερίτσες! Της είχε πει ο Μιχάλης Ασλάνης…»"/>
    <meta property="og:description" content="Για τη γνωριμία του με τη Ρούλα Κορομηλά μίλησε ο Τάκης Ζαχαράτος, σε συνέντευξη που έδωσε στο περιοδικό People και τον Μαρίνο Βυθούλκα. «Η αλήθεια είναι πως τελειώνοντας από τον στρατό, ήθελα να δώσω εξετάσεις σε κάποια δραματική σχολή για να γίνω ηθοποιός. Οι γονείς μου, όμως, μου είχαν μια έκπληξη: Ένα πλήρως εξοπλισμένο κομμωτήριο […]"/>
  </head>
  <body>
    <article>
      <h1>«Μπαίνει η Ρούλα Κορομηλά μέσα με σπασμένο πόδι και πατερίτσες! Της είχε πει ο Μιχάλης Ασλάνης…»</h1>
      <address>
        <time datetime="2019-11-24T21:59:51+00:00">24 Nov 2019, 21:59</time>
      </address>
      <figure>
        <img src="https://www.irafina.gr/wp-content/uploads/2018/03/deftos_728-90_single_new.jpg"/>
      </figure>
      <p>Για τη γνωριμία του με τη Ρούλα Κορομηλά μίλησε ο Τάκης Ζαχαράτος, σε συνέντευξη που έδωσε στο περιοδικό People και τον Μαρίνο Βυθούλκα.</p>
      <p>«Η αλήθεια είναι πως τελειώνοντας από τον στρατό, ήθελα να δώσω εξετάσεις σε κάποια δραματική σχολή για να γίνω ηθοποιός. Οι γονείς μου, όμως, μου είχαν μια έκπληξη: Ένα πλήρως εξοπλισμένο κομμωτήριο στην πόλη της Πάτρας. Εκείνη την ώρα έβαλα τα κλάματα, επειδή ήθελα να κάνω κάτι άλλο. Για να μη στα πολυλογώ, το κομμωτήριο όχι απλώς λειτούργησε, αλλά υπήρχαν ουρές έξω που περίμεναν για ραντεβού.</p>
      <figure>
        <img src="https://www.irafina.gr/wp-content/uploads/2019/03/banner_sunday728-90.jpg"/>
      </figure>
      <p>Κάποια στιγμή εμφανίστηκε η Ρούλα! Σκέψου τώρα την εικόνα, το κομμωτήριο να είναι γεμάτο και ξαφνικά να μπαίνει μέσα η Ρούλα Κορομηλά, η οποία είναι σούπερ σταρ. Μόλις την είδε η πελάτισσα που κούρευα κόντεψε να πέσει από την καρέκλα. Η Ρούλα μπήκε μέσα στο κομμωτήριο με σπασμένο πόδι και πατερίτσες.</p>
      <p>Ο Μιχάλης Ασλάνης τής είχε πει πως υπάρχει ένας τρελός στην Πάτρα που κάνει μιμήσεις. Ο λόγος που μπήκε μέσα στο κομμωτήριο ήταν για να μου προτείνει να εμφανιστώ στην εκπομπή της. Της είπα “Θα ρωτήσω τον μπαμπά μου’’. Πράγματι τον ρώτησα, εκείνος μου είπε πως δεν έχω να χάσω κάτι και από εκεί και πέρα ξεκίνησαν όλα.</p>
      <p>Ήμουν τυχερός, διότι η εκπομπή της Ρούλας έσκιζε. Όταν ξεκίνησα να κάνω μιμήσεις στην τηλεόραση, πίστευα πως οι τηλεθεατές καταλαβαίνουν ότι βλέπουν ένα αγόρι που κάνει τη Βουγιουκλάκη. Με σταματούσαν, όμως, και μου έλεγαν “Ξέρεις πόσα λεφτά έχασα; Στοιχημάτιζα πως ήταν η Βουγιουκλάκη και ήσουν εσύ”.</p>
      <p>Ακόμα και σήμερα τυχαίνει να με σταματούν γι’ αυτό τον λόγο. Γενικά, αισθάνομαι περίεργα όταν μου λένε πολλά κολακευτικά λόγια. Στη ζωή μου είμαι ιδιαίτερα ντροπαλός και επιφυλακτικός. Στη σκηνή πάλι, όχι», είπε ο Τάκης Ζαχαράτος.</p>
      <figure>
        <img src="https://www.zappit.gr/wp-content/uploads/2019/11/zaxarat2411a-682x384.jpg"/>
      </figure>
      <p>zappit.gr</p>
    </article>
  </body>
</html>