<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/karol-swiderski-z-kolejnym-golem-dla-paok-u-saloniki,987990.html"/>
    <meta property="og:site_name" content="TVN24"/>
    <meta property="article:published_time" content="2019-11-24T21:53:00+00:00"/>
    <meta property="og:title" content="Świderski nie przestaje strzelać. Zapewnił zwycięstwo, został graczem meczu"/>
    <meta property="og:description" content="Kolejny mecz i kolejny gol Karola Świderskiego w greckiej ekstraklasie. Tym razem Polak zdobył jedyną bramkę dla PAOK-u w spotkaniu z AE Larissa. Został wybrany najbardziej wartościowym piłkarzem m..."/>
  </head>
  <body>
    <article>
      <h1>Świderski nie przestaje strzelać. Zapewnił zwycięstwo, został graczem meczu</h1>
      <address>
        <time datetime="2019-11-24T21:53:00+00:00">24 Nov 2019, 21:53</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/ea16f529-e7ef-43cf-a3b1-79548c185a7b.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/cb79f8fa58b91d3af6c9c991f63962d3/dd09f048-6557-493d-9d5f-aa48d23acd54-480p.mp4" autoplay="" loop=""/>
          <figcaption>Świderski: PAOK był dobrym wyborem</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/73e0f7487b8e5297182c5a711d20bf26/5c080b61-f6d3-49f2-8e7a-f115d0ca6136-480p.mp4"/>
          <figcaption>Gol Karola Świderskiego na wagę zwycięstwa PAOK-u</figcaption>
        </figure>
        <figcaption>Karol Świderski przeniósł się do PAOK-u w styczniu Foto: Newspix | Video: Eurosport</figcaption>
      </slideshow>
      <h3>Kolejny mecz i kolejny gol Karola Świderskiego w greckiej ekstraklasie. Tym razem Polak zdobył jedyną bramkę dla PAOK-u w spotkaniu z AE Larissa. Został wybrany najbardziej wartościowym piłkarzem meczu.</h3>
      <p>22-letni napastnik strzela gola za golem i jest samodzielnym liderem klasyfikacji strzelców greckiej Super League. Polak zdobył siedem bramek. Były zawodnik Jagiellonii Białystok o jedno trafienie wyprzedza Greka Georgiosa Manousosa z Atromitosu.</p>
      <h3>Wielki spryt</h3>
      <p>Tym razem Polak strzelił gola w meczu z Larissą. Była 16. minuta, gdy wykazał się wielkim sprytem w polu karnym i czubkiem buta umieścił piłkę w siatce po dośrodkowaniu Vierinhy. Kompletnie zmylony bramkarz był bez szans.</p>
      <related>
        <a href="https://eurosport.tvn24.pl/pilka-nozna,105/swiderski-szaleje-w-grecji-efektowny-gol-pieta,979084.html"/>
      </related>
      <p> </p>
      <p>Dzięki trafieniu Polaka PAOK odniósł jednobramkowe zwycięstwo i plasuje się na 2. miejscu w tabeli. Zespół z Salonik ustępuje jedynie Olympiakosowi Pireus ze względu na gorszy bilans bramek. Trzeci AEK Ateny traci do nich dziewięć punktów.</p>
      <p>Nie brakuje głosów, że będący w dobrej formie Świderski powinien zostać powołany na ostatnie zgrupowanie reprezentacji Polski. Ostatecznie selekcjoner Jerzy Brzęczek przed meczami z Izraelem i ze Słowenią postawił na Roberta Lewandowskiego, Krzysztofa Piątka, Arkadiusza Milika i Dawida Kownackiego.</p>
      <p>Autor: PO/twis / Źródło: eurosport.pl</p>
    </article>
  </body>
</html>