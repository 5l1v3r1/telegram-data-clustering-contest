<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/podosfairo/elliniko/super-league/1561160/super-league-aek-aris-1-1-kai-apodokimasies-sto-oaka/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T21:49:13+00:00"/>
    <meta property="og:title" content="Super League: ΑΕΚ-Άρης 1-1 και αποδοκιμασίες στο ΟΑΚΑ"/>
    <meta property="og:description" content="Με εμφάνιση κάτω του μετρίου η Ένωση δεν εκμεταλλεύτηκε ούτε τον παίκτη παραπάνω..."/>
  </head>
  <body>
    <article>
      <h1>Super League: ΑΕΚ-Άρης 1-1 και αποδοκιμασίες στο ΟΑΚΑ</h1>
      <address><time datetime="2019-11-24T21:49:13+00:00">24 Nov 2019, 21:49</time> by <a rel="author">Μιμίκος Γιώργος</a></address>
      <p>
        <b>Με εμφάνιση κάτω του μετρίου η Ένωση δεν εκμεταλλεύτηκε ούτε τον παίκτη παραπάνω...</b>
      </p>
      <p>Η ΑΕΚ ήταν αρνητική και ο Άρης πήρε (τουλάχιστον) ό, τι άξιζε απόψε στο ΟΑΚΑ (1-1).</p>
      <p>Οι Θεσσαλονικείς δεν πτοήθηκαν από την αποβολή του Ιντέγε, ούτε και από το αμφισβητούμενο πέναλτι με το οποίο ισοφάρισε η ΑΕΚ και πήραν την εκτός έδρας ισοπαλία (1-1). <br/><br/>Ελέγχεται ο Ευαγγέλου για τις αποφάσεις του. Στο 53ο λεπτό αποβάλλει τον Ιντέγε για πάτημα στον Μάνταλο, ωστόσο στο τελευταίο ριπλέι που είδαμε φαίνεται ο Νιγηριανός να μην βλέπει πως είναι πεσμένος ο αρχηγός της Ένωσης. Ωστόσο, ο διαιτητής αποφάσισε πως υπήρχε πρόθεση από τον φορ του Άρη και του έδειξε την άγουσα για τα αποδυτήρια. Επίσης, το πέναλτι που κερδίζει ο Σιμόες από τον Ροζ είναι αμφισβητούμενο αφού ο Γάλλος στόπερ κάνει την προβολή με τάκλιν και στην αρχή βρίσκει την μπάλα, βάζοντας την κόντρα στο σουτ του Πορτογάλου και στη συνέχεια τον βρίσκει. <br/><br/>Ο Λάρσον είχε ανοίξει το σκορ για τον Άρη με κοντινή προβολή μετά το γύρισμα του Κόρχουτ στο 64ο λεπτό, με την ΑΕΚ να ισοφαρίζει από την άσπρη βούλα με τον Μάνταλο στο 81’. Ωστόσο, οι Θεσσαλονικείς κατάφεραν να αντέξουν και να φύγουν με τον σπουδαίο βαθμό στις αποσκευές τους, με τους παίκτες της Ένωσης να τα... ακούνε από την κερκίδα στο ημίχρονο αλλά και στο φινάλε του ματς για την κάκιστη εμφάνισή τους.</p>
    </article>
  </body>
</html>