<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/politika/2019/11/24/poseshtenieto-na-borisov-ne-bilo-nagrada-za-pokupkata-na-f-16.430658"/>
    <meta property="og:site_name" content="Dnes.bg"/>
    <meta property="article:published_time" content="2019-11-24T21:10:00+00:00"/>
    <meta property="og:title" content="Посещението на Борисов не било награда за покупката на F-16"/>
    <meta property="og:description" content="Любимата дума на Херо Мустафа на български: &quot;Благодаря&quot; | Dnes.bg"/>
  </head>
  <body>
    <article>
      <h1>Посещението на Борисов не било награда за покупката на F-16</h1>
      <h2>Любимата дума на Херо Мустафа на български: "Благодаря"</h2>
      <address><time datetime="2019-11-24T21:10:00+00:00">24 Nov 2019, 21:10</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>"Чувствам се фантастично в България. Аз съм в България от един месец и вече обичам вашата красива страна и българският народ. Уча български език и по този начин искам да покажа уважение към великата ви нация. Любимата ми дума е "благодаря". Това каза пред bTV американският посланик Херо Мустафа. Тя коментира предстоящата среща между българския премиер и американския президент Доналд Тръмп.</p>
      <related>
        <a href="https://www.dnes.bg/politika/2019/11/24/boiko-borisov-zaminava-za-sasht-sreshta-se-utre-s-trymp.430617"/>
      </related>
      <p>"Срещата между Бойко Борисов и Доналд Тръмп е изключителна възможност да издигнем отношенията между нашите две страни на едно по-висоско ниво. На нея ще се говори за стратегическото партньорство между двете страни и развитието на двустранното сътрудничество, отбелязвайки силните и трайни отношения, които съществуват между България и САЩ.</p>
      <p>"Акцент ще бъде поставен върху начините за засилване на общите за двете страни интереси в областта на сигурността в контекста на северноатлантическото партньорство, върху енергийната диверсификация, както и върху други актуални теми. Посещението на Бойко Борисов не е награда за покупката на F-16. Това е възможност за обсъждане на двустранните ни отношения. Трябва да се фокусираме върху самата среща, а не върху политическите ситуации в двете държави. Отношенията между България и САЩ съществуват от много отдавна и сега е момента да погледнем къде се намираме", каза още Херо Мустафа.</p>
      <p> </p>
    </article>
  </body>
</html>