<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/basescu-doamna-dancila-va-pleca-de-buna-voie-marea-problema-e-cine-vine-ca-psd-ul-e-intr-o-seceta-de-lideri-1922402624002019112119179468"/>
    <meta property="og:site_name" content="News.ro"/>
    <meta property="article:published_time" content="2019-11-24T21:26:00+00:00"/>
    <meta property="og:title" content="Băsescu: Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri"/>
    <meta property="og:description" content="Traian Băsescu spune că diferenţa de scor electoral dintre cei doi candidaţi la alegerile parlamentare era previzibilă, el arătându-se convins că Viorica Dăncilă va părăsi conducerea PSD fără a aştepta să fie schimbată. „Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri” a afirmat Băsescu"/>
  </head>
  <body>
    <article>
      <h1>Băsescu: Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri</h1>
      <address><time datetime="2019-11-24T21:26:00+00:00">24 Nov 2019, 21:26</time> by <a rel="author">News.ro</a></address>
      <p>
        <b>Traian Băsescu spune că diferenţa de scor electoral dintre cei doi candidaţi la alegerile parlamentare era previzibilă, el arătându-se convins că Viorica Dăncilă va părăsi conducerea PSD fără a aştepta să fie schimbată. „Doamna Dăncilă va pleca de bună voie. Marea problemă e cine vine, că PSD-ul e într-o secetă de lideri” a afirmat Băsescu</b>
      </p>
      <p>„Era evidentă diferenţa. E o întâmplare nefericită în care doi competitori nu sunt apropiaţi din punct de vedere al capacităţii partidelor de a-i susţine”, a afirmat Traian Băsescu la România TV.</p>
      <p>Acesta s-a arătat „convins că doamna Dăncilă va pleca de bună voie”.</p>
      <p>„Doamna Dăncilă va pleca destul de repede, marea problemă e cine vine, că PSD-ul e într-o secetă de lideri, cum de altfel sunt cam toate partidele” a precizat fostul preşedinte.</p>
      <p>Acesta a spus că, dată cu intrarea într-un nou mandat prezidenţial, „trebuie schimbată abordarea în justiţie”, că trebuie discutat despre respectarea drepturilor fundamentale.</p>
      <p>„Este timpul să facem din respectarea drepturilor fundamentale o prioritate, dincolo de autostrăzi şi căi ferate” a spus Băsescu, admiţând că în mandatul său nu s-a discutat suficient despre aceste aspect.</p>
      <p>Traian Băsescu a opinat că nu vor exista alegeri anticipate pentru că „nu se pot face”, arătând că mulţi dintre deputaţi şi senatori nu vor fi de acord să-şi piardă privilegii precum pensiile.</p>
      <p>Băsescu a precizat că în opinia sa Iohannis „este singurul care poate spune «Orban, pleci!», Parlamentul nu-l mai poate schimba prin moţiune de cenzură”.</p>
      <p>Klaus Iohannis a obţinut 64,8 %, din voturi la al doiulea tur al alegerilorprezidenţiale, iar Viorica Dăncilă 35,2 %, conform rezultatelor exit-poll-ului CURS - Avangarde.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>