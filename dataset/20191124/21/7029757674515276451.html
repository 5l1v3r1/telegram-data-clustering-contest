<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/zaev-da-angazhirame-mladite-v-proevropeyski-reformi-za-da-ostanat-v-stranata.html"/>
    <meta property="og:site_name" content="News.bg"/>
    <meta property="article:published_time" content="2019-11-24T21:58:34+00:00"/>
    <meta property="og:title" content="Заев: Да ангажираме младите в проевропейски реформи, за да останат в страната"/>
    <meta property="og:description" content="Той е уверен, че ще спечели изборите…"/>
  </head>
  <body>
    <article>
      <h1>Заев: Да ангажираме младите в проевропейски реформи, за да останат в страната</h1>
      <address>
        <time datetime="2019-11-24T21:58:34+00:00">24 Nov 2019, 21:58</time>
      </address>
      <p>За да спрат младите хора да напускат страната, те трябва да бъдат включени <b>активно в проевропейските реформи</b> в страните от региона.Това заяви премиерът на Северна Македония Зоран Заев в Нови сад.</p>
      <p>"Да предизвикваме младите <b>да се вграждат в процесите</b>, да участват в процесите, да ги сграбчат", призова Заев.</p>
      <p>Темата за бъдещето на младото поколение днес стана център на дебатите в предизборната кампания в Северна Македония.</p>
      <p>Лидерът на опозиционната ВМРО-ДПМНЕ <b>Християн Мицковски по-рано отправи критики</b> към управляващите в коментар за изказване на президента<b> Стево Пендаровски</b> по време на форум в Нови сад за младежкото лидерство на Западните Пендаровски разбуни духовете с думите, че ако не беше президент,<b> и той би се изселил</b> от страната си.</p>
      <p>"Има ли по-голямо признание, че партията, която от 3 години е на власт, <b>превръща държавата ни в пустиня</b>?", попита риторично Мицковски.</p>
      <p>От своя страна Заев, който е и лидер на управляващата СДСМ, прогнозира, че партията ще спечели предстоящите избори. В интервю за радио "Свободна Европа", цитирано от агенция МИА, той посочи, че от гражданите зависи дали ще подкрепят СДСМ на изборите на 12 април. Премиерът изрази увереност, че <b>хората ще осъзнаят какво е постигнато</b> от неговото и правителство <b>и каква е алтернативата, предлагана от неговите опоненти.</b></p>
      <p>На въпрос за последните разногласия с България, свързани с исторически въпроси, Заев каза, че "мултидисциплинарните експерти" имат право да изразяват собственото си мнение.</p>
      <p>"Ние ще решим тези въпроси чрез диалог. Не искаме да се върнем към кавгите, проблемите и т.н., защото сме малка страна. Можем да спечелим само ако изградим приятелство, разбира се, не за сметка на нашата идентичност, нашия народ или нашето бъдеще." - допълни Заев.</p>
      <p>Припомняме, Борисов и Мицкоски се срещнаха в Загреб. Тогава Борисов посъветва <a href="https://news.bg/politics/borisov-savetva-makedontsite-da-zabravyat-antibalgarskata-retorika.html">македонците да забравят антибългарската реторика</a>.</p>
    </article>
  </body>
</html>