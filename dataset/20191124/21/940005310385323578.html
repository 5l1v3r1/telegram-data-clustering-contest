<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/alegeri-prezidentiale-2019/presa-internationala-despre-alegerile-din-romania-iohannis-si-a-zdrobit-adversarul.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T21:09:00+00:00"/>
    <meta property="og:title" content="Presa internaţională, despre alegerile din România: &quot;Iohannis și-a zdrobit adversarul&quot;"/>
    <meta property="og:description" content="Presa internaţională scrie că preşedintele Klaus Iohannis &quot;și-a zdrobit&quot; contracandidata în alegerile prezidențiale, cu promisiunea de a păstra parcursul pro-european al României şi de a relua reforma în justiţie."/>
  </head>
  <body>
    <article>
      <h1>Presa internaţională, despre alegerile din România: "Iohannis și-a zdrobit adversarul"</h1>
      <h2>Presa internaţională scrie că preşedintele Klaus Iohannis "și-a zdrobit" contracandidata în alegerile prezidențiale, cu promisiunea de a păstra parcursul pro-european al României şi de a relua reforma în justiţie.</h2>
      <address>
        <time datetime="2019-11-24T21:09:00+00:00">24 Nov 2019, 21:09</time>
      </address>
      <p>
        <u>
          <b>Reuters: "Iohannnis și-a zdrobit contracandidatul"</b>
        </u>
      </p>
      <p><i>"Preşedintele de orientare de centru al României, Klaus Iohannis, a câştigat cu uşurinţă alegerile de duminică, în conformitate cu aşteptările, zdrobindu-şi contracandidatul socialist cu promisiunea de a relua reforma din justiţie încetinită de guvernele sociale democrate ale PSD</i>", a scris Reuters.</p>
      <p>
        <u>
          <b>AFP: Cel mai slab rezultat obținut vreodată de PSD</b>
        </u>
      </p>
      <p>Agenția France Press a scris că fostul profesor de fizică de centru-dreapta a câştigat cu 64,8% - 66,5% din voturi, conform sondajelor de opinie.</p>
      <p><i>"Preşedintele în funcţie Klaus Iohannis a câştigat duminică turul al doilea al alegerilor, potrivit sondajelor de opinie, un rezultat care va confirma traiectoria pro-europeană a statului membru est-european. La 30 de ani de la căderea comunistului, fostul profesor de fizică de centru-dreapta a câştigat cu 64,8% - 66,5% din voturi, conform sondajelor de opinie, învingând-o pe liderul PSD, Viorica Dăncilă, fost premier al României. Dăncilă a obţinut 33,5%-35,2% din votul, cel mai slab rezultat obţinut vreodată de PSD, care a dominat politica românească de la căderea comunismului în 1989"</i>, a scrie AFP.</p>
      <p>
        <u>
          <b>The Guardian: Iohannis a câştigat cu uşurinţă</b>
        </u>
      </p>
      <p>Și The Guardian scrie că Iohannis a obținut o victorie facilă. <i>"Preşedintele de centru al României, Klaus Iohannis, a câştigat cu uşurinţă alegerile, confirmând aşteptările. Publicaţia britanică citează sondajul de opinie realizat de IRES, potrivit căruia Iohannis a obţinut 66,5% din voturi în alegerile de duminică, iar Viorica Dăncilă 33,5%. Un alt sondaj, realizat de CURS-Avangarde, arată că Iohannis a câştigat cu 64% din voturi. Iohannis a promis în campanie reluarea reformei din justiţie, încetinită de guvernele social-democrate succesive"</i>, notează publicaţia britanică, potrivit <a href="https://www.news.ro/externe/presa-internationala-scrie-despre-victoria-usoara-in-alegeri-a-presedintelui-klaus-iohannis-1922405424552019112219179551">News.ro</a>.</p>
      <p>
        <u>
          <b>New York Times: Iohannis "și-a zdrobit" adversarul</b>
        </u>
      </p>
      <p><i>"Preşedintele de centru al României, Klaus Iohannis, a câştigat scrutinul de duminică în conformitate cu aşteptările, zdrobindu-şi contracandidata socialistă cu promisiunea de a relua reforma din justiţie încetinită de guvernele sociale-democrate (PSD) succesive"</i>, scrie publicația citată.</p>
      <p>
        <u>
          <b>Aljazeera: Iohannis a promis reforma în justiție</b>
        </u>
      </p>
      <p><i>"Preşedintele de centru al României Klaus Iohannis a câştigat cu uşurinţă alegerile prezidenţiale, în conformitate cu aşteptările, cu promisiunea de a relua reforma din justiţie încetinită de guvernele social-democrate"</i>, a notat și Aljazeera. Publicaţia notează că Iohannis a fost favorit să o învingă confortabil pe fostul premier al PSD Viorica Dăncilă, în alegerile de duminică.</p>
      <p> </p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>
        <i>
          <b>Abonați-vă gratuit la <a href="https://stirileprotv.ro/stiri/ilikeit/stirile-pro-tv-lanseaza-newsletter-ul-pentru-telefonul-mobil-gratuit-prin-whatsapp.html">newsletter-ul Știrile Pro TV de pe WhatsApp</a>. Primiți în fiecare zi cele mai importante știri pe telefon! </b>
        </i>
      </p>
      <p>Sursa: News.ro</p>
    </article>
  </body>
</html>