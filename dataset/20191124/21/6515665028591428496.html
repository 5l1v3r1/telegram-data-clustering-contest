<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363847/na-trampa-udara-13-puta-bogatiji-kandidat-blumberg-resio-da-krene-u-trku-za-nominaciju-demokratske-stranke-video"/>
    <meta property="og:site_name" content="kurir.rs"/>
    <meta property="article:published_time" content="2019-11-24T21:57:00+00:00"/>
    <meta property="og:title" content="NA TRAMPA UDARA 13 PUTA BOGATIJI KANDIDAT: Blumberg rešio da krene u trku za nominaciju Demokratske stranke (VIDEO)"/>
    <meta property="og:description" content="Milijarder Majkl Blumberg, bivši gradonačelnik Njujorka, ušao je danas u trku za kandidata Demokratske partije na predsedničkim izborima iduće godine, iako je u martu rekao da se neće kandidovati za Belu kuću."/>
  </head>
  <body>
    <article>
      <h6 class="kicker">bivši gradonačelnik njujorka</h6>
      <h1>NA TRAMPA UDARA 13 PUTA BOGATIJI KANDIDAT: Blumberg rešio da krene u trku za nominaciju Demokratske stranke (VIDEO)</h1>
      <address>
        <time datetime="2019-11-24T21:57:00+00:00">24 Nov 2019, 21:57</time>
      </address>
      <p>
        <b>Milijarder Majkl Blumberg, bivši gradonačelnik Njujorka, ušao je danas u trku za kandidata Demokratske partije na predsedničkim izborima iduće godine, iako je u martu rekao da se neće kandidovati za Belu kuću.</b>
      </p>
      <p>"Kandidujem se za predsednika da bih pobedio Donalda Trampa i obnovio Ameriku. Ne možemo da priuštimo sebi još četiri godine nesmotrenih i neetičkih akcija predsednika Trampa", rekao je Blumberg (77), medijski mogul koji je osnovao Blumberg LP, prenosi Rojters.</p>
      <figure>
        <iframe src="https://www.youtube.com/embed/waq_D_qqPWs" width="640" height="360" data-service="Youtube" scrolling="no"/>
      </figure>
      <p>Kandidatura centriste Blumberga predstavlja kasni izazov velikom broju demokratskih kandidata koji se nalaze blizu vrha po ispitivanjima javnog mnjenja - kolegi centristi Džou Bajdenu, bivšem američkom potpredsedniku, i Pitu Butidžidžu, gradonačelniku grada Saut Benda u Indijani, kao i uglednim liberalnim senatorima Elizabet Voren i Berniju Sandersu.</p>
      <p>Kao osmi najbogatiji Amerikanc na Forbsovoj listi, sa procenjenom vrednosti od 53,4 milijarde dolara, Bloomberg će imati tu prednost da može sam da finansira svoju kampanju i uloži milione dolara u oglašavanje i zapošljavanje osoblja, prenosi agencija.</p>
      <p>Blumberg je u četvrtak podneo dokumenta Saveznoj izbornoj komisiji SAD da bi se kandidovao za predsednika.</p>
      <p>Kurir.rs/Tanjug Foto: Profimedia,AP</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3362265/milijarder-krece-u-trku-za-predsednika-sad-blumberga-vec-optuzili-da-zeli-da-kupi-mesto-u-beloj-kuci-video"/>
        <a href="https://www.kurir.rs/planeta/3355027/blumberg-poslao-jasan-signal-da-zeli-da-udje-u-trku-za-predsednika-sad-podneo-je-dokumenta-za-demokratsku-nominaciju-video"/>
        <a href="https://www.kurir.rs/planeta/3354451/i-on-bi-da-izace-trampu-na-crtu-blumberg-razmislja-da-se-ukljuci-u-predsednicku-trku-sledece-godine-video"/>
      </related>
    </article>
  </body>
</html>