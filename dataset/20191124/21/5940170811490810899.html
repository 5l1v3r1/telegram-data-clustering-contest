<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.24sports.com.cy/gr/sports/podosfairo/kypros/a-katigoria/ael/ael-apo-to-freno-na-afypnistei"/>
    <meta property="og:site_name" content="24sports.com.cy"/>
    <meta property="article:published_time" content="2019-11-24T21:28:00+00:00"/>
    <meta property="og:title" content="Αχ... και να έμπαινε!"/>
    <meta property="og:description" content="Οι δηλώσεις του Ντούσαν Κέρκεζ αντικατοπτρίζουν πλήρως την εικόνα του παιχνιδιού. Όπως ανέφερε και ο ίδιος, «η διακοπή δεν μας βοήθησε» ενώ επίσης, «σε τέτοια ματς πρέπει να είσαι επιθετικός, να σκοράρεις ακόμα και αν δεν κάνεις ευκαιρίες»."/>
  </head>
  <body>
    <article>
      <h1>Αχ... και να έμπαινε!</h1>
      <h2>Θα μπορούσε και να φύγει με τρίποντο άμα στην τελική προσπάθεια υπήρχε ψυχραιμία</h2>
      <address><time datetime="2019-11-24T21:28:00+00:00">24 Nov 2019, 21:28</time> by <a rel="author">Τάσος Χρυσοστόμου</a></address>
      <p>
        <b>Οι δηλώσεις του Ντούσαν Κέρκεζ αντικατοπτρίζουν πλήρως την εικόνα του παιχνιδιού. Όπως ανέφερε και ο ίδιος, «η διακοπή δεν μας βοήθησε» ενώ επίσης, «σε τέτοια ματς πρέπει να είσαι επιθετικός, να σκοράρεις ακόμα και αν δεν κάνεις ευκαιρίες».</b>
      </p>
      <p>Αρχικά, ας πιαστούμε λίγο από τις δηλώσεις του Βόσνιου κόουτς. Όντως η διακοπή φάνηκε πως επηρέασε την ομάδα, κυρίως στο δημιουργικό κομμάτι.</p>
      <p>Ο Αγκάνοβιτς δυσκολευόταν να ηρεμίσει το παιχνίδι της ομάδας και να τροφοδοτήσει τον Μάε που ήταν ο μόνος προωθημένος. Η ΑΕΛ επιτιθόταν κυρίως από αριστερά με τον Γουήλερ να τρέχει ασταμάτητα στην γραμμή και τον Αβραάμ να συγκλίνει αρκετές φορές προς το κέντρο του γηπέδου.</p>
      <p>Γενικώς και με τόσες απουσίες η ομάδα έδειξε να προσπαθεί και να θέλει τη νίκη. Βρήκε κιόλας αρκετές ευκαιρίες με πιο κραυγαλέα την φάση λίγο πριν τελειώσει το ματς όταν ο Αγκάνοβιτς, δεν δίνει στους δύο ελεύθερους συμπαίκτες του και προσπαθεί να τελειώσει τη φάση, σταματώντας πάνω στον Μπάιζα. </p>
      <p>Φαινομενικά δείχνει να είναι εύκολη φάση, ωστόσο ο Κροάτης από την κάμερα πίσω από τα γκολ ποστ έχει επικεντρωμένο το οπτικό του πεδίο προς το γκολ ποστ. Η εκτέλεση του ναι μεν δεν ήταν άσχημη ωστόσο ο αντίπαλος πορτιέρο αποσωβεί τον κίνδυνο. Γενικώς όμως η τελευταία φάση αφήνει και μια έντονη πίκρα στον κόσμο και μπορεί και στην ομάδα αφού ήταν το χρονικό σημείο που εκτυλίχθηκε μάλλον θα ήταν και το πιο καθοριστικό για να πάρει το τρίποντο. </p>
      <p>
        <b>Το σημαντικό δίλεπτο</b>
      </p>
      <p>Το δίλεπτο 37’ – 39’ η ΑΕΛ έχασε τρεις καλές φάσεις. Στο 37’ όλα ξεκίνησαν από την πάσα του Γερολέμου στα δεξιά στον Μηνά, ο οποίος έβγαλε την μπαλιά, ο Αβραάμ το πλασέ.. σε κόρνερ ο Μπάιζα. Μετά την εκτέλεση του οποίου ο Αγκάμοβιτς έπιασε την κεφαλιά με την μπάλα να καταλήγει λίγο πάνω από τα δοκάρια. Στο 39’ η λάθος απομάκρυνση του Μπάιζα έχει ως αποτέλεσμα ο Γερολέμου να δοκιμάσει να τον κρεμάσει με την μπάλα να καταλήγει πάνω από τα δοκάρια.</p>
      <p>Εκείνο το δίλεπτο η ΑΕΛ κόντρα στο αργό τέμπο του αγώνα μπορούσε να σκοράρει και η πλάστιγγα να γύρει προς το μέρος της όσο αφορά τον νικητή του αγώνα. Η πιο πάνω άποψη τεκμηριώνει και την δεύτερη δήλωση του Κέρκεζ περί ευκαιριών.</p>
      <p>
        <b>Το διαμάντι</b>
      </p>
      <p>Παιχνίδι με παιχνίδι ο 19χρονος μεσοεπιθετικός γίνεται ολοένα και καλύτερος. Ο Γέρολέμου ήταν ο κινητήριος μοχλός στο σημερινό παιχνίδι για την ΑΕΛ. Κουβάλησε πολλές φορές την μπάλα από την άμυνα στην επίθεση δίνοντας αρκετές πάσες στα πλάγια. Μπορεί να μην σκόραρε αλλά ήταν θετικότατος.</p>
      <p>
        <b>Στο τελευταίο λεπτό</b>
      </p>
      <p>Ο Αγκάμοβιτς είχε δύο επιλογές τον Νταβόρ και τον Χουράδο. Επέλεξε να πάρει πάνω του την φάση. Εκ των υστέρων θα ήταν λάθος να κρίνουμε τον οποιοδήποτε ωστόσο σε περιπτώσεις που το σκορ βρίσκεται στην ισοπαλία και τα τελευταία λεπτά είναι καθοριστικά οφείλεις να είσαι πιο δημιουργικός.</p>
      <p>
        <b>Η δύσκολη συνέχεια…</b>
      </p>
      <p>Την επόμενη αγωνιστική η ΑΕΛ θα αντιμετωπίσει τον Εθνικό μέσα στο Δασάκι. Η ομάδα του Εγκωμίτη έχασε απόψε από την Ανόρθωση στο «Παπ» και θα τα δώσει όλα για το τρίποντο. Οι παίκτες του Κέρκεζ οφείλουν να κρατήσουν τα θετικά από το αποψινό παιχνίδι, να σηκώσουν κεφάλι και να ετοιμαστούν κατάλληλα.</p>
    </article>
  </body>
</html>