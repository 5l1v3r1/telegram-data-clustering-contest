<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/715055-antonhs-karystinos-h-zoh-moy-ayth-th-stigmh-einai-poly-periergh-kai-dyskolh.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T21:04:00+00:00"/>
    <meta property="og:title" content="Αντώνης Καρυστινός: Η ζωή μου αυτή τη στιγμή είναι πολύ περίεργη και δύσκολη"/>
    <meta property="og:description" content="Ότι η οικογένεια του δε ζει πλέον στην Ελλάδα ανέφερε μεταξύ άλλων σε συνέντευξη του ο Αντώνης Καρυστινός, σημειώνοντας πως η ζωή του αυτή τη"/>
  </head>
  <body>
    <article>
      <h1>Αντώνης Καρυστινός: Η ζωή μου αυτή τη στιγμή είναι πολύ περίεργη και δύσκολη</h1>
      <address>
        <time datetime="2019-11-24T21:04:00+00:00">24 Nov 2019, 21:04</time>
      </address>
      <p>Ότι η οικογένεια του δε ζει πλέον στην Ελλάδα ανέφερε μεταξύ άλλων σε συνέντευξη του ο Αντώνης Καρυστινός, σημειώνοντας πως η ζωή του αυτή τη στιγμή είναι περίεργη και δύσκολη.</p>
      <p>Λόγω της κρίσης, δεν ζούμε πλέον στην Ελλάδα με την οικογένειά μου. Έχω μια κόρη 4 ετών και μια σύζυγο που τελείωσε το Εθνικό Μετσόβιο Πολυτεχνείο. Αυτοί που έχουν τελειώσει το Μετσόβιο καταλαβαίνουν τι σημαίνει την εποχή της κρίσης να είσαι αρχιτέκτονας ή μηχανικός στην Ελλάδα. Πριν από ενάμιση χρόνο, λοιπόν, πήραμε την απόφαση να πάμε στη Μεγάλη Βρετανία. Ήταν μια αυθόρμητη απόφαση. Ένα βράδυ γύρισα από το θέατρο και, επηρεασμένος ίσως από ένα έργο του Πίντερ που παίζαμε εκείνη την περίοδο, τον Δεκέμβριο του 2017, λέω στη γυναίκα μου: «Δεν πάμε να φύγουμε;». Η κόρη μας, η Μίκα, ήταν τότε 2 ετών. Κάναμε κάποια σχέδια, είχαμε ξεκινήσει ξένες γλώσσες –ιταλικά, γερμανικά– και κοιτούσαμε τις εναλλακτικές. Είχαμε σκεφτεί να πάμε ακόμα και στον Καναδά. Έτσι, φύγαμε με ένα παιδί 2,5 ετών και μια γάτα.</p>
      <p>Ο ηθοποιός αναφερόμενος στον λόγο που επέλεξαν τη Μεγάλη Βρετανία εξήγησε πως είναι μια χώρα που κατά τη γνώμη του μπορεί να τους προσφέρει εξέλιξη σε επίπεδο σπουδών, παραστάσεων, πληροφοριών. </p>
      <p>«Επίσης, επειδή είμαστε μεγάλοι και οι γονείς μας είναι εξίσου μεγάλοι, σκεφτήκαμε ότι δεν θα είμαστε μακριά και θα μπορούμε να ερχόμαστε ορισμένα Σαββατοκύριακα. Σαφώς και η γλώσσα έπαιξε ρόλο στην απόφασή μας. Ζούμε στο νότιο Λονδίνο, στο Surrey. Είναι μια πολύ όμορφη περιοχή», πρόσθεσε στη συνέντευξη του στο περιοδικό People.</p>
      <p>Λόγω αυτής της αλλαγής μάλιστα γκρουπάρει τα γυρίσματά ώστε να μπορεί να έρχεται στην Αθήνα όταν έχει δουλειά και να επιστρέφει πάλι πίσω.</p>
    </article>
  </body>
</html>