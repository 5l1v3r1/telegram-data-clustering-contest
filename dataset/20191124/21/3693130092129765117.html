<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/kocaeli-de-tartistigi-kisinin-silahla-vurdugu-sahis-agir-yaralandi-1211309.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T21:10:00+00:00"/>
    <meta property="og:title" content="Kocaeli'de tartıştığı kişinin silahla vurduğu şahıs ağır yaralandı"/>
    <meta property="og:description" content="Kocaeli'nin Gölcük ilçesinde bir kişi, &quot;Senin yüzünden cezaevine girdim&quot; diyerek tartıştığı kişiyi silahla yaraladı."/>
  </head>
  <body>
    <article>
      <h1>Kocaeli'de tartıştığı kişinin silahla vurduğu şahıs ağır yaralandı</h1>
      <h2>Kocaeli'nin Gölcük ilçesinde bir kişi, "Senin yüzünden cezaevine girdim" diyerek tartıştığı kişiyi silahla yaraladı.</h2>
      <address>
        <time datetime="2019-11-24T21:10:00+00:00">24 Nov 2019, 21:10</time>
      </address>
      <p>Olay, <b>Gölcük </b>ilçesi <b>Çiftlik Mahallesi Kazım Karabekir Caddesi</b>'nde meydana geldi.</p>
      <p>Edinilen bilgilere göre, caddede bulunan bir sitede yaşayan B.B. ile evine gelen M.E. isimli şahıs arasında tartışma çıktı. Çıkan tartışmanın büyümesi sonrasında tabancasını çıkartan M.E. B.B.'ye defalarca ateş etti. Kurşunlardan ikisinin isabet ettiği B.B. kanlar içinde kalırken, M.E. olay yerinden otomobili ile kaçtı. Olayı gören vatandaşlar durumu hemen <b>112 Acil Yardım ekiplerine</b> bildirdi. İhbar üzerine olay yerine sağlık ve polis ekipleri sevk edildi.</p>
      <figure>
        <img src="https://images.bursadabugun.com/editor/haber/24112019/aw864026-01-5ddae3838058c.jpg"/>
      </figure>
      <p>Kısa süre sonra olay yerine gelen sağlık ekipleri tarafından ilk müdahalesi yapılan B.B. Gölcük Necati <b>Çelik Devlet Hastanesine </b>kaldırıldı. Tedavi altına alınan B.B.'nin hayati tehlikesinin olduğu öğrenildi. Olay yerine intikal eden polis ekipleri ise kayıplara karışan şahsın yakalanması için çalışma başlattı. Öte yandan, bir süre önce cezaevinden çıktığı öğrenilen M.E.'nin B.B.'ye kendisi yüzünden cezaevine girdiğini söyleyerek para talep ettiği iddia edildi.<br/> </p>
    </article>
  </body>
</html>