<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/innenriks/i/3JK4lL/dobbelt-saa-mye-regn-i-oslo-som-i-bergen-hittil-i-november"/>
    <meta property="og:site_name" content="Bergens Tidende"/>
    <meta property="article:published_time" content="2019-11-24T21:52:24+00:00"/>
    <meta property="og:title" content="Dobbelt så mye regn i Oslo som i Bergen hittil i november"/>
    <meta property="og:description" content="Bergen får vanligvis over tre ganger så mye regn som Oslo i november, men i år har Oslo fått dobbelt så mye regn som vestlandsbyen."/>
  </head>
  <body>
    <article>
      <h1>Dobbelt så mye regn i Oslo som i Bergen hittil i november</h1>
      <h2>Bergen får vanligvis over tre ganger så mye regn som Oslo i november, men i år har Oslo fått dobbelt så mye regn som vestlandsbyen.</h2>
      <address><time datetime="2019-11-24T21:52:24+00:00">24 Nov 2019, 21:52</time> by <a rel="author">NTB</a></address>
      <p>Det har vært en våt november på Sør- og Østlandet. Hittil i november har Oslo fått 90,4 millimeter nedbør, mens det i en normal novembermåned kommer 73 millimeter totalt, melder NRK.</p>
      <p>I Bergen er situasjonen motsatt. Der har det i snitt kommet 259 millimeter nedbør i november, mens det hittil denne måneden kun har kommet 43,7 millimeter.</p>
      <p>– Dette betyr altså at det ikke er Østlandet som har fått ekstremt mye regn, men Vestlandet som har fått en unormalt tørr høst, sier statsmeteorolog Rafael Escobar Løvdahl til <a href="https://www.nrk.no/norge/oslo-har-fatt-dobbelt-sa-mye-regn-som-bergen-1.14794078">NRK</a>.</p>
      <p>I Bergen kan det bli den tørreste novembermåneden siden målingene startet i 1983. Den gamle rekorden er fra 1993. Da kom det 61,6 millimeter nedbør i løpet av november.</p>
      <p>Foreløpig er det kun meldt 0,1 millimeter nedbør i Bergen i løpet av de seks dagene som er igjen av november.</p>
      <p>– Ser vi på været fremover, går det mot rekord, sier Løvdahl.</p>
      <related>
        <h4>Les også</h4>
        <a href="https://www.bt.no/amagasinet/i/wPkWx1/flomvarsel-snart-kommer-monsterregnet"/>
        <a href="https://www.bt.no/nyheter/lokalt/i/pLxvAW/bergen-har-finere-vaer-enn-oslo"/>
        <a href="https://www.bt.no/nyheter/lokalt/i/g7x61L/snoehvit-eller-soekkvaat-vinter-slik-blir-vintervaeret-i-byen-og-paa-fjell"/>
      </related>
      <related>
        <h4>Mest lest akkurat nå</h4>
        <a href="https://www.bt.no/nyheter/lokalt/i/b5wgkg/politiet-rykket-ut-til-mystisk-bylt-som-ulte-i-arna-litt-snodig"/>
        <a href="https://www.bt.no/bolig/i/g71El5/julepynter-huset-fra-oktober-for-aa-ha-lave-skuldre-i-desember"/>
        <a href="https://www.bt.no/innenriks/i/MRvoJJ/professor-norsk-barnevern-er-i-front-med-barns-rettigheter-det-kan"/>
        <a href="https://www.bt.no/sport/i/3JKEp9/trenerens-stilling-kan-ikke-vaere-ferdigsnakket-ikke-naar-brann-rakner"/>
        <a href="https://www.bt.no/nyheter/lokalt/i/3JKE5d/vurderer-aa-vrake-tunnelprosjekt-paa-grunn-av-hoeye-bompenger"/>
        <a href="https://www.bt.no/kultur/i/Jowx96/uforstaaelig-at-saa-mange-gaar-i-pausen-paa-peer-gynt-dub"/>
      </related>
      <ol>
        <li>
          <a href="https://www.bt.no/tag/V%C3%A6r">Vær</a>
        </li>
        <li>
          <a href="https://www.bt.no/tag/Bergen">Bergen</a>
        </li>
        <li>
          <a href="https://www.bt.no/tag/Oslo">Oslo</a>
        </li>
      </ol>
    </article>
  </body>
</html>