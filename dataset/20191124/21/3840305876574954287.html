<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/exit-poll-ires-ora-21-00-iohannis-67-1-dancila-32-9-307201.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T21:02:56+00:00"/>
    <meta property="og:title" content="EXIT-POLL IRES ora 21.00: Iohannis 67,1%, Dăncilă 32,9%. Care este profilul votanților celor doi candidați "/>
    <meta property="og:description" content="Klaus Iohannis a obținut 67,1% dintre voturi la turul doi al alegerilor prezidențiale, în timp ce Viorica Dăncilă a fost votată de 32,9% dintre cei care s-au prezentat la urne, potrivit exit-poll-ului IRES,..."/>
  </head>
  <body>
    <article>
      <h1>EXIT-POLL IRES ora 21.00: Iohannis 67,1%, Dăncilă 32,9%. Care este profilul votanților celor doi candidați </h1>
      <address><time datetime="2019-11-24T21:02:56+00:00">24 Nov 2019, 21:02</time> by <a rel="author">Redacția B1.ro</a></address>
      <p><a href="https://www.b1.ro/tag/klaus-iohannis-73135.html">Klaus Iohannis</a> a obținut 67,1% dintre voturi la turul doi al alegerilor prezidențiale, în timp ce Viorica Dăncilă a fost votată de 32,9% dintre cei care s-au prezentat la urne, potrivit exit-poll-ului IRES, valabil pentru ora 21.00. </p>
      <p>În ceea ce privește criteriul principal în baza căruia alegătorii au luat decizia de a-și alege favoritul, în cazul lui <a href="https://www.b1.ro/tag/klaus-iohannis-73135.html">Klaus Iohannis</a>, 62% dintre votanți s-au bazat pe profilul candidatului, în timp ce 46% dintre votanții Vioricăi Dăncilă, au ales partidul din care face parte aceasta. </p>
      <p>Referitor la profilul candidaților care s-au prezentat la urne în turul doi, <a href="https://www.b1.ro/tag/klaus-iohannis-73135.html">Klaus Iohannis</a> a fost votat la egalitate de femei și bărbați (50%-50%), în timp ce Viorica Dăncilă a fost votată în majoritate de femei (54%).</p>
      <p>În privința mediului de rezidență, 62% dintre votanții lui <a href="https://www.b1.ro/tag/klaus-iohannis-73135.html">Klaus Iohannis</a> trăiesc în mediul urban. În cazul Vioricăi Dăncilă, doar 52% dintre votanți provin din mediul urban. </p>
    </article>
  </body>
</html>