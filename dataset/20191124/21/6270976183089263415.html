<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/p-yat-rokiv-pid-prykryttyam-narodnyj-mer-okupovanoyi-gorlivky-vyyavyvsya-ukrayinskym-rozvidnykom/"/>
    <meta property="og:site_name" content="Рубрика"/>
    <meta property="article:published_time" content="2019-11-24T21:15:36+00:00"/>
    <meta property="og:title" content="П’ять років під прикриттям: &quot;народний мер&quot; окупованої Горлівки виявився українським розвідником"/>
    <meta property="og:description" content="Український розвідник Едуард Матюха більше п’яти років працював під прикриттям на окупованому Донбасі та деякий час був “народним мером” Горлівки Про це повідомляє ТСН.тиждень. Інформацію про те, що співробітник Головного управління розвідки (ГУР) Міністерства оборони України Едуард Матюха повернувся з окупованого Донбасу підтвердив представник ГУР Вадим Скібіцький. “Справді, Едуард – це той чоловік, який надавав необхідну […]"/>
  </head>
  <body>
    <article>
      <h1>П’ять років під прикриттям: "народний мер" окупованої Горлівки виявився українським розвідником</h1>
      <address><time datetime="2019-11-24T21:15:36+00:00">24 Nov 2019, 21:15</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/11-13-860x449.jpg"/>
      </figure>
      <p>
        <b>
          <b>Український розвідник Едуард Матюха більше п’яти років працював під прикриттям на окупованому Донбасі та деякий час був “народним мером” Горлівки</b>
        </b>
      </p>
      <p>Про це повідомляє <a href="https://tsn.ua/video/video-novini/narodniy-mer-okupovanoyi-gorlivki-buv-zakonspirovanim-rozvidnikom-gur-mo-ukrayini.html?utm_source=page&amp;utm_medium=popularvideo">ТСН.тиждень</a>.</p>
      <p>Інформацію про те, що співробітник Головного управління розвідки (ГУР) Міністерства оборони України Едуард Матюха повернувся з окупованого Донбасу підтвердив представник ГУР Вадим Скібіцький.</p>
      <p>“Справді, Едуард – це той чоловік, який надавав необхідну інформацію про реальну ситуацію на окупованих територіях”, – сказав Скібіцький.</p>
      <figure>
        <img src="https://rubryka.com/wp-content/uploads/2019/11/13-24.jpg"/>
      </figure>
      <figure>
        <img src="https://rubryka.com/wp-content/uploads/2019/11/13-24.jpg"/>
      </figure>
      <p>Матюха пішов з посади так званого мера через суперечки бойовиків. За його словами, його завданням було посварити бойовиків. Згодом він став першим секретарем міського комітету “компартії” так званої “ДНР”.</p>
      <p>Матюха збирав інформацію про злочини Росії. За його словами, проросійські невизнані анклави – Абхазія, Північна Осетія, Придністров’я, “ДНР” і “ЛНР” – координуються Кремлем через Комуністичну партію.</p>
      <figure>
        <img src="https://rubryka.com/wp-content/uploads/2019/11/12-5.png"/>
      </figure>
      <figure>
        <img src="https://rubryka.com/wp-content/uploads/2019/11/12-5.png"/>
      </figure>
      <p>Наразі Матюха повернувся на підконтрольну Україні територію. У сюжеті повідомляється, що дружина розвідника не знала про роботу чоловіка, і п’ять років думала, що він працює на бойовиків.</p>
    </article>
  </body>
</html>