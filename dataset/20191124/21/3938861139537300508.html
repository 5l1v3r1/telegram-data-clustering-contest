<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/world-life/_u-rosiyi-ekstrenno-siv-pasazhirskij-litak-pomer-pilot/939680"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T21:17:00+00:00"/>
    <meta property="og:title" content="У Росії екстренно сів пасажирський літак: помер пілот"/>
    <meta property="og:description" content="У Росії пасажирський літак несподівано перервав політ і здійснив екстренну посадку. Причиною цього стало погане самопочуття одного з пілотів. Він скаржився на біль в ділянці серця. &quot;Командир лайнера, що виконував регулярний рейс з &quot;Шереметьєва&quot; в Анапу, зв'язався з диспетчерами ..."/>
  </head>
  <body>
    <article>
      <h1>У Росії екстренно сів пасажирський літак: помер пілот</h1>
      <address><time datetime="2019-11-24T21:17:00+00:00">24 Nov 2019, 21:17</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939680_w_300.jpg?v=0"/>
        <figcaption>У Росії пілот помер на борту пасажирського літака. Фото: Онлайн</figcaption>
      </figure>
      <p>У Росії пасажирський літак несподівано перервав політ і здійснив екстренну посадку. Причиною цього стало погане самопочуття одного з пілотів. Він скаржився на біль в ділянці серця.</p>
      <p>"Командир лайнера, що виконував регулярний рейс з "Шереметьєва" в Анапу, зв'язався з диспетчерами ростовського авіавузла і доповів про різке погіршення самопочуття другого пілота", - повідомляє "Інтерфакс".</p>
      <p>Було прийнято рішення перервати політ і сісти в найближчому аеропорту в Ростові-на-Дону. Літак благополучно приземлився.</p>
      <p>Однак льотчик помер до прибуття швидкої допомоги.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_nad-ssa-u-litaka-zagorivsya-dvigun-vrazhayuche-video/939372"/>
      </related>
      <p>За фактом смерті пілота проводиться дослідча перевірка.</p>
      <blockquote>21 листопада в міжнародному аеропорту "Одеса" Boeing 737 турецької авіакомпанії Turkish Airlines здійснив аварійну посадку. Через сильний вітер льотчики не змогли посадити літак з першої спроби і пішли на друге коло. Борт TC-JGZ після торкання землі підломив передню стійку шасі та втратив колесо.</blockquote>
    </article>
  </body>
</html>