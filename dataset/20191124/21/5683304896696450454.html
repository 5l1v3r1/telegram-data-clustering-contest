<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.manoramaonline.com/news/latest-news/2019/11/24/batheri-sarvajana-school-building-will-demolishes.html?utm_source=dlvr.it&amp;utm_medium=twitter"/>
    <meta property="og:site_name" content="ManoramaOnline"/>
    <meta property="article:published_time" content="2019-11-24T21:30:00+00:00"/>
    <meta property="og:title" content="ഷഹ്‌ല ഷിറിൻ: സ്കൂൾ കെട്ടിടം പൊളിക്കാൻ സർവകക്ഷി യോഗത്തിൽ തീരുമാനം"/>
    <meta property="og:description" content="ബത്തേരി ∙വിദ്യാര്‍ഥിനിക്ക് പാമ്പുകടിയേറ്റ ബത്തേരി ഗവ.സർവജന സ്കൂളിലെ കെട്ടിടം ഉടന്‍ പൊളിക്കും. സര്‍വകക്ഷിയോഗത്തിലാണ് തീരുമാനം. യുപി വിഭാഗത്തിന് ഒരാഴ്ച.Latest News. Malayalam News. Malayala Manorama. Manorama Online.Snake Bite death. Wayanad. Shehla death. malayalam news. manorama online. latest news. Snake Bite. Death. Wayanad.Kerala.Snakebite.Kerala Girl.Latest News. Malayalam News. Malayala Manorama. Manorama Online"/>
  </head>
  <body>
    <article>
      <h1>ഷഹ്‌ല ഷിറിൻ: സ്കൂൾ കെട്ടിടം പൊളിക്കാൻ സർവകക്ഷി യോഗത്തിൽ തീരുമാനം</h1>
      <address><time datetime="2019-11-24T21:30:00+00:00">24 Nov 2019, 21:30</time> by <a rel="author">മനോരമ ലേഖകൻ</a></address>
      <p>ബത്തേരി ∙വിദ്യാര്‍ഥിനിക്ക് പാമ്പുകടിയേറ്റ ബത്തേരി ഗവ.സർവജന സ്കൂളിലെ കെട്ടിടം ഉടന്‍ പൊളിക്കും. സര്‍വകക്ഷിയോഗത്തിലാണ് തീരുമാനം. യുപി വിഭാഗത്തിന് ഒരാഴ്ച കൂടി അവധി നൽകാനും യോഗം തീരുമാനിച്ചു. ഹൈസ്കൂള്‍, ഹയര്‍സെക്കന്‍ഡറി വിഭാഗത്തിന് ചൊവ്വാഴ്ച ക്ലാസുകള്‍ ആരംഭിക്കും.</p>
      <p>അതിനിടെ, മരിച്ച ഷഹ്‌ല ഷിറിന്റെ സഹപാഠികളെ പിടിഎ ഭാരവാഹികൾ ഭീഷണിപ്പെടുത്തിയതായി പരാതിയുയർന്നു. ഷഹ്‌ലയുടെ മരണത്തിന് ഉത്തരവാദികളായവർക്കെതിരെ മൊഴി നൽകിയതിനാണ് കുട്ടികളെ ഭീഷണിപ്പെടുത്തുന്നത്. അധ്യാപകരെ മാറ്റിയില്ലെങ്കിൽ കുട്ടികൾക്ക് സ്കൂളിൽ തുടർന്ന് പഠിക്കാൻ സാധിക്കില്ലെന്ന് ഷഹ്‌ലയുടെ ഉമ്മ മനോരമ ന്യൂസിനോട് പറഞ്ഞു.</p>
      <p>ഇവർ അവിടെ പഠനം തുടർന്നാൽ അധ്യാപകരുടെ പ്രതികാര നടപടികൾ ഉണ്ടാകുമെന്നാണ് ആശങ്ക. മാധ്യമങ്ങൾക്ക് മുന്നിൽ പ്രതികരിച്ചവരെയും പ്രതിഷേധിച്ചവരെയും പിടിഎ ഭാരവാഹികൾ തിരുത്താൻ ശ്രമിച്ചുവെന്ന് കുട്ടികൾ പരാതി പറയുന്നു. ബാലാവകാശ കമ്മിഷനു മുന്നിൽ തെളിവ് നൽകാൻ എത്തിയവരെയും ചിലർ ഭീഷണിപെടുത്തിയതയും ഷഹ്‌ലയുടെ ഉമ്മ പറയുന്നു .</p>
      <p>കുട്ടികളെ തുടർന്ന് അവിടെ പഠിപ്പിക്കാൻ ഭയമാണെന്ന് രക്ഷിതക്കളും പറഞ്ഞു. ഒന്നെങ്കിൽ കുട്ടികളെ അവിടെ നിന്ന് മാറ്റുക അല്ലെങ്കിൽ അധ്യാപകരെ മാറ്റുക എന്നും ഷഹ്‌ലയുടെ ബന്ധുക്കൾ ആവശ്യപ്പെട്ടു. കുറ്റക്കാരായ അധ്യാപകർ സ്കൂളിൽ തുടരുന്നതു മറ്റുകുട്ടികളുടെ പഠനത്തെ പ്രതികൂലമായി ബാധിക്കും. ഇക്കാര്യം അധികൃതരെ ബോധ്യപെടുത്തുമെന്നും ഷഹ്‌ലയുടെ മാതൃസഹോദരി മനോരമ ന്യൂസിനോട് പറഞ്ഞു.</p>
    </article>
  </body>
</html>