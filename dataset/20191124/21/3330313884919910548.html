<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905075/-ik-ben-geen-god-geef-me-een-week-de-tijd-om-vitesse-te-kunnen-helpen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T21:08:00+00:00"/>
    <meta property="og:title" content="'Ik ben geen God, geef me een week de tijd om Vitesse te kunnen helpen'"/>
    <meta property="og:description" content="Keisuke Honda werd met grote verwachtingen binnengehaald bij Vitesse en stond tijdens de uitwedstrijd bij Sparta Rotterdam direct in de basis, maar de Arnhemmers verloren met 2-0 op Het Kasteel. De Japanner kon zijn stempel nog niet drukken. Na de wedstrijd vraagt Honda de Vitesse-fans om geduld. &quot;Ik ben geen God&quot;, zegt hij tegenover Omroep Gelderland. &quot;Geef me een week. Ik heb even de tijd nodig om te wennen in het veld en samen te kunnen spelen met jongens als Linssen en Bero. En er lopen meer goede voetballers met ervaring. Maar het ontbreekt nu aan vertrouwen.&quot; Vitesse zakt ook met Honda verder weg en gaat roemloos ten onder op Het Kasteel"/>
  </head>
  <body>
    <article>
      <h1>'Ik ben geen God, geef me een week de tijd om Vitesse te kunnen helpen'</h1>
      <address>
        <time datetime="2019-11-24T21:08:00+00:00">24 Nov 2019, 21:08</time>
      </address>
      <p>
        <b>Keisuke Honda werd met grote verwachtingen binnengehaald bij Vitesse en stond tijdens de uitwedstrijd bij Sparta Rotterdam direct in de basis, maar de Arnhemmers verloren met 2-0 op Het Kasteel. De Japanner kon zijn stempel nog niet drukken.</b>
      </p>
      <p>Na de wedstrijd vraagt Honda de Vitesse-fans om geduld. "Ik ben geen God", zegt hij tegenover <a href="https://www.omroepgelderland.nl/nieuws/2430753/Honda-kan-Vitesse-niet-verlossen-Ik-ben-geen-God-geef-me-de-tijd">Omroep Gelderland</a>. "Geef me een week. Ik heb even de tijd nodig om te wennen in het veld en samen te kunnen spelen met jongens als Linssen en Bero. En er lopen meer goede voetballers met ervaring. Maar het ontbreekt nu aan vertrouwen."</p>
      <p>De Japanse spelmaker, die bekend werd in Nederland tijdens zijn succesvolle verblijf bij VVV in Venlo, wil Vitesse er graag bovenop helpen. "Ik ga met de spelers praten en ook met de trainer", belooft Honda. "Dit is mijn project en het gaat goed komen. Laten we niet blijven hangen in negativisme, maar optimistisch blijven. De spelers moeten ten eerste in elkaar geloven, we moeten praten en dan drie punten pakken. Dat is de manier."</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/905053/ook-honda-krijgt-vitesse-niet-aan-de-praat-vier-nederlagen-op-rij-voor-arnhemmers.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>