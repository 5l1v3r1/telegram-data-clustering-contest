<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134970-adomaitis-po-pralaimejimo-baksnojo-i-aukletiniu-gynyba-rinkevicius-dziaugesi-williamsono-pasirodymu.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-24T21:00:00+00:00"/>
    <meta property="og:title" content="Adomaitis po pralaimėjimo baksnojo į auklėtinių gynybą, Rinkevičius džiaugėsi Williamsono pasirodymu"/>
    <meta property="og:description" content="Klaipėdos „Neptūnas“ į Vilniaus „Ryto“ krepšį įmetė 91 tašką ir iškovojo pergalę namuose, o po dvikovos savo auklėtinių gynyba itin nepatenkintas buvo Dainius Adomaitis. „Neįmanoma laimėti rungtynių, praleidžiant 91 tašką ir žaidžiant taip minkštai, – po mačo sakė Adomaitis. – Faktas, kad žaidėme labai minkštai gynyboje. Daug situacijų leidome varžovams pelnyti taškus, nesugebėdami laiku padaryti pražangos, praleisdami ..."/>
  </head>
  <body>
    <article>
      <h1>Adomaitis po pralaimėjimo baksnojo į auklėtinių gynybą, Rinkevičius džiaugėsi Williamsono pasirodymu</h1>
      <address>
        <time datetime="2019-11-24T21:00:00+00:00">24 Nov 2019, 21:00</time>
      </address>
      <slideshow>
        <figure>
          <img src="https://www.basketnews.lt/paveikslelis-207792-any630x500.jpg"/>
          <figcaption>Nuotr.: BNS</figcaption>
        </figure>
        <figure>
          <img src="https://www.basketnews.lt/paveikslelis-207802-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207804-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207799-any630x500.jpg"/>
        </figure>
        <figure>
          <img src="https://www.basketnews.lt/paveikslelis-207791-any630x500.jpg"/>
        </figure>
      </slideshow>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <p>Klaipėdos „Neptūnas“ į Vilniaus „Ryto“ krepšį įmetė 91 tašką ir iškovojo pergalę namuose, o po dvikovos savo auklėtinių gynyba itin nepatenkintas buvo Dainius Adomaitis.</p>
      <p>„Neįmanoma laimėti rungtynių, praleidžiant 91 tašką ir žaidžiant taip minkštai, – po mačo sakė Adomaitis. – Faktas, kad žaidėme labai minkštai gynyboje. Daug situacijų leidome varžovams pelnyti taškus, nesugebėdami laiku padaryti pražangos, praleisdami individualiai stipriąsias rankas. Tai yra neatleistina.“</p>
      <p>„Puolime prametėme 11 baudos metimų ir nuo to momento, kai pirmaudami pradėjome prametinėti baudas, mums kirto per psichologiją ir jie išlygino rezultatą“, – pratęsė Adomaitis.</p>
      <p>Vilniečių strategas po rungtynių negalėjo paaiškinti, kodėl jo auklėtiniams trūko agresyvumo gynyboje.</p>
      <p>„Sunku pasakyti. Kai kuriose situacijose mes neturime dydžio, bet svarbiausia buvo tai, kad nepadarome vieno žingsnio ir tai, kokia yra žaidėjo atsakomybė padaryti. Vienoje situacijoje vienas, kitoje – kitas ir taip išeina, jog priešininkai pabaigoje pelno 12 lengvų taškų“, – baigė Adomaitis.</p>
      <figure>
        <iframe src="https://www.youtube.com/embed/heHbpY2JDbc" width="630" height="354" data-service="Youtube" scrolling="no"/>
      </figure>
      <p>Tuo metu nugalėtojų ekipos strategas Tomas Rinkevičius buvo patenkintas auklėtinių atsidavimu.</p>
      <p>„Atsakingai ruošėmės rungtynėms tiek puolime, tiek gynyboje. Startavome nelabai gerai, galbūt iš didelio noro, bet nuo antro ketvirčio esu patenkintas atsidavimu. Dėl to kaip treneris labai džiaugiuosi ir noriu juos pasveikinti su sunkia ir labai reikalinga pergale“, – po mačo teigė Rinkevičius.</p>
      <p>Sezono pasirodymą prieš „Rytą“ surengė Andre Williamsonas, pelnęs 19 taškų ir atkovojęs 10 kamuolių, o jam komplimentų po dvikovos negailėjo ir Rinkevičius.</p>
      <p>„Ne kartą minėjau, kad jis (Williamsonas) yra šaunus vyrukas, kuris kiekvienoje treniruotėje atiduoda 100 procentų. Žinoma, jam sunku įsivažiuoti Lietuvos krepšinio lygoje, nes tai yra gero krepšinio lyga. Jam nėra paprasta ateiti ir iškart demonstruoti solidų žaidimą tarp vienų geriausių Europos krepšininkų. Jis kantriai dirbo ir jo žaidimo kreivė kyla į viršų bei tai, kaip dabar jis žaidžia pastarąsias porą rungtynių, teikia vilčių“, – auklėtinį gyrė Rinkevičius.</p>
      <h3>Fotogalerija</h3>
      <p>Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS Nuotr.: BNS</p>
      <figure>
        <img src="https://www.basketnews.lt/paveikslelis-207804-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207793-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207789-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207805-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207790-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207799-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207795-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207803-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207788-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207797-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207794-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207802-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207792-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207791-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207798-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207796-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207801-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-207800-crop600x350.jpg"/>
      </figure>
    </article>
  </body>
</html>