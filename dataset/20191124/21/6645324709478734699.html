<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/curious/vidove-hlebarki-i-bolestite-koito-prenasjat-news_1409335.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T21:06:00+00:00"/>
    <meta property="og:title" content="Видове хлебарки и болестите, които пренасят"/>
    <meta property="og:description" content="Мнозина не подозират, че повечето видове хлебарки са не просто неприятни, но и пренасят редица опасни заболявания"/>
  </head>
  <body>
    <article>
      <h1>Видове хлебарки и болестите, които пренасят</h1>
      <address><time datetime="2019-11-24T21:06:00+00:00">24 Nov 2019, 21:06</time> by <a rel="author" href="https://www.actualno.com/editors/uid/137" target="_blank">Actualno.com</a></address>
      <p>Няма човек, който да симпатизира точно на тези видове инсекти. Може би само тези, които някога са опитвали ястие с тях, но вероятно сред познатите ви такива не се срещат. Ако и вие сте от хората, които изпадат в ужас при вида им вкъщи, вероятно неведнъж сте водили <a href="https://vrediteli.bg/hlebarki">борба с хлебарките</a>. Тя наистина е наложителна, защото насекомите от този вид са не само неприятни, но и пренасят редица опасни заболявания. <br/><br/><br/><u>Кои са болестите и как да се предпазим</u> Сред най-рисковите зарази, които биха могли да разпространят в дома ви, са хепатит А, коремен тиф, салмонела и дизентерия. Всички те са абсолютно нежелани, а и не бива да допускаме заради пренебрежително отношение към съществуването на хлебарките. Превантивните мерки включват добро почистване на помещенията, поддържане на сухи зоните в банята и тоалетната, прибиране на остатъците от храна, както и липса на трохи по пода. Това понякога е трудно постижимо, защото в семейството има и деца, които не успяват да опазят пространството на земята, но решението е да помислите как все пак да го гарантирате, за да се сведат боклуците до минимум. <br/>Само така може да осигурите среда, която не е гостоприемна за хлебарките, но ако във входа те вече са плъзнали, терапията срещу тях трябва да е по-агресивна. Препоръчително е да се доверите на професионалисти в областта. <u>Видове хлебарки</u> Ако ви е любопитно да научите какви видове хлебарки обитават планетата, то ще се изненадате да разберете, че те са над 3500. Само малък процент от тях обаче водят живот в близост до хората. <br/><br/><i>Ориенталска хлебарка </i>Тя е черна на цвят и рядко е голяма по размер. Можем да я срещнем, както в жилищата, така и в доста от обществените сгради. Обича да се крие в каналите, мазетата, баните и тоалетните. Търси влажни места с висока температура. <i>Германска хлебарка </i>Популярна хлебарка, която търси топли апартаменти. Не е едра, счита се за един от най-дребните екземпляри. Продължителността й на живот е около година. <i>Мебелна хлебарка</i> <br/><br/>Името й подсказва, че може да се натъкнете на нея из мебелните модули или между листовете на книжните издания. <i>Американска хлебарка </i>Тя обича да се разхожда и на открито, но предпочита пристанищните градове и плавателните съдове. Цветът й е кестеняво-кафяв с жълти петна на гърдите. В домовете в България не са установени случаи на развитие на популацията й, но може такива просто да не са известни до момента.     </p>
    </article>
  </body>
</html>