<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/gaglianico-il-comune-organizza-un-corso-gratuito-per-coltivare-un-orto"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T21:10:12+00:00"/>
    <meta property="og:title" content="Gaglianico il comune organizza un corso gratuito per coltivare un orto"/>
    <meta property="og:description" content="Le cinque lezioni si terranno a gennaio e febbraio"/>
  </head>
  <body>
    <article>
      <h1>Gaglianico il comune organizza un corso gratuito per coltivare un orto</h1>
      <h2>Le cinque lezioni si terranno a gennaio e febbraio</h2>
      <address>
        <time datetime="2019-11-24T21:10:12+00:00">24 Nov 2019, 21:10</time>
      </address>
      <h3>Gaglianico il comune organizza un corso gratuito per coltivare un orto</h3>
      <p>Un corso per fornire i primi rudimenti per coltivare un orto, è il nuovo progetto messo in cantiere dall’amministrazione comunale di Gaglianico. Proprio in questi giorni sarà pubblicizzato  il nuovo progetto che il comune intende offrire ai suoi cittadini. Si tratta di un corso gratuito tenuto dal dott. forestale Fabio Porta che verrà realizzato nei mesi di gennaio e febbraio prossimi e si svilupperà in 5 lezioni della durata di 2 ore ciascuna. «L’idea – spiega l’assessore all’ambiente Luca Mazzali – è quella di fornire le basi teorico-pratiche per progettare, realizzare e gestire un orto naturale, con l’ulteriore obiettivo di spiegare in modo semplice ed intuitivo le più note tecniche di coltivazione sostenibili oggi conosciute».<br/>Particolare attenzione sarà dedicata allo studio delle consociazioni colturali, all’uso dei macera, vegetali, alla produzione e all’impiego del compost domestico e molto altro ancora. «Questo nuovo progettoo – aggiunge il sindaco Paolo Maggia – sarà l’occasione per affrontare<br/>insieme temi a noi particolarmente cari legati alla qualità degli alimenti come OGM, caso glifosato, antibiotici, fitofarmaci residui e certificazioni di qualità».<br/>Le iscrizioni resteranno aperte fino al 6 gennaio, presso l’Ufficio Servizi Demografici del Comune di Gaglianico – 015/2546490 – giuseppe.mussone@comune.gaglianico.bi.it</p>
    </article>
  </body>
</html>