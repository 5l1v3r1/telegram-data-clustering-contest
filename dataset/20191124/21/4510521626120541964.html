<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/eveniment/presa-internationala-scrie-despre-victoria-usoara-alegeri-presedintelui-klaus-iohannis-1_5ddaf76b5163ec427160b49d/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T21:37:02+00:00"/>
    <meta property="og:title" content="Ce spune presa internaţională despre victoria zdrobitoare a lui Klaus Iohannis"/>
    <meta property="og:description" content="Presa internaţională scrie că preşedintele Klaus Iohannis a obţinut o victorie facilă în alegerile de duminică, în faţa contracandidatei sale social-democrate Viorica Dăncilă, cu promisiunea de a păstra parcursul pro-european al României şi de a relua reforma în justiţie."/>
  </head>
  <body>
    <article>
      <h1>Ce spune presa internaţională despre victoria zdrobitoare a lui Klaus Iohannis</h1>
      <address><time datetime="2019-11-24T21:37:02+00:00">24 Nov 2019, 21:37</time> by <a rel="author">News.ro</a></address>
      <h4>Presa internaţională scrie că preşedintele Klaus Iohannis a obţinut o victorie facilă în alegerile de duminică, în faţa contracandidatei sale social-democrate Viorica Dăncilă, cu promisiunea de a păstra parcursul pro-european al României şi de a relua reforma în justiţie.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/alegeri-prezidentiale-2019-s-a-incheiat-votul-strainatate-record-absolut-votanti-diaspora-1_5ddb63e65163ec427163411f/index.html"/>
        <a href="https://adevarul.ro/news/sport/hagi-si-a-lansat-cartea-urmeaza-filmul-explicat-niciun-actor-lume-nu-juca-rolul-lui-1_5dd98c755163ec427155b969/index.html"/>
        <a href="https://adevarul.ro/news/sport/lucescu-jr-s-a-facut-mare-bani-incasa-triumful-istoric-liga-campionilor-asiei-1_5dda9b595163ec42715d6e87/index.html"/>
      </related>
      <p>Reuters: Preşedintele de orientare de centru al României, Klaus Iohannis, a câştigat cu uşurinţă alegerile de duminică, în conformitate cu aşteptările, zdrobindu-şi contracandidatul socialist cu promisiunea de a relua reforma din justiţie încetinită de guvernele sociale democrate ale PSD.</p>
      <p>AFP: Preşedintele în funcţie Klaus Iohannis a câştigat duminică turul al doilea al alegerilor, potrivit sondajelor de opinie, un rezultat care va confirma traiectoria pro-europeană a statului membru est-european. La 30 de ani de la căderea comunistului, fostul profesor de fizică de centru-dreapta a câştigat cu 64,8% - 66,5% din voturi, conform sondajelor de opinie, învingând-o pe liderul PSD, Viorica Dăncilă, fost premier al României. Dăncilă a obţinut 33,5%-35,2% din votul, cel mai slab rezultat obţinut vreodată de PSD, care a dominat politica românească de la căderea comunismului în 1989.</p>
      <p>The Guardian: Preşedintele de centru al României, Klaus Iohannis, a câştigat cu uşurinţă alegerile, confirmând aşteptările. Publicaţia britanică citează sondajul de opinie realizat de IRES, potrivit căruia Iohannis a obţinut 66,5% din voturi în alegerile de duminică, iar Viorica Dăncilă 33,5%. Un alt sondaj, realizat de CURS-Avangarde, arată că Iohannis a câştigat cu 64% din voturi. Iohannis a promis în campanie reluarea reformei din justiţie, încetinită de guvernele social-democrate succesive, notează publicaţia britanică.</p>
      <p>New York Times: Preşedintele de centru al Româniai, Klaus Iohannis, a câştigat scrutinul de duminică în conformitate cu aşteptările, zdrobindu-şi contracandidata socialistă cu promisiunea de a relua reforma din justiţie încetinită de guvernele sociale-democrate (PSD) succesive.</p>
      <p>Aljazeera: Preşedintele de centru al României Klaus Iohannis a  câştigat cu uşurinţă alegerile prezidenţiale, în conformitate cu aşteptările, cu promisiunea de a relua reforma din justiţie încetinită de guvernele social-democrate. Publicaţia notează că Iohannis a fost favorit să o învingă confortabil pe fostul premier al PSD Viorica Dăncilă, în alegerile de duminică.</p>
      <hr/>
    </article>
  </body>
</html>