<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563120/giryonis-se-poies-perioches-tha-parameinoyn-kleista-ta-scholeia-ti-deytera-25-11"/>
    <meta property="og:site_name" content="NOOZ."/>
    <meta property="article:published_time" content="2019-11-24T21:20:00+00:00"/>
    <meta property="og:title" content="Γηρυόνης: Σε ποιες περιοχές θα παραμείνουν κλειστά τα σχολεία τη Δευτέρα 25/11"/>
    <meta property="og:description" content="Κλειστά θα παραμείνουν Δευτέρα 25 Νοεμβρίου σε πολλες περιοχες της χώρας"/>
  </head>
  <body>
    <article>
      <h1>Γηρυόνης: Σε ποιες περιοχές θα παραμείνουν κλειστά τα σχολεία τη Δευτέρα 25/11</h1>
      <address>
        <time datetime="2019-11-24T21:20:00+00:00">24 Nov 2019, 21:20</time>
      </address>
      <p>
        <b>Κλειστά θα παραμείνουν Δευτέρα 25 Νοεμβρίου σε πολλες περιοχες της χώρας</b>
      </p>
      <p>Η μη λειτουργία των σχολικών μονάδων όλων των βαθμίδων εκπαίδευσης της επικράτειας του Δήμου Θάσου (Σχολεία Πρωτοβάθμιας και Δευτεροβάθμιας Εκπαίδευσης) αποφασίστηκε από τον δήμαρχο του νησιού καθώς, όπως αναφέρεται στη σχετική ανακοίνωση, τα έντονα καιρικά φαινόμενα «καθιστούν επικίνδυνη την προσέλευση και παραμονή των μαθητών στα σχολεία».</p>
      <p>Δεν θα λειτουργήσουν αύριο σχολεία, παιδικοί σταθμοί και ΚΔΑΠ στο δήμο Αριστοτέλη, λόγω της κατάστασης έκτακτης ανάγκης που βρίσκεται η περιοχή από τα ξημερώματα της Παρασκευής και της αυριανής επικείμενης σφοδρής επιδείνωσης των καιρικών συνθηκών, Αυτό ανακοίνωσε ο δήμαρχος του δήμου Αριστοτέλη, Στέλιος Βαλιάνος. Η απόφαση λήφθηκε για λόγους ασφαλείας των μαθητών. Θα ακολουθήσει και επίσημη ανακοίνωση από την ιστοσελίδα του δήμου.</p>
      <p>
        <b> Κλειστά σχολεία και στην Αττική</b>
      </p>
      <p>Σε ανακοίνωσή του ο δήμος Αγίας Βαρβάρας εφιστά την προσοχή των κατοίκων ενόψει των έντονων φαινομένων που φέρνει η κακοκαιρία «Γηρυόνης», ενώ ανακοινώνει πως αποφάσισε αύριο, Δευτέρα τα σχολεία να ανοίξουν αργότερα από το καννικομστις 10</p>
      <p>Το ίδιο θα γίνει στον Κορυδαλλό, ενώ από τις 10 το πρωί θα ανοίξουν όλα τα σχολεία και οι παιδικοί σταθμοί σε Πετρούπολη και Καισαριανή. Για λόγους πρόληψης, τα σχολεία του Δήμου Αλίμου αύριο Δευτέρα 25 Νοεμβρίου 2019 θα ανοίξουν στις 10 το πρωί, κατόπιν σχετικής Απόφασης του Δήμου. Το μέτρο αυτό ισχύει για όλα τα σχολεία (δημόσια και ιδιωτικά), όλων των βαθμίδων εκπαίδευσης (Νηπιαγωγείο, Δημοτικό, Γυμνάσιο, Λύκειο). Οι Δημοτικοί Παιδικοί Σταθμοί θα ανοίξουν κανονικά, συστήνουμε όμως στους γονείς να μην φέρουν τα παιδιά τους πριν τις 10 το πρωί. Μετά τις 10 το πρωί θα λειτουργήσουν, τη Δευτέρα 25 Νοεμβρίου τα σχολεία του Δήμου Βύρωνα, λόγω της επικείμενης κακοκαιρίας.</p>
      <p>
        <b> Κλειστά σχολεία και στην Κατερίνη</b>
      </p>
      <p>Με απόφαση του Δημάρχου Κατερίνης, τα σχολεία και των δυο βαθμίδων εκπαίδευσης ΣΕ ΟΛΕΣ τις Δημοτικές Ενότητες του Δήμου Κατερίνης (Πέτρας, Παραλίας, Κορινού, Ελαφίνας, Πιερίων) θα παραμείνουν κλειστά αύριο Δευτέρα 25 Νοεμβρίου 2019, λόγω της πρόγνωσης έντονων καιρικών φαινομένων. Δεν αποκλείεται να βγουν νεότερες ανακοινώσεις για το κλείσιμο σχολείων και σε άλλες περιοχές.</p>
      <related>
        <a href="https://www.nooz.gr/greece/1563114/giryonis-psaras-entopistike-nekros-sto-antirrio-agnoeitai-deytero-atomo-poy-itan-mazi-toy-video-"/>
        <a href="https://www.nooz.gr/greece/1563022/giryonis-antistrofi-metrisi-gia-tin-sfodri-kakokairia-se-epifylaki-gia-plimmyres-vid-"/>
        <a href="https://www.nooz.gr/greece/1563008/giryonis-deite-live-apo-ton-doryforo-pws-i-kakokairia-tha-sarwsei-ti-chwra-perioches-kai-wres-video-"/>
      </related>
    </article>
  </body>
</html>