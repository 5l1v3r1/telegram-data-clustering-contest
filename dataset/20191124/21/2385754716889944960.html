<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/greece/598922/kakokairia-ellada-anapodogyristike-skafos-enas-nekros"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T21:52:00+00:00"/>
    <meta property="og:title" content="Κακοκαιρία Ελλάδα: Αναποδογυρίστηκε σκάφος - Ένας νεκρός"/>
    <meta property="og:description" content="Ιστιοφόρο στο οποίο επέβαιναν δύο άνδρες αναποδογύρισε στην θαλάσσια περιοχή του Αντιρρίου στην Ελλάδα, με αποτέλεσμα να χάσει την ζωή του σύμφωνα με..."/>
  </head>
  <body>
    <article>
      <h1>Κακοκαιρία Ελλάδα: Αναποδογυρίστηκε σκάφος - Ένας νεκρός</h1>
      <address><time datetime="2019-11-24T21:52:00+00:00">24 Nov 2019, 21:52</time> by <a rel="author">sigmalive</a></address>
      <p>Ιστιοφόρο στο οποίο επέβαιναν δύο άνδρες αναποδογύρισε στην θαλάσσια περιοχή του Αντιρρίου στην Ελλάδα, με αποτέλεσμα να χάσει την ζωή του σύμφωνα με ελληνικά μέσα, ένας άνδρας και να αγνοείται ένας δεύτερος.</p>
      <p>Σύμφωνα με πληροφορίες, τα δύο άτομα επέβαιναν σε ιστιοφόρο που ήταν ελλιμενισμένο στην ανατολική προβλήτα του Αντιρρίου.</p>
      <p>Λόγω των ισχυρών ανέμων 7-8 μποφόρ που πνέουν στην περιοχή, το ιστιοφόρο αναποδογύρισε και βούλιαξε.</p>
      <p>Αποτέλεσμα ήταν να χάσει την ζωή του ο ένας εκ των επιβαινόντων. Ο δεύτερος άνδρας αγνοείται και οι Αρχές διεξάγουν μεγάλη επιχείρηση στην περιοχή για να τον εντοπίσουν.</p>
      <p>Οι πληροφορίες νωρίτερα έκαναν λόγο για δύο νεκρούς, ωστόσο, τελικώς δεν επιβεβαιώνονται. Ωστόσο, εκφράζονται φόβοι για την ζωή του αγνοουμένου, καθώς στην περιοχή επικρατεί κακοκαιρία και η προσπάθεια των Αρχών είναι αρκετά δύσκολη.</p>
      <p>Όπως αναφέρει το ΑΠΕ-ΜΠΕ, το ένα εκ των δύο ατόμων πρόλαβε και ειδοποίησε τις Αρχές, με αποτέλεσμα να ξεκινήσουν άμεσα οι έρευνες.</p>
      <p>Πληροφορίες από CNN.gr/ΑΠΕ-ΜΠΕ</p>
    </article>
  </body>
</html>