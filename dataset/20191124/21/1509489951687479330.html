<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.onsports.gr/podosfairo/superleague/story/655841/xavos-o-panathinaikos-exei-ton-kalytero-ellina-proponiti"/>
    <meta property="og:site_name" content="OnSports"/>
    <meta property="article:published_time" content="2019-11-24T21:23:02+00:00"/>
    <meta property="og:title" content="Χάβος: «Ο Παναθηναϊκός έχει τον καλύτερο Έλληνα προπονητή»"/>
    <meta property="og:description" content="Ο τεχνικός της ομάδας του Αγρινίου είπε τα καλύτερα για τον Γιώργο Δώνη"/>
  </head>
  <body>
    <article>
      <h1>Χάβος: «Ο Παναθηναϊκός έχει τον καλύτερο Έλληνα προπονητή»</h1>
      <address><time datetime="2019-11-24T21:23:02+00:00">24 Nov 2019, 21:23</time> by <a rel="author">Onsports Team</a></address>
      <p>Ο τεχνικός της ομάδας του Αγρινίου είπε τα καλύτερα για τον Γιώργο Δώνη</p>
      <p>Μετά το τέλος του παιχνιδιού στο Αγρίνιο, ο τεχνικός του Παναιτωλικού Μάκης Χάβος, ήταν ικανοποιημένος από την εικόνα της ομάδας του ενώ υποστήριξε πως ο Παναθηναϊκός έχει τον καλύτερο Έλληνα προπονητή, βγάζοντας το… καπέλο στον Γιώργο Δώνη για τη δουλειά που έχει κάνει στο «τριφύλλι». «Για εμένα ο Παναθηναϊκός έχει τον καλύτερο Έλληνα προπονητή και βάζει δύσκολα σε κάθε αντίπαλο», είπε χαρακτηριστικά ενώ για την καλή παράδοση που έχει ο ίδιος με τους «πράσινους», απάντησε: «Είναι καθαρή τύχη που έχει δημιουργήσει αυτό το στατιστικό».</p>
      <p>Σχετικά με τον αγώνα, ανέφερε: «Ξέραμε ότι είχαμε να αντιμετωπίσουμε μια πολύ καλή ομάδα. Την παρακολουθήσαμε σε πολλά παιχνίδια και αλλάζει εύκολα σχηματισμό. Στο πρώτο ημίχρονο κάναμε καλό παιχνίδι και κρατήσαμε τον αντίπαλο μακριά από την εστία μας, αλλά δεν κάναμε φάσεις. Δεν γίναμε απειλητικοί αν και ήμασταν εξαιρετικοί στο τακτικό κομμάτι. Στο δεύτερο ημίχρονο ο αντίπαλος μπήκε καλύτερα στο ματς αλλά από ένα σημείο και έπειτα είχαμε τον έλεγχο και κάναμε φάσεις για να πάρουμε τη νίκη. Είμαστε ικανοποιημένοι από την εμφάνιση, όχι όμως από το αποτέλεσμα. Έχει σημασία όταν δεν μπορείς να κερδίσεις ένα παιχνίδι να μη το χάνεις. Ευχαριστώ τον κόσμο που ήρθε στο γήπεδο».</p>
    </article>
  </body>
</html>