<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715064-katarreysh-gefyras-logo-kakokairias-sthn-italia.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T21:48:00+00:00"/>
    <meta property="og:title" content="Κατάρρευση γέφυρας λόγω κακοκαιρίας στην Ιταλία"/>
    <meta property="og:description" content="Μια οδογέφυρα κατέρρευσε σήμερα στη Λιγουρία της βορειοδυτικής Ιταλίας, κοντά στην πόλη Σαβόνα, όπως έγινε γνωστό από έναν εκπρόσωπο της SIAS, της εταιρείας που διαχειρίζεται"/>
  </head>
  <body>
    <article>
      <h1>Κατάρρευση γέφυρας λόγω κακοκαιρίας στην Ιταλία</h1>
      <address>
        <time datetime="2019-11-24T21:48:00+00:00">24 Nov 2019, 21:48</time>
      </address>
      <p>Μια οδογέφυρα κατέρρευσε σήμερα στη Λιγουρία της βορειοδυτικής Ιταλίας, κοντά στην πόλη Σαβόνα, όπως έγινε γνωστό από έναν εκπρόσωπο της SIAS, της εταιρείας που διαχειρίζεται τον αυτοκινητόδρομο.</p>
      <p>Ο πρόεδρος της περιφέρειας της Λιγουρίας Τζοβάνι Τότι είπε ότι η σφοδρή κακοκαιρία προκάλεσε κατολίσθηση με αποτέλεσμα να καταρρεύσει η γέφυρα. Ένα αυτοκίνητο ενδέχεται να καταπλακώθηκε, όμως η πληροφορία αυτή δεν έχει επιβεβαιωθεί, σύμφωνα με το ιταλικό πρακτορείο Ansa.</p>
      <p>Πέρσι, από την κατάρρευση της γέφυρας Μοράντι στη Γένοβα σκοτώθηκαν 43 άτομα. Οι καταρρακτώδεις βροχές έχουν προκαλέσει πολλά πλημμυρικά φαινόμενα στην Ιταλία τις τελευταίες εβδομάδες.</p>
      <p>Ο εκπρόσωπος της SIAS ανέφερε ότι η διαχειρίστρια εταιρεία διεξάγει έρευνες για να εκτιμήσει την κατάσταση.</p>
      <p>Η οδογέφυρα, μήκους 50 μέτρων, συνέδεε τα παράλια με το Τορίνο. Η κυκλοφορία έχει διακοπεί και στα δύο ρεύματα, αν και μόνο η μία από τις δύο διαφορετικές γέφυρες κατέρρευσε.</p>
    </article>
  </body>
</html>