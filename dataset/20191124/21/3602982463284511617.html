<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/formule-1/schattige-japanse-meisje-wil-verstappen-achterna/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T21:02:07+00:00"/>
    <meta property="og:title" content="Dit schattige Japanse meisje wil Verstappen achterna"/>
    <meta property="og:description" content="Schijn bedriegt in het geval van Juju Noda heel erg. Op de foto lijkt het een lief meisje uit Japan, maar in werkelijkheid is ze een ijskoude racer die dominant is in het karten. Ze is nu 13 en maakt volgend jaar de overstap naar de autosport. Ja, echt. Samen met haar pa, voormalig Formuleâ€¦"/>
  </head>
  <body>
    <article>
      <h1>Dit schattige Japanse meisje wil Verstappen achterna</h1>
      <address>
        <time datetime="2019-11-24T21:02:07+00:00">24 Nov 2019, 21:02</time>
      </address>
      <p>
        <b>Schijn bedriegt in het geval van Juju Noda heel erg. Op de foto lijkt het een lief meisje uit Japan, maar in werkelijkheid is ze een ijskoude racer die dominant is in het karten. Ze is nu 13 en maakt volgend jaar de overstap naar de autosport. Ja, echt.</b>
      </p>
      <p>Samen met haar pa, voormalig Formule 1-coureur Hideki Noda, gaat Juju komend jaar naar Denemarken om daar in raceauto's rond te scheuren. Al 4 jaar geleden, op haar 9e(!) dus, zat ze in een Formule 4-wagen. Ofwel een auto met een cockpit voor 1 persoon waar de banden behoorlijk van uitsteken. In races bleek dat ze al beter was dan veel oudere talenten in Japan.<br/><br/><b>Naar Denemarken<br/></b>Weer op hele jonge leeftijd - 12 - zet Hideki zijn dochter in een megasnelle Formule 3-wagen. Ook dat ging prima en dus moet er voor Juju een competitie gevonden worden: de Deense F4. Daar mag ze namelijk al aan meedoen als ze 14 is en dat is over 3 maanden. Het record van Max Verstappen als jongste F3-coureur ooit staat dus voorlopig nog even!<br/><br/>Zelf wil Noda vooral naar de F1, als 1e vrouwelijke fulltime coureur. Ook daar zou ze in theorie natuurlijk de jongste coureur ooit kunnen worden, in plaats van Verstappen... Check <a href="https://www.instagram.com/101022juju/">hierrr</a> haar Insta-pagina met afwisselend Japanse taferelen en racefoto's.</p>
    </article>
  </body>
</html>