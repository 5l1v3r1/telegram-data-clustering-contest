<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/van-bommel-krijgt-geel-dat-begrijp-ik-wel/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T21:29:46+00:00"/>
    <meta property="og:title" content="Van Bommel krijgt geel: ‘Dat begrijp ik wel’"/>
    <meta property="og:description" content="Mark van Bommel had tijdens de rust tegen sc Heerenveen niet kunnen bedenken dat hij na afloop zo blij zou zijn met de overwinning (2-1). PSV was voor rust veel sterker, maar wist niet vaker dan 2 keer te scoren. Na de tegentreffer van Jens Odgaard viel PSV ver terug. Van Bommel liet zich het…"/>
  </head>
  <body>
    <article>
      <h1>Van Bommel krijgt geel: ‘Dat begrijp ik wel’</h1>
      <address>
        <time datetime="2019-11-24T21:29:46+00:00">24 Nov 2019, 21:29</time>
      </address>
      <p>
        <b>Mark van Bommel had tijdens de rust tegen sc Heerenveen niet kunnen bedenken dat hij na afloop zo blij zou zijn met de overwinning (2-1). PSV was voor rust veel sterker, maar wist niet vaker dan 2 keer te scoren. Na de tegentreffer van Jens Odgaard <a href="https://sportnieuws.nl/voetbal/binnenland/malen-positief-spel-psv-1-beste-helften-seizoen/">viel PSV ver terug</a>.</b>
      </p>
      <p>Van Bommel liet zich het laatste half uur langs de zijlijn gelden en kreeg eerst geel van scheidsrechter Bas Nijhuis en daarna werd hij bijna ook nog naar de tribune gestuurd. Vanaf de bank zag hij dat zijn ploeg een zwaarbevochten zege boekte. "Ik vond dat het een ingooi voor ons was. Dat hij mij geel gaf, begrijp ik wel.”<br/><br/><b>Bergwijn</b><br/>De van een blessure teruggekeerde Steven Bergwijn was met 2 doelpunten direct belangrijk. "De manier waarop hij die doelpunten afdwingt, dat is ook zijn klasse. Als hij en Donyell Malen er zijn, zie je dat er een ander team op het veld staat. Alleen al het feit dat zij er weer bij zijn, is erg belangrijk”, zei Van Bommel.<br/><br/><b>Andere captain<br/></b>Van Bommel besloot ook Pablo Rosario de aanvoerdersband af te nemen. "Ik probeer hem weer op het niveau te krijgen van vorig seizoen”, zei Van Bommel, daarmee doelend op het feit dat de last van het dragen van de band misschien te groot is voor de middenvelder. Denzel Dumfries is sinds zondag aanvoerder.</p>
    </article>
  </body>
</html>