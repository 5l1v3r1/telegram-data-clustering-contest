<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/huawei-matepad-pro-si-mostra-dal-vivo-in-una-nuova-immagine-629912"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T21:45:49+00:00"/>
    <meta property="og:title" content="Huawei MatePad Pro si mostra dal vivo in una nuova immagine"/>
    <meta property="og:description" content="Possiamo finalmente osservare dal vivo il prossimo tablet di Huawei, ovvero il futuro Huawei MatePad Pro, grazie ad una nuova immagine pubblicata online."/>
  </head>
  <body>
    <article>
      <h1>Huawei MatePad Pro si mostra dal vivo in una nuova immagine</h1>
      <h2>Possiamo finalmente osservare dal vivo il prossimo tablet di Huawei, ovvero il futuro Huawei MatePad Pro, grazie ad una nuova immagine pubblicata online.</h2>
      <address><time datetime="2019-11-24T21:45:49+00:00">24 Nov 2019, 21:45</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-MatePad-Pro-dal-vivo-1.jpg"/>
      </figure>
      <p>Fino ad ora abbiamo avuto modo di osservare il futuro tablet di casa Huawei, cioè il nuovo <b>Huawei MatePad Pro</b>, in alcune immagini renders pubblicate da vari leakers del settore. Quest’oggi, però, possiamo finalmente dare un’occhiata alla parte frontale del device in una nuova <b>immagine dal vivo</b>.</p>
      <h3>Huawei MatePad Pro: eccolo dal vivo in questa nuova immagine</h3>
      <p>Ecco quindi confermata definitivamente la parte frontale del prossimo tablet dell’azienda cinese. In primis, risalta subito agli occhi come le cornici siano state davvero ridotte, un po’ come sugli attuali iPad o sull’ultimo Samsung Galaxy Tab S6. A differenza da questi ultimi, però, <b>Huawei</b> ha deciso di implementare sul display <a href="https://www.tecnoandroid.it/2019/11/20/huawei-matepad-pro-passa-da-geekbench-a-pochi-giorni-dal-debutto-627458">un piccolo foro</a> per ospitare la selfie camera, dato che evidentemente non le cornici sono troppe ridotte per poterla ospitare.</p>
      <figure>
        <img src="https://t4m7p5j6.stackpathcdn.com/wp-content/uploads/2019/11/Huawei-MatePad-Pro-dal-vivo.jpg"/>
      </figure>
      <p>Ma non finisce qui. La nuova immagine dal vivo ci conferma alcune peculiarità di questo terminale che ci fanno comprendere come si tratterà effettivamente di un tablet appartenente alla fascia alta del mercato. Partendo dal display, ora sappiamo che avrà una diagonale pari a <b>10.8 pollici in risoluzione 2K</b> e sappiamo che ci sarà il supporto per la nuova penna di Huawei, ovvero la <b><i>M-Pencil</i></b>.</p>
      <p>Le prestazioni del terminale saranno poi molto elevate, dato che troveremo a bordo l’ultimo processore top di gamma dell’azienda cinese, cioè il <b>SoC HiSilicon Kirin 990</b>. Come ultima chicca, poi, il futuro <b>Huawei MatePad Pro</b> disporrà del supporto alla <b>ricarica wireless</b>, anche in modalità inversa (in modo da poter fornire energia ad altri dispositivi).</p>
      <p>Insomma, ormai conosciamo quasi tutto su questo nuovo prodotto di <b>Huawei</b>. Appuntamento a domani con la sua presentazione ufficiale!</p>
    </article>
  </body>
</html>