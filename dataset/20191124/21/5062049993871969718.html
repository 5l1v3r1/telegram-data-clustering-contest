<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10748--davis-cup-spanele-ziskali-domaci-titul-vyhru-pecetil-nadal"/>
    <meta property="og:site_name" content="Tenisový svět"/>
    <meta property="article:published_time" content="2019-11-24T21:28:00+00:00"/>
    <meta property="og:title" content="Davis Cup: Španělé získali domácí titul! Výhru pečetil Nadal"/>
    <meta property="og:description" content="První ročník renovovaného Davis Cupu náleží Španělsku. Domácí tým ve finálovém zápase porazil Kanadu 2:0. O druhý bod postaral Rafael Nadal, který přehrál Denise Shapovalova 6:3, 7:6(6). O první výhru španělského týmu se postaral Roberto Bautista-Agut."/>
  </head>
  <body>
    <article>
      <h1>Davis Cup: Španělé získali domácí titul! Výhru pečetil Nadal</h1>
      <address>
        <time datetime="2019-11-24T21:28:00+00:00">24 Nov 2019, 21:28</time>
      </address>
      <p>
        <b>První ročník renovovaného Davis Cupu náleží Španělsku. Domácí tým ve finálovém zápase porazil Kanadu 2:0. O druhý bod postaral Rafael Nadal, který přehrál Denise Shapovalova 6:3, 7:6(6). O první výhru španělského týmu se postaral Roberto Bautista-Agut.</b>
      </p>
      <p><b>Nadal po osmi letech dovedl Španělsko k titulu<br/></b>Rafael Nadal se stal španělským hrdinou. Po úspěšné semifinálové sobotě, ve které vyhrál dvouhru i čtyřhru, se v nedělním finále proti Kanadě postaral o vítězný druhý bod, když porazil Denise Shapovalova 6:3, 7:6(3).</p>
      <figure>
        <iframe data-src="https://twitter.com/TennisMyLife68/status/1198697934126288898?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Úvodní sada byla o Rafaelu Nadalovoi. Nejlepší hráč světa se ve druhé a čtvrté hře propracoval k jednomu brejkbolu, obě šance ovšem promarnil. Tu třetí v šestém gemu již využil. Jelikož na podání byl bezchybný a ztratil tři míčky, přiblížil Španělsko titulu.</p>
      <p>Ve druhém dějství se osmělil také Denis Shapovalov. Znovu to byl ale jeho soupeř, který měl první šance na returnu. Ve třetím gemu ale Nadal nevyužil dvě šance. Za stavu 3:2 pro Shapovalova se Kanaďan dostal k brejkbolu, ten se mu využít nepodařilo. V deváté hře neuspěl ani Nadal, šlo se tak do zkrácené hry.</p>
      <p>Začátek patřil Shapovalovi, vedl 2:0. Soupeř ale srovnal a zásluhou minibrejku z deváté výměny měl chvíli poté dva mečboly. Ačkoliv je nezužitkoval a dovolil Kanaďanovi setbol, tak závěr již patřil domácímu hrdinovi.</p>
      <p>Španělsko se tak dočkalo šesté trofeje z Davis Cupu, ve kterém uspělo poprvé od roku 2011. Finálový soupeř naopak první finále v titul neproměnil.</p>
      <p><b>Bautista zajistil Španělsku vedení</b><br/>Roberto Bautista-Agut (9.) poslal Španělsko do vedení finále Davis Cupu. Zkušený hráč, kterému teprve před třemi dny zemřel otec, v prvním nedělním zápase uspěl nad Felixem Augerem-Aliassimem (21.) 7:6(3), 6:3.</p>
      <p>Úvodní sada zápasu přinesla skvělá představení na podáních. Důkazem je úchvatný start Bautisty-Aguta, který získal všech třináct úvodních výměn při vlastním servisu. Jakmile však přišel o první fiftýn, nevypadalo to se Španělem dobře. V osmé hře odvracel brejkbol, zásluhou kvalitního servisu ovšem nenabídl soupeři šanci se dostat k výměně. Sada tak došla až do zkrácené hry. Auger-Aliassime za stavu 3:3 na returnu provedl jednoduchou nevynucenou chybu, po které následovaly dva neúspěšné míčky na servisu, což rozhodlo první sadu.</p>
      <p>Ve druhém dějství měl mladší Kanaďan problémy a ve druhé hře si poprvé v zápase ztratil podání. Za stavu 1:3 sice prvně uspěl na returnu, vzápětí ale čistou hrou přenechal soupeři vlastní servis. Bautista-Agut se v osmé hře dostal na shodu, mečboly ještě nezískal. Vzápětí ale při vybojoval čtyři fíftýny v řadě. Čistou hrou tak dovedl Španělsko k vedení.</p>
      <p><u>Kanada – Španělsko (17:00)<br/></u>Félix Auger-Aliassime (21.) – <b>Roberto Bautista (9.)</b> 6:7(3), 3:6<br/>Denis Shapovalov (15.) – <b>Rafael Nadal (1.)</b> 3:6, 6:7(6)<br/>Pospisil, Shapovalov – F. López, M. Granollers</p>
      <footer>Radek Štohl, foto: Twitter: Nadalfanteam</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10740--davis-cup-spanele-vydreli-finale-naposledy-ho-hrali-proti-cechum"/>
        <a href="https://www.tenisovysvet.cz/article/detail/10733--davis-cup-srbsko-s-djokovicem-konci-ve-ctvrtfinale"/>
      </related>
    </article>
  </body>
</html>