<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/ponta-sper-ca-psd-sa-si-gaseasca-pe-cineva-care-sa-poata-sa-i-conduca-sa-faca-reforme-sa-faca-schimbari-sa-i-scoata-din-negarea-realitatii-1922403724222019112119179474"/>
    <meta property="og:site_name" content="News.ro"/>
    <meta property="article:published_time" content="2019-11-24T21:37:22+00:00"/>
    <meta property="og:title" content="Ponta: Sper ca PSD să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii"/>
    <meta property="og:description" content="Fostul preşedinte al PSD Victor Ponta spune că speră ca PSD ”să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii”, el susţinând că Pro România este dispus la o alianţă cu PSD dacă acesta îşi schimbă liderii şi dacă ”PSD-ul se schimbă în bine”."/>
  </head>
  <body>
    <article>
      <h1>Ponta: Sper ca PSD să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii</h1>
      <address><time datetime="2019-11-24T21:37:22+00:00">24 Nov 2019, 21:37</time> by <a rel="author">News.ro</a></address>
      <p>
        <b>Fostul preşedinte al PSD Victor Ponta spune că speră ca PSD ”să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii”, el susţinând că Pro România este dispus la o alianţă cu PSD dacă acesta îşi schimbă liderii şi dacă ”PSD-ul se schimbă în bine”.</b>
      </p>
      <p>”Sper să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii. Discursul de astă seară, «ne-am luat voturile înapoi, e bine», nu e discursul bun”, a afirmat preşedintele Pro România, duminică seară, la România TV.</p>
      <p>Acesta a precizat că în 2009 PSD a pierdut guvernarea şi alegerile, dar în anii următori ”a găsit resurse, prin schimbări radicale, să-şi revină”.</p>
      <p>”Asta sper să se întâmple în continuare şi noi cei de la Pro România dacă PSD-ul se schimbă în bine, îşi găseşte noi lideri, suntem aliaţii lor naturali”, a adăugat Ponta.</p>
      <p>Întrebat dacă ar fi de acord cu o fuziune, Ponta a evitat un răspuns tranşant.</p>
      <p>”Acuma vorbim de fuziuni... Vorbim de faptul că suntem un partid de stânga, suntem oameni care ne cunoaştem foarte bine şi care am mai trecut o dată, în 2010 – 2011 printr-o situaţie la fel de dificilă”, a spus Ponta.</p>
      <p>Ponta a precizat că Pro România şi PSD nu sunt la fel, criticând ”discursul peremist” al unora dintre liderii PSD.</p>
      <p>Liderul Pro România afirmă că ”nu ai cum să pierzi alegerile atât de tare dacă nu ai avut o criză economică”, el spunând că ”s-a greşit” şi că trebuie construită ”o alternativă la ceea ce e acum”.</p>
      <p>Ponta a arătat că s-a greşit ”la calitatea guvernării” şi că, ”dacă pierzi două milioane de voturi, s-a greşit cu ceva”.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>