<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.1limburg.nl/verstappen-kandidaat-voor-sportman-van-het-jaar"/>
    <meta property="og:site_name" content="1limburg"/>
    <meta property="article:published_time" content="2019-11-24T21:08:15+00:00"/>
    <meta property="og:title" content="Verstappen kandidaat voor Sportman van het Jaar"/>
    <meta property="og:description" content="Max Verstappen is de enige Limburgse sporter die kans maakt op de titel Sportman van het Jaar."/>
  </head>
  <body>
    <article>
      <h1>Verstappen kandidaat voor Sportman van het Jaar</h1>
      <h2>Max Verstappen is de enige Limburgse sporter die kans maakt op de titel Sportman van het Jaar.</h2>
      <address><time datetime="2019-11-24T21:08:15+00:00">24 Nov 2019, 21:08</time> by <a rel="author">Randy Beaumont en Persbureau ANP</a></address>
      <p>Sportkoepel NOC*NSF en de NOS maakte zondag een shortlist bekend met de namen van sporters die aan de haal kunnen gaan met de titel op het jaarlijkse Sportgala.</p>
      <p><b>Andere kandidaten<br/></b>Naast Verstappen maken bij de mannen ook voetballer Virgil van Dijk, judoka NoÃ«l van 't End, darter Michael van Gerwen, wielrenner Mathieu van der Poel en Arjen Robben kans op de titel. Bij de vrouwen zijn onder meer wielrenster Annemiek van Vleuten en atlete Sifan Hassan kanshebber.</p>
      <p><b>Limburgs tintje<br/></b>Toch is er ook nog een ander Limburgs tintje op de shortlist. Zo maken Lieke Martens en Dominique Bloodworth met de Nederlandse Leeuwinnen kans op de titel Sportploeg van het Jaar. Ook het Nederlands mannenelftal, de baanwielrenners van het onderdeel teamsprint en Ajax komen in aanmerking voor die prijs.</p>
      <p><b>18 december Sportgala<br/></b>Een vakjury bepaalt welke drie sporters in elke categorie genomineerd worden. Dat wordt op 1 december bekendgemaakt, waarna de sporters en coaches op 18 december voorafgaand aan het Sportgala hun stem uitbrengen, die voor 50 procent meetelt. De vakjury levert de andere 50 procent.</p>
      <p>Het is nog afwachten of Verstappen, die in het verleden de titel zelfs al een keer won, zijn opwachting maakt op het Sportgala. Het is bekend dat hij niet staat te popelen om bij dit soort verkiezingen een prijs op te halen.</p>
    </article>
  </body>
</html>