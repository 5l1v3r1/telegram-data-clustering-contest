<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/tenis/veliko-slavlje-u-madridu-presudio-rafa-nadal-spanija-osvojila-dejvis-kup-a-da-flasice-nisu-bile-na-svom-mestu-393663.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T21:22:00+00:00"/>
    <meta property="og:title" content="Veliko slavlje u Madridu, presudio Rafa Nadal - Španija osvojila Dejvis kup! A da flašice nisu bile na svom mestu...?"/>
    <meta property="og:description" content="Nošeni podrškom svojih navijača u Madridu, Španci večeras trijumfovali u finalu Dejvis kupa."/>
  </head>
  <body>
    <article>
      <h1>Veliko slavlje u Madridu, presudio Rafa Nadal - Španija osvojila Dejvis kup! A da flašice nisu bile na svom mestu...?</h1>
      <h2>Nošeni podrškom svojih navijača u Madridu, Španci večeras trijumfovali u finalu Dejvis kupa.</h2>
      <address><time datetime="2019-11-24T21:22:00+00:00">24 Nov 2019, 21:22</time> by <a rel="author">Darko Mitrović</a></address>
      <p>Peti put u istoriji, a prvi put u novom formatu takmičenja, reprezentacija Španije osvojila je Dejvis kup. <br/><br/>Ovogodišnje takmičenje je održano u Madridu, gde su Španci na najbolji način iskoristili prednost domaćeg terena. <br/><br/>U finalu, Španija je večeras savladala Kanadu sa 2:0 u pobedama, obe su ostvarene u singlu, pa je dubl meč bio suvišan. <br/><br/>Najpre je Roberto Bautista-Agut savladao Ože-Alijasima sa 2:0 (7:6 (7:3) i 6:3), a sve dileme oko pobednika otklonio je Rafael Nadal. <br/><br/>Prvi reket sveta je u drugom meču finala bio bolji od Denisa Šapovalova, takođe sa 2:0, po setovima 6:3 i 7:6 (9:7). <br/><br/>Dve meč lopte u taj-brejku drugog seta spasao je Šapovalov, onda je imao i set loptu za izjednačenje, ali tu priliku nije iskoristio i Nadal je uspeo da završi posao u dva seta. <br/><br/>Naravno, ni ovoga puta nisu izostali već dobro poznati Nadalovi rituali, na primer ovaj sa flašicama koji možete da vidite u prilogu.<br/>-</p>
      <figure>
        <iframe data-src="https://twitter.com/doublefault28/status/1198695312103227392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>-</p>
      <figure>
        <iframe data-src="https://twitter.com/doublefault28/status/1198697906787815425?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Izvor: Sportske.net</p>
    </article>
  </body>
</html>