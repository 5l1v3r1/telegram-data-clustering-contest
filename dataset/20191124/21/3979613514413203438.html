<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pronews.gr/amyna-asfaleia/diethnis-asfaleia/824338_ta-kartel-ton-narkotikon-horesan-treis-tonoys-kokainis-se"/>
    <meta property="og:site_name" content="PRONEWS"/>
    <meta property="article:published_time" content="2019-11-24T21:47:00+00:00"/>
    <meta property="og:title" content="Τα καρτέλ των ναρκωτικών χώρεσαν τρεις τόνους κοκαΐνης σε υποβρύχιο 20 μέτρων - Κατασχέθηκε από τις ισπανικές αρχές"/>
    <meta property="og:description" content="Ένα… υποβρύχιο, το οποίο μετέφερε τρεις τόνους κοκαΐνης, κατάσχεσαν οι ισπανικές αρχές, κοντά στις ακτές της Γαλικίας. Σύμφωνα με το τηλεοπτικό δίκτυο «LaSexta TV», το - 20 μέτρων – υποβρύχιο-νάνος είχε..."/>
  </head>
  <body>
    <article>
      <h1>Τα καρτέλ των ναρκωτικών χώρεσαν τρεις τόνους κοκαΐνης σε υποβρύχιο 20 μέτρων - Κατασχέθηκε από τις ισπανικές αρχές</h1>
      <address>
        <time datetime="2019-11-24T21:47:00+00:00">24 Nov 2019, 21:47</time>
      </address>
      <p>
        <b>Ένα… υποβρύχιο, το οποίο μετέφερε τρεις τόνους κοκαΐνης, κατάσχεσαν οι ισπανικές αρχές, κοντά στις ακτές της Γαλικίας.</b>
      </p>
      <p>
        <b>Σύμφωνα με το τηλεοπτικό δίκτυο «LaSexta TV», το - 20 μέτρων – υποβρύχιο-νάνος είχε μόλις φθάσει από τη νότια Αμερική(!) και βρισκόταν σε μικρή απόσταση από την πόλη Ποντεβέντρα, όπου... πραγματοποιούσε ασκήσεις με το ισπανικό Ναυτικό;</b>
      </p>
      <p>
        <b>Μάλλον όχι.</b>
      </p>
      <p>Κατά τη διάρκεια της αστυνομικής επιχείρησης, το πλήρωμα επιχείρησε να βουλιάξει επίτηδες το σκάφος, ενώ εκφράζονται φόβοι ότι κατάφεραν να ξεφορτωθούν μέρος του εμπορεύματος.</p>
      <p>Οι αρχές έχουν θέσει υπό κράτηση δύο μέλη του πληρώματος, ενώ εξετάζουν την εμπλοκή ακόμη ενός ατόμου.</p>
      <p>Την ίδια ώρα, η ισπανική εφημερίδα «El Pais» μετέδωσε ότι το πλοίο έφθασε από την Κολομβία και τα μέλη του πληρώματος ήταν από το Εκουαδόρ.</p>
      <p>Από την πλευρά της, η τοπική εφημερίδα «La Voz de Galicia» ισχυρίστηκε ότι το υποβρύχιο ξεκίνησε το ταξίδι του από την Πορτογαλία και όχι από τη νότια Αμερική.</p>
    </article>
  </body>
</html>