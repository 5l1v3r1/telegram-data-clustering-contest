<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/likari_rozpovily_pro_stan_postrazhdalogo_u_dtp_dytyachogo_ombudsmena_kuleby"/>
    <meta property="og:site_name" content="espreso.tv"/>
    <meta property="article:published_time" content="2019-11-24T21:48:00+00:00"/>
    <meta property="og:title" content="Лікарі розповіли про стан постраждалого у ДТП дитячого омбудсмена Кулеби"/>
    <meta property="og:description" content="Медики розповіли про стан уповноваженого із прав дитини Миколи Кулеби, який 24 листопада потрапив у ДТП зі своїми синами"/>
  </head>
  <body>
    <article>
      <h1>Лікарі розповіли про стан постраждалого у ДТП дитячого омбудсмена Кулеби</h1>
      <address>
        <time datetime="2019-11-24T21:48:00+00:00">24 Nov 2019, 21:48</time>
      </address>
      <p>Медики розповіли про стан уповноваженого із прав дитини Миколи Кулеби, який 24 листопада потрапив у ДТП зі своїми синами</p>
      <p>Про це повідомляє <a href="https://tsn.ua/ukrayina/zagrozi-zhittyu-kulebi-nemaye-yogo-sin-u-vazhkomu-stani-i-bez-svidomosti-likari-1448463.html">ТСН</a>.</p>
      <p>Кулеба наразі у стані середньої тяжкості перебуває у лікарні Феофанія. Він при повній свідомості, загрози його життю немає. У постраждалого медики діагностували струс мозку та численні забої й травми.</p>
      <p>Зокрема, у нього закриті черепно-мозкова травма, травма грудної клітини й травма живота. Окрім того, численні перелами ребер з обох боків, забій легень та пневмоторакс - скупчення повітря, яке призводить до часткового або повного колапсу легень. Медикам вдалося стабілізувати стан Кулеби і наразі його життю нічого не загрожує.</p>
      <p>Його старший син Тимофій - у важкому стані. Він перебуває в інтенсивному неврологічному відділенні. За словами медиків, юнак непритомний. У нього закрита черепно-мозкова травма. Чи є загроза життю – не повідомляють.</p>
      <p>Щодо молодшого сина Єлісея, поки невідомо, у якому він стані. За непідтвердженою інформацією, ним опікуються лікарі в "Охматдиті". Більше читайте тут:</p>
      <ul>
        <li>24 листопада стало відомо, що уповноважений президента України з прав дитини <a href="https://espreso.tv/news/2019/11/24/upovnovazhenyy_z_prav_dytyny_kuleba_potrapyv_u_dtp_zmi">Микола Кулеба потрапив у ДТП</a>.</li>
        <li>Заступник міністра внутрішніх справ Антон Геращенко <a href="https://espreso.tv/news/2019/11/24/geraschenko_rozpoviv_podrobyci_dtp_z_upovnovazhenym_z_prav_dytyny_kuleboyu">розповів подробиці ДТП</a>, у якій постраждав уповноважений президента з прав дитини Микола Кулеба.</li>
      </ul>
      <p> </p>
    </article>
  </body>
</html>