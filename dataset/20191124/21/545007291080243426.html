<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.europafm.ro/orban-pnl-psd-ramane-adversarul-nostru/"/>
    <meta property="og:site_name" content="Europa FM"/>
    <meta property="article:published_time" content="2019-11-24T21:20:33+00:00"/>
    <meta property="og:title" content="Orban, PNL: PSD rămâne adversarul nostru"/>
    <meta property="og:description" content="Președintele Partidului Național Liberal declară, după victoria lui Klaus Iohannis în alegerile prezidențiale, că PSD rămâne principalul adversar politic."/>
  </head>
  <body>
    <article>
      <h1>Orban, PNL: PSD rămâne adversarul nostru</h1>
      <address>
        <time datetime="2019-11-24T21:20:33+00:00">24 Nov 2019, 21:20</time>
      </address>
      <p>Președintele Partidului Național Liberal declară, după victoria lui Klaus Iohannis în alegerile prezidențiale, că PSD rămâne principalul adversar politic.</p>
      <p>Ludovic Orban a declarat că nu are să îi transmită vreun mesaj social-democratei Viorica Dăncilă, perdanta scurtinului.</p>
      <p>„Din punctul meu de vedere, PSD este un partid retrograd, un partid care este ca o stafie a Partidului Comunist, care încă bântuie România şi care pune în pericol democraţia, dezvoltarea economică şi şansa la o viaţă decentă pentru fiecare român. Rămâne adversarul nostru şi, faptul că am câştigat astăzi, nu ne face să ne culcăm pe o ureche şi dimpotrivă vom continua să arătăm românilor că România poate fi guvernată de oameni competenţi, de oameni cinstiţi, de oameni dedicaţi servirii interesului public şi că toate minciunile PSD nu au făcut altceva decât să otrăvească societatea românească”, a afirmat premierul Ludovic Orban.</p>
      <p>„Președintele României are un Guvern partener, ăsta este lucrul cel mai important, toate proiectele președintelui, de la proiectul de țară, despre care v-am spus că este aproape finalizat, până la România educată și toate celelalte proiecte pot fi puse în practică, pentru că există un Guvern care se află în parteneriat cu președintele și care are capacitatea de a realiza politicile publice, programele și atinge obeictivele care sunt fixate în aceste documente importante”, a completat premierul Orban.</p>
      <p>Potrivit acestuia, liberalii vor încerca să menţină majoritatea creată la moţiunea de cenzură şi la învestirea executivului său, arătând că vor exista discuţii despre oportunitatea organizării de alegeri anticipate.</p>
      <p>
        <a href="https://www.europafm.ro/sondaje-la-iesirea-de-la-urne-klaus-iohannis-a-castigat-detasat-alegerile-prezidentiale/">Klaus Iohannis a câștigat în mod categoric alegerile prezidențiale, potrivit sondajelor făcute la ieșirea de la urne (exit-polls).</a>
      </p>
      <p>Potrivit unei estimări a institutului IRES, președintele în funcție ar fi obținut 66,5% din voturi, iar Viorica Dăncilă – 33,5%.</p>
      <p>Potrivit IRES, datele includ și voturile exprimate în secțiile din străinătate. Cercetarea este valabilă pentru ora 20.00.</p>
      <p>Un al doilea sondaj, publicat de Curs-Avangarde (pentru ora 19.30), arată că președintele Iohannis a obținut 64,8%, în timp ce Viorica Dăncilă- 35,2%.</p>
      <p>
        <a href="https://www.europafm.ro/bec-la-inchiderea-urnelor-prezenta-a-fost-de-4987/">Prezența la urne în țară  a fost de 49,87%.</a>
      </p>
      <p>În secțiile din străinătate (sau prin corespondență) și-au exprimat opțiunile mai bine de 925,000 de votanți, un record absolut de prezență.</p>
      <p>Președintele Iohannis a anunțat, în discursul de învingător, că se va implica în eforturile de a constitui o nouă majoritate parlamentară, „împreună cu toate partidele democratice”.</p>
      <p>„După această victorie sunt multe lucruri de făcut, de reperat. Mă voi implica pentru a crea o nouă majoritate, compusă din partidele democratice, care vor duce România spre modernizare, spre România normală.</p>
      <p>Vă promit încă un lucru. Voi fi un președinte total implicat pentru România”, a declarat Klaus Iohannis.</p>
      <p>Viorica Dăncilă, pe de altă parte, a mulțumit celor care au votat „cu inima, pentru unitate”, adăugînd că PSD a recîștigat alegătorii pe care i-a pierdut la europarlamentare.</p>
    </article>
  </body>
</html>