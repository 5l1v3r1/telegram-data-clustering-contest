<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/epikairotita/world/715065-pnighkan-apo-tis-plhmmyres-gallia-kai-italia.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T21:51:00+00:00"/>
    <meta property="og:title" content="&quot;Πνίγηκαν&quot; από τις πλημμύρες Γαλλία και Ιταλία"/>
    <meta property="og:description" content="Ιταλία και Γαλλία πλήττονται από καταρρακτώδεις βροχές οι οποίες έχουν προκαλέσει πλημμύρες και σοβαρά προβλήματα.  Στη Γαλλία δύο άνθρωποι έχασαν τη ζωή τους στις σαρωτικές πλημμύρες"/>
  </head>
  <body>
    <article>
      <h1>"Πνίγηκαν" από τις πλημμύρες Γαλλία και Ιταλία</h1>
      <address>
        <time datetime="2019-11-24T21:51:00+00:00">24 Nov 2019, 21:51</time>
      </address>
      <p>Ιταλία και Γαλλία πλήττονται από καταρρακτώδεις βροχές οι οποίες έχουν προκαλέσει πλημμύρες και σοβαρά προβλήματα. </p>
      <p>Στη Γαλλία δύο άνθρωποι έχασαν τη ζωή τους στις σαρωτικές πλημμύρες που πλήττουν το νοτιοανατολικό τμήμα της χώρας,ο ένας κοντά στο Μουί, μεταξύ Νίκαιας και Μασσαλίας, ενώ ο άλλος μέσα σε ένα αυτοκίνητο στο Καμπάς.</p>
      <p>Την ίδια ώρα, πολλές περιοχές στη βόρειοδυτική Ιταλία πλήττονται από ακραία καιρικά φαινόμενα, τα οποία διαρκούν ήδη δύο εβδομάδες, ενώ δύο άνθρωποι αγνοούνται. Από σαρωτικές πλημμύρες και χειμάρρους λάσπης επλήγη η Σαβόνα στη Λιγουρία.</p>
      <p>Στην πόλη έπεσαν πάνω απο 60 εκατοστά βροχής μέσα σε ένα 24ωρο, ενώ έκλεισε ο αυτοκινητόδρομος που συνδέει τη Γένοβα με τη Βιντιμίλια.</p>
      <p>Η στάθμη των υδάτων στον ποταμό Πάδο αυξήθηκε και αρκετά ποτάμια στην περιοχή του Πιεμόντε υπερχείλισαν. H περιοχή τoυ Αλεσαντρίνο (νότια του Τορίνο) βρίσκεται σε δύσκολη κατάσταση, καθώς 200 άνθρωποι χρειάστηκε να απομακρυνθούν, 600 έχουν αποκλειστεί και μία γυναίκα αγνοείται.</p>
      <p>Boρειότερα, στο Βαλ Νταόστα, 500 άνθρωποι απομακρύνθηκαν μετά το κλείσιμο πολλών επαρχιακών δρόμων εξαιτίας του υψηλού κινδύνου χιονοστιβάδων.</p>
    </article>
  </body>
</html>