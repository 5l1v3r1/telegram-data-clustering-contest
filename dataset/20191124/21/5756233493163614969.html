<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623224/%D8%A7%D8%AF%D8%B9%D8%A7%D9%87%D8%A7%DB%8C-%D8%AA%DA%A9%D8%B1%D8%A7%D8%B1%DB%8C-%D9%86%D8%AA%D8%A7%D9%86%DB%8C%D8%A7%D9%87%D9%88-%D8%AF%D8%B1%D8%A8%D8%A7%D8%B1%D9%87-%D8%A7%DB%8C%D8%B1%D8%A7%D9%86"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T21:10:00+00:00"/>
    <meta property="og:title" content="ادعاهای تکراری نتانیاهو درباره ایران"/>
    <meta property="og:description" content="«بنیامین نتانیاهو» نخست وزیر رژیم صهیونیستی یکشنبه با حضور در شمال فسلطین اشغالی بار دیگر گفت این رژیم به «مقابله» با ایران ادامه می‌دهد."/>
  </head>
  <body>
    <article>
      <h1>ادعاهای تکراری نتانیاهو درباره ایران</h1>
      <address>
        <time datetime="2019-11-24T21:10:00+00:00">24 Nov 2019, 21:10</time>
      </address>
      <p>
        <i>«بنیامین نتانیاهو» نخست وزیر رژیم صهیونیستی یکشنبه با حضور در شمال فسلطین اشغالی بار دیگر گفت این رژیم به «مقابله» با ایران ادامه می‌دهد.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>به نوشته وبگاه شبکه «آی-24»، نتانیاهو حین دیدار از شمال فلسطین اشغالی همراه با «نفتالی بنت» وزیر جنگ رژیم صهیونیستی مدعی شد که ایران درحال برنامه‌ریزی برای انجام حملات جدید موشکی از عراق و یمن علیه اسرائیل است.</p>
      <p>نخست وزیر رژیم صهیونیستی سپس گفت تلاش می‌کند تا از افزایش نفوذ و حضور ایران در منطقه جلوگیری کند.</p>
      <figure>
        <img src="https://aftabnews.ir/files/fa/news/1398/9/3/363223_141.jpg"/>
      </figure>
      <p>نتانیاهو گفت: «هر اقدام لازم برای جلوگیری از استقرار نظامی ایران در منطقه، از جمله فعالیت‌های لازم برای ممانعت از انتقال سلاح‌های کشنده از ایران به سوریه را انجام می‌دهیم. تعهد و آمادگی ما برای مبارزه با رژیم ایران قاطع است و تلاش می‌کنیم از دستیابی تهران به اهداف خود پیشگیری کنیم.»</p>
      <p>نتانیاهو از ذکر جزئیات بیشتر در این زمینه خوداری کرد و تنها افزود که این روند ادامه خواهد داشت.</p>
      <p>وی در حالی این سخنان را بیان کرد که ژنرال «مارک میلی» رئیس ستاد مشترک نیروهای مسلح آمریکا صبح یکشنبه برای دیدار با مقام‌های رژیم صهیونیستی وارد فلسطین اشغالی شد.</p>
      <p>مارک میلی در اولین سفر خود به فلسطین اشغالی به عنوان عالی‌ترین مقام نظامی آمریکا وارد فلسطین اشغالی شده تا با «آویو کوخاوی» رئیس ستاد مشترک ارتش رژیم صهیونیستی و دیگر مقام‌های ارشد نظامی و دفاعی این رژیم دیدار کند.</p>
    </article>
  </body>
</html>