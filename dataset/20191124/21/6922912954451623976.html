<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zougla.gr/greece/article/se-dia8esimotita-dio-astinomiki-stin-kriti"/>
    <meta property="og:site_name" content="Ζούγkλ@"/>
    <meta property="article:published_time" content="2019-11-24T21:21:18+00:00"/>
    <meta property="og:title" content="Σε διαθεσιμότητα δύο αστυνομικοί στην Κρήτη"/>
    <meta property="og:description" content="Σε διαθεσιμότητα τέθηκαν, με απόφαση του Αρχηγείου της Ελληνικής Αστυνομίας, αστυνόμος Α' και αρχιφύλακας, που υπηρετούν σε υπηρεσίες της Κρήτης, ενώ παράλληλα διατάχθηκε σε βάρος τους η διενέργεια Ένορκης Διοικητικής Εξέτασης."/>
  </head>
  <body>
    <article>
      <h1>Σε διαθεσιμότητα δύο αστυνομικοί στην Κρήτη</h1>
      <address>
        <time datetime="2019-11-24T21:21:18+00:00">24 Nov 2019, 21:21</time>
      </address>
      <p>Σε διαθεσιμότητα τέθηκαν, με απόφαση του Αρχηγείου της Ελληνικής Αστυνομίας, αστυνόμος Α' και αρχιφύλακας, που υπηρετούν σε υπηρεσίες της Κρήτης, ενώ παράλληλα διατάχθηκε σε βάρος τους η διενέργεια Ένορκης Διοικητικής Εξέτασης.</p>
      <p>Σύμφωνα με την αστυνομία, η υπόθεση αφορά σε περιστατικό που σημειώθηκε στο Ηράκλειο τα ξημερώματα (03:10) του Σαββάτου, όταν ο αστυνόμος Α', εκτός διατεταγμένης υπηρεσίας, πήγε σε άλλη αστυνομική Υπηρεσία, όπου εκτελούσε καθήκοντα Αξιωματικού Υπηρεσίας ο αρχιφύλακας. Στη συνέχεια παρέλαβε κρατούμενο ιδιοκτήτη νυχτερινού κέντρου για υγειονομική παράβαση και επέστρεψαν μαζί μετά από περίπου τρεις ώρες στο κρατητήριο του Αστυνομικού Μεγάρου.</p>
      <p>Οι δύο αστυνομικοί και ο ιδιώτης συνελήφθησαν, ενώ σε βάρος τους σχηματίστηκε ποινική δικογραφία αυτόφωρης διαδικασίας και οδηγήθηκαν στην αρμόδια εισαγγελική Αρχή.</p>
    </article>
  </body>
</html>