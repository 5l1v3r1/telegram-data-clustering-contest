<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%84%ce%b1-%cf%87%cf%81%ce%b9%cf%83%cf%84%ce%b9%ce%b1%ce%bd%ce%b9%ce%ba%ce%ac-%cf%83%cf%89%ce%bc%ce%b1%cf%84%ce%b5%ce%af%ce%b1-%cf%84%ce%b7%cf%82-%ce%b8%ce%b5%cf%83%cf%83%ce%b1%ce%bb%ce%bf%ce%bd.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T21:06:09+00:00"/>
    <meta property="og:title" content="Τα χριστιανικά σωματεία της Θεσσαλονίκης διοργανώνουν ενημερωτική εκδήλωση για τις εκτρώσεις"/>
    <meta property="og:description" content="Ενημερωτική εκδήλωση για την προστασία του αγέννητου παιδιού διοργανώνουν τα χριστιανικά σωματεία της Θεσσαλονίκης σε συνεργασία με το κίνημα «Αφήστε με να ζήσω». Η εκδήλωση απευθύνεται σε μαθητές Γυμνασίου, Λυκείου και νέους που θέλουν να ενημερωθούν για το ζήτημα των εκτρώσεων."/>
  </head>
  <body>
    <article>
      <h1>Τα χριστιανικά σωματεία της Θεσσαλονίκης διοργανώνουν ενημερωτική εκδήλωση για τις εκτρώσεις</h1>
      <address>
        <time datetime="2019-11-24T21:06:09+00:00">24 Nov 2019, 21:06</time>
      </address>
      <p>
        <b>Ενημερωτική εκδήλωση για την προστασία του αγέννητου παιδιού διοργανώνουν τα χριστιανικά σωματεία της Θεσσαλονίκης σε συνεργασία με το κίνημα «Αφήστε με να ζήσω». Η εκδήλωση απευθύνεται σε μαθητές Γυμνασίου, Λυκείου και νέους που θέλουν να ενημερωθούν για το ζήτημα των εκτρώσεων.</b>
      </p>
      <p>«Οι εκτρώσεις έχουν λάβει διαστάσεις μαζικής εξόντωσης του πληθυσμού καί δημιουργούν συνθήκες δημογραφικής κατάρρευσης. Μέσα στα τελευταία τριάντα χρόνια έχει χαθεί μια ολόκληρη Ελλαδα» αναφέρεται στο δελτίο τύπου των 22 χριστιανικών σωματείων της Θεσσαλονίκης.</p>
      <p>Η εκδήλωση θα πραγματοποιηθεί το Σάββατο, 30 Νοεμβρίου, στην αίθουσα εκδηλώσεων του μεγάρου «ο Απόστολος Παύλος», στην οδό Εθνικής Αμύνης 22, στο κέντρο της Θεσσαλονίκης.</p>
      <p>Για τη διευκόλυνση όσων επιθυμούν να ενημερωθούν, η εκδήλωση θα πραγματοποιηθεί τρεις φορές διαδοχικά μέσα στην ίδια ημέρα κατά τις ώρες, 11:00 με 13:00, 13:00 με 15:00 και 15:00 με 17:00. Σε κάθε δίωρο θα γίνονται παράλληλα δύο παρουσιάσεις: μια για μαθητές Γυμνασίου και μία για μαθητές Λυκείου, φοιτητές και νέους. Οι παρουσιάσεις θα περιλαμβάνουν προβολές ταινιών μικρού μήκους και συζήτηση.</p>
    </article>
  </body>
</html>