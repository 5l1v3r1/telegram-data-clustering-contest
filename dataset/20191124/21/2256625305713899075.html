<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159332_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T21:05:00+00:00"/>
    <meta property="og:title" content="Страхил Попов направи дузпа при болезнена загуба на Касъмпаша"/>
    <meta property="og:description" content="Тимът на българина отстъпи с 1:2 на Генчлербирлиги"/>
  </head>
  <body>
    <article>
      <h1>Страхил Попов направи дузпа при болезнена загуба на Касъмпаша</h1>
      <address><time datetime="2019-11-24T21:05:00+00:00">24 Nov 2019, 21:05</time> by <a rel="author">Спортал</a></address>
      <p>Националът Страхил Попов беше в центъра на събитията при поражението на неговия Касъмпаша от Генчлербирлиги с 1:2 в 12-ия кръг на турското първенство. Десният бек направи дузпата, от която гостите стигнаха до пълен обрат. <br/><br/>В 87-ата минута Попов докосна топката с ръка след центриране на Богдан Станку и реферът посочи бялата точка. Станку не сбърка и донесе победата на Генчлербирлиги. Румънецът вкара и първия гол за тима от Анкара в 82-ата минута, а за Касъмпаша се разписа Айтак Кара (54).<br/><br/>В класирането отборът на Попов се смъкна на 15-ото място с 12 точки. Генчлербирлиги е 13-и с 13 пункта.<br/><br/>В други мачове днес Кайзериспор отстъпи с 1:4 на Сивасспор, а Гьозтепе се наложи с 1:0 при визитата си на Аланияспор.</p>
    </article>
  </body>
</html>