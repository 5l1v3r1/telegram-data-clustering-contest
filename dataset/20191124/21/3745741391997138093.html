<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/huawei-nova-6-se-ortaya-cikti-h80451.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T21:03:31+00:00"/>
    <meta property="og:title" content="Huawei Nova 6 SE’de iPhone 11 Pro Etkisini Gösteren Fotoğraf"/>
    <meta property="og:description" content="Huawei'nin yeni telefonları arasında, iPhone 11 Pro esintileri taşıyan tasarımıyla Nova 6 SE de yer alabilir."/>
  </head>
  <body>
    <article>
      <h1>Huawei Nova 6 SE’de iPhone 11 Pro Etkisini Gösteren Fotoğraf</h1>
      <h2>Huawei, 5 Aralık’ta yeni Nova 6 5G’yi tanıtacak. Ortaya çıkan bilgiler, o gün tanıtılacak tek Nova 6 modelinin 5G varyantı olmayabileceğini gösteriyor.</h2>
      <address><time datetime="2019-11-24T21:03:31+00:00">24 Nov 2019, 21:03</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p><b>5 Aralık </b>günü akıllı telefon üreticileri açısından dolu dolu geçecek bir gün gibi duruyor. Aynı gün içerisinde hem Huawei, Nova 6 5G’yi tanıtacak hem de HMD Global, yeni <b>Nokia </b>telefonuyla karşımıza çıkacak. Yeni bir sızıntıya göre o gün karşımıza çıkacak tek Huawei telefon <b>Nova 6 5G </b>olmayabilir.</p>
      <p>Nova 6 SE adlı bir telefonun görüntüleri ve teknik özellikleri ortaya çıktı. Telefonda <b>iPhone 11 Pro </b>esintileri kendini belli ediyor. Yeni telefona ilişkin bilgiler hem<b> Huawei Club </b>hem de <b>Teme</b> adlı kullanıcılar tarafından Twitter’da paylaşıldı. Her iki hesap da Huawei ve Honor ile ilgili isabetli <b>sızıntı </b>haberleriyle biliniyor. </p>
      <h3>Kare kamera modüllü ve 4 kameralı Huawei Nova 6 SE:</h3>
      <figure>
        <img src="https://www.webtekno.com/images/editor/default/0002/31/ca5e78248c3ab13ffd04cb1e8d12a95b151dd8bc.jpeg"/>
      </figure>
      <p>Huawei Nova 6 SE, isminde <b>SE </b>eki bulunan ikinci Huawei telefon olacak. İsminde SE bulunan ilk telefon, 2018’de çıkan Huawei Mate SE idi ve daha sonra <b>Honor 7X </b>adını almıştı. Yine de SE ismini ilk kullanan firma Huawei değil. <b>2016 </b>yılında iPhone SE ile Apple, bu takıya isminde yer veren ilk firma olmuştu. </p>
      <p>Cihazın Apple’dan aldığı tek şey isim takısı değil. Cihazın tasarımı da<b> iPhone 11 Pro</b>’ya oldukça benziyor. iPhone 11 Pro da Huawei Mate 20’ye benzemekle itham ediliyordu, yani bir nevi durumlar eşitlenmiş oluyor. Bu telefonda iPhone’dan farklı olarak arkada <b>4 kamera</b> var ve flash ışığı kameralardan ayrı konumlandırılmış durumda. </p>
      <p>Ön tarafta ise ekranın sol üstünde bir kamera deliği yer alıyor. Muhtemelen <b>LCD </b>ekranlı telefonun yan tarafında ise parmak izi sensörü yer alıyor. Bu sensör açma kapama düğmesi olarak da kullanılıyor. </p>
      <h3>Nova 6 SE teknik özellikleri:</h3>
      <figure>
        <img src="https://www.webtekno.com/images/editor/default/0002/31/e8939c55aaf0d753f0f83182613cf9630428633f.jpeg"/>
      </figure>
      <p>Elbette ki bu sızıntıların yanlış çıkma <b>ihtimali </b>her zaman var. Resmi bir açıklama gelene kadar kesin bir şey söyleme zor ancak sızıntılar doğruysa telefon <b>Kirin 810 </b>işlemci ile gelecek. Bu da orta seviye bir telefonla karşı karşıya olduğumuzu gösteriyor. Şarj konusunda ise Huawei Mate 30’da da bulunan <b>40 W </b>hızlı şarj teknolojisini bu telefonda da göreceğiz. </p>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-matepad-canli-goruntuler-h80443.html">Huawei MatePad Pro'nun Yeni Görüntüleri Ortaya Çıktı</a>
      </p>
      <p>Telefonun diğer özellikleri bilinmiyor. Muhtemelen cihazda <b>5G </b>bağlantı desteği bulunmayacak. Huawei’nin yeni cihazı beklendiği kadar büyük bir sürpriz olacak mı hep beraber göreceğiz.</p>
      <p><b>Kaynak : </b>https://www.gizmochina.com/2019/11/24/leaked-reveals-huawei-nova-6-se-is-inspired-by-the-iphone-11-pro/</p>
    </article>
  </body>
</html>