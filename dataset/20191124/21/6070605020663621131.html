<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/media/Cuatro-estrena-nou-concurs-Pablo-Chiapella-amador_0_2350564941.html"/>
    <meta property="og:site_name" content="Ara.cat"/>
    <meta property="article:published_time" content="2019-11-24T21:36:14+00:00"/>
    <meta property="og:title" content="Cuatro estrena un nou concurs de tardes amb Pablo Chiapella"/>
    <meta property="og:description" content="Estrena avui El bribón, un nou concurs presentat per l’actor Pablo Chiapella que s’emetrà cada tarda, a les 19.30 h"/>
  </head>
  <body>
    <article>
      <h1>Cuatro estrena un nou concurs de tardes amb Pablo Chiapella</h1>
      <h2>Estrena avui El bribón, un nou concurs presentat per l’actor Pablo Chiapella que s’emetrà cada tarda, a les 19.30 h</h2>
      <address>
        <time datetime="2019-11-24T21:36:14+00:00">24 Nov 2019, 21:36</time>
      </address>
      <p>Cuatro estrena avui <i>El bribón</i>, un nou concurs presentat per l’actor Pablo Chiapella que s’emetrà cada tarda, a les 19.30 h, i en què els participants hauran de confiar en els seus coneixements, però també en l’atzar i en la seva capacitat de negociació. En una primera fase, una parella nova s’enfrontarà als finalistes del dia anterior. Després de diverses rondes de preguntes, l’equip que hagi sumat més punts passarà a la segona fase, on es trobarà amb el duet guanyador de l’últim programa. Aquí es plantejaran set afirmacions i els concursants hauran de decidir si són certes o falses. Amb cada encert faran créixer el premi a què optaran. La parella que contesti correctament l’última pregunta passarà a la final, en la qual se li presentaran una sèrie de boles, cadascuna de les quals amagarà un dels dígits del premi. El seu objectiu serà ordenar-les de manera que componguin la xifra més elevada, ja que s’enduran la quantitat que acabin construint. A mesura que es vagin descobrint números, el presentador podrà oferir als concursants diners en metàl·lic, i ells hauran de decidir si els accepten o bé segueixen aspirant al premi amagat.</p>
    </article>
  </body>
</html>