<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/bulgaria/zhalt-kod-za-ochakvani-valezhi-v-sedem-oblasti-na-stranata.html"/>
    <meta property="og:site_name" content="bTV Новините"/>
    <meta property="article:published_time" content="2019-11-24T21:03:00+00:00"/>
    <meta property="og:title" content="Жълт код за обилни валежи в седем области на страната"/>
    <meta property="og:description" content="По-интензивни ще са преваляванията в Южна България"/>
  </head>
  <body>
    <article>
      <h1>Жълт код за обилни валежи в седем области на страната</h1>
      <h2>По-интензивни ще са преваляванията в Южна България</h2>
      <address><time datetime="2019-11-24T21:03:00+00:00">24 Nov 2019, 21:03</time> by <a rel="author" href="https://btvnovinite.bg/author/?author=2001783" target="_blank">Борислав Лазаров</a></address>
      <figure>
        <video src="https://vid.btv.bg/btvnews/2019/11/24/Losho_vreme_1574618268-1.mp4"/>
      </figure>
      <p>Утре над по-голямата част от страната се очакват дъждове. По-интензивни ще са в Южна България. Обявен е и жълт код за обилни валежи в 7 области – Благоевград, Пазарджик, Пловдив, Смолян, Кърджали, Хасково и Стара Загора.</p>
      <p>Очакваните минимални температури са между 3 и 8 градуса. Максималните: в София около 10 градуса, над останалите области от страната: между 9 и 14 градуса.</p>
      <p>В Източна България понеделник ще е ветровит. Следобед по Южното крайбрежие предстоят дъждове, които ще продължат и през нощта срещу вторник. Максимални температури: 13-15 градуса.</p>
      <p>Понеделник в планините няма да е подходящ за туризъм. Прогнозите са за облачно и ветровито време с валежи от сняг на височина над 1700 метра. Максимални температури: между 2 и 8 градуса.</p>
      <p>Валежите у нас ще продължат и във вторник, по-значителни над Източна България. В районите с надморска височина над 1300 метра се задава сняг. Максималните температури ще се повишават постепенно до 15 градуса, а в края на седмицата започва застудяване.</p>
    </article>
  </body>
</html>