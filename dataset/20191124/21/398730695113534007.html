<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/nadal-spelade-hem-davis-cup-till-spanien/"/>
    <meta property="og:site_name" content="DN.SE"/>
    <meta property="article:published_time" content="2019-11-24T21:43:55+00:00"/>
    <meta property="og:title" content="Nadal spelade hem Davis Cup till Spanien"/>
    <meta property="og:description" content="Rafael Nadal fick jubla på hemmaplan."/>
  </head>
  <body>
    <article>
      <h1>Nadal spelade hem Davis Cup till Spanien</h1>
      <address><time datetime="2019-11-24T21:43:55+00:00">24 Nov 2019, 21:43</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Rafael Nadal fick jubla på hemmaplan.<br/>Den spanske tennisstjärnan vann den avgörande Davis Cup-singeln mot kanadensaren Denis Shapovalov med 6–3, 7–6 i Madrid.<br/>Därmed tog Spanien sin sjätte titel efter totalt 2–0 i finalen.</b>
      </p>
      <p>Rafael Nadals seger var pricken över i på ett fantastiskt år för den relativt nyblivna världsettan. Nadal har vunnit både Franska mästerskapen och US Open – hans 18:e och 19:e grand slam-titel i karriären – och 33-åringen var tungan på vågen när Spanien gick hela vägen i Davis Cup, som i år hade ett nytt format med en huvudturnering under en vecka.</p>
      <p>Inför ögonen på bland andra kung Felipe VI och fotbollsstjärnorna Sergio Ramos och Gerard Piqué besegrade han Denis Shapovalov, som vann Stockholm Open tidigare i höstas, i två raka set och kammade hem sin fjärde Davis Cup-titel – tre fler än Roger Federer.</p>
      <p>– En fantastisk seger. Jag kunde inte vara lyckligare, sade Nadal i Eurosports sändning.</p>
      <p><b>För besväret</b> fick det spanska laget en prischeck på 2,1 miljoner dollar, motsvarande runt 20 miljoner kronor.</p>
      <p>Nadal vann finalmatchen efter tiebreak i andra set, 9–7.</p>
      <p>Innan dess hade landsmannen Roberto Bautista Agut tagit hem den inledande singeln mot Felix Auger-Aliassime med 7–6, 6–3. En stark bedrift av Bautista Agut med tanke på att världsnian var tillbaka i det spanska laget efter att hans far gick bort i torsdags.</p>
      <p>– Det var en väldigt speciell känsla på banan i dag. Jag kunde bara gå ut och göra mitt bästa. Jag är väldigt glad att jag kunde vinna den första poängen till Spanien, sade Bautista Agut.</p>
      <p><b>Tidigare under turneringen</b> hyllades han av Nadal.</p>
      <p>– Han är en väldigt stark person och måste gå igenom den här svåra tiden. Även under de här dagarna har han stöttat oss med meddelanden. Den här segern är till honom och hans familj, sade Nadal efter semifinalsegern mot Storbritannien enligt internationella medier.</p>
    </article>
  </body>
</html>