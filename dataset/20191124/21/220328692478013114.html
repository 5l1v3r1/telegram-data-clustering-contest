<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/triumfalna-arka-vdigat-vv-varshava-407543.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T21:16:30+00:00"/>
    <meta property="og:title" content="Триумфална арка вдигат във Варшава"/>
    <meta property="og:description" content="Паметникът е в чест на 100 години от победата над руските болшевики"/>
  </head>
  <body>
    <article>
      <h1>Триумфална арка вдигат във Варшава</h1>
      <address><time datetime="2019-11-24T21:16:30+00:00">24 Nov 2019, 21:16</time> by <a rel="author">сс</a></address>
      <p>Триумфална арка, по подобие на тази в Париж, вдигат във Варшава във връзка с победата на Полша над руските болшевики през лятото на 1920 г., която спира настъплението на запад на Червената армия. Това заяви премиерът Матеуш Моравецки в навечерието на 100-годишния юбилей от битката.</p>
      <p>Тя заслужава голяма почит, тъй като е решаваща в историята на Европа и света. Без нея нямаше да има Европа, каквато я познаваме днес, категоричен е премиерът. Победата позволи на Полша да запази току-що спечелената си независимост и спря разпространението на комунизма в Западна Европа, написа Моравецки.</p>
      <p>Той обяви, че вече е направил дарение на фондация, която иска да изгради подобен паметник във Варшава, който обаче едва ли ще бъде готов за 100-та годишнина от битката - на 15 август догодина.</p>
    </article>
  </body>
</html>