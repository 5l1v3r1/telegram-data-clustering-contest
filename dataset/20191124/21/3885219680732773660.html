<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.walla.co.il/item/3325600"/>
    <meta property="og:site_name" content="וואלה! חדשות"/>
    <meta property="article:published_time" content="2019-11-24T21:30:00+00:00"/>
    <meta property="og:title" content="כדקה לאחר שהמריא: 24 הרוגים בהתרסקות מטוס קל בקונגו"/>
    <meta property="og:description" content="על פי הדיווחים, המטוס נשא 17 נוסעים ושני אנשים צוות והתרסק אל תוך מבנה בעיר גומה. 24 גופות חולצו מההריסות, אך מספר התושבים..."/>
  </head>
  <body>
    <article>
      <h1>כדקה לאחר שהמריא: 24 הרוגים בהתרסקות מטוס קל בקונגו</h1>
      <address><time datetime="2019-11-24T21:30:00+00:00">24 Nov 2019, 21:30</time> by <a rel="author">סוכנויות הידיעות</a></address>
      <figure>
        <img src="https://img.wcdn.co.il/f_auto,w_700,t_18/2/9/5/3/2953361-46.jpg"/>
        <figcaption>עוד שתי גופות טרם חולצו מההריסות. הרפובליקה הדמוקרטית של קונגו, היום (צילום: רויטרס)</figcaption>
      </figure>
      <p>24 בני אדם נהרגו היום (ראשון) בהתרסקות מטוס בשכונת מגורים ברפובליקה הדמוקרטית של קונגו. מטוס הנוסעים, הנמצא בבעלות פרטית של חברת Busy Bee, התרסק כדקה לאחר המראתו, כך דיווח מקור מנמל התעופה בגומה לרשת BBC. לדברי חברת התעופה, במטוס היו 17 נוסעים ושני אנשי צוות.</p>
      <p>הגופות חולצו תחת הריסות המטוס, שהתרסק בשכונה בגומה, עיר בצפון המדינה האפריקנית. אחד המחלצים סיפר כי ישנן שתי גופות נוספות שאותרו וטרם חולצו, וכי "טרם ידוע מספרם המדויק של התושבים שהיו בבתיהם" בעת התרסקות המטוס בשכונה. המטוס שהמריא בין השעות 9:00-9:10, ועשה דרכו לבני, עיר הצפונית לגומה.</p>
      <h3>עוד בוואלה! NEWS</h3>
      <p>
        <a href="https://news.walla.co.il/item/3322250">בית הדין בהאג גזר 30 שנות מאסר על "המחסל" מקונגו </a>
        <a href="https://news.walla.co.il/item/3321570"> הרפובליקה הדמוקרטית של קונגו: עיתונאי שהעלה מודעות לאבולה נרצח בביתו </a>
        <a href="https://news.walla.co.il/item/3250836"> רואנדה סגרה את הגבול עם קונגו מחשש להתפשטות האבולה </a>
        <a href="https://tld.walla.co.il/item/3195867?lm_supplier=16893&amp;lm_bc=18500"> העתיד כבר כאן: הבדיקה החכמה שמאתרת סיכון מוגבר ללקות בשבץ מוחי תוכן מקודם</a>
      </p>
      <figure>
        <img src="https://img.wcdn.co.il/f_auto,w_700,t_18/2/9/5/3/2953360-46.jpg"/>
        <figcaption>עוד לא ידוע מספרם של אלה שהיו בבתיהם בזמן ההתרסקות. הרפובליקה הדמוקרטית של קונגו, היום (צילום: רויטרס)</figcaption>
      </figure>
      <p>סיבת ההתרסקות טרם התבררה סופית, אך על פי מקורות מקומיים, המטוס נתקל בכשל במנוע עם המראתו. צוותי חילוץ ומקומיים מיהרו להגיע למקום ההתרסקות כדי לפנות את הפצועים ולחלץ את הגופות. בכיר בממשל המקומי הביע את צערו כלפיי משפחות ההרוגים והניצולים ואמר כי "ההתרסקות גבתה את חייהם של אנשינו".</p>
      <p>על פי דיווחים, באוקטובר האחרון, מטוס מטען שהמריא מאותו נמל תעופה התרסק כשעה לאחר המראתו ושמונה נוסעים ואנשי צוות נהרגו.</p>
    </article>
  </body>
</html>