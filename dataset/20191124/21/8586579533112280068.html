<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/ataturku-olduren-de-halktan-gizleyen-de-54023yy.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T21:00:00+00:00"/>
    <meta property="og:title" content="Atatürk'ü öldüren de, halktan gizleyen de…"/>
    <meta property="og:description" content="Atatürk'ü öldüren de, halktan 81 yıldır gizleyen de &quot;uluslararası çetedir.&quot;*Geçen Pazartesi, &quot;Çok açık ve net söylüyorum: Atatürk öldürülmüştür!&quot;..."/>
  </head>
  <body>
    <article>
      <h1>Atatürk'ü öldüren de, halktan gizleyen de…</h1>
      <address><time datetime="2019-11-24T21:00:00+00:00">24 Nov 2019, 21:00</time> by <a rel="author">Hulki CEVİZOĞLU</a></address>
      <p>
        <b>Atatürk'ü öldüren de, halktan 81 yıldır gizleyen de "<i>uluslararası çetedir</i>."</b>
      </p>
      <p>
        <b>*</b>
      </p>
      <p>Geçen Pazartesi, "Çok açık ve net söylüyorum: <b>Atatürk öldürülmüştür!</b>" demiştim.</p>
      <p>"Hem de doktorları tarafından."</p>
      <p>(Linki: <u>&lt;http://cevizkabugu.com.tr/yazilar.asp?procid=624&gt;</u>)</p>
      <p>
        <b>ÖLÜ BİR ULUS!</b>
      </p>
      <p>Çok acıdır.</p>
      <p>
        <b>Eğer bir ulus, kurucusunun öldürüldüğü gerçeğini -belgeleriyle ortaya konmasına karşın- umursamıyorsa, o ülke boşuna kurtulmuş, o lider boşuna can vermiştir!</b>
      </p>
      <p>
        <b>*</b>
      </p>
      <p>"<b><i>Beni hatırlayınız</i></b>" diyerek kendisini milletine emanet eden kurucu lider, milleti tarafından unutulmuştur.</p>
      <p>
        <b>*</b>
      </p>
      <p>Bu "tarih", "vefa" ve  "tarih sosyolojisi"  açısından ibretlik bir vakadır.</p>
      <p>(Fenomenolojik hafıza konusuna girmeyeceğim.)</p>
      <p>
        <b>*</b>
      </p>
      <p>O'nun bu küçük ve insani dileğini unutan ulusu, artık <b>"tören ve ritüel toplumu"<sup>®</sup></b> olmuştur.</p>
      <p>
        <b>*</b>
      </p>
      <p><b>O ise, öldürülüşünü bile umursamayan/soruşturmayan halkı tarafından (da) </b>-bir kez daha-<b> öldürülmüştür.</b></p>
      <p>
        <b>*</b>
      </p>
      <p>Böyle bir ulusun kendisi de <b>"ölü bir ulustur!"</b></p>
      <p>
        <b>Liderinden önce ölmüş, ama henüz defnedilmemiştir.</b>
      </p>
      <p>(Defin işlemi 81 yıldır sürmektedir.)</p>
      <p>
        <b>*</b>
      </p>
      <p>
        <b>Medya ve kitle hafta boyunca gel-geç gündelik konulara odaklanmış, "fabrikasyon istihbarat ve dedikodu" haberleri ile oyalanmıştır.</b>
      </p>
      <p>81 yıldır olduğu gibi.</p>
      <p>
        <b>ATATÜRK CİNAYETİ "MÜTTEFİKLİK BOZULMASIN" DİYE GİZLENMİŞTİR!</b>
      </p>
      <p>George Orwell'in "<b>1984</b>" ve "<b>Hayvan Çiftliği</b>" romanları, pek çok edebi eser gibi, tarihe, psikoloji ve sosyolojiye çok büyük ışık tutmaktadır.</p>
      <p>Atatürk'ün öldürülüşünün gizlenmesi, aynen bu kitaplarda ayrıntılı yer alan "<b>uluslararası operasyonlar</b>" gibidir.</p>
      <p>Düşünsenize, bugün Atatürk'ün ölümünün ardındaki ülke bilinse o ülkeye karşı toplumun dinlemen hıncını!</p>
      <p>İşte bu nedenle "<b>müttefiklik bozulmasın</b>" diye, <b>ATATÜRK CİNAYETİ</b> tarihten silinip, kazınmıştır!</p>
      <p>
        <b>*</b>
      </p>
      <p>Oysa gerçek şudur:</p>
      <p>"<b>Atatürk doktorları tarafından öldürülmüştür!</b>"</p>
      <p>Bu açıklama ve bilgiye karşı izlenecek iki yol vardı:</p>
      <p>Ya, "Bu yalandır" demek.</p>
      <p>Ya da, "Bu müthiş bir bilgi, bize açıkla" demek.</p>
      <p>
        <b>*</b>
      </p>
      <p>Bunun ikisinin de yapılmaması, olayı büyütmemek, gerçeğin kitlelere ulaşmasını engellemek için planlı bir duyarsızlıktır.</p>
      <p>
        <b>Bilinçli bir duyarsızlık operasyonu!</b>
      </p>
      <figure>
        <img src="https://www.yenicaggazetesi.com.tr/d/other/hulki-ataturk.png"/>
      </figure>
      <p>
        <b>*</b>
      </p>
      <p>
        <b>SALİH BOZOK'UN ÖLÜMÜ DE ŞÜPHELİDİR!</b>
      </p>
      <p>Şimdi de, Atatürk'ün Başyaveri Salih Bozok'un ölümünün de şüpheli olduğunu söylüyorum.</p>
      <p>
        <b>*</b>
      </p>
      <p>Ortada bir "hikâye" var!</p>
      <p>Bozok'ün ölümü efendim şöyleymiş, böyleymiş.</p>
      <p>Bu hikâyeler mantık dışı ve "<b>kurgulanmış toplu hikâyelerdir</b>" sadece.</p>
      <p>Çünkü aksi yönde önemli "<b>susturulmuş açıklamalar</b>"<b><sup>®</sup></b> vardır.</p>
      <p>Zaten anlatılanlar -akıl sağlığı yerinde herkes için- mantık dışıdır.</p>
      <p>Bunları açıklamayacağım.</p>
      <p>
        <b>Ta ki Atatürk'ün ulusu ve Cumhuriyet'in muhafızlarının duyarlığı gelişene kadar.</b>
      </p>
      <p>
        <b>TÜRK TARİH KURUMU'NDAN ATATÜRK'E SANSÜR!</b>
      </p>
      <p>ABD'nin "bizim çocuklar" dediği, 1980 darbecileri Kenan Evren'lerin Türk Tarih Kurumu, 1981 yılında, Atatürk'ün kendi açıklamalarına sansür uygulamıştır!</p>
      <p>
        <b>*</b>
      </p>
      <p>Atatürk, ülkemizin ilk sosyologlarından Prof. Dr. Afet İnan'a "Afet" diye başlayan "<b>el yazısı</b>" mektubunda şöyle diyordu:</p>
      <p>"<b>Bence doktorların yanlış görüş ve hükümleri sebebiyle hastalık durmamış ilerlemiştir</b>."</p>
      <p>
        <b>*</b>
      </p>
      <p>Ne bilsin, hasta ve krizler geçirdiği hasta yatağında kendisinin bu denli yalnız bırakılacağını?</p>
      <p>O kadar iyi niyetli ki, "<b>Bence doktorların yanlış görüş ve hükümleri" </b>diyor!</p>
      <p>"<b>Bana suikast yapıyorlar</b>" demiyor.</p>
      <p>Hasta yatağında öldürülebileceğine ihtimal vermiyor, bence, konduramıyor.</p>
      <p>
        <b>GİZLENEN DİĞER MEKTUPLARI?</b>
      </p>
      <p>
        <b>Kim bilir belki de hepimizden, ulusundan gizlenen başka mektupları da vardır, yok edilen mektupları da…</b>
      </p>
      <p>ABD darbecisi Kenan Evrenlerin iktidar olduğu 1981'de, Atatürk'ün kendi kurduğu Türk Tarih Kurumu'na yaptırılan sansür, 1989 yılında da yapılmıştır.</p>
      <p>O yıl tekrar yayınlanan Prof. Afet İnan'ın "<b>Atatürk'ten Mektuplar</b>" adlı kitabında, Atatürk'ün aynı sözleri sansür edilmiştir.</p>
      <p>Atatürk'ün "<b>Bence doktorların yanlış görüş ve hükümleri sebebiyle hastalık durmamış ilerlemiştir</b>" sözleri toplumdan gizlenmiş ve yayınlanmamıştır.</p>
      <p>
        <b>*</b>
      </p>
      <p>Sonuç.</p>
      <p>"<b>Sahte gerçekler</b>" (Baudrillard) çağında ve "<b>sahte gerçekler ülkesi</b>"<b><sup>®</sup></b> (Cevizoğlu) Türkiye'de yaşamaya devam ediyoruz.</p>
      <p>"<i>Cumhuriyetin temeli kültür</i>" olsa da, Türk milleti AVM gezerek stres atmayı yeğlemektedir.</p>
      <figure>
        <iframe src="https://www.youtube.com/embed/5WkpoOuUmb4" width="560" height="315" data-service="Youtube" scrolling="no"/>
      </figure>
    </article>
  </body>
</html>