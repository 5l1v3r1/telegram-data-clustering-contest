<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/24/na-dytyachomu-yevrobachenni-peremogla-predstavnytsya-polshhi/"/>
    <meta property="og:site_name" content="Рубрика"/>
    <meta property="article:published_time" content="2019-11-24T21:48:14+00:00"/>
    <meta property="og:title" content="На дитячому Євробаченні перемогла представниця Польщі"/>
    <meta property="og:description" content="У фіналі дитячого Євробачення перемогла представниця Польщі Вікі Габор, яка виконала пісню “Superhero”. Про це повідомляє UATV. Дівчинка здобула перемогу за результатами глядацького голосування і за оцінками представників журі. Вона отримала 278 балів від 19 країн-учасниць. Це вдруге поспіль представники Польщі перемагають у цьому конкурсі. Друге місце посів Ержан Максим з Казахстану. На третій сходинці – представниця Іспанії Мелані. 14-річна українка Софія […]"/>
  </head>
  <body>
    <article>
      <h1>На дитячому Євробаченні перемогла представниця Польщі</h1>
      <address><time datetime="2019-11-24T21:48:14+00:00">24 Nov 2019, 21:48</time> by <a rel="author" href="https://rubryka.com/author/rubryka_admin/" target="_blank">Богдан Петришин</a></address>
      <figure>
        <img src="https://rubryka.com/wp-content/uploads/2019/11/21-6-860x539.jpg"/>
      </figure>
      <p>
        <b>
          <b>У фіналі дитячого Євробачення перемогла представниця Польщі Вікі Габор, яка виконала пісню “Superhero”.</b>
        </b>
      </p>
      <p>Про це повідомляє <a href="https://uatv.ua/">UATV.</a></p>
      <p>Дівчинка здобула перемогу за результатами глядацького голосування і за оцінками представників журі. Вона отримала 278 балів від 19 країн-учасниць. Це вдруге поспіль представники Польщі перемагають у цьому конкурсі.</p>
      <p>Друге місце посів <b>Ержан Максим</b> з <b>Казахстану</b>. На третій сходинці – представниця Іспанії <b>Мелані.</b></p>
      <p>14-річна українка <b>Софія Іванько</b> з піснею “The Spirit Of Music” посіла <b>15 місце</b>. Вона отримала 59 балів.</p>
      <p>Іванько зізналася, що не відчуває хвилювання перед своїм виступом, адже це заважає зосередитися. Також вона розповіла про залаштунки дитячого Євробачення.</p>
      <figure>
        <iframe src="https://www.youtube.com/embed/g1749mKmwQ8" width="560" height="415" data-service="Youtube" scrolling="no"/>
      </figure>
      <p>Відзначимо, що Польща вперше в історії стала країною-господаркою пісенного конкурсу.</p>
    </article>
  </body>
</html>