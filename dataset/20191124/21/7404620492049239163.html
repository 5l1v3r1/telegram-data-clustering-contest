<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mig.com.ua/na-zaporizhzhi-bilshe-troh-tisjach-pracedavciv-nedoplachuvali-robitnikam/"/>
    <meta property="og:site_name" content="МИГ"/>
    <meta property="article:published_time" content="2019-11-24T21:23:57+00:00"/>
    <meta property="og:title" content="На Запоріжжі більше трьох тисяч працедавців недоплачували робітникам"/>
    <meta property="og:description" content="Головне управління ДПС у Запорізькій області доповіло, що цього року було встановлено понад три тисячі компаній, які виплачували своїм працівникам зарплати менше встановленого законодавством мінімуму. Про це повідомляє Департамент інформаційної діяльності та комунікацій з громадськістю ЗОДА. На с"/>
  </head>
  <body>
    <article>
      <h1>На Запоріжжі більше трьох тисяч працедавців недоплачували робітникам</h1>
      <address><time datetime="2019-11-24T21:23:57+00:00">24 Nov 2019, 21:23</time> by <a rel="author" href="https://mig.com.ua/author/anna/" target="_blank">Анна Чуприна</a></address>
      <p>Головне управління ДПС у Запорізькій області доповіло, що цього року було встановлено понад три тисячі компаній, які виплачували своїм працівникам зарплати менше встановленого законодавством мінімуму. Про це повідомляє Департамент інформаційної діяльності та комунікацій з громадськістю ЗОДА.</p>
      <p>На спільні засідання комісій органів місцевої влади та податкової служби було запрошено 3177 роботодавців. За результатами співбесід керівники 3122 підприємств підвищили рівень оплати праці співробітникам. Завдяки цьому до бюджетів та соціальних фондів додатково надійшло 2 мільйони гривень єдиного соціального внеску, 1,7 мільйона гривень податку на доходи фізичних осіб та 100 тисяч гривень військового збору.</p>
      <p>У п’ятірці найбільших мінімізаторів зарплат – підприємства, які спеціалізуються на кредитуванні, виробництві робочого одягу, реалізації продуктів харчування, напоїв і тютюнових виробів, виробництві сільгосппродукції, торгівлі фармацевтичними товарами. У цих компаніях значна частина робітників працювала за сумісництвом, неповний робочий час або за підрядною формою оплати праці.</p>
      <p>Нагадаємо, у 2019 році мінімальна заробітна плата становить 4173 гривні.</p>
    </article>
  </body>
</html>