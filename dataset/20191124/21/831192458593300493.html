<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://europost.gr/sygklonistiki-exomologisi-gnostoy-ellina-tragoydisti-o-aderfos-moy-aytoktonise-mesa-sti-fylaki-vinteo/"/>
    <meta property="og:site_name" content="europost.gr"/>
    <meta property="article:published_time" content="2019-11-24T21:25:58+00:00"/>
    <meta property="og:title" content="Συγκλονιστική εξομολόγηση γνωστού Έλληνα τραγουδιστή: «Ο αδερφός μου αυτοκτόνησε μέσα στη φυλακή!» (βίντεο)"/>
    <meta property="og:description" content="Ο νεαρός καλλιτέχνης άνοιξε την καρδιά του στην Τατιάνα Στεφανίδου και μίλησε για τον χαμό που τον λύγισε. Ο αδερφός του αυτοκτόνησε μέσα στη φυλακή, βυθίζοντας στο πένθος και την θλίψη τον ίδιο, αλλά και"/>
  </head>
  <body>
    <article>
      <h1>Συγκλονιστική εξομολόγηση γνωστού Έλληνα τραγουδιστή: «Ο αδερφός μου αυτοκτόνησε μέσα στη φυλακή!» (βίντεο)</h1>
      <address>
        <time datetime="2019-11-24T21:25:58+00:00">24 Nov 2019, 21:25</time>
      </address>
      <p>Ο νεαρός καλλιτέχνης άνοιξε την καρδιά του στην Τατιάνα Στεφανίδου και μίλησε για τον χαμό που τον λύγισε. Ο αδερφός του αυτοκτόνησε μέσα στη φυλακή, βυθίζοντας στο πένθος και την θλίψη τον ίδιο, αλλά και την οικογένειά του. Ο Ιορδάνης εξομολογήθηκε πώς βίωσε αυτή την απώλεια, αλλά και πώς κατάφερε, μέσω του αθλητισμού και των σπουδών να βρει τον δρόμο του, παρά το δύσκολο οικογενειακό περιβάλλον που μεγάλωσε.</p>
      <p>«Ακόμα και τώρα δεν μπορώ να το αποδεχτώ πλήρως. Θεωρούσα τον αδερφό μου πιο δυνατό από εμένα. Τελικά δεν έβλεπα κάποια πράγματα από την σωστή οπτική γωνία«, είπε αρχικά, ενώ συνέχισε λέγοντας: «Ο αδερφός μου έπεσε σε πολύ μικρή ηλικία στα ναρκωτικά. Μεγαλώσαμε σχεδόν μόνοι μας. Υπήρχαν όμως και κάποιοι περίοδοι που ήμασταν χωρισμένοι. Ο αδερφός μου ήταν για ένα διάστημα με την μαμά μας, η οποία ήταν κι εκείνη εθισμένη στα ναρκωτικά. Τώρα είναι πολύ καλά…» .</p>
      <figure>
        <iframe src="https://www.youtube.com/embed/6aUF1UyOt1g" width="696" height="392" data-service="Youtube" scrolling="no"/>
      </figure>
      <p>«Είχαμε μιλήσει περίπου 13 μέρες πριν δώσει τέλος στη ζωή του. Σε μια κλήση μου δεν απάντησε, αλλά μετά μιλήσαμε με μηνύματα. Του είχα πει ότι πιστεύω σ’ εκείνον πάρα πολύ. Και μου είπε ότι ήθελε πολύ να αλλάξει. Δεν μου ζητούσε λεφτά για να πάρει την δόση του. Εμένα με ντρεπόταν… Για ένα ατυχές γεγονός, έμπαινε συνέχεια μέσα για μικροπράγματα, από τα 16 του…» , αποκάλυψε.</p>
      <p>Μάλιστα, εξομολογήθηκε: «Ο αδερφός μου μέσα στην φυλακή έπαθε κατάθλιψη. Στο τελευταίο του ποινικό αδίκημα του καταλόγισαν τη μέγιστη ποινή. Η απόφαση των δικαστών εξαρτήθηκε από το ποινικό του μητρώο. Είδαν τον φάκελό του και θεώρησαν ότι είναι αμετανόητος… Είχε μια καλή πορεία και όταν έδιωξαν κόσμο από τον Κορυδαλλό τον έστειλαν στην Κέρκυρα. Αφού πήγε εκεί, μετά από επτά μέρες έγινε το κακό…»</p>
      <figure>
        <iframe src="https://www.youtube.com/embed/c_FJNYVOZn4" width="696" height="392" data-service="Youtube" scrolling="no"/>
      </figure>
      <p>Πηγή: tlife.gr</p>
    </article>
  </body>
</html>