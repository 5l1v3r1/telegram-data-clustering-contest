<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/news-diaspora-chehia/30289614.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-24T21:53:01+00:00"/>
    <meta property="og:title" content="Найстарша українська громадська організація в Чехії відсвяткувала ювілей"/>
    <meta property="og:description" content="Найстаршій українській громадській організації в Чехії – «Українській ініціативі в Чеській Республіці» – виповнюється 25 років. Метою її заснування в 1994 році була потреба згуртувати українську грома"/>
  </head>
  <body>
    <article>
      <h1>Найстарша українська громадська організація в Чехії відсвяткувала ювілей</h1>
      <address>
        <time datetime="2019-11-24T21:53:01+00:00">24 Nov 2019, 21:53</time>
      </address>
      <p>Найстаршій українській громадській <a href="http://www.ukrajinci.cz/">організації</a> в Чехії – «Українській ініціативі в Чеській Республіці» – виповнюється 25 років. Метою її <a href="https://or.justice.cz/ias/ui/rejstrik-firma.vysledky?subjektId=742794&amp;typ=PLATNY">заснування</a> в 1994 році була потреба згуртувати українську громаду, яка зростала не тільки в Празі, але й у інших великих чеських містах – Брно, Плзень та Градец-Кралове.</p>
      <p>«Українська ініціатива» ставить своєю метою підтримку, розвиток і захист інтересів українців в Чехії, популяризацію української історії, культури, традицій України в чеському суспільстві, а також розвиток і збагачення українсько-чеського діалогу.</p>
      <p>Першою очолила «Українську ініціативу» Лідія Райчинець-Затовканюк, якій вдалося згуртувати навколо себе і залучити до громадського і культурного життя значну частину громади. Нині «Українська ініціатива» належить до найактивніших українських громадських організацій в Чехії.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FUkraineEmbassyinCzechia%2Fvideos%2F2021708174606355%2F&amp;show_text=0&amp;width=640" width="640" height="358" data-service="Facebook" scrolling="no"/>
      </figure>
      <p>Також відзначає свій 15-літній ювілей самодіяльний творий український колектив <a href="http://www.dzerelo.cz/">«Джерело»</a>, заснований в листопаді 2004 року в Празі. Як зазначають члени колективу, їх «об’єднує любов до рідної землі, рідної пісні та народної творчості, необхідність у спілкуванні рідною мовою».</p>
      <p>З ювілеями українців у Празі на урочистому засіданні привітали міністр закордонних справ Чехії Томаш Петршічек, а також посол України в Чехії Євген Перебийніс.</p>
    </article>
  </body>
</html>