<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905079/-antwerp-beheerst-de-kunst-van-het-slappe-koord-dansen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T21:31:00+00:00"/>
    <meta property="og:title" content="&quot;Antwerp is een uitputtingsslag voor zichzelf, de tegenstanders en de fans&quot;"/>
    <meta property="og:description" content="Antwerp snoepte in het absolute slot KAA Gent de drie punten af. Chef voetbal bij"/>
  </head>
  <body>
    <article>
      <h1>"Antwerp is een uitputtingsslag voor zichzelf, de tegenstanders en de fans"</h1>
      <address>
        <time datetime="2019-11-24T21:31:00+00:00">24 Nov 2019, 21:31</time>
      </address>
      <p>
        <b>Antwerp snoepte in het absolute slot KAA Gent de drie punten af. Chef voetbal bij <i>Het Laatste Nieuws</i>, Stephan Keygnaert, heeft er zijn eigen kijk op.</b>
      </p>
      <p>"Living on the edge", dat is de wapenspreuk die Keygnaert het best vindt passen bij Antwerp. "Ze leven en werken op het randje. Stamnummer 1 is een uitputtingsslag voor zichzelf, de tegenstanders, fans en waarnemers", vervolgt Keygnaert. Het mag dan ook niet verwonderen dat Jess Thorup en Michel Louwagie met gebogen hoofd de bosuil verlieten.</p>
      <aside>Lees meer<br/><a href="https://www.voetbalprimeur.be/nieuws/905037/gntant.html?itm_source=www.voetbalprimeur.be&amp;itm_medium=highlighted-content">Gent geeft zekere overwinning tegen Antwerp uit handen na laat doelpunt</a></aside>
      <p>En wat dan gezegd over Laszlo Bölöni. Ondanks de goede resultaten slikt de Roemeen toch behoorlijk wat kritiek. Hij wordt vooral een gebrek aan kleedkamermanagement verweten. Keygnaert neemt het op voor Bölöni. "Begin er maar eens aan. Lamkel Zé, Mbokani, Mirallas, Refaelov,...welke coach kan die allemaal tussen de lijnen houden?"</p>
      <p>Terug naar de wedstrijd tegen Gent dan. Bölöni slaagde erin om met zijn troepen toch nog een late gelijkmaker te scoren. "Hij deed wat ze in Schotland elke zaterdagnamiddag in het cafévoetbal doen: basketters in de strijd gooien en hopen dat de bal goed valt", aldus Keygnaert. Het plannetje lukte en de bosuil was weer wakker. Bölöni vatte het als volgt samen "De duivel slaapt nooit." Of zoals Keygnaert in zijn krant optekent: "De Great Old beheerst de kunst van het slappe koord dansen."</p>
      <aside>Lees meer<br/><a href="https://www.voetbalprimeur.be/nieuws/905022/alweer-geen-minuten-voor-antwerp-speler-benson-die-onvrede-uit-op-instagram.html?itm_source=www.voetbalprimeur.be&amp;itm_medium=highlighted-content">Alweer geen minuten voor Antwerp-speler Benson, die onvrede uit op Instagram</a></aside>
    </article>
  </body>
</html>