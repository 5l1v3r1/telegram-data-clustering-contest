<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.origo.hu/nagyvilag/20191124-harom-tonna-kokaint-foglaltak-le-spanyolorszagban.html"/>
    <meta property="og:site_name" content="Origo"/>
    <meta property="article:published_time" content="2019-11-24T21:40:00+00:00"/>
    <meta property="og:title" content="Három tonna kokaint foglaltak le Spanyolországban"/>
    <meta property="og:description" content="A hatalmas drogszállítmány egy tengeralattjáróval érkezett Latin-Amerikából."/>
  </head>
  <body>
    <article>
      <h1>Három tonna kokaint foglaltak le Spanyolországban</h1>
      <address><time datetime="2019-11-24T21:40:00+00:00">24 Nov 2019, 21:40</time> by <a rel="author">MTI</a></address>
      <p>
        <b>Háromezer kilogramm nagy tisztaságú kokaint foglaltak le vasárnap a spanyol hatóságok egy tengeralattjáró hajóban, amely Latin-Amerikából érkezett a félszigetre.</b>
      </p>
      <aside>A hajó háromfős legénysége közül kettőt elfogtak, a harmadik elmenekült</aside>
      <p>- közölte a spanyol csendőrség. A húsz méter hosszú tengeralattjáró hajót Vigo kikötőváros térségében foglalták le. A hatóságok azt nem közölték, hogy melyik dél-amerikai országból indulhatott, és hogy átszelte-e az óceánt, vagy csak a spanyol partok közelében tették vízre, és rakodták meg a kábítószerrel.</p>
      <aside>A tengeralattjáró egyébként előző éjjel, a viharos időjárási viszonyok között zátonyra futott.  </aside>
      <figure>
        <img src="https://cdn.nwmgroups.hu/s/img/i/1911/20191124kokainfogas-spanyolorszagban.jpg?w=644&amp;h=453"/>
        <figcaption>3 tonna kokaint találtak a spanyol hatóságok egy zátonyra futott tengeralattjáróban Vigo kikötőváros térségében (illusztráció).<cite>Forrás: AFP/Miguel Riopa</cite></figcaption>
      </figure>
      <p>Több órába telt, amíg kiemelték, és megtalálták benne a kokaint.</p>
      <p>
        <mark>Ez az egyik legnagyobb mennyiség, amit Spanyolországban elkoboztak.</mark>
      </p>
      <p>A kokaincsempészetnek ezen módja Latin-Amerikában közismert, de Spanyolországban újdonságnak számít.</p>
    </article>
  </body>
</html>