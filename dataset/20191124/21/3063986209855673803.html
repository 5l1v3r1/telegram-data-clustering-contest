<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843088"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T21:43:00+00:00"/>
    <meta property="og:title" content="প্রাণচঞ্চল নওগাঁর ঐতিহ্যবাহী দুবলহাটী রাজবাড়ী"/>
    <meta property="og:description" content="বাংলাদেশের ঐতিহ্যবাহী ধ্বংসপ্রায় দুবলহাটি রাজবাড়ি কয়েকটা দিনের জন্য মুখরিত হয়ে উঠেছে। বাংলাদেশসহ পৃথিবীর ১০টি দেশ থেকে আগত ৩১ জনশিল্পী, গবেষকও সৃজনশীল কর্মী একত্রিত হয়েছেন। তারা এখনে আবস্থান করবেন স্ব স্ব কর্ম নিয়ে। নভেম্বর মাস থেকে শুরু হওয়া শিল্পকর্ম চলবে ডিসেম্বর মাসব্যাপী। উড়ন্ত শিল্পীগোষ্ঠীর আবাসিক শিল্পকর্ম বিনিময় কর্মসূচির অষ্টম ও নবম পর্বের কর্মকাণ্ডের প্রধান মিলনস্থল হিসেবে নির্ধারণ করা হয় এই ঐতিহাবাহী রাজবাড়িটিকে। শিল্পীদেও একটি ভিন্নধরণের সংগঠন 'উড়ন্ত'। এই শিল্পীগোষ্ঠী শৈল্পিকভাষায় গল্পের রূপে সমসাময়িক নানা বাস্তবতাকে উপস্থাপন করে। উড়ন্ত আবাসিক শৈল্পিক-বিনিময় কর্মসূচি হচ্ছে, উড়ন্ত শিল্পীগোষ্ঠীর প্রধান বাৎসরিক কার্যক্রম। যেখানে রাজধানী শহরের বাইরে অবস্থিত বাাংলাদেশের বিভিন্ন অজানা পুরাতন পরিত্যক্ত ঐতিহাসিক বাড়িকে কেন্দ্র করে এক নতুনধরণের মঞ্চ উপস্থাপন করা হয়। যে মঞ্চে সব শ্রেণির সব মাধ্যমের শিল্পীরা একত্রিত হয়ে নিজেদের সৃজনশীলতাকে নতুন মাত্রায় প্রসার করতে পারবে এবং আন্তর্জাতিক শিল্পীদের সংস্পর্শে এসে সম্মিলিত প্রচেষ্টায় শিল্পকর্মের নতুনধারা প্রচার করতে পারবে। প্রতিপর্বে শিল্পীরা অজানা কিংবা খুব নিকট…"/>
  </head>
  <body>
    <article>
      <h6 class="kicker">উড়ন্ত আবাসিক শিল্পকর্ম বিনিময় কর্মসূচিকে ঘিরে</h6>
      <h1>প্রাণচঞ্চল নওগাঁর ঐতিহ্যবাহী দুবলহাটী রাজবাড়ী</h1>
      <address><time datetime="2019-11-24T21:43:00+00:00">24 Nov 2019, 21:43</time> by <a rel="author">নওগাঁ প্রতিনিধি</a></address>
      <p>বাংলাদেশের ঐতিহ্যবাহী ধ্বংসপ্রায় দুবলহাটি রাজবাড়ি কয়েকটা দিনের জন্য মুখরিত হয়ে উঠেছে। বাংলাদেশসহ পৃথিবীর ১০টি দেশ থেকে আগত ৩১ জনশিল্পী, গবেষকও সৃজনশীল কর্মী একত্রিত হয়েছেন। তারা এখনে আবস্থান করবেন স্ব স্ব কর্ম নিয়ে। নভেম্বর মাস থেকে শুরু হওয়া শিল্পকর্ম চলবে ডিসেম্বর মাসব্যাপী। উড়ন্ত শিল্পীগোষ্ঠীর আবাসিক শিল্পকর্ম বিনিময় কর্মসূচির অষ্টম ও নবম পর্বের কর্মকাণ্ডের প্রধান মিলনস্থল হিসেবে নির্ধারণ করা হয় এই ঐতিহাবাহী রাজবাড়িটিকে।</p>
      <p>শিল্পীদেও একটি ভিন্নধরণের সংগঠন 'উড়ন্ত'। এই শিল্পীগোষ্ঠী শৈল্পিকভাষায় গল্পের রূপে সমসাময়িক নানা বাস্তবতাকে উপস্থাপন করে। উড়ন্ত আবাসিক শৈল্পিক-বিনিময় কর্মসূচি হচ্ছে, উড়ন্ত শিল্পীগোষ্ঠীর প্রধান বাৎসরিক কার্যক্রম। যেখানে রাজধানী শহরের বাইরে অবস্থিত বাাংলাদেশের বিভিন্ন অজানা পুরাতন পরিত্যক্ত ঐতিহাসিক বাড়িকে কেন্দ্র করে এক নতুনধরণের মঞ্চ উপস্থাপন করা হয়। যে মঞ্চে সব শ্রেণির সব মাধ্যমের শিল্পীরা একত্রিত হয়ে নিজেদের সৃজনশীলতাকে নতুন মাত্রায় প্রসার করতে পারবে এবং আন্তর্জাতিক শিল্পীদের সংস্পর্শে এসে সম্মিলিত প্রচেষ্টায় শিল্পকর্মের নতুনধারা প্রচার করতে পারবে।</p>
      <p>প্রতিপর্বে শিল্পীরা অজানা কিংবা খুব নিকট সময়ে হারিয়ে যাবে অথবা ভেঙে ফেলা হবে এমন স্থাপনাগুলোর ইতিহাস ও জড়িয়ে থাকা স্মৃতিগুলোর এক বিকল্পধারার নিবন্ধন উপস্থাপন করে থাকেন। খুব জলদি অবহেলায় হারিয়ে যাওয়া পুরোনো বাড়িগুলোর সাথে হারিয়ে যাচ্ছে অজানা ইতিহাস। এই সম্পদগুলোর সাথে পুনরায় জনগোষ্ঠীর সম্পর্ক গড়ে তুলতে ভূমিকা রাখে 'উড়ন্ত' এবং তাদের শিল্পীগণ। পুরোনো বাড়িগুলোর পরিসীমায় বসবাসকারীরা স্বতঃস্ফূর্তভাবে অংশগ্রহণ করতে পারে সৃজনশীলতার এই কার্যক্রমে। ফলে তৈরি হয় এক নতুনধার। যা পরবর্তীতে ওই অঞ্চলের মানুষকে আগ্রহী করে তোলে হারানো ইতিহাসকে খুঁজে বেরকরার ব্যাপারে।</p>
      <p>উড়ন্তর অষ্টম ও নবম পর্বের অংশগ্রহণকারী শিল্পীরা হলেন: আবিদ আসলাম (পাকিস্থান), অর্ণব সাহা (বাংলাদেশ), বার্গিট্টা ভলজ (জার্মানি), চন্দ্রেয়ী দে (ভারত), ডেভিড তাগলিয়াবু (ইতালি), দীপক কুমার ইয়াদাভ (ভারত), এলডি গিগনার্ড (ফ্রান্স), ফৌজিয় মাহিন চৌধুরী (বাংলাদেশ), হেলেনা আম্বেম্বে (সাউথ আফ্রিকা), জুয়েল চাকমা (বাংলাদেশ), কাজী তৌফিকুল ইসলাম (বাংলাদেশ), মনির মৃত্তিক (বাংলাদেশ), মিনিনকূলে নিয়োগই (সাউথ আফ্রিকা), মোহিত প্রিয়দর্শী (ভারত), মুহাম্মদ শাফায়েত হোসেইন (বাংলদেশ), নাবিল রহমান (বাংলাদেশ/নিউইয়র্ক), নিশা রেচেল ফিলিপ (ভারত), রাবিয়া উইলিয়ামস (স্পেন), রঙ্গজীব রয় (ভারত), রুবি কর্মকার (ভারত),<br/>রুপানীথান পাক্কিয়ারাজা (শ্রীলংকা), এস এম আসাদুজ্জামান রূপ (বাংলাদেশ), সর্বান চৌধুরী (ভারত), সারিয়া তাসনিম আহমেদ (বাংলাদেশ), সিমাঙ্গলিস (সাউথ আফ্রিকা), সৌনক দাস (বাংলাদেশ), সায়েদ মুহাম্মদ জাকির (বাংলাদেশ), তাইয়ারা ফারহানা তারেক (বাংলাদেশ), তানভীর আলিম (বাংলাদেশ), এম. শাফায়াত হোসাইন (বাংলাদেশ), মুনা হোসেন (বাংলাদেশ), অমিয় রায় (বাংলাদেশ)।</p>
      <p>সংস্কৃতির উপাদানগুলো মিলিয়ে নতুনধারার শিল্পকর্ম উপস্থাপন করে থাকেন কিউরেটর সাদিয়া মিজান ও জিওভান্নি মরাস্যুটটি (জার্মানি)।</p>
      <p>প্রত্যেকটি পর্বের শেষে একটি স্থানীয় প্রদর্শনী উন্মুক্ত করে দেওয়া হবে সব সাধারণের জন্যে। অষ্টম পর্বের প্রদর্শনী আংশিক উন্মুক্ত হবে ২৬ নভেম্বর বিকেল ৩ টায় এবং সম্পূর্ণভাবে উন্মুক্ত হবে ২৭  নভেম্বর বিকেল ৩ টায়। ২৭ নভেম্বর সন্ধ্যা ৬টায় আয়োজন করা হবে একটি বিশেষ মঞ্চনাটক। পরিচালনায় থাকছে প্রাচ্যনাটনাট্যদল। প্রাচ্যনাটের সদস্যসহ নওগাঁ জেলার স্থানীয় থিয়েটারকর্মীরা।</p>
      <p>এ ছাড়া নওগাঁ জেলার স্থানীয় সাংস্কৃতিক সংগঠনের সহযোগিতায় থাকছে চিত্রাঙ্কন কর্মশালা, বাউল গান ও চলচিত্রপ্রদর্শনী। পরবর্তীতে নবম পর্বেও প্রদর্শনী আয়োজন করা হবে ৭ ও ৮ ডিসেম্বর। আয়োজনের বিস্তারিত অগ্রগতি নিয়ে উড়ন্তর ফেসবুক পেইজ এ প্রচারকরা হবে।</p>
    </article>
  </body>
</html>