<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/world/agria-dolofonia-fotoreporter-sti-xili-eixe-apokalypsei-periptoseis-kratikis-katastolis/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T21:57:42+00:00"/>
    <meta property="og:title" content="Άγρια δολοφονία φωτορεπόρτερ στη Χιλή – Είχε αποκαλύψει περιπτώσεις κρατικής καταστολής"/>
    <meta property="og:description" content="Η Αλμπερτίνα Μαρτίνεζ Μπούργος, φωτορεπόρτερ που όλο αυτό το διάστημα κάλυπτε τις διαδηλώσεις των Χιλιανών εναντίον του καθεστώτος Πινιέρα, βρέθηκε άγρια δολοφονημένη στο διαμέρισμά της στο Σαντιάγκο."/>
  </head>
  <body>
    <article>
      <h6 class="kicker">Κάλυπτε διαδηλώσεις</h6>
      <h1>Άγρια δολοφονία φωτορεπόρτερ στη Χιλή – Είχε αποκαλύψει περιπτώσεις κρατικής καταστολής</h1>
      <h2>Η Αλμπερτίνα Μαρτίνεζ Μπούργος, φωτορεπόρτερ που όλο αυτό το διάστημα κάλυπτε τις διαδηλώσεις των Χιλιανών εναντίον του καθεστώτος Πινιέρα, βρέθηκε άγρια δολοφονημένη στο διαμέρισμά της στο Σαντιάγκο.</h2>
      <address><time datetime="2019-11-24T21:57:42+00:00">24 Nov 2019, 21:57</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Φορώντας αντιασφυξιογόνες μάσκες στη μέση του δρόμου επέλεξε ένα ζευγάρι να χορέψει εν μέσω των έντονων διαμαρτυριών και διαδηλώσεων που συνεχίζονται για πάνω από έναν μήνα στη Χιλή.</p>
      <p>Παρά την όμορφη εικόνα των δύο νέων, οι αγριότητες και οι βιαιότητες συνεχίζονται στη χώρα της Λατινικής Αμερικής.</p>
      <p>
        <a href="https://www.in.gr/2019/11/25/economy/oikonomikes-eidiseis/anadromika-poioi-syntaksiouxoi-tha-diekdikisoun-ekatommyria-eyro/">Δείτε επίσης: Αναδρομικά, ποιοι συνταξιούχοι θα διεκδικήσουν εκατομμύρια ευρώ</a>
      </p>
      <p>Η Αλμπερτίνα Μαρτίνεζ Μπούργος, φωτορεπόρτερ που όλο αυτό το διάστημα κάλυπτε τις διαδηλώσεις των Χιλιανών εναντίον του καθεστώτος Πινιέρα, βρέθηκε άγρια δολοφονημένη στο διαμέρισμά της στο Σαντιάγκο. Τα ίχνη πάλης στο κατακρεουργημένο σώμα της ήταν φανερά.</p>
      <p>Από το διαμέρισμά της εξαφανίστηκε ο υπολογιστής και η φωτογραφική της μηχανή και μαζί όλα τα αρχεία από τις φωτογραφικές καλύψεις της.</p>
      <p>Η 38χρονη Αλμπερτίνα μέσα από τη δουλειά της αποκάλυψε περιστατικά βίας και καταστολής από τον Στρατό και την Αστυνομία, αλλά και κατάχρηση εξουσίας από τις δυνάμεις καταστολής, ειδικά σε βάρος των γυναικών διαδηλωτριών.</p>
      <p>Οι αρχές δηλώνουν ότι «θα μπορούσε να είναι ανθρωποκτονία». Η οικογένεια της Αλμπερτίνας, αλλά και το κίνημα «Ni una menos» ζήτησε την διερεύνηση της υπόθεσης.</p>
      <figure>
        <iframe src="https://www.youtube.com/embed/o02TARxOtss" width="640" height="360" data-service="Youtube" scrolling="no"/>
      </figure>
      <p>Πηγή: <a href="https://www.onetv.gr/cosmos/agria-dolofonia-fotoreporter-sti-xili-eixe-apokalypsei-periptoseis-kratikis-katastolis/">onetv.gr</a></p>
      <p>
        <a href="https://www.tanea.gr/2019/11/25/politics/antipoliteysi/to-diplo-prosopo-tou-tsipra-to-proi-aristeros-to-vrady-kentroaristeros/">Το διπλό πρόσωπο του Τσίπρα: Το πρωί αριστερός, το βράδυ κεντροαριστερός</a>
      </p>
    </article>
  </body>
</html>