<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/rockstar-games-yeni-oyunu-gta-olmayabilir-h80453.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T21:24:52+00:00"/>
    <meta property="og:title" content="İddia: Rockstar Games'in Yeni Oyunu GTA 6 Olmayacak"/>
    <meta property="og:description" content="Rockstar Games'in yeni oyunu, herkesin merak ettiği ilginç bir konu haline geldi. İddiaya göre Rockstar Games'in yeni oyunu GTA 6 veya Bully 2 olmayacak."/>
  </head>
  <body>
    <article>
      <h1>İddia: Rockstar Games'in Yeni Oyunu GTA 6 Olmayacak</h1>
      <h2>Bir süredir dillerden düşmeyen Rockstar Games'in bir sonraki oyunu, herkesin merak ettiği ilginç bir konu haline geldi. Merakla birlikte gelen söylentiler de kafaların karışmasına yol açtı. Ortaya atılan son iddiaya göre Rockstar Games'in yeni oyunu GTA 6 veya Bully 2 olmayacak.</h2>
      <address><time datetime="2019-11-24T21:24:52+00:00">24 Nov 2019, 21:24</time> by <a rel="author" href="https://www.webtekno.com/yazar/atakanlale" target="_blank">Atakan Lale</a></address>
      <p>Rockstar Games hakkında ortada dolaşan <b>söylentilere</b> göre Red Dead Redemption ve Grand Theft Auto yapımcılarından gelecek bir sonraki oyun, <b>GTA 6 ya da Bully 2</b><b>olmayacak</b>. Onların yerine yepyeni, <b>Ortaçağ’da </b>geçen<b> </b>bir açık dünya oyunuyla karşı karşıya kalacağız. Söylentiler, bu bilginin kaynağının geçmişte GTA Online ve Red Dead Redemption 2 hakkında verdiği bilgilerin de <b>doğru olduğu</b> yönünde. Başka bir deyişle gelecek yeni oyun hakkındaki söylentilerde doğruluk payı olabilir.</p>
      <p>Rockstar Games’in bu Ortaçağ açık dünya oyununu 2021 yılında yayınlayacağı söyleniyor. Hatta buna dair bir açıklamanın da yakın zamanda geleceği iddialar arasında. Ne yazık ki oyunla ilgili kayda değer detaylar burada son buluyor. Bunların dışında bahsi geçen bir şey de oyunda silahşörlük ve düello olması ki bu da oldukça mantıklı. Tabii oyunun Ortaçağ’da, Batı Avrupa’da bir yerde geçtiğini varsayarsak. </p>
      <h3>GTA yerine Ortaçağ oyunu mu geliyor? </h3>
      <figure>
        <img src="https://www.webtekno.com/images/editor/default/0002/31/1ed5f63da794bbc6919db1230d0570b7677fd676.jpeg"/>
      </figure>
      <p>Elbette bu dedikodulara temkinli yaklaşmakta fayda var. Bilindiği üzere birçok kişi Rockstar Games’in bir sonraki hamlesini bildiğini<b> iddia ediyor</b>. Bu iddialarla ilk defa karşılaşmıyor olmamız, olayı daha da ilginç hale getiriyor. Geçmişte de yine birdenbire ortaya çıkan dedikodular, Rockstar Games’in bir Ortaçağ oyunu üstünde çalıştığı yönündeydi. Tabii bu söylentiler birbirlerini körüklüyor da olabilir fakat birbirlerinden bu kadar uzak tarihlerde ortaya çıkmaları durumu biraz inanması zor hale getiriyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/gta-online-mod-olusturma-h79907.html">Rockstar, GTA Online Oyuncuları İçin 2 Yeni Mod Oluşturucu Yayınladı</a>
      </p>
      <p>Şartları değerlendirince bu söylentilerin yalan olma ihtimali yüksek. Yine de geçmişte bundan çok daha şüpheli iddiaların gerçekleştiğini gördük. O yüzden her şey mümkün. Şu an için garanti gibi gözüken şeylerden biri Rockstar Games’in yeni bir <b>Grand Theft Auto</b> ile karşımıza çıkacağı. Bu arada hala Bully’nin ikinci oyununun Rockstar Games’in çıkaracağı sıradaki oyun olduğuna dair fazlaca söylenti dolaşmakta.</p>
      <p><b>Kaynak : </b>https://comicbook.com/gaming/2019/11/24/rockstar-games-gta-6-bully-2-new-game-ps5-xbox-scarlett/</p>
    </article>
  </body>
</html>