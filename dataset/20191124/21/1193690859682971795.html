<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/polityka/poroshenko-zustrivsia-z-ministrom-oborony-kanady-pro-shcho-hovoryly-203400.html"/>
    <meta property="og:site_name" content="5 канал"/>
    <meta property="article:published_time" content="2019-11-24T21:46:00+00:00"/>
    <meta property="og:title" content="Порошенко зустрівся з міністром оборони Канади – про що говорили"/>
    <meta property="og:description" content="Порошенко впевнений, що те, що міністр залишився в уряді Трюдо, стане запорукою незмінної підтримки України у безпековій та обороннній сферах"/>
  </head>
  <body>
    <article>
      <h1>Порошенко зустрівся з міністром оборони Канади – про що говорили</h1>
      <address>
        <time datetime="2019-11-24T21:46:00+00:00">24 Nov 2019, 21:46</time>
      </address>
      <p>У рамках міжнародної безпекової конференції у Галіфаксі п’ятий Президент України, лідер партії "Європейська Солідарність" Петро Порошенко обговорив збільшення військово-технічної допомоги Україні із Міністром національної оборони Канади Харджітом Сінгхом Саджаном, який зберіг свою посаду у новому уряді Джастіна Трюдо. Про це Петро Порошенко повідомив на своїй сторінці у Facebook.</p>
      <blockquote>"Традиційно тепла і дружня зустріч з міністром оборони Канади. Привітав Harjit Sajjan з перезатвердженням на цій важливій посаді в новому уряді. Упевнений, це стане запорукою незмінної підтримки України у безпековій та обороннній сферах", - зазначив Порошенко.</blockquote>
      <p>"Маємо і далі спільно працювати над збільшенням військово-технічної допомоги Україні для відсічі російській агресії та в питанні членства нашої держави в НАТО", - переконаний Петро Порошенко.</p>
      <p>Петро Порошенко перебуває Канаді на щорічному безпековому форумі.</p>
    </article>
  </body>
</html>