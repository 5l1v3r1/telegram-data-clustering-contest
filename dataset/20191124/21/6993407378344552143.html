<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.radiosvoboda.org/a/30289620.html"/>
    <meta property="og:site_name" content="Радіо Свобода"/>
    <meta property="article:published_time" content="2019-11-24T21:45:49+00:00"/>
    <meta property="og:title" content="Як поводяться державці під час війни: південнокорейський урок для влади України"/>
    <meta property="og:description" content="Вітання президентові України! Може замість зустрічі з Путіним у Парижі йому варто відвідати Південну Корею – поцікавитись, як вони розуміють патріотизм?"/>
  </head>
  <body>
    <article>
      <h1>Як поводяться державці під час війни: південнокорейський урок для влади України</h1>
      <address><time datetime="2019-11-24T21:45:49+00:00">24 Nov 2019, 21:45</time> by <a rel="author" href="https://www.radiosvoboda.org/author/%D0%B3%D0%B5%D0%BD%D0%BD%D0%B0%D0%B4%D1%96%D0%B9-%D0%B4%D1%80%D1%83%D0%B7%D0%B5%D0%BD%D0%BA%D0%BE/ugouqq" target="_blank">Геннадій Друзенко</a></address>
      <p>
        <b>(Рубрика «Точка зору»)</b>
      </p>
      <p>BTS – найбільш успішна та відома південнокорейська група в історії поп-музики всієї Азії. За 6 років існування групи її альбоми розійшлись накладом у 16 мільйонів! У 2018 році IFPI's Global Artist Chart назвала їх другою за продажами своїх хітів групою у світі! І єдиною в чарті, яка співає не англійською. Це єдина корейська група, яка потрапляла в топ суперпрестижного Billboard charts. Times назвав їх «лідерами нового покоління» і помістив на 25-е місце серед найбільш впливових людей в інтернеті і в сотню найбільш впливових людей у світі. Forbs поставив їх на 43-е місце у світовому рейтингу найвпливовіших зірок. Це єдина неангломовна група, яка спромоглась зібрати повні трибуни на легендарному стадіоні «Вемблі» в Лондоні і встановила абсолютний рекорд з відвідування концерту на каліфорнійському «Роуз Боул», який вміщує 92 тисячі відвідувачів...</p>
      <p>Одне слово, ці підлітки стали справжнім «національним надбанням» Південної Кореї. Щороку вони приносять у корейську економіку $4,65 мільярда або 0,3 % ВВП країни. Кожен 13-й іноземний турист приїжджає до Південної Кореї спеціально аби відвідати концерт BTS. Зеленський з Вакарчуком обійнявшись плачуть від заздрості...</p>
      <p>Але хлопці виросли, і прийшов їм час йти до війська. Оскільки Південна Корея досі офіційно перебуває у стані війни з КНДР (хоча, на відміну від Донбасу, там вже давно не стріляють), кожен фізично здоровий юнак має відслужити 2 роки в армії. Звільнення від військової служби щороку отримують менше від 50 осіб. І сьогодні Міністерство оборони офіційно заявило, що для суперзірок із BTS винятку не буде. Міністр оборони дослівно сказав: «звільнення популярних артистів від військового обов’язку, навіть з огляду на їхній суттєвий внесок в промоцію країни, суперечить відданості корейського уряду принципам рівності та справедливості». Крапка.</p>
      <p>Вітання президентові України! Може замість зустрічі з Путіним у Парижі йому варто відвідати Південну Корею – поцікавитись, як вони розуміють патріотизм? Миру з Північчю там прагнуть не менше, аніж нинішня українська влада – повернення ОРДЛО. Але шляхи до цієї єдності бачать принципово інші...</p>
      <p>
        <i>
          <b>Геннадій Друзенко </b>
        </i>
        <i>– волонтер, експерт-міжнародник</i>
      </p>
      <p>
        <i>Оригінал тексту – </i>
        <a href="https://www.facebook.com/gennadiy.druzenko/posts/10156911410033412">
          <i>фейсбучна сторінка</i>
        </a>
      </p>
      <p>
        <i>Думки, висловлені в рубриці «Точка зору», передають погляди самих авторів і не конче відображають позицію Радіо Свобода</i>
      </p>
    </article>
  </body>
</html>