<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/noje/936582-nojesprofil-vraks-fran-sin-bostad-efter-39-ar-spridit-vagglos"/>
    <meta property="og:site_name" content="Nyheter24"/>
    <meta property="article:published_time" content="2019-11-24T21:19:24+00:00"/>
    <meta property="og:title" content="Nöjesprofil vräks från sin bostad – efter 39 år: &quot;Spridit vägglöss&quot;"/>
    <meta property="og:description" content="Han har haft sin lägenhet i 39 år. Men nu vräks nöjesprofilen – efter att hyresvärden fått nog."/>
  </head>
  <body>
    <article>
      <h1>Nöjesprofil vräks från sin bostad – efter 39 år: "Spridit vägglöss"</h1>
      <address><time datetime="2019-11-24T21:19:24+00:00">24 Nov 2019, 21:19</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>Han har haft sin lägenhet i 39 år. Men nu vräks nöjesprofilen – efter att hyresvärden fått nog.</b>
      </p>
      <p>Anklagelserna som riktas mot nöjesprofilen är så pass allvarliga att han nu tvingas lämna sin <a href="https://nyheter24.se/bostad/">bostad</a>. </p>
      <p>Ett kommunalt bostadsbolag i Stockholm har sammanställt en lista med en rad störningar som orsakats av honom.</p>
      <h3>Strid ström av besökare</h3>
      <p>Till att börja med så har nöjesprofilen haft en mängd besökare, oavsett tid på dygnet, som orsakat oordning och obehag för grannarna. </p>
      <p>Gästerna ska bland annat ha tagit sig in genom att smita in när andra som bor i fastigheten kommit hem. </p>
      <p>"De har, oavsett tid på dygnet, ringt på grannars entrédörrar alternativt ryckt i dörrhandtagen samt ibland till och med gått in i grannars lägenheter. Även cykelstölder har förekommit. Störningarna förekommer i princip dagligen och har så gjort under en mycket lång tidsperiod", står det i hyresnämndens beslutet enligt <a href="https://www.aftonbladet.se/nojesbladet/a/y30492/nojesprofil-vraks-efter-39-ar-spred-vaggloss-till-grannar">Aftonbladet</a>.</p>
      <p>Besökarna ska ha upplevts som missbrukare och har bitvis varit arga och hotfulla. </p>
      <p>Ibland ska dessutom någon gäst haft en hund med sig som lämnat avföring efter sig i hissen.</p>
      <h3>En mängd klagomål</h3>
      <p>Av de tolv hyresgästerna så har nio framfört klagomål. Hyresvärden har också begärt en så kallad rättelse, men störningarna har ändå fortsatt. </p>
      <p>Utöver störningarna så ska nöjesprofilen också ha spridit vägglöss till grannarnas lägenheter. </p>
      <p>Nöjesprofilens lägenhet har dessutom inte kunnat saneras då den inte förberetts ordentligt inför ett par planerade besök.</p>
      <p>Aftonbladet skriver att det var "hög aktivitet" av löss i lägenheten enligt saneringsfirman. </p>
      <h3>Överklagar och nekar</h3>
      <p>Nöjesprofilen har både nekat till att han släppt in obehöriga i fastigheten och att han ska ha orsakat störningar. </p>
      <p>Enligt beslutet ska han vara utflyttad från lägenheten, som han hyrt sedan 1980, den 31 december. </p>
      <p>Nöjesprofilen har överklagat beslutet, skriver <a href="https://www.aftonbladet.se/nojesbladet/a/y30492/nojesprofil-vraks-efter-39-ar-spred-vaggloss-till-grannar">Aftonbladet</a>.</p>
      <p><b>Läs mer:</b> <a href="https://nyheter24.se/noje/936562-sunes-jul-profilens-stenharda-kritik-svt-berovade-hela-min-barndom">"Sunes Jul"-profilens stenhårda kritik: "SVT berövade hela min barndom"</a> </p>
      <p><a href="https://nyheter24.se/bostad">Bostad<br/></a>/<br/><a href="https://nyheter24.se/brott-och-straff">Brott och straff</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>