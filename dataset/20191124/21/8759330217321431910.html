<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905082/charleroi-zet-play-off-1-ambities-kracht-bij-met-overwinning-tegen-stvv.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T21:59:00+00:00"/>
    <meta property="og:title" content="Charleroi boekt verdiende overwinning tegen STVV"/>
    <meta property="og:description" content="Charleroi heeft de strijd tegen STVV gewonnen. De Zebra’s waren bijna de hele wedstrijd de betere ploeg en kwamen nooit echt in de problemen tegen STVV."/>
  </head>
  <body>
    <article>
      <h1>Charleroi boekt verdiende overwinning tegen STVV</h1>
      <address>
        <time datetime="2019-11-24T21:59:00+00:00">24 Nov 2019, 21:59</time>
      </address>
      <p>
        <b>Charleroi heeft de strijd tegen STVV gewonnen. De Zebra’s waren bijna de hele wedstrijd de betere ploeg en kwamen nooit echt in de problemen tegen STVV.</b>
      </p>
      <p>STVV en Charleroi waren de uitverkorenen om speeldag 16 in de Jupiler Pro League af te sluiten. Beide ploegen konden de punten goed gebruiken, STVV om zichzelf wat meer ademruimte te geven in de degradatiestrijd, Charleroi om de aansluiting met de top zes niet te verliezen.</p>
      <p>Het waren de manschappen van Karim Belhocine die zich het eerst lieten opmerken. Fall werd aangelopen in de zestien maar de scheidsrechter en de VAR lieten begaan. Charleroi bleef nadien de gevaarlijkste ploeg zonder echt kansen te creëren. Het was wachten tot minuut twintig wanneer Morioka de bal tegen de paal trapte.</p>
      <p>Die kans was het sein voor STVV om zelf uit de startblokken te schieten. De Limburgers kwamen meer in het spel en voetbalde enkele kleine kansjes bij elkaar. Toch was het opnieuw Charleroi dat erg dicht bij een voorsprong kwam. Ilaimaharitra trapte de bal fenomenaal mooi, maar zijn poging spatte uiteen op de lat. In de herneming kon Bruno scoren maar hij deed dat uit buitenspel. De goal werd terecht afgekeurd.</p>
      <p>Ook in de tweede helft begon Charleroi het best. Ditmaal puurde het daar wel een doelpunt uit. Gholizadeh trapte de bal in de linker hoek en verschalkte zo de doelman. De bal was niet geheel onhoudbaar maar een lichte deviatie verraste de keeper. Na het doelpunt ging Charleroi door op zijn elan. Dat leverde nog geen kwartier laten ook de dubbele voorsprong op. Morioka bediende Rezaei en die werkte keurig af.</p>
      <figure>
        <iframe data-src="https://twitter.com/SportCharleroi/status/1198694976986718209?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ook na het tweede doelpunt bleef Charleroi baas, toch wisten de Limburgers terug spanning in de partij te brengen. Doelman Penneteau verkeek zich op een voorzet en Botaka profiteerde optimaal. STVV kreeg weer hoop en verhoogde de druk. Het slotoffensief leverde echter geen doelpunt meer op waarop opnieuw Rezaei het ultieme nekschot gaf aan STVV. De aanvaller werkte een doorsteekbal proper af en verschafte zijn ploeg zo zekerheid over de drie punten.</p>
      <p>Door de overwinning klopt Charleroi weer stevig op de deur van Play-Off 1. STVV staat nog op veilige afstand van een degradatie plek maar kijkt best toch maar uit.</p>
      <aside>Lees meer<br/><a href="https://www.voetbalprimeur.be/nieuws/904840/verheyen-gelooft-nog-in-genk-en-anderlecht-ze-zullen-play-off-1-halen-.html?itm_source=www.voetbalprimeur.be&amp;itm_medium=highlighted-content">Verheyen ziet Mechelen en Charleroi overtuigen, maar gelooft in Genk en Anderlecht</a></aside>
    </article>
  </body>
</html>