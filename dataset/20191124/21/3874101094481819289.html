<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.chip.com.tr/haber/facebook-ve-google-insan-haklarina-tehdittir_85169.html"/>
    <meta property="og:site_name" content="CHIP Online"/>
    <meta property="article:published_time" content="2019-11-24T21:03:00+00:00"/>
    <meta property="og:title" content="&quot;Facebook ve Google İnsan Haklarına Tehdittir&quot;"/>
    <meta property="og:description" content="Bu uyarı çok ses getirecek: Facebook ve Google'ın iş modelinin insan haklarını tehdit ettiğini söylediler; hükümetlere çağrıda bulundular!"/>
  </head>
  <body>
    <article>
      <h1>"Facebook ve Google İnsan Haklarına Tehdittir"</h1>
      <h2>Bu uyarı çok ses getirecek: Facebook ve Google'ın iş modelinin insan haklarını tehdit ettiğini söylediler; hükümetlere çağrıda bulundular!</h2>
      <address><time datetime="2019-11-24T21:03:00+00:00">24 Nov 2019, 21:03</time> by <a rel="author">CHIP Online</a></address>
      <p>Uluslararası Af Örgütü, Facebook ve Google'ın insan haklarına karşı "<i><b>benzeri görülmemiş bir sistematik tehdit</b></i>" oluşturduğunu söyledi. Kurum özellikle "<i>yaygın gözetim</i>"den dolayı endişe duyuyor ve teknoloji devlerinin iş modelini kökten değiştirmesini istiyor.</p>
      <p>Örgüt, Google ve Facebook'un verdiği hizmetler için kullanıcılarından ücret almadığını, bunun yerine kullanıcıların ücreti kendi kişisel verileriyle ödediğini söylüyor. Rapor, verilerin kullanıcılara karşı bir silaha dönüşmesinin bir örneği olarak <b>Cambridge Analytica</b> skandalını gösteriyor.</p>
      <p>Uluslararası Af Örgütü Genel Sekreteri <b>Kumi Naidoo</b>, "<i>Google ve Facebook zamanla gizliliğimizi tüketti. Artık tuzağa düştük. Ya bu yaygın izleme mekanizmasına karşı boyun eğmeliyiz ya da dijital dünyanın faydalarından vazgeçmeliyiz.</i>" diyor.</p>
      <p>Örgüt, hükümetleri "<i><b>izleme tabanlı iş modelini</b></i>" gözden geçirmeye davet ediyor ve bunun için veri koruma yasalarının etkili kullanılmasını öneriyor. Rapor, Amazon ve Microsoft'un bu modeli izlediğini de not ediyor.</p>
      <p>Facebook, Uluslararası Af Örgütü'nün raporunda yer alan bir cevabında "<i>uygulamalarının insan haklarıyla uyumlu olmadığı</i>" sonucunu kabul etmediğini, kendi iş modelinin reklam tabanlı olduğunu ve insan haklarını geliştirdiğini söyledi. Google'dan ise henüz bir açıklama gelmedi.</p>
    </article>
  </body>
</html>