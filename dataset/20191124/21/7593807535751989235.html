<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.wijchensnieuws.nl/hockey-mhc-dames-1-kan-trots-zijn-op-mooie-inhaalrace-seizoen/"/>
    <meta property="og:site_name" content="WijchensNieuws.nl"/>
    <meta property="article:published_time" content="2019-11-24T21:43:33+00:00"/>
    <meta property="og:title" content="Hockey: MHC Dames 1 kan trots zijn op mooie inhaalrace seizoen"/>
    <meta property="og:description" content="MHC Wijchen dames 1 – Zevenaar dames 1   4-1 De laatste competitiewedstrijd van de eerste seizoenshelft was er een om de aansluiting met de top in de tweede klasse D te verkrijgen of mee te (blijven) doen in de middenmoot. Er stond dus iets op het spel voor de ploeg van coach Meta Bouwmans. [&amp;hellip"/>
  </head>
  <body>
    <article>
      <h1>Hockey: MHC Dames 1 kan trots zijn op mooie inhaalrace seizoen</h1>
      <address>
        <time datetime="2019-11-24T21:43:33+00:00">24 Nov 2019, 21:43</time>
      </address>
      <p>
        <i>
          <b>MHC Wijchen dames 1 – Zevenaar dames 1   4-1</b>
        </i>
      </p>
      <p>De laatste competitiewedstrijd van de eerste seizoenshelft was er een om de aansluiting met de top in de tweede klasse D te verkrijgen of mee te (blijven) doen in de middenmoot. Er stond dus iets op het spel voor de ploeg van coach Meta Bouwmans. De ploeg begon sterk aan de wedstrijd en al in de tweede minuut was het Fientje Smits die met een goed schot de bal achter de Zevenaarse doelvrouw sloeg 1-0. Dit gaf de Wijchense ploeg vleugels en zette de wedstrijd direct naar haar hand. In de 8<sup>e</sup> minuut kreeg de ploeg een strafcorner en deze werd benut door Fleur Theunissen 2-0. In de 12<sup>e</sup> minuut wist Zevenaar uit een counter de bal in het Wijchense doel te werken 2-1. Wijchen bleef gedisciplineerd spelen vanuit een goede organisatie. Toch kwam de ploeg in de rest van de eerste helft niet meer tot scoren en dus was de ruststand 2-1.</p>
      <p>Na de pauze veranderde er weinig aan het spelbeeld en was het Wijchen die het spel bepaalde. In de 47<sup>e</sup> minuut kreeg de ploeg een strafcorner welke benut werd door Fientje Smits. Een mentale tik voor de ploeg uit Zevenaar die net wat meer in hun spel probeerde te komen, maar eigenlijk niet gevaarlijk kon worden door het ijzersterk spelen van de Wijchense verdediging. Uiteindelijk kreeg de ploeg van coach Bouwmans in de 64<sup>e</sup> minuut weer een strafcorner. Het was Fientje Smits die zich opmaakte voor haar derde treffer, en ja hoor ze wist de hattrick vol te maken 4-1. Dit was ook de einduitslag en dus kon de balans van de eerste competitiehelft opgemaakt worden.</p>
      <p>De ploeg bezet de vierde plek met één punt minder dan de nummer 2 &amp; 3, en zes op de koploper. Met nog een competitiehelft te gaan, is er dus nog van alles mogelijk en kan de ploeg trots zijn op de mooie inhaalrace na een moeizame competitiestart en zich opmaken voor het zaalseizoen.</p>
      <figure>
        <img src="http://www.wijchensnieuws.nl/wp-content/uploads/2019/11/IMG_9938.jpeg"/>
      </figure>
      <related>
        <h4>Relevante berichten</h4>
        <a href="http://www.wijchensnieuws.nl/hockey-mhc-dames-wijchen-winnen-uitwedstrijd-in-apeldoorn/"/>
        <a href="http://www.wijchensnieuws.nl/doelpuntrijke-competitiestart-hockeydames-mhc-wijchen/"/>
        <a href="http://www.wijchensnieuws.nl/hockey-mhc-dames-winnen-ruimt-van-almelo/"/>
        <a href="http://www.wijchensnieuws.nl/hockey-mhc-dames-winnen-thuiswedstrijd-4-1/"/>
      </related>
    </article>
  </body>
</html>