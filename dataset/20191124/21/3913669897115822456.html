<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322250/davis-cup-finals-la-spagna-senza-sorprese-si-aggiudica-la-davis-di-pique/"/>
    <meta property="og:site_name" content="Live Tennis"/>
    <meta property="article:published_time" content="2019-11-24T21:41:00+00:00"/>
    <meta property="og:title" content="Davis Cup Finals: La Spagna, senza sorprese, si aggiudica la Davis di Piquè"/>
    <meta property="og:description" content="Trascinata da un Rafael Nadal in forma strepitosa la Spagna ha conquistato a Madrid la prima Coppa Davis 2.0. Nella finale della 108a edizione del torneo per nazioni, totalmente rivoluzionato nel suo formato, gli iberici hanno sconfitto il Canada per 2-0, alzando per la sesta volta nella loro storia (e dal 2000 in avanti) il […]"/>
  </head>
  <body>
    <article>
      <h6 class="kicker">La Spagna vince la Davis Cup Finals </h6>
      <h1>Davis Cup Finals: La Spagna, senza sorprese, si aggiudica la Davis di Piquè</h1>
      <address>
        <time datetime="2019-11-24T21:41:00+00:00">24 Nov 2019, 21:41</time>
      </address>
      <p>Trascinata da un <b>Rafael Nadal</b> in forma strepitosa la <b>Spagna</b> ha conquistato a Madrid la prima Coppa Davis 2.0. Nella finale della 108a edizione del torneo per nazioni, totalmente rivoluzionato nel suo formato, gli iberici hanno sconfitto il Canada per 2-0, alzando per la sesta volta nella loro storia (e dal 2000 in avanti) il prestigioso trofeo.</p>
      <p>A dare il la al primo trionfo dal 2011 è stato <b>Roberto Bautista Agut (ATP 9)</b>, rientrato in gruppo per l’atto conclusivo dopo averlo lasciato tre giorni fa per la morte del padre Joaquim. Il 31enne ha sconfitto per 7-6 (7/3) 6-3 il 19enne Felix Auger-Aliassime (21), che ha comunque venduto cara la pelle.</p>
      <p>Nel secondo incontro Denis Shapovalov (15) è riuscito a tener testa al numero uno mondiale in particolare nella seconda frazione, inchinandosi però per 6-3 7-6 (9/7).</p>
    </article>
  </body>
</html>