<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/actualitate/imagini-teribile-in-bucuresti-doua-masini-au-cazut-intr-o-groapa-pe-aleea-compozitorilor.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T21:10:00+00:00"/>
    <meta property="og:title" content="Imagini șocante în București: două maşini au căzut într-o groapă, pe Aleea Compozitorilor"/>
    <meta property="og:description" content="Incident pe o stradă din București, unde, duminică seară, două mașini ar fi ajuns într-o groapă prost semnalizată de pe Aleea Compozitorilor."/>
  </head>
  <body>
    <article>
      <h1>Imagini șocante în București: două maşini au căzut într-o groapă, pe Aleea Compozitorilor</h1>
      <h2>Incident pe o stradă din București, unde, duminică seară, două mașini ar fi ajuns într-o groapă prost semnalizată de pe Aleea Compozitorilor.</h2>
      <address>
        <time datetime="2019-11-24T21:10:00+00:00">24 Nov 2019, 21:10</time>
      </address>
      <p>Potrivit imaginilor postate de consilierul municipal liberal Ciprian Ciucu, pe pagina de Facebook, cele două maşini au căzut într-o groapă de pe Aleea Compozitorilor, sector 6, unde se realiza o lucrare a RADET.</p>
      <p>
        <u>
          <b>Descoperiți imaginile în galeria foto a acestui articol</b>
        </u>
      </p>
      <p>Acesta menţionează că una dintre maşini a căzut în totalitate în groapă, iar cealaltă parţial, scrie Agerpres.</p>
      <p>"<i>Am venit pe Aleea Compozitorilor să văd ce s-a întâmplat. Poliţia este deja la faţa locului. Este vorba despre lucrări RADET prost semnalizate. Două maşini au căzut în groapă una după cealaltă la interval de două minute. (...) Primul şofer era deja căzut, cel de-al doilea nu a văzut nimic. Cel care căzuse primul nu ieşise încă din maşină"</i>, a scris el.</p>
      <p>Conform lui Ciucu, primul şofer căzut în groapă ar fi fost dus cu salvarea la spital, deoarece acuza dureri de spate.</p>
      <p>"În jurul orei 21.30, 2 autovehicule care circulau pe Aleea Compozitorilor dinspre Bd. 1 Mai, în momentul în care au ajuns în dreptul imobilului cu nr. 13, au cazut într-un șanț săpat în carosabil, parte a unei lucrări de termoficare Radet.<br/>Din eveniment a rezultat ranirea usoara a unuia dintre conducătorii auto", a anunțat Brigada Rutieră a Capitalei.  <br/>"Se efectuează cercetări pentru stabilirea cauzelor și împrejurărilor evenimentului rutiere, cât și pentru stabilirea modului de semnalizare a lucrării respective", a continuat sursa citată.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
    </article>
  </body>
</html>