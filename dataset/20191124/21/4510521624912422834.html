<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/slatina/pnl-castigat-slatina-psd-castiga-judetul-olt-e-victorie-istorica-a-fost-candidatul-1_5ddaee7a5163ec4271606ba2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T21:24:55+00:00"/>
    <meta property="og:title" content="PNL a câştigat Slatina, PSD câştigă judeţul Olt. „E o victorie istorică“, „Dacă alegeam un candidat pe criterii sociologice...“"/>
    <meta property="og:description" content="Klaus Iohannis a fost votat de majoritatea slătinenilor, însă în judeţul Olt PSD a reuşit, din nou, să strângă cele mai multe voturi. Declaraţiile liderilor judeţeni „la cald“."/>
  </head>
  <body>
    <article>
      <h1>PNL a câştigat Slatina, PSD câştigă judeţul Olt. „E o victorie istorică“, „Dacă alegeam un candidat pe criterii sociologice...“</h1>
      <address><time datetime="2019-11-24T21:24:55+00:00">24 Nov 2019, 21:24</time> by <a rel="author">Alina Mitran</a></address>
      <h4>Klaus Iohannis a fost votat de majoritatea slătinenilor, însă în judeţul Olt PSD a reuşit, din nou, să strângă cele mai multe voturi. Declaraţiile liderilor judeţeni „la cald“.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/hunedoara/alegeri-prezidentiale-2019-rezultate-partiale-deva-klaus-iohannis-invins-detasat-1_5ddaf5425163ec427160a569/index.html"/>
        <a href="https://adevarul.ro/news/politica/primul-lider-psd-cere-reforma-partidul-trebuie-resetat-sus-jos-jos-sus-1_5ddaf5c75163ec427160a94d/index.html"/>
        <a href="https://adevarul.ro/news/politica/cei-10-baroni-psd-fost-umiliti-prezidentiale-oprisan-olguta-vasilescu--firea-topul-rusinii-1_5ddaefe65163ec4271607874/index.html"/>
      </related>
      <p>Partidul Naţional Liberal a reuşit să adune cele mai multe voturi la Slatina, după o lungă supremaţie a PSD în reşedinţa de judeţ. PNL a obţinut, astfel, cel mai bun scor al său, cu aproape 3.000 voturi peste cele obţinute de candidatul PSD, iar liberalii şi-au strigat bucuria în faţa sediului, reuşind să-i scoată din sediu şi pe vecinii de la PSD.</p>
      <p>Pe de altă parte, organizaţia PSD Olt a reuşit să adune din nou, la nivel judeţean, cele mai multe voturi, prefigurându-se o victorie cu aproximativ 54%. „Pentru noi este un scor bun, estor un scor istoric, şi prefiguram săptămâna trecută acest scor. M-am grăbit, recunosc, atunci un pic din prea mult entuziasm, dar ştiam munca colegilor mei. (...) Oltul se schimbă şi am văzut asta. Vă garantăm că în iunie 2020 Consiliul Judeţean va fi câştigat de către PNL şi cele mai multe primării, inclusiv Primăria Slatina, vor fi câştigate de către Partidul Naţional Liberal“, a spus preşedintele PNL, Liviu Voiculescu.</p>
      <p>Mulţumiri au avut pentru electorat şi candidatul PNL la funcţia de primar al Slatinei, Mario de Mezzo şi preşedintele PNL Slatina. dr. Viorel Dumitrescu.</p>
      <p>În tabăra PSD, în schimb, scorul a fost primit cu dezamăgire şi este pus pe seama candidatului. „Aşa cuim am spus-o încă dinainte de stabilirea candidatului, cred că a fost candidatul, cred că strategia pe care a făcut-o PSD-ul de această dată, conducerea partidului, a fost una greşită. Dacă alegeam un candidat pe criterii sociologice, adică să fi mers cu cel mai bun candidat pe care-l avea partidul, probabil scorul în acest moment putea să fie altull“, a spus liderul PSD Olt, Marius Oprescu.</p>
      <hr/>
    </article>
  </body>
</html>