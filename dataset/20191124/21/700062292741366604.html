<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/showbiz/715066-h-katerina-geronikoloy-milaei-gia-tis-entaseis-me-ton-giannh-tsimitselh-sth-synergasia-toys.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T21:53:00+00:00"/>
    <meta property="og:title" content="Η Κατερίνα Γερονικολού μιλάει για τις εντάσεις με τον Γιάννη Τσιμιτσέλη στη συνεργασία τους"/>
    <meta property="og:description" content="Η Κατερίνα Γερονικολού παραχώρησε συνέντευξη στο περιοδικό TV Έθνος και μίλησε μεταξύ άλλων για τη συνεργασία της με τον σύντροφό της Γιάννη Τσιμιτσέλη στο θέατρο"/>
  </head>
  <body>
    <article>
      <h1>Η Κατερίνα Γερονικολού μιλάει για τις εντάσεις με τον Γιάννη Τσιμιτσέλη στη συνεργασία τους</h1>
      <address>
        <time datetime="2019-11-24T21:53:00+00:00">24 Nov 2019, 21:53</time>
      </address>
      <p>Η Κατερίνα Γερονικολού παραχώρησε συνέντευξη στο περιοδικό TV Έθνος και μίλησε μεταξύ άλλων για τη συνεργασία της με τον σύντροφό της Γιάννη Τσιμιτσέλη στο θέατρο και τον κινηματογράφο, ενώ αποκαλύπτει εάν αυτό επηρέασε τη σχέση τους.</p>
      <p>«Κι από Σμύρνη… Σαλονίκη» στον «Ελληνικό Κόσμο». Παίζεις μαζί με τον Γιάννη Τσιμιτσέλη. Τώρα που το εφαρμόζεις στην πράξη, είναι καλύτερο ή χειρότερο για ένα ζευγάρι να δουλεύει μαζί;</p>
      <p>Δεν δουλεύουμε μαζί από το πρωί μέχρι το βράδυ. Δουλεύουμε το βράδυ. Είναι πολύ ωραία. Την ημέρα είμαστε χώρια και το βράδυ γυρνώντας στο αμάξι συζητάμε για την ημέρα μας και πώς πέρασε. Ο Γιάννης είναι πολύ καλός ηθοποιός και είναι χαρά μου να παίζω με καλούς ηθοποιούς. Φυσικά και χαίρομαι που συνεργάζομαι μαζί του.</p>
      <p>Τι λέτε το βράδυ γυρνώντας;</p>
      <p>Σίγουρα θα μιλήσουμε για την παράσταση. Ποιος δεν βγήκε στην ώρα του, σε ποιο ρούχο χάλασε το φερμουάρ (γέλια), σε ποιες ατάκες γέλασε το κοινό. Θα το κάναμε ούτως η άλλως, απλώς τώρα έχουμε να μοιραστούμε περισσότερα πράγματα.</p>
      <p>Είχαν προηγηθεί πολύωρα γυρίσματα στο «Για Πάντα», την ταινία σας που βγαίνει την Πρωτοχρονιά. Και διάβασα σε συνέντευξή σου πώς πολλές φορές διαφωνούσατε. Τελικά περνούσε το δικό σου ή του Γιάννη;</p>
      <p>Του Γιάννη περνούσε. Πολλές φορές τσακωνόμασταν, μου έλεγε «θα κάνουμε αυτό που λέω εγώ» και έπειτα από δύο ώρε ερχόταν και μου έλεγε να κάνουμε αυτό που έλεγα εγώ. Πανηγύριζα από μέσα μου (γέλια).</p>
      <p>Ήταν πολύωρα γυρίσματα. Η ένταση της δουλειάς μεταφερόταν και στο σπίτι;</p>
      <p>Δεν ήταν μία απλή ταινία. Είναι η ιστορία ενός ζευγαριού. Εστιάζει πολύ πάνω στο ζευγάρι. Το «Για Πάντα» μιλά για τις ανθρώπινες σχέσεις. Και με τον Γιάννη περάσαμε μαζί απ’ όλα τα στάδια της παραγωγής. Την έχω ζήσει περισσότερο απ’ οτιδήποτε άλλο έχω κάνει στον χώρο. Είναι πολύ δικό μας αυτό με τον Γιάννη. Τώρα βρισκόμαστε στην τελική ευθεία για τις αίθουσες. Δεν μπορούσαμε λοιπόν ν α το αφήσουμε στην τύχη του. Το παραδίδουμε στο κοινό έπειτα από κόπους μεγάλου χρονικού διαστήματος. Οι όποιες διαφωνίες είχαν να κάνουνε λοιπόν με το τελικό αποτέλεσμα που θα βγει προς τα έξω. Νομίζω ότι θα μας δικαιώσει.</p>
      <p>Κάνεις σκέψεις για δημιουργία οικογένειας;</p>
      <p>Δεν είμαι σε αυτό το σημείο ακόμη. Έχω άλλα πράγματα αυτή τη στιγμή στο μυαλό μου.</p>
    </article>
  </body>
</html>