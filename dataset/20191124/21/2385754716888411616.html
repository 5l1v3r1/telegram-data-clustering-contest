<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/598902/gkolara-lakkotrypi-taklin-xristodoulidi-kai-pasa-zois"/>
    <meta property="og:site_name" content="SIGMALIVE"/>
    <meta property="article:published_time" content="2019-11-24T21:02:00+00:00"/>
    <meta property="og:title" content="Γκολάρα Λακκοτρύπη, τάκλιν Χριστοδουλίδη και «πάσα ζωής»"/>
    <meta property="og:description" content="Προωθείται από την άμυνα ο Ιωάννου, πασάρει στον Λακκοτρύπη, ο οποίος με περίσσεια αποθέματα &quot;ενέργειας&quot; τρυπώνει στην περιοχή και....ισοφαρίζει!!!..."/>
  </head>
  <body>
    <article>
      <h1>Γκολάρα Λακκοτρύπη, τάκλιν Χριστοδουλίδη και «πάσα ζωής»</h1>
      <address><time datetime="2019-11-24T21:02:00+00:00">24 Nov 2019, 21:02</time> by <a rel="author">Κυριάκος Πενηνταέξ</a></address>
      <p>Προωθείται από την άμυνα ο Ιωάννου, πασάρει στον Λακκοτρύπη, ο οποίος με περίσσεια αποθέματα "ενέργειας" τρυπώνει στην περιοχή και....ισοφαρίζει!!!</p>
      <p>Απίθανο γκολ με το εξωτερικό φάλτσο!!!</p>
      <p>Οι παλαίμαχοι ποδοσφαιριστές είχαν την ποιότητα, που μετουσιώθηκε σε κατοχή και  ευκαιρίες.</p>
      <p>Οι υπουργοί είχαν πάθος και μαχητικότητα, αλλά και αντεπιθέσεις φαρμάκι.</p>
      <p>Για την ομάδα των υπουργών αγωνίστηκαν:</p>
      <p>Νίκος Χριστοδουλίδης<br/>Γιώργος Λακκοτρύπης<br/>Σάββας Αγγελίδης<br/>Κώστας Καδής<br/>Κωνσταντίνος Ιωάννου<br/>Σάββας Περδίος</p>
      <p>Για την ομάδα των παλαιμάχων:<br/>Νίκος Παναγιώτου<br/>Νίκος Νικολάου<br/>Τάκης Αντωνίου<br/>Γιαννάκης Οκκάς<br/>Γιώργος Σαββίδης<br/>Σωτήρης Καϊάφας</p>
      <p>Σε ρόλο προπονητή, ο Ανδρέας Μιχαηλίδης, ο οποίος βγήκε κυριολεκτικά από τα ρούχα του λόγω των διαιτητικών αποφάσεων του ηθοποιού Μιχάλη Σοφοκλέους, ο οποίος κιτρίνισε τους πάντες, ενώ οι διοργανωτές σύγχυσαν το  VAR με το...ΒΑΝ.</p>
      <p>Νωρίτερα, η νωχελικότητα των υπουργών στην προθέρμανση, προβλημάτισε τον προπονητή, o οποίος ανέφερε ότι κατόπιν συνεννόησης με τον Πρόεδρο Αναστασιάδη, θα προβεί σε... "ανασχηματισμό".</p>
      <p>Ερωτηθείς από το ΣΙΓΜΑ για το αν θα παίξουν το σύστημα με τα τρία "ου", το γνωστό "κουτουρού", απάντησε καταφατικά, δηλώνοντας έκπληκτος για την διαρροή.<br/>Όλα τα προαναφερθέντα ευτράπελα στο κλειστό Αγίου Δομετίου έγιναν για καλό σκοπό, στο πλαίσιο της φιλανθρωπικής εκδήλωσης με τίτλο "Πάσα στην ζωή", την οποία διοργάνωσαν ο μη κερδοσκοπικός οργανισμός Round Table1 Λευκωσίας και το Καραϊσκάκειο Ίδρυμα.</p>
      <p>Όλα τα έσοδα της εκδήλωσης θα δοθούν στο Καραϊσκάκειο Ιδρύμα.</p>
      <figure>
        <iframe src="https://www.youtube.com/embed/1aKYtHoxJXA" width="1903" height="719" data-service="Youtube" scrolling="no"/>
      </figure>
    </article>
  </body>
</html>