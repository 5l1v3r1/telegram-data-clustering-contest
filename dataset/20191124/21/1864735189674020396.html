<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.quotidiano.net/cronaca/sardine-facebook-oscurato-1.4904542"/>
    <meta property="og:site_name" content="QUOTIDIANO.NET"/>
    <meta property="article:published_time" content="2019-11-24T21:41:38+00:00"/>
    <meta property="og:title" content="Sardine, Facebook oscura la pagina"/>
    <meta property="og:description" content="Mattia Sartori, portavoce dei quattro ragazzi di Bologna: &quot;In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni&quot;"/>
  </head>
  <body>
    <article>
      <h1>Sardine, Facebook oscura la pagina</h1>
      <h2>Mattia Sartori, portavoce dei quattro ragazzi di Bologna: "In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni"</h2>
      <address><time datetime="2019-11-24T21:41:38+00:00">24 Nov 2019, 21:41</time> by <a rel="author">QuotidianoNet</a></address>
      <figure>
        <img src="https://immagini.quotidiano.net/?url=http://p1014p.quotidiano.net:80/polopoly_fs/1.4904549.1574631698!/httpImage/image.jpg_gen/derivatives/fullsize/image.jpg&amp;op=noop"/>
        <figcaption>Il comunicato ufficiale</figcaption>
      </figure>
      <p>Bologna, 24 novembre 2019 - "La pagina 6000 sardine è stata o<b>scurata pochi minuti fa senza giusta causa</b>." Lo comunicano le sardine su una pagina social gemella e lo conferma all'Ansa <b>Mattia Sartori</b>, portavoce dei quattro ragazzi di Bologna. "In mancanza di post offensivi, violenti o lesivi dei diritti della persona, è stata comunque bersaglio di un gran numero di segnalazioni. Questo ha automaticamente generato l'oscuramento della pagina. Siamo fiduciosi che possa tornare on-line nelle prossime ore, ma non abbiamo certezza dei tempi. Si vede che un mare silenzioso fa molto più rumore di quanto si possa pensare", scrivono.</p>
      <p>E su Twitter, negli ultimi minuti, sta prendendo piede l'hastag "nessuno tocchi le sardine".</p>
      <p>"La pagina Facebook '6000 sardine' è stata oscurata per il numero eccessivo di segnalazioni, che ha fatto scattare la tagliola dell'algoritmo di Facebook. Un'evidente<b> operazione di sabotaggio</b>". E' quanto si legge sulla pagina Facebook di <b>Piu' Europa. </b>"Esprimiamo solidarietà ai promotori dei flash mob delle sardine e auspichiamo che la loro pagina possa tornare visibile il prima possibile: l'Italia non è la Russia e non lo diventerà. E non c'è algoritmo che possa oscurare le piazze di questi giorni", conclude la nota di Piu' Europa.</p>
      <p>"'Si vede che un mare silenzioso fa molto più rumore di quanto si possa pensare. Non credo che su quella pagina sia stato postato alcun post vergognoso ed offensivo. Ma forse i piccoli pesciolini, diventando tanti, tantissimi, spaventano gli squali". Commenta sui social <b>Nicola Morra (M5s)</b>, presidente della commissione Antimafia.</p>
      <p>Iscriviti alla newsletter<br/>Rimani sempre aggiornato sulle notizie nazionali<br/>Accedi per Iscriverti</p>
      <related>
        <a href="https://www.quotidiano.net/politica/sardine-contro-salvini-partito-1.4902865"/>
      </related>
    </article>
  </body>
</html>