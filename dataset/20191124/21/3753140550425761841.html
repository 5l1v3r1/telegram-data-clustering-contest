<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/elektronni_vodiyski_prava_zapustyat_vzhe_v_grudni_vicepremyer_fedorov"/>
    <meta property="og:site_name" content="espreso.tv"/>
    <meta property="article:published_time" content="2019-11-24T21:27:00+00:00"/>
    <meta property="og:title" content="Електронні водійські права запустять вже в грудні, - віцепрем'єр Федоров"/>
    <meta property="og:description" content="Віцепрем'єр, міністр цифрової трансформації Михайло Федоров заявив, що електронними водійськими правами можна буде користуватися вже в грудні"/>
  </head>
  <body>
    <article>
      <h1>Електронні водійські права запустять вже в грудні, - віцепрем'єр Федоров</h1>
      <address>
        <time datetime="2019-11-24T21:27:00+00:00">24 Nov 2019, 21:27</time>
      </address>
      <p>Віцепрем'єр, міністр цифрової трансформації Михайло Федоров заявив, що електронними водійськими правами можна буде користуватися вже в грудні</p>
      <p>Про це Федоров розповів в інтерв’ю <a href="https://www.radiosvoboda.org/a/news-fedorov-elektronni-prava/30289534.html">"Радіо Свобода"</a>.</p>
      <p>"Два-три тижні до Нового року вже можна буде насолоджуватися електронними правами", – сказав Федоров.</p>
      <p>За словами міністра, нормативна база для впровадження змін вже готова, додаток вже тестується.</p>
      <p>"Додаток вже тестується. Тобто я його вже бачив. Кожного дня у нас є зустрічі регулярні з нашими розробниками, з нашою командою. Тобто все на виході. Мені здається, що у перших числах грудня у нас буде вже все готово до релізу. Ми будемо чекати гарної нагоди для того, щоб провести таку велику презентацію, щоб багато людей про це дізналися. Я думаю, що це, можливо, буде на презентації "100 днів роботи уряду". Тобто це середина грудня", – пообіцяв Федоров.</p>
      <ul>
        <li>23 листопада Михайло Федоров заявив про впевненість, що Україна за п'ять років <a href="https://espreso.tv/news/2019/11/23/za_5_rokiv_ukrayina_bude_pershoyu_u_sviti_za_didzhytalizaciyeyu_vicepremyer_fedorov">стане світовим лідером</a> за діджиталізацією.</li>
      </ul>
    </article>
  </body>
</html>