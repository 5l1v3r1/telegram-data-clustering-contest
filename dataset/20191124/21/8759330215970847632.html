<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905076/hazard-geniet-in-madrid-heb-veel-meer-plezier-tijdens-de-trainingen-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T21:07:00+00:00"/>
    <meta property="og:title" content="Hazard geniet in Madrid: &quot;Erg blij met Zidane als coach&quot;"/>
    <meta property="og:description" content="Eden Hazard vindt stilaan zijn oude vorm terug bij Real Madrid. Mogelijk heeft trainer Zinedine Zidane daar ook iets mee te maken."/>
  </head>
  <body>
    <article>
      <h1>Hazard geniet in Madrid: "Erg blij met Zidane als coach"</h1>
      <address>
        <time datetime="2019-11-24T21:07:00+00:00">24 Nov 2019, 21:07</time>
      </address>
      <p>
        <b>Eden Hazard vindt stilaan zijn oude vorm terug bij Real Madrid. Mogelijk heeft trainer Zinedine Zidane daar ook iets mee te maken.</b>
      </p>
      <p>Dat Zinedine Zidane het goed kan vinden met zijn sterren is algemeen geweten. Ook Eden Hazard geniet ervan om onder zijn hoede te spelen. Mogelijk hebben ook de trainingen van Zidane daar iets mee te maken. "De trainingen hier zijn veel plezieriger, het is bijna altijd met de bal", laat Hazard optekenen door de Britse website <a href="https://www.goal.com/en-in/news/hazard-it-was-much-less-fun-training-under-conte-sarri/lttdfaon9r11k3kivggy873n"><i>Goal.com</i></a>.</p>
      <aside>Lees meer<br/><a href="https://www.voetbalprimeur.be/nieuws/904682/hazard-over-overgewicht-bij-real-madrid-er-was-vijf-kilogram-bijgekomen-.html?itm_source=www.voetbalprimeur.be&amp;itm_medium=highlighted-content">Hazard over overgewicht bij Real Madrid: “Er was vijf kilogram bijgekomen”</a></aside>
      <p>Het contrast met zijn voormalige coaches bij Chelsea kan haast niet groter. "Onder Maurizio Sarri en Antonio Conte was er veel minder ruimte voor plezier tijdens de trainingen. Alles wat we moesten doen was perfect uitgetekend, er was geen ruimte voor ‘fun’", vervolgt Hazard.</p>
      <p>Dat Hazard en Zidane het goed met elkaar kunnen vinden is duidelijk. De Fransman wou Hazard dan ook al langere tijd naar Madrid halen. "Tijdens het EK in 2016 had hij me al eens gebeld en gevraagd om naar Madrid te komen. Ik ben erg blij dat hij nu uiteindelijk mijn coach is", besluit Hazard.</p>
      <p>Ondanks zijn vormpeil, moeten de statistieken nog volgen voor Hazard bij Real Madrid. Na twaalf wedstrijden heeft Hazard één keer gescoord en vier assists uitgedeeld.</p>
      <aside>Lees meer<br/><a href="https://www.voetbalprimeur.be/nieuws/904591/-als-je-tegen-eden-hazard-speelt-voel-je-meteen-dit-is-iets-speciaals-.html?itm_source=www.voetbalprimeur.be&amp;itm_medium=highlighted-content">"Als je tegen Eden Hazard speelt, voel je meteen: dit is iets speciaals"</a></aside>
    </article>
  </body>
</html>