<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/obradovic-taraftarlara-buyuk-destek-icin-tesekkur-ederim-343444"/>
    <meta property="og:site_name" content="AJANSSPOR"/>
    <meta property="article:published_time" content="2019-11-24T21:00:00+00:00"/>
    <meta property="og:title" content="Obradovic: &quot;Taraftarlara büyük destek için teşekkür ederim&quot;"/>
    <meta property="og:description" content="ING Basketbol Süper Ligi'nin 9. hafta mücadelesinde Fenerbahçe Beko, sahasında Darüşşafaka Tekfen'i 83-75 mağlup etti. Karşılaşma sonrası Zeljko Obradovic, Fenerbahçe TV'ye açıklamalarda bulundu. Zeljko Obradovic, “Her takımın agresif oynamaya..."/>
  </head>
  <body>
    <article>
      <h1>Obradovic: "Taraftarlara büyük destek için teşekkür ederim"</h1>
      <address>
        <time datetime="2019-11-24T21:00:00+00:00">24 Nov 2019, 21:00</time>
      </address>
      <p>ING Basketbol Süper Ligi'nin 9. hafta mücadelesinde Fenerbahçe Beko, sahasında Darüşşafaka Tekfen'i 83-75 mağlup etti.</p>
      <p>Karşılaşma sonrası Zeljko Obradovic, Fenerbahçe TV'ye açıklamalarda bulundu.</p>
      <p>Zeljko Obradovic, “Her takımın agresif oynamaya hakkı var ve faul sınırı var ama hakemlerin tepkisi doğru değildi. Bu yüzden de çok fiziksel ve tehlikeli bir maç oynadık. Kalinic’e yapılan faul pozisyonu defalarca izledik ve kesinlikle kafasına darbe alıyor. Öyle bir pozisyonda nasıl “sportmenlik dışı faul” çalınmıyor, anlamıyoruz. Şu an kendisi hastaneye gidiyor” dedi.</p>
      <p>Obradovic, “Son 10 günde 5 maç oynadık, seyahatlerle oyuncular için kolay olmadı. Savunmadaki agresifliğimiz bize çok iyi şeyler kattı. Darüşşafaka agresif oynayan bir takım. Alanı iyi kullanamadık ve çok fazla top kaybı yaptık. Tabi ki her takımın agresif oynamaya hakkı var ve faul sınırı var ama hakemlerin tepkisi doğru değildi. Bu yüzden de çok fiziksel ve tehlikeli bir maç oynadık. Kalinic’e yapılan faul pozisyonu defalarca izledik ve kesinlikle kafasına darbe alıyor. Öyle bir pozisyonda nasıl “sportmenlik dışı faul” çalınmıyor, anlamıyoruz. Şu an kendisi hastaneye gidiyor. Kontrol yapılacak ve durumunun ne kadar kötü olduğunu o zaman öğreneceğiz. Bu kararı anlamak gerçekten çok zor. Oyuncuları galibiyetten ötürü tebrik ediyorum. 40 dakika boyunca savaştıkları için...Darüşşafaka’yı da tebrik ediyorum. Hem genç, hem tecrübeli oyunculardan oluşan bir takım. Oynamayı sevdikleri şekilde oynadılar. Taraftarlara büyük destek için teşekkür ederim. Bir sonraki randevumuz Perşembe akşamı.” İfadelerini kullandı.</p>
    </article>
  </body>
</html>