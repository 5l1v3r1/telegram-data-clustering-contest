<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/kultura/maksim-genchev-snima-igralen-film-za-botev-407542.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T21:11:50+00:00"/>
    <meta property="og:title" content="Максим Генчев снима игрален филм за Ботев"/>
    <meta property="og:description" content="Търси актьор- вдъхновител"/>
  </head>
  <body>
    <article>
      <h1>Максим Генчев снима игрален филм за Ботев</h1>
      <address><time datetime="2019-11-24T21:11:50+00:00">24 Nov 2019, 21:11</time> by <a rel="author">сс</a></address>
      <p>Режисьорът Максим Генчев започва да снима игрален филм за великия Христо Ботев. В родния град на поета-революционер - Калофер беше учреден инициативен комитет и започна национална кампания за набиране средства за филма. Сценарият е почти завършен и в момента тече кастинг за актьори. Бюджетът на филма е 500 000 лв, каза режисьорът:</p>
      <p> Имам готовност от 10 декември да започна снимките. Ще се снима според парите, които идват, каза режисьорът. Неговата амбиция е лентата да е готова в средана на другата година. Ще го покажа като начало в Калофер, а после из цялата страна, каза още Генчев.</p>
      <p>За него големият проблем е бил да намеря точния Ботев, защото „преди всичко Ботев е слово и там трябва актьор, който умее да борави с него, да придава нюанси на българската реч и да бъде  вдъхновител".</p>
      <p>По-голямата част от филма ще бъде сниман в Калофер. Само някои от сцените ще са изнесени в Козлодуй и средновековния замък "Баба Вида" във Видин.</p>
      <p>Това е поредното предизвикателство за Максим Генчев, който преди четири години направи  филма "Дякон Левски".</p>
    </article>
  </body>
</html>