<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/date-provizorii-din-diaspora-dupa-deschiderea-a-188-de-sectii-iohannis-92-6-dancila-7-3-18612583"/>
    <meta property="og:site_name" content="Gândul"/>
    <meta property="article:published_time" content="2019-11-24T21:14:51+00:00"/>
    <meta property="og:title" content="Date provizorii din Diaspora, după deschiderea a 188 de secţii: Iohannis-92,6%, Dăncilă 7,3%"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Date provizorii din Diaspora, după deschiderea a 188 de secţii: Iohannis-92,6%, Dăncilă 7,3%</h1>
      <h2>Datele provizorii din Diaspora, după centralizarea voturilor din 188 de secţii (circa 23% din total), arată că actualul preşedinte Klaus Iohannis a obţinut 92,6% din voturi, în timp ce Viorica Dăncilă a obţinut 7,3%.</h2>
      <address>
        <time datetime="2019-11-24T21:14:51+00:00">24 Nov 2019, 21:14</time>
      </address>
      <p>Datele sunt centralizate din 188 de secţii de votare din totatul de 835 de secţii din Diaspora.</p>
      <p>Datele arată astfel:</p>
      <p>Klaus Iohannis- 92,6%</p>
      <p>Viorica Dăncilă- 7,3%</p>
      <p>Peste 940.000 de români au votat în diaspora până duminică, la ora 23:00</p>
      <p>Un număr de 942.126 de români au votat în străinătate până duminică la ora 23:00, în cel de-al doilea tur al alegerilor prezidenţiale, potrivit datelor BEC. Comparativ, în primul tur, până la aceeaşi oră, votaseră în diaspora 672.92 de alegători.</p>
      <p>În total, până duminică, la ora 23.00, au fost 942.126 de votanţi în diaspora, dintre care 924.623 sunt votanţi pe liste suplimentare, iar 17.503 au votat prin corespondenţă.</p>
      <p>La aceeaşi oră, în primul tur de scrutin, erau în total 672.921 de votanţi, dintre care 25.189 votaseră prin corespondenţă.</p>
      <p>Până la ora 23:00, cei mai mulţi românii au votat în Italia - 190.328, Marea Britanie şi Irlanda de Nord – 170.762, în Germania – 154.419 şi în Spania – 131.618, potrivit datelor furnizate de BEC.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile, duminică fiind ultima zi de vot.</p>
    </article>
  </body>
</html>