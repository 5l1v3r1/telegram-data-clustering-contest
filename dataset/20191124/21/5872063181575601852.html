<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/sport/basket/basket-a1/1561157/basket-league-niki-tou-ari-epi-tou-peristeriou-me-korufaio-bohoridi/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T21:32:12+00:00"/>
    <meta property="og:title" content="Basket League: Νίκη τoυ Άρη επί του Περιστερίου με κορυφαίο Μποχωρίδη"/>
    <meta property="og:description" content="Η ομάδα της Θεσσαλονίκης επικράτησε με 72-59"/>
  </head>
  <body>
    <article>
      <h1>Basket League: Νίκη τoυ Άρη επί του Περιστερίου με κορυφαίο Μποχωρίδη</h1>
      <address>
        <time datetime="2019-11-24T21:32:12+00:00">24 Nov 2019, 21:32</time>
      </address>
      <p>
        <b>Η ομάδα της Θεσσαλονίκης επικράτησε με 72-59</b>
      </p>
      <p>H επιστροφή του Λευτέρη Μποχωρίδη μεταμόρφωσε τον Άρη από το πρώτο του κιόλας ματς μετά τον τραυματισμό του. Ο αρχηγός των "κιτρινόμαυρων" υπενθύμισε τον ηγετικό του ρόλο στην ομάδα της Θεσσαλονικης, αλλά και το πόσο έλειψε από το συγκρότημα του Σούλη Μαρκόπουλου όλο το προηγούμενο διάστημα. Σε αυτό, ο Άρης ειχε έξι ήττες, αγνοώντας τη νίκη από το ντέρμπι της πρώτης αγωνιστικής με τον ΠΑΟΚ, στις 29 Σεπτεμβριου. Κοινός παρονομαστής εκείνης της επικράτησης με αυτή επί του Περιστερίου; Ήταν οι δύο φετινές συμμετοχές του Μποχωρίδη στη φετινή Basket League!</p>
      <p>Ο νεαρός γκαρντ έκανε σπουδαίο παιχνίδι, πετυχαίνοντας 27 πόντους με 9/11 δίποντα, ξεκινώντας από την αρχή του αγώνα με ορμή σαν να μην είχε λείψει... μέρα. Στο πλερυό του και ο Τζέιλεν Μόρις που προσέθεσε άλλους 12 πόντους, με τους δύο παίκτες να έχουν μαζί 15/19 δίποντα! Έτσι, ο Άρης πήρε τη δεύτερη νίκη του στη Basket League και με την επιστροφή του αρχηγού του (είχε υποβληθεί σε επέμβαση στον καρπό του αριστερού του χεριού πριν από περίπου ενάμιση μήνα) μπορεί να κοιτάζει με περισσότερη αισιοδοξία τη -δύσκολη- συνέχεια.</p>
      <p>Πολύ κακή εμφάνιση και ήττα για το Περιστρέρι που έχασε την ευκαιρία να είναι μόνο του στη δεύτερη θέση. Οι φιλοξενούμενοι στηρίχτηκαν στο τρίποντο από όπου ήταν πολύ άστοχοι (5/27) και ειδικά στο δεύτερο μέρος (1/14), έκαναν πολλά λάθη (13), ενώ ειχαν σε πολύ κακή βραδιά τους περιφερειακούς τους.</p>
      <figure>
        <img src="https://www.neakriti.gr/files/2019-11-24/aris.jpg"/>
      </figure>
      <p>Καλός ρυθμός και αρκετές εύστοχες προσπάθειες κοντά στο καλάθι στο πρώτο πεντάλεπτο της αναμέτρησης, το οποίο είχε δύο πρωταγωνιστές, από έναν για κάθε ομάδα. Ο Λευτέρης Μποχωρίδης, παρά την απουσία του τον τελευταίο ενάμιση μήνα, μπήκε πολύ δυνατά στο ματς και απείλησε κοντά στο καλάθι για να γίνει "διψήφιος" σε λιγότερα από 6'. Από την πλευρά των γηπεδούχων, ο Μορέιρα είχε εύκολο έργο στην εκκίνηση του ματς αφού η άμυνα αλλαγών δεν έβγαινε για τους γηπεδούχους και έτσι δημιουργούσε πολλές miss match καταστάσεις με αποτέλεσμα ο "ψηλός" του Περιστερίου να ξεκινήσει με γρήγορους 8 πόντους. Το ματς ήταν κλειστό στα πρώτα λεπτά, οι φιλοξενούμενοι πήραν προβάδισμα 10-13 στο 6', ωστόσο το επιμέρους 9-1 των "κιτριονόμαυρων" τους έβαλε μπροστά στο σκορ (19-14).</p>
      <p>Καλός ρυθμός και στο δεύτερο δεκάλεπτο, με τον Άρη μετά τις τρεις εύστοχες βολές του Μποχωρίδη (έφτασε τους 15 πόντους σε μόλις 10' συμμετοχής) και τρίποντο του Γκετσεβίτσιους (πρώτο των γηπεδούχων στο ματς) να ξεφεύγει με 8 πόντους στο 14' (27-19). Το Περιστέρι απάντησε άμεσα με 8-0 και ισοφάρισε (27-27), χάρη σε δύο σερί τρίποντα των Χάτσερ και Μπλέικ. Αυτή ήταν η πρώτη από τις πέντε ισοπαλίες που ακολούθησαν μέχρι το ημίχρονο, το οποίο όμως έκλεισε με τους γηπεδούχους στο +4 χάρη σε καλάθι του 18χρονου, Σιδηροηλία στην εκπνοή (39-35).</p>
      <p>Ο Μποχωρίδης συνέχισε με τον ίδιο ρυθμό του πρώτου μέρους και με τέσσερις δικούς του πόντους έδωσε διαφορά 8 πόντων στον Άρη (43-35) στο 23', η οποία μάλιστα έγινε και διψήφια 5' αργότερα (52-42) με τους Μποχωριδη και Μόρις να οδηγούν τους γηπεδούχους (είχαν μαζί (23 και 12 πόντους αντίστοιχα). Το Περιστέρι είχε 1/8 τρίποντα στο τρίτο δεκάλπετο και είδε τον Σλαφτσάκη με τέσσερις συνεχόμενους πόντους να στέλνει τη διαφορά στους 10 στο τρίτο δεκάλεπτο (58-48).</p>
      <p>Στην τελευταία περίοδο, οι δύο ομάδες έκαναν σωρεία λαθών και άστοχων προσπαθειών. Στο πρώτο τετράλεπτο δεν είχε μπει καλάθι εντός παιδιάς, με το Περιστέρι να έχει σκοράρει τρεις πόντους χάρη στις βολές του Χάτσερ. Ο Άρης πήρε μπροστά με τον Μποχωρίδη να συνεχίζει το προσωπικό του show και να δινει το μεγαλύτερη προβάδισμα για τους γηπεοδύχους στο ματς (64-51) στο 36'. Οι Περιστεριώτες είχαν 1/14 τρίποντα στο δεύτερο μέρος μέχρι εκείνη τη στιγμή και έδειχναν ότι δεν μπορούν να επιστρέψουν. Η αστοχία τους μάλιστα έδωσε το δικαίωμα στον Άρη να μετατρέψει σε... πάρτι την κατάσταση στο Αλεξάνδρειο στέλνοντας τη διαφορά στους 17 πόντους (68-51) 3' πριν το τέλος! Το Περιστέρι πέτυχε μόλις 6 7 πόντους στην τελευταία περίοδο και έτσι γνώρισε την ήττα (72-59).</p>
      <p><b>ΤΑ ΔΕΚΑΛΕΠΤΑ:</b> 19-14, 39-35, 58-48, 72-59</p>
      <p><b>ΑΡΗΣ (Μαρκόπουλος):</b> Μποχωρίδης 27 (9/11 δίποντα, 0/2 τρίποντα, 9/9 βολές, 5 ριμπάουντ, 4 ασίστ, 5 λάθη, 1 κλέψιμο), Φλιώνης 5 (1), Μιλόσεβιτς 5 (11 ριμπάουντ), Ντραγκίσεβιτς 8 (8 ριμπάουντ), Μόρις 12 (5 ριμπάουντ), Φιτζπάτρικ, Σιδηροηλίας 2, Τάλτον 2, Γκετσεβίτσιους 5 (1), Σλαφτσάκης 6.</p>
      <p><b>ΠΕΡΙΣΤΕΡΙ (Ζούρος)</b>: Σμιθ 5 (1), Σαλούστρος 2, Μορέιρα 8, Βασιλόπουλος 6 (2), Γκρέι 5, Μπλέικ 10 (1), Ξανθόπουλος 2, Σκορδίλης 4, Αγραβάνης, Γόντικας 2, Χάτσερ 7 (1), Μόουζες 8.</p>
      <figure>
        <img src="https://www.neakriti.gr/files/2019-11-24/aris3.jpg"/>
      </figure>
      <p>Πηγή: <a href="http://www.sport24.gr/">sport24.gr </a></p>
    </article>
  </body>
</html>