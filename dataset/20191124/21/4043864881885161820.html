<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/24/7232893/"/>
    <meta property="og:site_name" content="Українська правда"/>
    <meta property="article:published_time" content="2019-11-24T21:31:24+00:00"/>
    <meta property="og:title" content="Вселенський патріарх провів панахиду за жертвами Голодомору в Україні"/>
    <meta property="og:description" content="У Стамбулі за участю Вселенського патріарха Варфоломія пройшла божественна літургія та панахида за жертвами Голодомору 1932-33 років в Україні."/>
  </head>
  <body>
    <article>
      <h1>Вселенський патріарх провів панахиду за жертвами Голодомору в Україні</h1>
      <address>
        <time datetime="2019-11-24T21:31:24+00:00">24 Nov 2019, 21:31</time>
      </address>
      <p>У Стамбулі за участю Вселенського патріарха Варфоломія пройшла божественна літургія та панахида за жертвами Голодомору 1932-33 років в Україні.</p>
      <p><b>Джерело</b>: <a href="https://www.ukrinform.ua/rubric-society/2824457-vselenskij-patriarh-proviv-panahidu-za-zertvami-golodomoru.html">Укрінформ</a></p>
      <figure>
        <img src="https://img.pravda.com/images/doc/a/c/ac0f908-1.jpg"/>
      </figure>
      <p><b>Пряма мова</b> Варфоломія: "Сьогодні ми вшановуємо 86-ті роковини Голодомору і пам’ять жертв цього геноциду сталінського режиму проти українського народу. Незліченна кількість українських мирних жителів: дітей, чоловіків і жінок – потерпали від голоду і боролися за свою національну ідентичність, мову та культуру".</p>
      <p><b>Деталі</b>: Патріарх наголосив, що зло й нині здійснює свій руйнівний вплив на світ, але нашим обов’язком є боротьба для перемоги добра.</p>
      <p><b>Пряма мова</b> Варфоломія: "Вселенський патріархат вирішив надати автокефалію народу Божому України, щоб він міг організувати своє життя відповідно до основ святих канонів церкви та її традицій, щоб мав повагу до Матері Церкви та був у комунікації з іншими православними церквами".</p>
      <figure>
        <img src="https://img.pravda.com/images/doc/b/4/b4a9ded-2.jpg"/>
      </figure>
      <p><b>Деталі</b>: Божественна літургія та панахида за жертвами голодоморів за участю Вселенського патріарха відбувалася не вперше. Торік 2 грудня літургія відслужена у Стамбулі. Також у вересні богослужіння у пам'ять про жертви Голодомору та жалобна акція "Запали свічку пам’яті" відбулися в Анкарі.</p>
      <related>
        <a href="https://www.pravda.com.ua/podcasts/5dc0510f45f34/2019/11/20/7232479/"/>
        <a href="https://life.pravda.com.ua/health/2019/11/12/238878/?fbclid=IwAR3pwBQSSeqMK72MUyf6fPeh1qQz-_adyBqUtgh3HzDld1NoPrKlv5FClFI"/>
        <a href="https://www.pravda.com.ua/news/2019/11/11/7231624/"/>
      </related>
    </article>
  </body>
</html>