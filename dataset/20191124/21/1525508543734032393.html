<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780057/%D8%A2%D8%AF%D8%A7%D9%85-%D8%B4%D9%81-%D8%A8%D9%88%D9%84%D8%AA%D9%88%D9%86-%D8%B4%D8%AC%D8%A7%D8%B9%D8%AA-%D9%84%D8%A7%D8%B2%D9%85-%D8%B1%D8%A7-%D8%A8%D8%B1%D8%A7%DB%8C-%D8%A7%D8%AF%D8%A7%DB%8C-%D8%B4%D9%87%D8%A7%D8%AF%D8%AA-%D8%AF%D8%B1-%DA%A9%D9%86%DA%AF%D8%B1%D9%87-%D9%86%D8%AF%D8%A7%D8%B1%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T21:38:25+00:00"/>
    <meta property="og:title" content="آدام شف: بولتون «شجاعت» لازم را برای ادای شهادت در کنگره ندارد"/>
    <meta property="og:description" content="رئیس کمیته اطلاعاتی مجلس نمایندگان آمریکا از «جان بولتون» به دلیل عدم مشارکت در روند تحقیقات برای استیضاح ترامپ انتقاد کرد."/>
  </head>
  <body>
    <article>
      <h1>آدام شف: بولتون «شجاعت» لازم را برای ادای شهادت در کنگره ندارد</h1>
      <address>
        <time datetime="2019-11-24T21:38:25+00:00">24 Nov 2019, 21:38</time>
      </address>
      <p>به گزارش <a href="https://www.mehrnews.com/">خبرگزاری مهر</a> به نقل از رویترز، در پی واکنش تهدیدآمیز «جان بولتون» مشاور پیشین امنیت ملی آمریکا به فراخوان ادای شهادت در نشستهای مجلس نمایندگان آمریکا برای استیضاح ترامپ، «آدام شف» رئیس کمیته اطلاعاتی مجلس نمایندگان آمریکا از بولتون به دلیل عدم مشارکت در روند تحقیقات انتقاد کرد.</p>
      <p>وی در اظهارات انتقادآمیز خود از این مقام سابق دولت ترامپ خواست تا هرچه سریعتر به «وظیفه قانونی» خود عمل کرده و اطلاعات موردنیاز را در اختیار هیأت تحقیق مجلس نمایندگان قرار دهد.</p>
      <p>آدام شف در گفتگو با شبکه سی ان ان گفت: «در شرایطی که رئیس جمهور فردی است که یکپارچگی انتخابات آمریکا را با خطر مواجه می کند، این ضرورت احساس می شود که همین حالا دست به کار شویم. اگر عامل بازدارنده ای وجود نداشته باشد، می توانیم مطمئن باشیم که این رئیس جمهور طی ماههای آینده به اقدامات فاحش بیشتری دست خواهد زد».</p>
      <p>وی در ادامه افزود: «در حال حاضر این وظیفه [بولتون] است که همچون دکتر فیونا هیل از خود جرأت و جسارت نشان دهد. این زن تصمیم گرفت که کار درست را انجام دهد. جان بولتون نیز باید تصمیم مشابهی بگیرد».</p>
      <p>گفتنی است که جان بولتون تاکنون از ادای شهادت در روند تحقیقات برای استیضاح ترامپ خودداری کرده و از طریق وکیل شخصی خود به دموکراتها اخطار داده است که در صورت احضار وی به دادگاه، علیه دموکراتها اقامه دعوی خواهد کرد.</p>
    </article>
  </body>
</html>