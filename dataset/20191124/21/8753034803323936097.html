<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftenbladet.no/sport/i/QoWydq/mens-stavanger-kvinnen-vant-cupen-med-sitt-lag-ble-hun-grovt-hetset-paa-nett"/>
    <meta property="og:site_name" content="Aftenbladet"/>
    <meta property="article:published_time" content="2019-11-24T21:16:12+00:00"/>
    <meta property="og:title" content="Mens Stavanger-kvinnen vant cupen med sitt lag, ble hun grovt hetset på nett"/>
    <meta property="og:description" content="Therese Sessy Åsland fra Stavanger opplevde å bli grovt hetset på nett av en anonym Vålerenga-supporter under kvinnenes NM-finale."/>
  </head>
  <body>
    <article>
      <h1>Mens Stavanger-kvinnen vant cupen med sitt lag, ble hun grovt hetset på nett</h1>
      <h2>Therese Sessy Åsland fra Stavanger opplevde å bli grovt hetset på nett av en anonym Vålerenga-supporter under kvinnenes NM-finale.</h2>
      <address><time datetime="2019-11-24T21:16:12+00:00">24 Nov 2019, 21:16</time> by <a rel="author">Stavanger Aftenblad</a></address>
      <p>Åsland scoret 4–0-målet for LSK kvinner, som tok et suverent cupgull med 5–1-seier mot Vålerenga. Søndag ble det imidlertid mest fokus på hetsen mot henne under finalen, skriver <a href="https://www.tv2.no/sport/11014975/">TV2.</a></p>
      <p>«Da er det ingen bønn. Therese Sessy Åsland: Du er for feit til og kalles idrettsutøver!», skrev Twitter-kontoen, som lages av en anonym Vålerenga-supporter.</p>
      <p>LSK Kvinner-spilleren tok et skjermdump av innlegget og la det ut før det ble slettet.</p>
      <p>«Fotball er følelser, fotball er kroppsspråk og fotball er samhold og idrettsglede. Me er alle forskjellige på kvar vår måte», skrev Åsland til bildet.</p>
      <figure>
        <iframe data-src="https://twitter.com/theresesessy/status/1198565647334215681?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>– Veldig mye følelser</h3>
      <p>Stavanger-kvinnen som også spiller på landslaget tolker hetsen som at vedkommende ikke fant noe å utsette på fotballkvalitetene hennes.</p>
      <p>– I første omgang stod de tre meter foran meg. Da ble det veldig mye følelser for meg selv da jeg scoret, og etter den omgangen vi hadde. Jeg er et følelsesstyrt menneske og feirer når jeg scorer mål. Men jeg sa ingenting, jeg skrek bare, poengterer Åsland overfor TV 2.</p>
      <p>– Jeg tar meg heldigvis ikke så veldig høytidelig. Jeg vet at kroppen min er på plussiden hele året, for å si det sånn. Men det er en underliggende grunn til at jeg ser slik ut som de kanskje ikke vet. Jeg lever som en toppidrettsutøver «24-7», og vet at det arbeidet jeg gjør er bra, svarer Åsland.</p>
      <h3>– Utfordring jeg må leve med</h3>
      <p>Landslagsspilleren forteller at hun har polycystisk ovariesyndrom, forkortet til PCOS. Ifølge<a href="https://helsenorge.no/sykdom/hormoner/polycystisk-ovariesyndrom"> helsenorge.no </a>er halvparten av kvinnene som har syndromet overvektige.</p>
      <p>– Det gjør at man har dårlig insulinresistens i kroppen, og at man ikke må spise så mye og trene veldig mye for å holde seg veldig «fit.» Det er en utfordring jeg må leve med, og jeg har akseptert at jeg mer eller mindre må være ekstra nøye med alt jeg putter i kjeften, forklarer 24-åringen.</p>
      <h3>– Motstandere av kroppshets</h3>
      <p>Talsperson for Klanen, Erling Rostvåg, poengterer at de ikke kan kontrollere hva enhver Vålerenga-supporter skriver på nettet.</p>
      <p>– Men uavhengig av om det er en Enga-supporter eller ikke, er vi selvfølgelige motstandere av kroppshets og tar avstand fra det, understreker Rostvåg overfor <a href="https://www.tv2.no/sport/11014975/">TV2</a>.</p>
      <p>
        <b>Åsland har også fått støtte etter at saken ble kjent:</b>
      </p>
      <figure>
        <iframe data-src="https://twitter.com/JanAageFjortoft/status/1198714262656565253?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/JARiiseOfficial/status/1198693798932553728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/VIFDamer/status/1198693907296587776?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/VIFDamer/status/1198694126201556992?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>