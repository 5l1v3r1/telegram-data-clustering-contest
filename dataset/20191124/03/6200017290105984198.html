<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/orhan-yildirim/col-ortasinda-su-buldu-2103895"/>
    <meta property="og:site_name" content="Fanatik"/>
    <meta property="article:published_time" content="2019-11-24T03:01:00+00:00"/>
    <meta property="og:title" content="Çöl ortasında su buldu"/>
    <meta property="og:description" content="Şampiyonluk yarışı içinde kalmak isteyen Kartal için, Konya deplasmanı dönüm maçıydı. Avcı’nın ekibi sezonun en kötü futbollarındar birini ortaya koydu. Ancak 72’de rakip kaleye inebilen Beşiktaş, kaptan Burak’ın golü ile altın değerinde üç puan aldı."/>
  </head>
  <body>
    <article>
      <h1>Çöl ortasında su buldu</h1>
      <address><time datetime="2019-11-24T03:01:00+00:00">24 Nov 2019, 03:01</time> by <a rel="author">Orhan Yıldırım</a></address>
      <p>Şampiyonluk yarışı içinde kalmak isteyen Kartal için, Konya deplasmanı dönüm maçıydı. Avcı’nın ekibi sezonun en kötü futbollarındar birini ortaya koydu. Ancak 72’de rakip kaleye inebilen Beşiktaş, kaptan Burak’ın golü ile altın değerinde üç puan aldı.</p>
      <p>
        <b>Uyuttular</b>
      </p>
      <p>Maçın başında Konyaspor’un, VAR’a takılan golü, heyecan yarattı. Ancak başladığı gibi de bitti. Her iki takım, topu birbirine ikram etme yarışına girdiler. Öyle ki, koca ilk yarıda, iki kalede net gol pozisyonu yaşanmadı. Sahada öne çıkan bir oyuncu olmadı. Mücadelesiz, zevksiz ve kalitesiz geçen bu yarıda, hakem de oyuna ayak uydurdu. Kolay maçı yanlış kararlar ile zora soktu.</p>
      <p>
        <b>Burak kurtardı</b>
      </p>
      <p>Kartal’da Avcı, bir türlü kadro istikrarını kuramadı. Takım her maça farklı kadro ile çıkıyor. Bu da sıkıntılı durum yaşatıyor. Diaby, N’Koudou gibi yeni isimler, bir var bir yoklar. Ljajic hâlâ beklentilerden çok uzakta. Böyle olunca da Burak istediği topları alamıyor. Oysa bu oyuncu beş kez, isabetli pas alsa ikisini gol yapar. Nitekim ilk girdiği net pozisyonda affetmedi: 0-1. Beşiktaş kaptanı ile 72’de bulduğu gol sonrası oyunu rölantiye aldı. Skoru koruyup amansız zirve takibini sürdürdü.</p>
      <p>
        <b>Kocaman buraya kadar</b>
      </p>
      <p>Konyaspor, sıradan bir takım haline gelmiş. Aykut Kocaman’ın ekibi iyi niyetle mücadele etmeye çalıştı. Ancak büyük takımlar gibi şansı yanında değil. Atağa çıkarken, yediği baskıdan topu kaptırıp golü yedi. Direnci olmayan ev sahibi ekibin ligde işi kolay değil.</p>
    </article>
  </body>
</html>