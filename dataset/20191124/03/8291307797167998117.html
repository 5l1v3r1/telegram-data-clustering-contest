<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mediaonetv.in/national/2019/11/24/two-ncp-mla-missing-in-maharastra"/>
    <meta property="og:site_name" content="Media One"/>
    <meta property="article:published_time" content="2019-11-24T03:32:01+00:00"/>
    <meta property="og:title" content="രണ്ട് എന്‍.സി.പി എം.എല്‍.എമാരെ കാണാനില്ലെന്ന് പൊലീസില്‍ പരാതി"/>
    <meta property="og:description" content="ഷഹാപൂര്‍ എം.എല്‍.എ ദൌലത് ദറോദയെ കാണാനില്ലെന്ന് മുന്‍ എം.എല്‍.എ പാണ്ടൂരംഗ് ബരോറയാണ് പരാതി നല്‍കിയത്. മറ്റൊരു എം.എല്‍.എയായ നിധിന്‍ പവാറിനെ കാണാനില്ലെന്ന് മകനാണ് പരാതി നല്‍കിയത്"/>
  </head>
  <body>
    <article>
      <h1>രണ്ട് എന്‍.സി.പി എം.എല്‍.എമാരെ കാണാനില്ലെന്ന് പൊലീസില്‍ പരാതി</h1>
      <h2>ഷഹാപൂര്‍ എം.എല്‍.എ ദൌലത് ദറോദയെ കാണാനില്ലെന്ന് മുന്‍ എം.എല്‍.എ പാണ്ടൂരംഗ് ബരോറയാണ് പരാതി നല്‍കിയത്. മറ്റൊരു എം.എല്‍.എയായ നിധിന്‍ പവാറിനെ കാണാനില്ലെന്ന് മകനാണ് പരാതി നല്‍കിയത്</h2>
      <address><time datetime="2019-11-24T03:32:01+00:00">24 Nov 2019, 03:32</time> by <a rel="author" href="https://www.mediaonetv.in/author/542157" target="_blank">Web Desk</a></address>
      <p>ഇന്നലെ അജിത് പവാറിനൊപ്പം പോയ എന്‍.സി.പി എം.എല്‍.എമാരില്‍ രണ്ട് പേരെ കാണാനില്ലെന്ന് പരാതി. ഷഹാപൂര്‍ എം.എല്‍.എ ദൌലത് ദറോദയെ കാണാനില്ലെന്ന് മുന്‍ എം.എല്‍.എ പാണ്ടൂരംഗ് ബരോറയാണ് പരാതി നല്‍കിയത്. മറ്റൊരു എം.എല്‍.എയായ നിധിന്‍ പവാറിനെ കാണാനില്ലെന്ന് മകനാണ് പരാതി നല്‍കിയത്.</p>
      <p>ദേവേന്ദ്ര ഫട്നാവിസിന്‍റെയും അജിത് പവാറിന്‍റെയും സത്യപ്രതിജ്ഞക്ക് രാജ്ഭവനിലെത്തിയതിന് ശേഷം എം.എല്‍.എമാരെ കാണാനില്ലെന്നാണ് പരാതി. ഷഹാപൂര്‍ പൊലീസ് സ്റ്റേഷനിലെത്തിയാണ് പാണ്ടൂരംഗ് പരാതി നല്‍കിയത്.</p>
      <figure>
        <img src="https://images.assettype.com/mediaone%2F2019-11%2Fb05f1ac8-0d8b-491e-bcaa-4809fe61d776%2Fbarora.jpg?w=1200&amp;auto=format%2Ccompress"/>
      </figure>
      <p>ദറോദ വെള്ളിയാഴ്ച മണ്ഡലത്തില്‍ നിന്ന് പോയെന്നാണ് പൊലീസ് പറയുന്നത്. രാജ്ഭവനിലെത്തിയ ശേഷം ഫോണില്‍ പോലും ലഭ്യമല്ല. പിതാവ് തന്നെ പോലും ബന്ധപ്പെട്ടിട്ടില്ലെന്നും പിതാവ് എന്‍.സി.പിക്കൊപ്പം നില്‍ക്കണമെന്നാണ് തന്‍റെ ആഗ്രഹമെന്നും മകന്‍ പറഞ്ഞു.</p>
      <related>
        <a href="https://www.mediaonetv.in/national/2019/11/24/supreme-court-to-hear-congress-ncp-shivsena-plea"/>
      </related>
    </article>
  </body>
</html>