<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-polytics/2824234-derzdep-opriludniv-majze-100-storinok-dokumentiv-pro-vidnosini-z-ukrainou.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T03:38:00+00:00"/>
    <meta property="og:title" content="Держдеп оприлюднив майже 100 сторінок документів про відносини з Україною"/>
    <meta property="og:description" content="Державний департамент США оприлюднив майже 100 сторінок документів, які стосуються відносин з Україною, у відповідь на позов наглядової групи American Oversight."/>
  </head>
  <body>
    <article>
      <h1>Держдеп оприлюднив майже 100 сторінок документів про відносини з Україною</h1>
      <h2>Державний департамент США оприлюднив майже 100 сторінок документів, які стосуються відносин з Україною, у відповідь на позов наглядової групи American Oversight.</h2>
      <address>
        <time datetime="2019-11-24T03:38:00+00:00">24 Nov 2019, 03:38</time>
      </address>
      <p>Про це інформує портал <a href="https://www.americanoversight.org/state-department-releases-ukraine-documents-to-american-oversight">American Oversight.</a></p>
      <p>Як сказано в поясненні до оприлюднених матеріалів, серед них - електронні листи, що «підтверджують численні контакти у травні 2019 року держсекретаря Помпео та адвоката Трампа Джуліані».</p>
      <p>«Ми бачимо, чому Майк Помпео відмовився надавати цю інформацію Конгресові, Бо це письмові докази того, що Джуліані звертався до держсекретаря, аби сприяти брудній кампанії проти посла США (Марі Йованович - ред.)». - зазначив у поясненні виконавчий директор American Oversight Остін Еверс.</p>
      <p>У наглядовій групі зазначають, що це лише перша порція документів, і «в адміністрації немає жодних юридичних підстав, аби приховувати їх від Конгресу».</p>
      <p>«Це переконливо доводить, що адміністрація перешкоджає правосуддю», - наголошують в American Oversight.</p>
      <blockquote>
        <b>Читайте також: </b>
        <a href="https://www.ukrinform.ua/rubric-polytics/2824216-proces-impicmentu-ne-zminiv-stavlenna-ssa-do-ukraini-predstavnik-derzdepu.html">Процес імпічменту не змінив ставлення США до України - представник Держдепу</a>
      </blockquote>
      <p>Документи, зокрема, свідчать про телефонну розмову Руді Джуліані та Майка Помпео 26 березня 2019 року. E-mail від 28 березня містить список запланованих дзвінків до Помпео, зокрема від Джуліані на 29 березня, та від члена Палати представників Девіна Нуньєса – на 1 квітня (як повідомлялося, <a href="https://www.ukrinform.ua/rubric-polytics/2823935-u-kongresi-ssa-rozkazut-pro-rol-sokina-u-posuku-kompromatu-na-bajdena-cnn.html">Нуньєнс нібито зустрічався з колишнім генпрокурором України Віктором Шокіним </a>для пошуку компромату на Байдена).</p>
      <p>Серед документів - і лист шести колишніх послів <a href="https://www.ukrinform.ua/tag-ssa">США</a> в Україні, зокрема й Білла Тейлора, до Державного департаменту, у якому виловлюється стурбованість з приводу атак на Марі Йованович. 12 квітня члени Палати представників Стені Гоєр та Еліот Енгель надіслали листа Помпео, у якому також висловили стурбованість ситуацією з переслідуванням Йованович.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2823833-u-senati-ssa-zaklikaut-pompeo-usunutisa-vid-sprav-ukraini.html">У Сенаті США закликають Помпео усунутися від справ України</a>
      </blockquote>
      <p>Як повідомляв Укрінформ, <a href="https://www.ukrinform.ua/rubric-polytics/2820951-jovanovic-bula-ne-proti-zalisitisa-poslom-v-ukraini-zastupnik-pompeo.html">Йованович була відкликана з Києва у травні цього року – на два місяці раніше запланованого терміну.</a> На слуханнях у Палаті представників вона повідомила, що президент США Дональд Трамп особисто вимагав від Держдепу її звільнення та «розгорнув кампанію» проти неї.</p>
    </article>
  </body>
</html>