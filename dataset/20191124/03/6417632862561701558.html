<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/rober-pires-arsenalga-ingliz-futbolchilari-zarur"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-24T03:56:01+00:00"/>
    <meta property="og:title" content="Робер Пирес: “Арсенал”га инглиз футболчилари зарур”"/>
    <meta property="og:description" content="“Арсенал”нинг собиқ ярим ҳимоячиси Робер Пирес Лондон клуби ҳақидаги фикрлари билан ўртоқлашди."/>
  </head>
  <body>
    <article>
      <h1>Робер Пирес: “Арсенал”га инглиз футболчилари зарур”</h1>
      <h2>“Арсенал”нинг собиқ ярим ҳимоячиси Робер Пирес Лондон клуби ҳақидаги фикрлари билан ўртоқлашди.</h2>
      <address>
        <time datetime="2019-11-24T03:56:01+00:00">24 Nov 2019, 03:56</time>
      </address>
      <p>“Жамоага кучли, ақлли, техник жиҳатдан мукаммал, етакчилик қобилиятига эга ва албатта инглиз футболчилари лозим. Бизга англияликлар шунинг учун керакки, ҳеч ким уларчалик бу жойнинг менталитетини тушунмайди.</p>
      <p>Ҳозир давр бошқа. Мен вақтида Дэвид Симэн, Ли Диксон, Тони Адамс, Мартин Киоун, Эшли Коул, Рэй Парлор билан бирга тўп тепганман. Айнан улар каби йигитлар зарур “Арсенал”га.  </p>
      <p>Албатта, мен жамоанинг ҳозирги фалсафасини ҳурмат қиламан. Аммо бу АПЛ. Бу ерда ҳар ҳафта қийин беллашувлар бўлиб ўтади.</p>
      <p>Эмери жамоа билан ҳар қачонгиданда кўпроқ мулоқотда бўлиб, муаммога биргаликда ечим топиши лозим. Ўйлашимча, улар бу ишнинг уддасидан чиқишади. Унаи яхши инсон ва мураббий. Аммо ҳозир у босим остида. Мухлислар муаммонинг майда деталларига эътибор беришмайди. Мураббийлик осон иш эмас, айниқса АПЛда.</p>
      <p> Англияда бошқа давлатлар – Испания, Франция, Италия билан солиштирганда интенсивлик ўзгача. Бу ерда кўп нарса жасурлик, курашчанликдан иборат. Бу эса ҳеч бир жамоага осон эмас”, деди Пирес The Athletic нашрига берган интервьюсида.</p>
      <p>Манба : The Athletic</p>
    </article>
  </body>
</html>