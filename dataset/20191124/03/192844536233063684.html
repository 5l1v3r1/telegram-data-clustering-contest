<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/auto/73041/"/>
    <meta property="og:site_name" content="Sanook"/>
    <meta property="article:published_time" content="2019-11-24T03:17:00+00:00"/>
    <meta property="og:title" content="Suzuki Swift HYBRID MG Limited จำหน่ายที่ญี่ปุ่นแล้ว เริ่มต้นที่ 4.5 แสน"/>
    <meta property="og:description" content="คนรักสวิฟต์น่าจะตื่นเต้นไม่น้อยสำหรับรุ่นย่อยของ Suzuki Swift ในชื่อ Suzuki Swift HYBRID MG Limited ซึ่งวางจำหน่ายในประเทศญี่ปุ่น พร้อมการเพิ่มเติมสีสันหลายๆ อย่างลงไป"/>
  </head>
  <body>
    <article>
      <h1>Suzuki Swift HYBRID MG Limited จำหน่ายที่ญี่ปุ่นแล้ว เริ่มต้นที่ 4.5 แสน</h1>
      <address><time datetime="2019-11-24T03:17:00+00:00">24 Nov 2019, 03:17</time> by <a rel="author">Chanon B.</a></address>
      <p>
        <b>คนรักสวิฟต์น่าจะตื่นเต้นไม่น้อยสำหรับรุ่นย่อยของ <a href="https://auto.sanook.com/car/suzuki/">Suzuki</a> Swift ในชื่อ <a href="https://auto.sanook.com/5704/">Suzuki Swift</a> HYBRID MG Limited ซึ่งวางจำหน่ายในประเทศญี่ปุ่น พร้อมการเพิ่มเติมสีสันหลายๆ อย่างลงไป</b>
      </p>
      <p>จากรุ่นย่อย XG Limited สู่การตกแต่งเพิ่มเติมเสียใหม่ ภายนอกของ <b><a href="https://auto.sanook.com/5704/">Suzuki Swift</a> HYBRID MG Limited</b> โดดเด่นด้วยไฟตัดหมอกด้านหน้าแบบฮาโลเจน กระจกมองข้างและไฟเลี้ยว LED ซึ่งในรุ่นนี้เมื่อล็อกรถมันจะพับเก็บอัตโนมัติให้เลย แก้มคู่หน้าและฝาท้ายแปะโลโก้ชื่อรุ่นอย่าง HYBRID เด่นเป็นสง่า</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwNDEvc3V6dWtpc3dpZnRoeWJyaWRtZ2xpbWl0ZS5qcGc=.jpg"/>
      </figure>
      <p>ในขณะที่ห้องโดยสาร พวงมาลัยจะเน้นการเดินด้ายสีเงินและโลหะ เพิ่มความพรีเมียมขึ้นมาอีกระดับ ส่วนสีขาว White Pearl นำไปตกแต่งพวกคอนโซลเกียร์, แดชบอร์ด, แผงประตู นอกจากนั้นยังมี Paddle Shift, หน้าจอ MID แบบสี รวมถึงยังมีรีโมทควบคุมระบบภายในห้องโดยสารไม่ว่าคุณจะอยู่ที่ไหนก็ตาม</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwNDEvc3V6dWtpc3dpZnRoeWJyaWRtZ2xpbWl0ZV8xLmpwZw==.jpg"/>
      </figure>
      <p><b>Suzuki Swift HYBRID MG Limited</b> ใช้เครื่องยนต์เบนซิน ขนาด 1.2 ลิตร 4 สูบ 1,242 ซีซี ให้กำลังสูงสุด 91 แรงม้าที่ 6,000 รอบ/นาที แรงบิดสูงสุด 118 นิวตันเมตรที่ 4,400 รอบ/นาที ในขณะเดียวกันก็มีมอเตอร์ไฟฟ้า รหัส WA05A ที่ให้กำลังสูงสุด 3.1 แรงม้าที่ 1,000 รอบ/นาที แรงบิดสูงสุด 50 นิวตันเมตรที่ 100 รอบ/นาที ด้านแบตเตอรี่เป็นลิเธียมไอออนขนาด 3 Ah ส่งกำลังผ่านเกียร์อัตโนมัติ และคุณสามารถเลือกได้ว่าจะใช้ระบบขับเคลื่อน 4 ล้อ หรือ ขับเคลื่อนล้อคู่หน้า</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwNDEvc3V6dWtpc3dpZnRoeWJyaWRtZ2xpbWl0ZV8yLmpwZw==.jpg"/>
      </figure>
      <p>ด้านสีตัวถังมีให้เลือกถึง 6 สี ได้แก่ สีน้ำเงิน Speedy Blue Metallic, สีเทา Mineral Gray Metallic, สีขาว Pure White Pearl, สีดำ Super Black Pearl, สีแดง Burning Red Pearl และ สีแดง Claret Red ซึ่งสองสีสุดท้ายมีออปชั่นสีทูโทน โดยการเพิ่มสีบริเวณหลังคาและกระจกมองข้างกับ สีขาว Metallic White และ สีดำ Metallic Black ตามลำดับ</p>
      <figure>
        <img src="https://s.isanook.com/au/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL2F1LzAvdWQvMTQvNzMwNDEvc3V6dWtpc3dpZnRoeWJyaWRtZ2xpbWl0ZV8zLmpwZw==.jpg"/>
      </figure>
      <p><b>Suzuki Swift HYBRID MG Limited</b> เคาะราคาจำหน่ายรุ่นขับเคลื่อนล้อคู่หน้า เริ่มต้นอยู่ที่ราวๆ 4.5 แสนบาท ส่วนรุ่นขับเคลื่อน 4 ล้อ จะเริ่มต้นที่ประมาณ 4.8 แสนบาท (ไม่รวมภาษีนำเข้าของประเทศไทย)</p>
      <h3>อัลบั้มภาพ 12 ภาพ</h3>
      <slideshow>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvNTI2ZDZmYzFjZTJkMjk4MzdiZTU4ZTU1MTQ3NGM0YThfMTU3NDQ4NDIzMy5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvZmUyZjhiNmVmODAzZjQwYmVjY2Q0NjgxNjRjOWVkOTBfMTU3NDQ4NDIzNC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvYTFiN2NmYjQ0MmMwMTNhZWY5ZWE0MDAzMzYyYjBiYTlfMTU3NDQ4NDIzNC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvZWEwYmNmNzM5MjQwZTcxNTliZTJlNjZkZTY0NzhkYWVfMTU3NDQ4NDI0OS5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvM2YxNmU5MDM5Yzg2ZTMzNDRjOWRlMWYwYWMyMGQ1NjlfMTU3NDQ4NDI1MC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvYjAxMDRlMzVlNmRkZDUwMTc0NWU0ZDJjOTlhODYzOTdfMTU3NDQ4NDI1MC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvNmNmZTE5NGQ2NzUxZWU0YzQ5MGI3NTA5Y2M1NGQ1ZmVfMTU3NDQ4NDI1MS5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvNmYyODc4OTgyNzE4ZTU5YjQzYzQxMjg4ZmY5NmY0MjNfMTU3NDQ4NDI1Mi5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvMjAxY2ZkMGJmODQ0OWVlYmFlOTBlMmU2YWZiOTZlNDZfMTU3NDQ4NDI1My5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvZjc4OTA1MjM1NzNmOWRjOGZmNzdmMWI3ODE4MTU5ZTlfMTU3NDQ4NDI1My5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvYzEzOGM1ZmM1OTg3OWIwNzRkYTk2NDI0YTIyMWU1MGNfMTU3NDQ4NDI1NC5qcGc=.jpg"/>
        </figure>
        <figure>
          <img src="https://s.isanook.com/au/0/rp/rc/w263h263/yacxacm1w0/aHR0cHM6Ly9zLmlzYW5vb2suY29tL2F1LzAvdWkvMTQvNzMwNDEvOGMyZDdmNjczYWQzNjdlOGJiOTdkNWEzZmQzNzllMjNfMTU3NDQ4NDI1NC5qcGc=.jpg"/>
        </figure>
        <figcaption>
          <cite>
            <a href="https://www.sanook.com/auto/73041/gallery/">ดูทั้งหมด <br/>12 ภาพ</a>
          </cite>
        </figcaption>
      </slideshow>
      <footer><b>ขอขอบคุณ<br/></b>ข้อมูล :<a href="https://www.suzuki.co.jp/release/a/2019/1114/">Suzuki</a></footer>
    </article>
  </body>
</html>