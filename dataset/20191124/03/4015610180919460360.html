<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815874"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T03:59:00+00:00"/>
    <meta property="og:title" content="Капитанът на Царско село: Може да изненадаме Левски"/>
    <meta property="og:description" content="&quot;Отборът на Царско село не е за подценяване и може да изненадаме неприятно Левски&quot;, заяви в интервю за &quot;Хоризонт&quot; Веселин ..."/>
  </head>
  <body>
    <article>
      <h1>Капитанът на Царско село: Може да изненадаме Левски</h1>
      <address><time datetime="2019-11-24T03:59:00+00:00">24 Nov 2019, 03:59</time> by <a rel="author">SPORTAL.BG</a></address>
      <p>"Отборът на <a href="https://www.sportal.bg/statistics_team_news.php?champ=1&amp;team=482">Царско село</a> не е за подценяване и може да изненадаме неприятно <a href="https://www.sportal.bg/statistics_team_news.php?champ=1&amp;team=6">Левски</a>", заяви в интервю за "Хоризонт" <a href="https://www.sportal.bg/statistics_player.php?team=482&amp;player=54&amp;champ=1">Веселин Минев</a>. Капитанът на Царско село е юноша на Левски, с които е ставал и шампион, а също така е носил и капитанската лента и на Левски.</p>
      <figure>
        <img src="https://img4.sportal.bg/uploads/news/2019_43/thumb_mid/00810731.jpg"/>
      </figure>
      <p>
        <a href="https://www.sportal.bg/news.php?news=810731">Царско село се забавлява, холандец развинти Ботев Враца (видео+галерия)</a>
      </p>
      <p>"Не крия, че изпитвам симпатии към Левски и този клуб ми е на сърцето. В неделя обаче ще дам всичко от себе си за успех на Царско село. Професионалист съм, защитавам интересите на Царско село. Винаги има особена тръпка, когато играя срещу Левски, но тя е докато започне срещата.</p>
      <p>Отборът на Левски има своите цели, ние гоним нашите. Искам да направим добър мач. Нека спечели този, който играе по-добре. Със сигурност в Левски ще искат да спечелят и да заличат лошите мигове от загубата от Ботев в Пловдив. Ние обаче също имаме аргументи да играем добре. Футболът затова е интересен и не се знае как ще завърши даден мач", каза Веселин Минев.</p>
    </article>
  </body>
</html>