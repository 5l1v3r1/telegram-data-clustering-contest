<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/diagne-icin-son-karar-verildi-2103938"/>
    <meta property="og:site_name" content="Fanatik"/>
    <meta property="article:published_time" content="2019-11-24T03:01:00+00:00"/>
    <meta property="og:title" content="Diagne için son karar verildi!"/>
    <meta property="og:description" content="PSG maçında kaçırdığı penaltı sonrası Club Bruggede oynama şansı azalan ve devre arasında Galatasaraya dönmesi konuşulan Mbaye Diagne için son karar verildi."/>
  </head>
  <body>
    <article>
      <h1>Diagne için son karar verildi!</h1>
      <h2>PSG maçında kaçırdığı penaltı sonrası Club Brugge'de oynama şansı azalan ve devre arasında Galatasaray'a dönmesi konuşulan Mbaye Diagne için son karar verildi.</h2>
      <address>
        <time datetime="2019-11-24T03:01:00+00:00">24 Nov 2019, 03:01</time>
      </address>
      <p><a href="https://www.fanatik.com.tr/haberler/galatasaray">Galatasaray</a>'ın Şampiyonlar Ligi'ndeki rakiplerinden <b>Club <a href="https://www.fanatik.com.tr/haberler/brugge">Brugge</a>'</b>ün ligde oynadığı son Oostende maçının kadrosuna alınmayan <b>Mbaye <a href="https://www.fanatik.com.tr/haberler/diagne">Diagne</a> </b>için Belçika defteri henüz kapanmış değil. </p>
      <p>Şampiyonlar Ligi'nde PSG deplasmanında kazanılan penaltıyı, teknik direktör Philippe <a href="https://www.fanatik.com.tr/haberler/clement">Clement</a>'e rağmen takımın penaltıcısı Hans Vanaken'den alan ve sonrasında değerlendiremediği penaltı vuruşu ile takımının beraberliği kaçırmasına neden olan Mbaye Diagne'nin takımda kalmaması gerektiğine yönelik birçok görüş hakim. Özellikle taraftarların, oyuncunun devre arasında Galatasaray'a gönderilmesine yönelik beklenti içinde oldukları belirtiliyor.</p>
      <p>Belçika basınında çıkan son haberlere göre ise Diagne'nin sezon sonuna kadar takımda kalması planlanıyor. 2020 Haziran'ına kadar takımla kiralık sözleşmesi ve satın alma opsiyonu bulunan Diagne'nin Galatasaray cephesinde takımda istenmediği ve bu sezon iki kulüpte resmî maç oynamasından kaynaklı başka bir takımda forma giyme ihtimali olmadığı için Diagne'nin Brugge'de kalmasına karar verildi. </p>
      <p>Diagne'nin kesin olarak takımda kalacağı belirtilse de yeniden formasına kavuşup kavuşmayacağı konusu tamamen teknik direktör Philippe Clement'in kararına bırakılmış durumda. </p>
    </article>
  </body>
</html>