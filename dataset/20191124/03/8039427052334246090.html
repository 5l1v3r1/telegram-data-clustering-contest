<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962964"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T03:00:46+00:00"/>
    <meta property="og:title" content="కారులో బొయ్యారం.. అందులో బంగారం"/>
    <meta property="og:description" content="ADVT"/>
  </head>
  <body>
    <article>
      <h1>కారులో బొయ్యారం.. అందులో బంగారం</h1>
      <address>
        <time datetime="2019-11-24T03:00:46+00:00">24 Nov 2019, 03:00</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>4 కిలోల బంగారం పట్టివేత</b>
        </li>
        <li>
          <b>మరో కారులో 1.99 కోట్లు స్వాధీనం</b>
        </li>
      </ul>
      <p><b>హైదరాబాద్‌, నవంబరు 23 (ఆంధ్రజ్యోతి):</b> విదేశాల నుంచి అక్రమంగా దిగుమతి చేసుకున్న బంగారాన్ని హైదరాబాద్‌లో విక్రయించేందుకు స్మగ్లర్లు కొత్త పంథా ఎంచుకున్నారు. ప్రధాన నగరాల్లోని విమానాశ్రయాల్లో నిఘా పెరగడంతో.. స్మగ్లర్లు కేరళను అడ్డాగా ఎంచుకున్నారు. అక్కడి నుంచి మైసూరు మీదుగా రోడ్డు మార్గంలో హైదరాబాద్‌కు బంగారాన్ని తరలిస్తున్నారు. ఇందుకోసం కార్లలో ఉండే హ్యాండ్‌ బ్రేక్‌ కింది భాగంలో ప్రత్యేకంగా సొరుగులను ఏర్పాటు చేసుకుంటున్నారు. ఎవరికీ అనుమానం రాకుండా వాటిల్లో కిలోలకొద్ది బంగారాన్ని దాచి.. రవాణా చేస్తున్నారు.</p>
      <p>  హైదరాబాద్‌లో బంగారం అమ్మగా వచ్చిన సొమ్మును అదే సొరుగుల్లో తీసుకెళ్తున్నారు. ఓ ముఠా ఆనవాళ్లపై ఉప్పందుకున్న డైరెక్టరేట్‌ ఆఫ్‌ రెవెన్యూ ఇంటెలిజెన్స్‌ (డీఆర్‌ఐ) అధికారులు శనివారం సికింద్రాబాద్‌ మారెడ్‌పల్లిలో రెండు కార్లలో దాచిన బంగారం, నగదును స్వాధీనం చేసుకున్నారు. ఓ కారులో 4 కిలోల బంగారం దొరికిందని, దీని విలువను రూ. 1.57 కోట్లుగా అంచనా కట్టామని అధికారులు తెలిపారు. అక్కడికి కొంత దూరంలో పార్క్‌ చేసిన మరో కారులో రూ. 1.99 కోట్ల నగదు లభించిందని.. ఆ మొత్తం కూడా అక్రమంగా రవాణా చేసిన బంగారాన్ని విక్రయించగా వచ్చిందని వివరించారు. కేసుకు సంబంధించి ముగ్గురిని అరెస్టు చేశామని తెలిపారు.</p>
    </article>
  </body>
</html>