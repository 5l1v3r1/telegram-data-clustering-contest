<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188569/"/>
    <meta property="og:site_name" content="Janam TV"/>
    <meta property="article:published_time" content="2019-11-24T03:49:00+00:00"/>
    <meta property="og:title" content="ഷഹല ഷെറിന്റെ മരണം; ഡോക്ടറുടെ ആരോപണം തളളി കളക്ടറും ഡിഎംഒയും"/>
    <meta property="og:description" content="ബത്തേരി: പാമ്പ് കടിയേറ്റ് ആശുപത്രിയില്‍ എത്തിയ ഷഹല ഷെറിന് നല്‍കാന്‍ ബത്തേരി താലൂക്ക് ആശുപത്രിയില്‍ പ്രതിവിഷം ആവശ്യത്തിന് ഇല്ലായിരുന്നുവെന്ന ഡോക്ടറുടെ"/>
  </head>
  <body>
    <article>
      <h1>ഷഹല ഷെറിന്റെ മരണം; ഡോക്ടറുടെ ആരോപണം തളളി കളക്ടറും ഡിഎംഒയും</h1>
      <address><time datetime="2019-11-24T03:49:00+00:00">24 Nov 2019, 03:49</time> by <a rel="author">Janam TV Web Desk</a></address>
      <p>ബത്തേരി: പാമ്പ് കടിയേറ്റ് ആശുപത്രിയില്‍ എത്തിയ ഷഹല ഷെറിന് നല്‍കാന്‍ ബത്തേരി താലൂക്ക് ആശുപത്രിയില്‍ പ്രതിവിഷം ആവശ്യത്തിന് ഇല്ലായിരുന്നുവെന്ന ഡോക്ടറുടെ ആരോപണം തള്ളി ജില്ലാ കളക്ടറും ജില്ലാ മെഡിക്കല്‍ ഓഫീസറും.</p>
      <p>ആശുപത്രിയില്‍ ഷഹലയ്ക്ക് നല്‍കാനാവശ്യമായ പ്രതിവിഷം സ്റ്റോക്ക് ഉണ്ടായിരുന്നില്ലെന്നും വെന്റിലെറ്റര്‍ സൗകര്യം ഇല്ലായിരുന്നുവെന്നുമാണ് ഡോ ജിസ പറഞ്ഞത്. എന്നാല്‍ ഈ രണ്ട് വാദങ്ങളും ജില്ലാ കളക്ടര്‍ ഡോ അദീല അബ്ദുള്ള തള്ളി. ജില്ലയിലെ പ്രധാന ആശുപത്രികളിലെല്ലാം പ്രതിവിഷം ആവശ്യത്തിനുണ്ടെന്ന് ജില്ലാ കളക്ടര്‍ വ്യക്തമാക്കി.</p>
      <p>ഷഹലയെ ആശുപത്രിയില്‍ എത്തിക്കുമ്പോള്‍ 25 ഡോസ് പ്രതിവിഷം ഉണ്ടായിരുന്നതായി ജില്ലാ മെഡിക്കല്‍ ഓഫീസര്‍ ഡോ രേണുക പറഞ്ഞു. മുതിര്‍ന്ന ഒരാള്‍ക്ക് പോലും 10 ഡോസ് പ്രതിവിഷമാണ് ആദ്യം നല്‍കുക. കൂടുതല്‍ ആവശ്യമെങ്കില്‍ ജില്ലാ ആശുപത്രിയില്‍ നിന്നോ മറ്റ് പ്രധാന ആശുപത്രികളില്‍ നിന്നോ എത്തിക്കാമായിരുന്നെന്നും സൂപ്രണ്ട് പറഞ്ഞു. രണ്ട് വെന്റിലേറ്ററില്‍ ഒന്ന് മാത്രമാണ് പ്രവര്‍ത്തിക്കാത്തതെന്നും ഡോ രേണുക പറഞ്ഞു.</p>
    </article>
  </body>
</html>