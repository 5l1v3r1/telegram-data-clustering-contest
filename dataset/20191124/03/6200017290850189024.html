<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/serkan-akcan/oyun-akmiyor-2103897"/>
    <meta property="og:site_name" content="Fanatik"/>
    <meta property="article:published_time" content="2019-11-24T03:01:00+00:00"/>
    <meta property="og:title" content="Oyun akmıyor!"/>
    <meta property="og:description" content="Yaz sıcaklarından bunaldığımızda ‘esmiyor’ demek ne kadar insanı ferahlatmıyorsa, ligimizde maç izlerken ‘oyun akmıyor’ demek o kadar işe yaramıyor."/>
  </head>
  <body>
    <article>
      <h1>Oyun akmıyor!</h1>
      <address><time datetime="2019-11-24T03:01:00+00:00">24 Nov 2019, 03:01</time> by <a rel="author">Serkan Akcan</a></address>
      <p>Yaz sıcaklarından bunaldığımızda ‘esmiyor’ demek ne kadar insanı ferahlatmıyorsa, ligimizde maç izlerken ‘oyun akmıyor’ demek o kadar işe yaramıyor. Zira sezonun neredeyse 3’te birlik kısmı geride kaldı, ağızda tat bırakan maç sayısı bir elin parmaklarına bile ulaşmıyor. Konya-Beşiktaş maçının oyun kalitesi vasatın çok altındaydı. Beşiktaş’ın, Burak’ın golüyle kazanması ve üst üste 4. galibiyetine ulaşması Avcı’yı skor açısından tatmin etmiş olabilir ama oyuna bakarak mutlu olduğunu söylemesi zor gibi. Ljajic sanki hayattan vazgeçmiş gibi umursamaz, futboldan kopmuş gibi isteksiz. Abdullah Avcı’nın ona 85 dakika dayanabilmiş olması Ljajic’e lütuf ama Beşiktaş’a işkence. İlk yarı sol önde, ikinci yarı sağ önde oynayan Caner’in de farklı olduğunu söylemek zor. Ama o en azından hırsıyla ayakta kaldığını düşündürttü, Burak’ın golüne dokunuşuyla katkı sağladı.</p>
      <p>
        <b>Gecenin sorusu</b>
      </p>
      <p>Abdullah hoca, feci bir ilk yarının ardından Ljajic’i sola çekip ona 85. dakikaya kadar nasıl sabredebildi?</p>
      <p>
        <b>Maçın starı</b>
      </p>
      <p>Bu maçtan bir yıldız çıkarmak zor olsa da Burak Yılmaz sahadaki en kaliteli ayak olduğunu attığı golle gösterdi.</p>
      <p>
        <b>Maçın olayı</b>
      </p>
      <p>Konyaspor’un 5 dakika dolmamışken attığı golde Ömer Ali’nin kalecinin görüş alanını kapattığı için ofsayta sebep olması.</p>
      <p>
        <b>Kısa mesaj</b>
      </p>
      <p>Beşiktaş kötü bir sezon başlangıcına rağmen son 6 maçın 5’ini kazandı ve 16 puan topladı. Daha önemlisi üst üste 4 galibiyet kazanma kültürünün oluştuğunun göstergesi.</p>
    </article>
  </body>
</html>