<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsit.gr/kairos/kairos-simera-erxontai-kataigides-kai-xalazi-entona-fainomena-se-polles-perioxes/2921851/"/>
    <meta property="og:site_name" content="Newsit.gr"/>
    <meta property="article:published_time" content="2019-11-24T03:03:38+00:00"/>
    <meta property="og:title" content="Καιρός σήμερα: Έρχονται καταιγίδες και χαλάζι – Έντονα φαινόμενα σε πολλές περιοχές"/>
    <meta property="og:description" content="Θα μας πάρει και θα μας σηκώσει σήμερα ο καιρός, καθώς έντονα φαινόμενα θα επικρατήσουν σε όλη τη χώρα. Περιμένουμε βροχές, καταιγίδες και θυελλώδεις ανέμους."/>
  </head>
  <body>
    <article>
      <h1>Καιρός σήμερα: Έρχονται καταιγίδες και χαλάζι – Έντονα φαινόμενα σε πολλές περιοχές</h1>
      <h2>Θα μας πάρει και θα μας σηκώσει σήμερα ο καιρός, καθώς έντονα φαινόμενα θα επικρατήσουν σε όλη τη χώρα. Περιμένουμε βροχές, καταιγίδες και θυελλώδεις ανέμους.</h2>
      <address><time datetime="2019-11-24T03:03:38+00:00">24 Nov 2019, 03:03</time> by <a rel="author">kostas.papadopoulos</a></address>
      <p>Ισχυρές βροχές και καταιγίδες περιλαμβάνει σήμερα Κυριακή ο καιρός, καθώς<a href="https://www.newsit.gr/kairos/kairos-giryonis-pou-tha-einai-pio-isxyra-ta-fainomena/2921728/"> ο «Γηρυόνης» θα χτυπήσει τη χώρα.</a> Τα έντονα φαινόμενα κατά τόπους που θα συνοδεύονται από χαλαζοπτώσεις, από το απόγευμα θα χτυπήσουν τα νησιά του Ιονίου, την Ηπειρο, τη δυτική Στερεά, την Πελοπόννησο.  Από το βράδυ η κακοκαιρία θα χτυπήσει την ανατολική Στερεά (συμπεριλαμβανομένης της Αττικής), την Εύβοια και από τη νύχτα πιθανώς τη Θεσσαλία με ανατολική επέκταση. Τοπικά περιορισμένη ορατότητα ή ομίχλες, κυρίως στα ηπειρωτικά τις πρωινές ώρες.</p>
      <p>Οι άνεμοι θα πνέουν στα δυτικά νότιοι νοτιοανατολικοί 8 με 9 και πρόσκαιρα στο Ιόνιο έως 10 μποφόρ. Στα ανατολικά νότιοι νοτιοανατολικοί 4 με 6 και σταδιακά από το απόγευμα 5 με 7 και στο Αιγαίο το βράδυ έως 8 μποφόρ. Η θερμοκρασία με μικρή πτώση.</p>
      <h3>Αναλυτικά η πρόγνωση του καιρού για σήμερα Κυριακή (24.11.2019) από την ΕΜΥ</h3>
      <p><b>Μακεδονία, Θράκη</b><br/>Καιρός: Νεφώσεις με τοπικές βροχές κυρίως στην κεντρική Μακεδονία. Σταδιακά από το μεσημέρι τα φαινόμενα στα δυτικά θα ενταθούν και από το απόγευμα θα εκδηλωθούν σποραδικές καταιγίδες στη δυτική και κεντρική Μακεδονία όπου κατά τη διάρκεια της νύχτας τα φαινόμενα θα ενταθούν. Η ορατότητα τις πρωινές ώρες θα είναι κατά τόπους περιορισμένη.<br/>Άνεμοι: Ανατολικοί βορειοανατολικοί 3 με 5 και στα ανατολικά τοπικά 6 μποφόρ που σταδιακά από το μεσημέρι θα στραφούν σε ανατολικούς νοτιοανατολικούς με την ίδια ένταση.<br/>Θερμοκρασία: Από 10 έως 16 βαθμούς Κελσίου. Στη δυτική Μακεδονία 3 με 5 βαθμούς χαμηλότερη.</p>
      <p><b>Νησιά Ιονίου, Ήπειρος, Δυτική Στερεά, Δυτική Πελοπόννησος</b><br/>Καιρός: Νεφώσεις με βροχές και σποραδικές καταιγίδες που από το απόγευμα θα είναι τοπικά ισχυρές.<br/>Άνεμοι: Νότιοι νοτιοανατολικοί 6 με 7 και στο Ιόνιο τοπικά 8 μποφόρ. Γρήγορα θα ενισχυθούν στα 6 με 8 και στο Ιόνιο 9 και πρόσκαιρα έως 10 μποφόρ. Από τη νύχτα θα στραφούν σε νοτιοδυτικούς και βαθμιαία θα εξασθενήσουν.<br/>Θερμοκρασία: Από 11 έως 19 βαθμούς Κελσίου. Στην Ήπειρο 4 με 5 βαθμούς χαμηλότερη.</p>
      <p><b>Θεσσαλία, Ανατολική Στερεά, Εύβοια, Ανατολική Πελοπόννησος</b><br/>Καιρός: Αρχικά λίγες νεφώσεις παροδικά αυξημένες, με ασθενείς τοπικές βροχές. Από το μεσημέρι νεφώσεις με βροχές και από τα νότια σποραδικές καταιγίδες οι οποίες από τις απογευματινές ώρες θα είναι τοπικά ισχυρές στην Πελοπόννησο, από το βράδυ στην ανατολική Στερεά και τη νύχτα πιθανώς στη Θεσσαλία. Κατά τη διάρκεια της νύχτας τα φαινόμενα στην Πελοπόννησο και την ανατολική Στερεά θα είναι κατά τόπους πολύ ισχυρά.<br/>Άνεμοι: Αρχικά στα βόρεια από βόρειες διευθύνσεις 3 με 4 μποφόρ και στα νότια νοτιοανατολικοί τοπικά έως 5 μποφόρ. Σταδιακά από το μεσημέρι θα στραφούν σε νότιους νοτιοανατολικούς 4 με 6 και στο Αιγαίο τοπικά 7 μποφόρ, ενισχυόμενοι περαιτέρω από το βράδυ.<br/>Θερμοκρασία: Από 12 έως 19 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>Κυκλάδες, Κρήτη</b><br/>Καιρός: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικές βροχές και σποραδικές καταιγίδες.<br/>Άνεμοι: Από ανατολικές διευθύνσεις 3 με 5 που σταδιακά από το μεσημέρι θα στραφούν σε νότιους νοτιοανατολικούς 4 με 6 και τοπικά 7 μποφόρ με περαιτέρω ενίσχυση το βράδυ.<br/>Θερμοκρασία: Από 15 έως 22 βαθμούς Κελσίου.</p>
      <p><b>Νησιά Ανατολικού, Δωδεκάνησα</b><br/>Καιρός: Νεφώσεις παροδικά αυξημένες με τοπικές βροχές. Από αργά το απόγευμα τα φαινόμενα θα ενταθούν και θα εκδηλωθούν σποραδικές καταιγίδες.<br/>Άνεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ με περαιτέρω ενίσχυση τη νύχτα.<br/>Θερμοκρασία: Από 17 έως 22 βαθμούς Κελσίου. Στα βόρεια 2 με 3 βαθμούς χαμηλότερη.</p>
      <p><b>Αττική</b><br/>Καιρός: Νεφώσεις παροδικά αυξημένες με τοπικές βροχές και βαθμιαία σποραδικές καταιγίδες. Τα φαινόμενα από τις βραδινές ώρες θα ενταθούν και κατά τη διάρκεια της νύχτας θα είναι κατά τόπους πολύ ισχυρά.<br/>Άνεμοι: Ανατολικοί νοτιοανατολικοί 3 με 5, από το απόγευμα 4 με 6 και βαθμιαία τοπικά 7 μποφόρ.<br/>Θερμοκρασία: Από 13 έως 19 βαθμούς Κελσίου.</p>
      <p><b>Θεσσαλονίκη</b><br/>Καιρός: Νεφώσεις με τοπικές βροχές και από τις απογευματινές ώρες σποραδικές καταιγίδες. Κατά τη διάρκεια της νύχτας τα φαινόμενα θα ενταθούν.<br/>Άνεμοι: Από ανατολικές διευθύνσεις 3 με 5 και βαθμιαία τοπικά 6 μποφόρ.<br/>Θερμοκρασία: Από 12 έως 16 βαθμούς Κελσίου.</p>
    </article>
  </body>
</html>