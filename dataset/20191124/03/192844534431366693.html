<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/women/120569/"/>
    <meta property="og:site_name" content="Sanook"/>
    <meta property="article:published_time" content="2019-11-24T03:00:00+00:00"/>
    <meta property="og:title" content="5 วิธีรักษา ผิวเปลือกส้ม แบบบ้านๆ ด้วยของใกล้ตัว"/>
    <meta property="og:description" content="เป็นได้ก็หายได้แก้ปัญหาผิวเปลือกส้มทั้งง่ายและประหยัด"/>
  </head>
  <body>
    <article>
      <h1>5 วิธีรักษา ผิวเปลือกส้ม แบบบ้านๆ ด้วยของใกล้ตัว</h1>
      <address>
        <time datetime="2019-11-24T03:00:00+00:00">24 Nov 2019, 03:00</time>
      </address>
      <p>ใครบอกว่าฉันต้องการเธอ ''ผิวเปลือกส้ม'' แขกที่ไม่ได้รับเชิญของผิวหนัง เริ่มต้นที่ ผิวเปลือกส้ม กับ เซลลูไลท์ มันคืออันเดียวกันหรือเปล่า คำตอบคือใช่ครับผิวเปลือกส้มนั้นคือลักษณะอาการของผิวที่ขรุขระไม่เรียบเนียนสม่ำเสมอกัน เหมือนเปลือกส้มปัญหากวนใจนี้ ไม่ใช่ว่ามันจะรอให้เราแก่ถึงจะแสดงอาการ อย่าคิดว่าอายุไม่มากแล้วจะโล่งใจได้ เพราะโดยค่าเฉลี่ยประมาณ 85 เปอร์เซ็นต์ของ<a href="https://www.sanook.com/women/">ผู้หญิง</a>จะเกิดขึ้นอยู่ที่ช่วงอายุมากกว่า 20 ปี ก็สามารถเริ่มมีเซลลูไลท์อันเป็นที่มาของผิวเปลือกส้ม สถานที่ที่เจ้าผิวเปลือกส้มชอบปรากฎให้ผู้คนพบเห็นได้ก็คือ สะโพก ต้นขา และหน้าท้อง อย่าปล่อยให้ปัญหานี้มาหยุดการใส่<a href="https://www.sanook.com/women/tag/%E0%B8%8A%E0%B8%B8%E0%B8%94%E0%B8%A7%E0%B9%88%E0%B8%B2%E0%B8%A2%E0%B8%99%E0%B9%89%E0%B8%B3/">ชุดว่ายน้ำ</a>เพื่ออวดผิวสวย เสื้อผ้าเอวลอยโชว์ร่องรอยจากการเทรนด์ในฟิตเนสมา หรือแม้แต่การใส่กางเกงขาสั้นในวันที่อยากสบายๆกางเกงขายาวไม่ใช่ตัวเลือกสำหรับอากาศที่โครตร้อนของ<a href="https://www.sanook.com/home/">บ้าน</a>เรา<br/><br/>คงไม่มีใครที่ชอบให้ผิวพรรณของตัวเองนั้น ขรุขระไม่เรียบเนียน วันนี้มาเรียนรู้ถึงวิธีการแก้ไขปัญหาจากบทความนี้เพื่อการดูแลและป้องกันไม่ให้เจ้า ผิวเปลือกส้ม นี้สามารถกลับมากวนใจเราได้อีกกันดีกว่า ก็อย่างที่คำโบราณได้กล่าวไว้ว่ากันไว้ดีกว่าแก้แต่ถ้ากันไม่ทันก็แห่มาแก้กันเด้อ <br/><br/>5 วิธีรักษาแสนง่ายดาย ด้วยสิ่งของใกล้ตัว จบปัญหาผิวเปลือกส้ม <br/><br/><br/><br/>อย่าบอกนะว่าคุณไม่ดื่มน้ำ น้ำดื่ม สิ่งที่ไม่ว่าใครๆก็ต้องดื่มอย่างแน่นอนถึงรสชาติจะไม่หวือหวาแต่ก็ขาดไม่ได้นะเออประโยชน์ที่แสนมากมายกับราคาสบายกระเป๋าง่ายต่อการครอบครอง ร่างกายมนุษย์เรา 70 เปอร์เซ็นต์ ประกอบไปด้วยน้ำนอกจากช่วยให้เรารู้สึกสดชื่นน้ำมีส่วนสำคัญอย่างมากในการช่วยขับสารพิษและไขมันที่ทำให้เกิดการสะสมไขมันขึ้นในชั้นใต้ผิวหนังจนเป็นที่มาของอาการผิวเปลือกส้ม เพราะอย่างนี้การดื่มน้ำจึงเป็นอีกแนวทางหนึ่งที่ช่วยในการแก้ไขปัญหา ผิวเปลือกส้ม <br/><br/>น้ำดื่มก็มีวิธีการดื่มด้วยนะ แนะนำวิธีการดื่มน้ำให้ถูกต้อง<br/><br/>1. น้ำในอุณหภูมิปกติ คือ น้ำที่ไม่ร้อนจนเกินไปและไม่เย็นจนเกินไป<br/><br/>2. ปริมาณค่าเฉลี่ยในการดื่มน้ำที่ร่างกายต้องการต่อวันอยู่ที่ 6-8 แก้ว หรือประมาณ 2 ลิตร หรือเอาน้ำหนักตัวคูณด้วย 33 ผลที่ออกมาก็คือปริมาณ ซีซี ของน้ำที่เราต้องกายให้ร่างกายต่อวันแต่แนะนำวิธีที่สะดวกและรวดเร็วคือ เข้าโปรแกรมตามเว็บไซต์หรือแอพพลิเคชั่นต่างๆเพื่อให้ได้การคำนวณที่แม่นยำและสะดวกรวดเร็ว <br/><br/>3. ช่วงเวลาการดื่มน้ำในหนึ่งวัน แบ่งเป็น 4 ช่วงเวลา <br/>3.1 ช่วงเช้าหลังตื่นนอน น้ำดื่มควรอยู่ที่ 2-4 แก้ว <br/>3.2 ระหว่างวัน ดื่มน้ำให้ได้ 1 แก้ว ทั้งก่อนทานอาหารและหลังทานอาหารทุกมื้อ <br/>3.3 และในช่วงเวลา สาย บ่าย เย็น ก็ควรได้ดื่มน้ำอีกอย่างน้อย 1 แก้ว <br/>3.4 ก่อนที่เราจะเข้านอนก็ดื่มอีก 1 แก้ว ยิ่งเป็นน้ำอุ่นๆได้จะดีมาก <br/><br/>4. อย่ารีบร้อนดื่มน้ำอย่างรวดเร็วและมากจนเกินไป เพราะจะส่งผลเสียต่อร่างกายนั้นก็คือภาวะน้ำเป็นพิษ ก่อนรับประทานอาหารไม่ควรดื่มน้ำมาก แต่ถ้าจำเป็นหรือกระหายจริงๆ ก็ควรดื่มก่อนเวลารับประทานอาหาร ซักประมาณ 30 นาที หรือ 45 นาที เป็นขั้นต่ำ <br/><br/>5. ระหว่างรับประทานอาหารอยู่ไม่ควรดื่มน้ำตลอดเวลา เพราะร่างกายของเราได้ปล่อยน้ำย่อยออกมาเพื่อมาย่อยอาหาร ถ้าเราดื่มน้ำบ่อยๆในระหว่างการรับประทานอาหารน้ำที่เราดื่มไปนั้นก็จะไปทำให้น้ำย่อยเจือจางแล้วระบบการย่อยอาหารทำงานได้ไม่ดีพอ <br/><br/>6. หลังจากรับประทานอาหารเสร็จ ก็ยังไม่ควรที่จะดื่มน้ำทันทีควรทิ้งระยะเวลาไว้ประมาณ 30นาทีเสียก่อนเพื่อให้น้ำย่อยทำงานได้ดี <br/><br/>7. ลดและงดการดื่มน้ำเย็นและน้ำอัดลม เพราะสองสิ่งนี้คือตัวการในการดึงความร้อนในร่างกายมาทำให้น้ำดื่มที่เราได้ดื่มไป มีอุณหภูมิที่เท่ากับร่างกายร่างกายจึงดูดซึมได้ทำให้ร่างกายเสียเวลาในการปรับสมดุล และ สูญเสียพลังงาน <br/><br/><b>วิธีที่ 2. ผิวสวยด้วยปากเรา เลือกทานอาหารที่มีประโยชน์</b></p>
      <figure>
        <img src="https://s.isanook.com/wo/0/ud/24/120569/120569-20181008100444-3567943.jpg"/>
      </figure>
      <p>เมื่อนานมาแล้วเคยมีคนในโลกออนไลน์ได้กล่าวไว้ว่า อยากให้ร่างกายเราเป็นแบบไหนก็ให้กินสิ่งๆนั้นเข้าไป เช่น อยากมีกล้ามก็เสริมโปรตีน อยากสายตาดีก็กินผักบุ้ง แล้วถ้าอยากมีคนให้ สดุ้งตอนคิดถึงหละ แฮ่!!! หยอกๆ แล้วอาหารประเภทไหนหละที่มีส่วนทำให้เกิด ผิวเปลือกส้ม อาหารจำพวกนั้นก็คืออาหารที่มีไขมันสูง ไม่ใช่ว่าไขมันจะไม่ดีแต่ทุกสิ่งทุกอย่างล้วนต้องอยู่ในความพอดี ไขมันก็เช่นกัน ควรรับประทานในปริมาณที่พอเหมาะ กลุ่มอาหารต่อไปนี้คือกลุ่มที่มีไขมันสูงควรรับประทานแต่พอดีไม่งั้น ผิวเปลือกส้ม ก็จะเกิดขึ้นตามร่างกายของเรานะจะบอกให้ <br/><br/>กลุ่มที่ 1. อาหารทอดต่างๆ เช่น กล้วยทอด ไก่ทอด หมูทอด ไข่เจียว ขนมข้าวเม่า ในฝรั่งทอด และของทอดอื่นๆ <br/><br/>กลุ่มที่ 2. เครื่องดื่มประเภทนมและโยเกิร์ตที่ไม่ใช่รสธรรมชาติหรือที่ระบุว่าไขมันต่ำ ก<br/><br/>ลุ่มที่ 3. อาหารหรือขนมกินเล่นที่มีไขมันทรานส์แฝง เช่น โดนัท คุกกี้ ไอศกรีม ขนมพัฟฟ์ เนยเทียม เนยแข็ง ครีมเทียม ฯลฯ <br/><br/>กลุ่มที่ 4. อาหารประเภทเส้นก๋วยเตี๋ยว ในบรรดาประเภทเส้นต่างๆของก๋วยเตี๋ยวเส้นใหญ่จัดว่าเป็นเส้นที่มีไขมันอยู่สูง กว่าเส้นแบบอื่นๆ <br/><br/>กลุ่มที่ 5. อาหารที่มีไขมันสัตว์หรือเนื้อสัตว์ติดมัน เช่น มันวัว มันไก่ หมูสามชั้น สันคอหมู หนังไก่ หนังเป็ด หมูยอ เบคอน แคบหมู กุนเชียง ใส้กรอก ฯลฯ <br/><br/>กลุ่มที่ 6. เครื่องดื่มประเภทชาและกาแฟ ที่ใส่ทั้งครีมและน้ำตาล รวมถึงบรรดาเหล่าเครื่องดื่มชูกำลังและเครื่องดื่มมีแอลกอฮอล์ทุกชนิด <br/><br/>กลุ่มที่ 7. อาหารทะเลบางชนิด เช่น ปลาหมึกสดและแห้ง หอยนางรม กุ้งชนิดต่างๆ ฯลฯ <br/><br/>กลุ่มที่ 8. อาหารที่ใช้น้ำมันที่มีกรดไขมันอิ่มตัวสูงเป็นส่วนผสมหลัก เช่น มาการีน น้ำมันมะพร้าว น้ำมันปาล์ม น้ำมันจากไขมันสัตว์ ฯลฯ <br/><br/>กลุ่มที่ 9. อาหารจำพวกขนมที่มีกะทิ น้ำตาล และมะพร้าวเป็นส่วนผสมสำคัญ เช่น ขนมปลากิมไข่เต่า กล้วยบวชชี บัวลอย ขนมหม้อแกง ขนมถ้วย เต้าส่วน สาคูเปียก <br/><br/>กลุ่มที่ 10. อาหารที่มีส่วนผสมของกะทิ โดยเฉพาะที่มีกะทิข้นๆ แกงกะทิและหลนกะทิต่างๆ แกงเขียวหวาน แกงคั่ว ข้าวซอยใส่กะทิ ก๋วยเตี๋ยวแกง หรือแกงกะหรี่ <br/><br/><b>วิธีที่ 3. กีฬากีฬาเป็นยาวิเศษ</b><br/><br/><br/>ไม่เกินจริงเลยกับคำว่า กีฬากีฬาเป็นยาวิเศษ วันนี้จะมาแนะนำวิธีการออกกำลังกายโดยที่เราไม่ต้องไปฟิตเนสให้เปลืองเงินและเปลืองเวลาในการเดินทาง วิธีที่จะแนะนำนี้สามารถทำเองได้ที่บ้านแบบง่ายๆด้วยกระบวนท่าต่างๆที่แยกเป็นจุดหลักๆของปัญหาการเกิด ผิวเปลือกส้ม เป็นแบบแต่ละจุดของร่างกาย สำหรับใครที่มีปัญหาตรงจุดไหนก็เลือกออกตามกระบวนท่าของจุดนั้น หรือเป็นทุกส่วนก็ออกมันซะให้หมดทุกกระบวนท่าไปเลยเพื่อผิวเนียนสวยไร้รอยขรุขระ เรียกความมั่นใจให้กลับมาสู่หัวใจดวงน้อยๆอีกครั้ง <br/><br/><b>3 กระบวนท่าพิชิตผิวเปลือกส้มมมมม</b> <br/><br/><b>กระบวนท่าบริหารที่ 1. lunge</b></p>
      <figure>
        <img src="https://s.isanook.com/wo/0/ud/24/120569/120569-20181008100447-1347872.jpg"/>
      </figure>
      <p>วิธีออกกำลังกาย ท่า lunge <br/><br/>1.ก้าวขาทีละขา แล้วย่อลง <br/><br/>2.อย่ากลั้นหายใจเพื่อออกแรง <br/><br/>3.ทำเซตละ 20 ครั้ง / 4 เซต <br/><br/><b>กระบวนท่าบริหารท่าที่ 2. squat</b></p>
      <figure>
        <img src="https://s.isanook.com/wo/0/ud/24/120569/120569-20181008100448-b918aa2.jpg"/>
      </figure>
      <p>วิธีออกกำลังกาย ท่า squat <br/><br/>1.แยกเท้าออกห่างกันประมาณเท่าความกว้างของหัวไหล่ <br/><br/>2.ค่อยๆย่อตัวลง แล้วเกร็งบริเวณหน้าท้อง <br/><br/>3.งอเข่า หน้าอกตั้งตรง มองไปบริเวณด้านหน้า ไม่ให้หัวเข่าเลยปลายเท้า 4.ทำเซตละ 20-30 ครั้ง / ทำ 3-5 เซต กระบวนท่าบริหารท่าที่ 3. pelvic tilts</p>
      <figure>
        <img src="https://s.isanook.com/wo/0/ud/24/120569/120569-20181008100450-b050f4e.jpg"/>
      </figure>
      <p>วิธีออกกำลังกาย ท่า pelvic tilts <br/><br/>1.นอนราบกับพื้น เอาแขนทั้งสองข้างวางข้างลำตัว <br/><br/>2.คว่ำมือลง ยกกลางลำตัวขึ้น-ลง เกร็งช่วงหน้าท้องขณะทำ ไม่ควรกลั้นหายใจ <br/><br/>3.ทำเซตละ 15-20 ครั้ง / 4-5 เซต <br/><br/><b>วิธีที่ 4. แค่เดินเข้าครัวผิวก็เรียบเนียนได้</b></p>
      <figure>
        <img src="https://s.isanook.com/wo/0/ud/24/120569/120569-20181008100452-b55b1c0.jpg"/>
      </figure>
      <p>ใครจะไปเชื่อว่าภายในห้องครัวของเรานั้น มีวัตถุดิบชนิดหนึ่งที่สามารถช่วยสครับผิวของเราได้ วัตถุดิบนี้เป็นสิ่งที่เราใช้เป็นส่วนหนึ่งของการประกอบอาหาร สามารถหาได้ง่ายและมีราคาที่ถูก วัตถุดิบที่พูดถึงอยู่ก็คือ เกลือ ด้วยความที่ เกลือนั้นเป็นเหมือนกับสครับธรรมชาติ ที่สามารถช่วยขัดผิวในส่วนต่างๆได้เป็นอย่างดี ทำให้ผิวเรียบเนียนและยังช่วย เสริมในเรื่องความนุ่มนวลของผิวพรรณให้เพิ่มขึ้น <br/><br/>ส่วนผสมของสครับ <br/><br/>1.เกลือละเอียด 1 ถ้วยตวง <br/><br/>2.นมสด 1 ถ้วยตวง <br/><br/>3.ขมิ้นผง 1 ช้อนโต๊ะ <br/><br/>วิธีการทำสครับ <br/><br/>1.นำเกลือและขมิ้นผงผสมให้เข้ากัน <br/><br/>2.ค่อยๆเติมนมสดลงไปทีละน้อยๆ เมื่อส่วนผสมเข้ากันดีขมิ้นผงละลายแล้ว <br/><br/>3.เมื่อได้ส่วนผสมทั้งหมดที่เข้ากันดีแล้ว นำมาขัดผิวในบริเวณที่เราต้องการ อาทิเช่น สะโพก ต้นขา และหน้าท้อง หรือขัดทั้งหมดทุกจุดตามที่ยกตัวอย่างมาเลยก็ได้ไม่ว่ากัน <br/><br/>4.สครับผิวแบบนี้อย่างน้อย สัปดาห์ละ 2-3 ครั้งเป็นอย่างต่ำ <br/><br/>วิธีที่ 5. การนวด</p>
      <figure>
        <img src="https://s.isanook.com/wo/0/ud/24/120569/120569-20181008100454-ab66eba.jpg"/>
      </figure>
      <p>การนวดน้ำมันนั้นก็เป็นอีกวิธีการที่จะช่วยให้เรา รักษาปัญหาที่เกิดจากผิวเปลือกส้มได้ เพราะการนวดช่วยทำให้ระบบของเลือดที่อยู่ใต้ชั้นผิวหนังของเรา สามารถทำงานได้ดีขึ้นและยังมีผลต่อการกระตุ้นให้ ประสิทธิภาพของระบบการกำจัดของเสียในร่างกายทำงานได้เป็นอย่างดี ด้วยการไปกระตุ้นต่อมน้ำเหลืองซึ่งต่อมน้ำเหลืองนั้นมีหน้าที่ในการชาวยย่อยสลายไขมันในร่างกายของเรา <br/><br/>ส่วนผสมของน้ำมัน <br/><br/>1.น้ำมันสำหรับการนวด (ในปริมาณที่พอเหมาะต่อแต่ละส่วนของร่างกาย) <br/><br/>2.น้ำมันหอมระเหย (ในปริมาณที่พอเหมาะต่อแต่ละส่วนของร่างกาย) <br/><br/>3.นำน้ำมันสำหรับการนวดมาผสมเข้ากับน้ำมันหอมระเหย <br/><br/>4.ทาลงไปบนผิวในบริเวณที่ต้องการ <br/><br/>5.ใช้อุ้งมือนวดคลึงเป็นวงกลมโดยใช้สันมือโอบรอบ บริเวณที่เป็นผิวเปลือกส้ม ทำซ้ำๆวนไปเรื่อยๆ เน้นนวดไปในจุดบริเวณ ที่เกิดผิวเปลือกส้มเป็นประจำทุกวัน</p>
      <figure>
        <img src="https://s.isanook.com/wo/0/ud/24/120569/120569-20181008100456-5f54b3f.jpg"/>
      </figure>
      <p>วิธีการรักษาปัญหา ผิวเปลือกส้ม ที่เรานำมาเสนอให้ในบทความนี้ นอกจากจะบอกถึงวิธีของการดูแลเพื่อการรักษาแล้ว เรายังนำสิ่งของที่ใกล้ตัวหาได้ง่ายภายในบ้านของเรา หรือบริเวณใกล้ตัวเราทั้งสิ้นหวังว่าคงจะเป็นประโยชน์ให้ได้ไม่มากก็น้อย แต่นอกเหนือจากวิธีการที่เราได้แนะนำไปแล้วนั้น ถ้าคุณยังไม่ลงมือทำคอยแต่พลัดวันไปเรื่อย ค่อยทำพรุ่งนี้แล้วกัน ผลที่คุณหวังไว้มันก็จะไม่มีทางที่จะเกิดขึ้นได้จริงเลย วิธีไหนที่คุณสนใจมากที่สุด</p>
      <p>
        <b>วิธีที่ 1. ดื่มน้ำให้เพียงพอ แล้วผิวเนียนๆ จะบังเกิด</b>
      </p>
      <figure>
        <img src="https://s.isanook.com/wo/0/rp/r/w728/ya0xa0m1w0/aHR0cHM6Ly9zLmlzYW5vb2suY29tL3dvLzAvdWQvMjQvMTIwNTY5LzEyMDU2OS0yMDE4MTAwODEwMDQ0Mi05NzI4Y2U5LmpwZw==.jpg"/>
      </figure>
      <footer><b>ขอขอบคุณ<br/></b>ข้อมูล : Wework Workwe</footer>
    </article>
  </body>
</html>