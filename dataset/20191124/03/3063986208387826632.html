<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842888"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T03:12:00+00:00"/>
    <meta property="og:title" content="শিবালয়ে বাস-ট্রাক সংঘর্ষে নিহত ২, আহত ১৫"/>
    <meta property="og:description" content="মানিকগঞ্জে শিবালয়ে বাস-ট্রাক মুখোমুখি সংঘর্ষে ট্রাক চালকসহ দুইজন নিহত হয়েছেন। আহত হয়েছেন অন্তত ১৫ জন। এদের মধ্যে ৫ জনের অবস্থা আশংকাজনক। আজ শনিবার মধ্যরাতে ঢাকা-আরিচা মহাসড়কের ফলসাটিয়া এলাকায় এই দুর্ঘটনা ঘটে। হাইওয়ে পুলিশ জানায়, ঢাকা থেকে ছেড়ে আসা ফরিদপুরগামী সাউথ লাইন পরিবহনের যাত্রীবাহী বাসের সঙ্গে খুলনা থেকে ছেড়ে আসা মাছ বোঝাই ট্রাকের মুখোমুখি সংঘর্ষ হয়। এতে ঘটনাস্থলে ট্রাকের চালক এবং বাসের এক যাত্রী মারা যান। স্থানীয়দের সহযোগিতায় পুলিশ আহতদের উদ্ধার করে হাসপাতালে ভর্তি করে।"/>
  </head>
  <body>
    <article>
      <h1>শিবালয়ে বাস-ট্রাক সংঘর্ষে নিহত ২, আহত ১৫</h1>
      <address><time datetime="2019-11-24T03:12:00+00:00">24 Nov 2019, 03:12</time> by <a rel="author">আঞ্চলিক প্রতিনিধি, মানিকগঞ্জ</a></address>
      <p>মানিকগঞ্জে শিবালয়ে বাস-ট্রাক মুখোমুখি সংঘর্ষে ট্রাক চালকসহ দুইজন নিহত হয়েছেন। আহত হয়েছেন অন্তত ১৫ জন। এদের মধ্যে ৫ জনের অবস্থা আশংকাজনক। আজ শনিবার মধ্যরাতে ঢাকা-আরিচা মহাসড়কের ফলসাটিয়া এলাকায় এই দুর্ঘটনা ঘটে।</p>
      <p>হাইওয়ে পুলিশ জানায়, ঢাকা থেকে ছেড়ে আসা ফরিদপুরগামী সাউথ লাইন পরিবহনের যাত্রীবাহী বাসের সঙ্গে খুলনা থেকে ছেড়ে আসা মাছ বোঝাই ট্রাকের মুখোমুখি সংঘর্ষ হয়। এতে ঘটনাস্থলে ট্রাকের চালক এবং বাসের এক যাত্রী মারা যান। স্থানীয়দের সহযোগিতায় পুলিশ আহতদের উদ্ধার করে হাসপাতালে ভর্তি করে।</p>
    </article>
  </body>
</html>