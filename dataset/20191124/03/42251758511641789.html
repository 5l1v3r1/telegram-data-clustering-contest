<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Kosarka/NBA/a315481-Ne-ide-bez-Vucevica-Indijana-bolja-od-Orlanda.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T03:57:00+00:00"/>
    <meta property="og:title" content="Ne ide bez Vučevića: Indijana bolja od Orlanda"/>
    <meta property="og:description" content="Iako su igrali bez jednog od najboljih igrača Nikole Vučevića, košarkaši Orlando Medžika bili su blizu prve pobede na gostovanju ove sezone. Ali Indijana Pejsersi ipak su na kraju došli do trijumfa."/>
  </head>
  <body>
    <article>
      <h1>Ne ide bez Vučevića: Indijana bolja od Orlanda</h1>
      <h2>Iako su igrali bez jednog od najboljih igrača Nikole Vučevića, košarkaši Orlando Medžika bili su blizu prve pobede na gostovanju ove sezone. Ali Indijana Pejsersi ipak su na kraju došli do trijumfa.</h2>
      <address><time datetime="2019-11-24T03:57:00+00:00">24 Nov 2019, 03:57</time> by <a rel="author">Vladimir Vesić</a></address>
      <figure>
        <img src="https://sportklub.rs/Picture/115318/jpeg/GettyImages-942460578.jpg"/>
        <figcaption>Domantas Sabonis<cite>Andy Lyons, Getty Images Sport</cite></figcaption>
      </figure>
      <p>Meč u Indijanapolisu obilovao je preokretima i može se reći da je bio pravi rolerkoster. Posle izjednačene prve četvrtine domaći su bili sjajni u drugih 12 minuta, taj deo igre dobili 31:20 i na odmor otišli sa +10. Međutim, u trećoj deonici potpuno obrnuta situacija. Gosti dobijaju tih 12 minuta 40:28 i sa vođstvom od dva poena ulaze u poslednju četvrtinu. Ipak, oslabljenost pod košem uticala je da na kraju ostanu Magični bez goriva i bez pobede na strani, koju čekaju od početka sezone.<br/><br/>Kod pobednika najbolji je bio Domantas Sabonis sa 25 poena uz devet skokova i četiri asistencije. Na drugoj strani Ivan Furnije sa 26 i Ajzak sa 25 poena i devet skokova držali su goste u igri. Indijana ima 9-6, a Orlando 6-9.<br/><br/><b>Ostali rezultati</b>: Šarlot - Čikago 115:116, Atlanta - Toronto 116:119, Njujork - San Antonio 104:111, Filadelfija - Majami 113:86. <br/><br/><b><a href="http://sportklub.rs/Kosarka/NBA/Tabela">TABELA</a></b></p>
    </article>
  </body>
</html>