<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fanatik.com.tr/yazarlar/tunc-kayaci/denizlide-horoz-ottu-2103875"/>
    <meta property="og:site_name" content="Fanatik"/>
    <meta property="article:published_time" content="2019-11-24T03:01:00+00:00"/>
    <meta property="og:title" content="Denizli'de Horoz öttü"/>
    <meta property="og:description" content="Denizli’de öyle bir ilk yarı izledik ki inanılmaz."/>
  </head>
  <body>
    <article>
      <h1>Denizli'de Horoz öttü</h1>
      <address><time datetime="2019-11-24T03:01:00+00:00">24 Nov 2019, 03:01</time> by <a rel="author">Tunç Kayacı</a></address>
      <p>Denizli’de öyle bir ilk yarı izledik ki inanılmaz. Sanki iki takım da birbirlerine pozisyon vermemek için sözleşmiş. Aslında bu taktiksel anlayış tribünleri de futboldan soğutuyor. Hele ki elinizde yetenekli, adam eksilten bir oyuncuya da sahip değilseniz yandınız.</p>
      <p>Çünkü futbolcu hocasının dediğini yapmak İçin büyük bir taktik disipline bağlı kalınca ortaya oynar gibi yapan ama hiçbir şey yapamayan bir futbolcu topluluğu çıkıyor. Dün de ev sahibi olarak Denizlispor bir baskı kuramadı rakibi karşısında. Temkinli futbol, savunma ağırlıklı futbol ister istemez gol pozisyonu doğurmadı. Özellikle Rizespor kaptığı toplarla birşeyler denese de yetersizdi. Kısaca ilk yarı 0-0’lık skoru futbola da yansıttı.</p>
      <p>
        <b>Bu oyun yetmez</b>
      </p>
      <p>İkinci yarı klasik skoru değiştirme çabasıyla biraz daha hareketliydi. Zaten tribünler de maçı bıraktı, yönetimi ‘istifa’ sesleriyle protesto etti. 74’te Halil Umut Meler verdiği penaltıyı VAR’a gittikten sonra iptal etti, doğru karardı. İki teknik adamın oyuncu hamleleri de istenen katkıyı yapmadı. Ankaragücü’den sonra Süper Lig’in en az gol atan takımı Denizlispor aradığı golü bir duran topta buldu.</p>
      <p>Oyuna sonradan giren Estupinan altın değerinde bir kafa vuruşuyla takımına altın değerinde 3 puan kazandıran golü atarken Denizlispor rahat nefes aldı. 90’da VAR kontrolü ile gelen penaltı golü ise galibiyeti perçinledi. Rizespor sadece bir puan anlayışından dolayı kaybetti. Oysa gergin olan, evinde baskı altında olan Denizlispor’un bu handikabını değerlendirebilirdi, ama bu oyunla değil tabi ki...</p>
    </article>
  </body>
</html>