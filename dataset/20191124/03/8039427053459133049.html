<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=962966"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T03:01:35+00:00"/>
    <meta property="og:title" content="ప్రేయసి ఇంట్లో బంగారాన్ని దొంగిలించాడు"/>
    <meta property="og:description" content="ADVT"/>
  </head>
  <body>
    <article>
      <h1>ప్రేయసి ఇంట్లో బంగారాన్ని దొంగిలించాడు</h1>
      <address>
        <time datetime="2019-11-24T03:01:35+00:00">24 Nov 2019, 03:01</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <ul>
        <li>
          <b>అసిస్టెంట్‌ సినీ డైరెక్టర్‌ ఘాతుకం</b>
        </li>
      </ul>
      <p><b>వరంగల్‌ అర్బన్‌ క్రైం, నవంబరు 23</b>: ఓ యువతిని ప్రేమ పేరుతో నమ్మించి.. ఆమె ఇంట్లో ఎవరూ లేని సమయంలో బంగారు ఆభరణాలతో ఉడాయించిన అసిస్టెంట్‌ సినీ డైరెక్టర్‌ను హన్మకొండ పోలీసులు అరెస్టు చేశారు. శనివారం ఏర్పాటు చేసిన విలేకరుల సమావేశంలో డీసీపీ కేఆర్‌ నాగరాజు వివరాలు వెల్లడించారు. ఏపీలోని పశ్చిమ గోదావరి జిల్లా దేవరపల్లికి చెందిన కోల కేశవకుమార్‌ హైదరాబాద్‌లో స్థిరపడ్డాడు. మూడేళ్ల క్రితం అతడికి వరంగల్‌ అర్బన్‌ జిల్లాకు చెందిన ఓ యువతితో ఏర్పడ్డ పరిచయం ప్రేమగా మారింది. తరచూ అతడు వరంగల్‌ వస్తుండేవాడు. ఆ కుటుంబం బయటకు వెళ్తే.. ఇంటి తాళం చెవి ఎక్కడ పెట్టేవారో తెలుసుకున్నాడు. ఈనెల 21న ఆ యువతి కుటుంబం కాళేశ్వరానికి వెళ్లింది. దీన్ని అవకాశంగా మార్చుకున్న కేశవ్‌.. ఇంట్లోని 265 గ్రాముల ఆభరణాలతో ఉడాయించాడు. సాయంత్రం ఇంటికి తిరిగి వచ్చిన బాధితులు చోరీ జరిగిందని గుర్తించి పోలీసులకు ఫిర్యాదు చేశారు. సీసీ ఫుటేజీ ద్వారా నిందితుడు కేశవేనని పోలీసులు తేల్చారు.</p>
    </article>
  </body>
</html>