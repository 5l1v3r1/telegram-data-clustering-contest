<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/904998/oude-bekende-van-club-brugge-moet-cl-duel-tegen-galatasaray-in-goede-banen-leiden.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T12:57:00+00:00"/>
    <meta property="og:title" content="Club Brugge krijgt oude bekende als scheidsrechter voor CL-match tegen Galatasaray"/>
    <meta property="og:description" content="Club Brugge won afgelopen vrijdag met 2-0 tegen KV Oostende, maar het vizier van Blauw-Zwart is ondertussen al gericht op volgende dinsdag. Dan speelt de ploeg van Philippe Clement een levensbelangrijk duel in de Champions League tegen Galatasaray."/>
  </head>
  <body>
    <article>
      <h1>Club Brugge krijgt oude bekende als scheidsrechter voor CL-match tegen Galatasaray</h1>
      <address>
        <time datetime="2019-11-24T12:57:00+00:00">24 Nov 2019, 12:57</time>
      </address>
      <p>
        <b>Club Brugge won afgelopen vrijdag met 2-0 tegen KV Oostende, maar het vizier van Blauw-Zwart is ondertussen al gericht op volgende dinsdag. Dan speelt de ploeg van Philippe Clement een levensbelangrijk duel in de Champions League tegen Galatasaray. <a href="http://law5-theref.blogspot.com/2019/11/champions-league-201920-referee_24.html?utm_source=doorlink&amp;utm_medium=doorlink&amp;utm_campaign=doorlink">De UEFA</a> heeft ondertussen een scheidsrechter aangeduid voor het duel.</b>
      </p>
      <p>En dat is geen onbekende voor Club. De Slowaak Ivan Kruzliak kreeg immers de opdracht om de wedstrijd in goede banen te leiden. Vorig seizoen mocht de Slowaak al een wedstrijd van Blauw-Zwart fluiten. Hij was de baas tijdens Atlético Madrid - Club Brugge (3-1). Ook dit seizoen was hij al actief tijdens een wedstrijd van een Belgische ploeg. Kruzliak was scheidsrechter tijdens Liverpool - KRC Genk (2-1).</p>
      <p>De wedstrijd van Club Brugge tegen Galatasaray wordt levensbelangrijk als Blauw-Zwart Europees wil overwinteren. Galatasaray staat momenteel laatste in groep A met één puntje. Club staat derde, maar heeft slechts één puntje meer dan de Turkse topclub.</p>
      <figure>
        <iframe data-src="https://twitter.com/MichelFCBerix/status/1198562804200067072?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>