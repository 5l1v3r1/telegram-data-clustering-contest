<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.adnkronos.com/sport/2019/11/24/pubblico-record-per-federer-citta-del-messico_CE8PYULFvqesfgVsau2SkL.html"/>
    <meta property="og:site_name" content="Adnkronos"/>
    <meta property="article:published_time" content="2019-11-24T12:54:00+00:00"/>
    <meta property="og:title" content="Pubblico record per Federer a Città del Messico"/>
    <meta property="og:description" content="Ben 42.517 persone hanno gremito l’impianto 'Plaza Mexico' per un match di esibizione tra Roger Federer e Alexander Zverev. Un numero impressionante di persone per il nuovo record assoluto di spettatori per una singola partita di tennis, come testimoniato da una bella foto postata direttamente dal campione svizzero sui suoi social, con scritto: &quot;Una serata magica assoluta a Città del Messico. Grazie a tutte le 42.517 persone che hanno raggiunto un nuovo record mondiale. Questo è per te. Viva Mexico&quot;, la dedica di Federer."/>
  </head>
  <body>
    <article>
      <h1>Pubblico record per Federer a Città del Messico</h1>
      <address>
        <time datetime="2019-11-24T12:54:00+00:00">24 Nov 2019, 12:54</time>
      </address>
      <p>Ben 42.517 persone hanno gremito l’impianto 'Plaza Mexico' per un match di esibizione tra Roger Federer e Alexander Zverev. Un numero impressionante di persone per il nuovo record assoluto di spettatori per una singola partita di tennis, come testimoniato da una bella foto postata direttamente dal campione svizzero sui suoi social, con scritto: "Una serata magica assoluta a Città del Messico. Grazie a tutte le 42.517 persone che hanno raggiunto un nuovo record mondiale. Questo è per te. Viva Mexico", la dedica di Federer.</p>
      <p>“Ci sono voluto quattro anni per averlo a Città del Messico”, ha spiegato alcuni giorni fa José Antonio Fernandez, uno degli organizzatori del match di esibizione tra Roger Federer e Alexander Zverev. Ma ne è sicuramente valsa la pena. I due campioni del tennis mondiale erano stati costretti a causa del coprifuoco ad annullare il match esibizione di Bogotà.</p>
      <figure>
        <embed-post data-src="https://www.instagram.com/p/B5PBsE8FGOK" data-service="Instagram"/>
      </figure>
      <p>Ad ogni modo in Messico c'è stato uno spettacolo tecnico, con una grande partita tra i due campioni, con la vittoria di Federer in tre set 3-6, 6-4, 6-2, ma ancora di più sugli spalti. Il precedente primato di spettatori per singola partita di tennis risaliva al 2010 e apparteneva al match d’esibizione tra l’americana Serena Williams e la belga Kim Clijsters, al King Baudouin Stadium di Bruxelles davanti a 35.681 spettatori.</p>
    </article>
  </body>
</html>