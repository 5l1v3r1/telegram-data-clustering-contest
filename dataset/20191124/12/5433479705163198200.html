<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552209/"/>
    <meta property="og:site_name" content="חרדים10"/>
    <meta property="article:published_time" content="2019-11-24T12:10:00+00:00"/>
    <meta property="og:title" content="על מה דיבר נתניהו בישיבת ממשלה השבועית, הראשונה לאחר האישום?"/>
    <meta property="og:description" content="ראש הממשלה התייחס בפתח ישיבת הממשלה למהומות ברפובליקה האיסלאמית: &quot;זה משטר עריצות שהחזות האמיתית שלו נחשפת עכשיו לכל העולם&quot; • על האלימות במגזר הערבי: &quot;לא מוכנים לקבל התקפות על כוחות הביטחון&quot;"/>
  </head>
  <body>
    <article>
      <h1>על מה דיבר נתניהו בישיבת ממשלה השבועית, הראשונה לאחר האישום?</h1>
      <address><time datetime="2019-11-24T12:10:00+00:00">24 Nov 2019, 12:10</time> by <a rel="author">אריה ריבקינד</a></address>
      <p>
        <b>ראש הממשלה התייחס בפתח ישיבת הממשלה למהומות ברפובליקה האיסלאמית: "זה משטר עריצות שהחזות האמיתית שלו נחשפת עכשיו לכל העולם" • על האלימות במגזר הערבי: "לא מוכנים לקבל התקפות על כוחות הביטחון"</b>
      </p>
      <p>ראש הממשלה בנימין נתניהו פתח הבוקר (ראשון) את ישיבת הממשלה השבועית, הראשונה לאחר הגשת כתב האישום, בהתייחסות למתיחות עם איראן ולמהומות ברפובליקה האיסלאמית.</p>
      <p>נתניהו לא התייחס, אף לא ברמז, למצבו המשפטי ולפלונטר הפוליטי.</p>
      <p>“הגנרל מקנזי אמר שאיראן מתכננת מתקפה נוספת אבל היא תוקפת לא רק את שכונותיה ואותנו, היא תוקפת גם את אזרחיה. בשבועות האחרונים הם טבחו מאות מאזרחי איראן”, ציין נתניהו.</p>
      <p>ראש הממשלה הוסיף: “זה משטר עריצות שהחזות האמיתית שלו נחשפת עכשיו לכל העולם. מי שהיה צריך הוכחה נוספת שזהו משטר הטרור הגדול ביותר שקיים בעולם.</p>
      <p>“אני קורא לכל המדינות בעולם שרוצות לאפשר יציבות באזורנו ובעולם בכלל להצטרף למאמץ. להפעיל עוד ועוד לחץ על איראן ולתמוך בישראל שפועלת נגד התוקפנות הזאת, פעלנו ונמשיך לפעול”.</p>
      <p>ראש הממשלה התייחס גם לאלימות במגזר הערבי ולהתקפה הקשה בסוף השבוע על ניידת משטרה בגליל.</p>
      <p>“אנחנו לא מוכנים לקבל התקפות על כוחות הביטחון. נפעל בכל דרך ונמצה את הדין עם הפורעים וגם נמשיך לפעול להביא חוק וסדר לאזרחי ישראל ביישובים הערבים. הם זקוקים לזה והמדינה זקוקה לזה”.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552266/"/>
        <a href="http://www.ch10.co.il/news/552152/"/>
        <a href="http://www.ch10.co.il/news/552110/"/>
        <a href="http://www.ch10.co.il/news/552077/"/>
        <a href="http://www.ch10.co.il/news/552042/"/>
        <a href="http://www.ch10.co.il/news/552020/"/>
      </related>
    </article>
  </body>
</html>