<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://mynetpetahtikva.co.il/%d7%97%d7%93%d7%a9%d7%95%d7%aa/%d7%9e%d7%a8%d7%99%d7%97-%d7%98%d7%95%d7%91-%d7%97%d7%91%d7%a8%d7%aa-%d7%92-%d7%95%d7%a0%d7%a1%d7%95%d7%9f-%d7%a7%d7%9c%d7%99%d7%9f-%d7%a9%d7%9e%d7%a9%d7%95%d7%95%d7%a7%d7%aa-%d7%9e%d7%95%d7%a6%d7%a8%d7%99-%d7%a0%d7%99%d7%a7%d7%99%d7%95%d7%9f-%d7%a4%d7%95%d7%aa%d7%97%d7%aa-%d7%a1%d7%a0%d7%99%d7%a3-%d7%91%d7%a4%d7%aa%d7%97-%d7%aa%d7%a7%d7%95%d7%94-419509/4"/>
    <meta property="og:site_name" content="חדשות פתח תקוה"/>
    <meta property="article:published_time" content="2019-11-24T12:20:00+00:00"/>
    <meta property="og:title" content="מריח טוב: חברת מוצרי הניקיון ג'ונסון קלין פותחת סניף בפתח תקוה"/>
    <meta property="og:description" content="ניחוח בתי המלון מרחבי העולם מגיע לפתח תקוה: חברת ג'ונסון קלין, שמשווקת ומייצרת חומרי ניקוי למגזר הפרטי ולמוסדות שונים, תפתח באמצע החודש הבא סניף רביעי בארץ באזור התעשייה סגולה."/>
  </head>
  <body>
    <article>
      <h1>מריח טוב: חברת מוצרי הניקיון ג'ונסון קלין פותחת סניף בפתח תקוה</h1>
      <h2>ניחוח בתי המלון מרחבי העולם מגיע לפתח תקוה: חברת ג'ונסון קלין, שמשווקת ומייצרת חומרי ניקוי למגזר הפרטי ולמוסדות שונים, תפתח באמצע החודש הבא סניף רביעי בארץ באזור התעשייה סגולה.</h2>
      <address><time datetime="2019-11-24T12:20:00+00:00">24 Nov 2019, 12:20</time> by <a rel="author">מתן דויטש</a></address>
      <figure>
        <img src="http://mynetpetahtikva.co.il/dyncontent/2019/11/24/0d19beab-dc27-44f0-8324-7af52db05319.jpeg"/>
        <figcaption>ג'ונסון קלין. צילום: מתן דויטש</figcaption>
      </figure>
      <p>מריח טוב: חברת ג'ונסון קלין, שמשווקת ומייצרת חומרי ניקוי למגזר הפרטי ולמוסדות שונים, תפתח באמצע החודש הבא סניף רביעי בארץ, כאן בפתח תקוה.</p>
      <p>מוצרי הרשת מתבססים על מוצרים עם ריחות חזקים מאוד כמו אלו בבתי מלון ברחבי העולם, שמחזיקים מעמד לאורך זמן רב גם לאחר הניקוי. הרשת משווקת את מוצריה לחברות ניקיון רבות והריחות שלהם מרעננים מוסדות רבים , מגדלי מגורים ובתים פרטיים. ההכנות בסניף, שברחוב בן ציון גליס 14 הולכות ונשלמות לקראת פתיחתו החגיגית, ככל הנראה ב15 בדצמבר. </p>
      <p>"ברגע שלקוחה מגיעה לחנות ,מריחה ריח מסוים, והיא מתחברת אליו, אנחנו מציעים לה סדרה שלמה של מוצרים באותו הריח", אומרת דלית ריינמן, מנהלת הרשת. "אם היא תריח נוזל רצפה בניחוח מסויים מסוים אז יש לה גם מבשם אויר, מבשם טקסטיל ועוד מוצרים עם אותו ניחוח. בסופו של דבר הבית או המוסד שעושה שימוש במוצרים האיכותיים שלנו, מקבל ניחוח אחיד,נעים,של אווירה מכל כיוון ולאורך זמן. ברגע שנכנסים למקום ויש ריח טוב באוויר, זה נותן תחושה שהמקום נקי גם אם הוא לא הכי כזה. המשמעות של הריח ממש חשובה בניקיון וזה מה שהבנו".</p>
      <p>"בנוסף, אנחנו גם מייבאים הרבה מוצרים מקצועיים מאוד מאירופה שנותנים פתרונות לעובש, אבנית, ניקוי מקצועי של חלונות, מוצרים בעלי ריכוז גבוה של חומר פעיל  שאי אפשר להשיג בסופר".</p>
      <p>
        <b>מה גרם לכם לפתוח דווקא בפתח תקוה את הסניף הרביעי?</b>
      </p>
      <p>"עשינו ניתוח צרכנות בהתאם לביקוש. יש לנו הרבה לקוחות באזור פתח תקוה והסביבה שמבקשים מקום זמין וקרוב שיכולים לבוא , להריח ולהתנסות, והחלטנו שסניף בפתח תקוה יכול להיות מקום טוב לשם כך".</p>
      <p>"הסניף יתן מענה גם לעסקים קטנים כמו חברות ניקיון קטנות ובינוניות, משרדים קטנים של עורכי דין, מרפאות פרטיות ועוד שיוכלו לקבל מענה באותו מקום".</p>
      <p>
        <b>מהן התחושות לקראת הפתיחה?</b>
      </p>
      <p>"הולך להיות פצצה. לקוחות ממתינים בכיליון עיניים לפתיחה. יש לנו המון לקוחות שקונים דרך האתר, ורוצים לבוא ולראות מה יש עוד. הרי אחרי הכל מדובר בריח. ריח אי אפשר להעביר דרך האתר".</p>
    </article>
  </body>
</html>