<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovoidilo.ua/2019/11/24/novyna/polityka/ssha-ne-zminyuvaly-polityku-po-ukrayini-cherez-rozsliduvannya-shhodo-impichmentu-zahorodnyuk"/>
    <meta property="og:site_name" content="Слово і Діло"/>
    <meta property="article:published_time" content="2019-11-24T12:24:01+00:00"/>
    <meta property="og:title" content="США не змінювали політику по Україні через розслідування щодо імпічменту – Загороднюк"/>
    <meta property="og:description" content="Міністр підкреслив, що підтримка США грунтується на спільних з Україною цінностях, які не зазнали змін."/>
  </head>
  <body>
    <article>
      <h1>США не змінювали політику по Україні через розслідування щодо імпічменту – Загороднюк</h1>
      <address>
        <time datetime="2019-11-24T12:24:01+00:00">24 Nov 2019, 12:24</time>
      </address>
      <p>
        <b>Міністр оборони України <a href="https://www.slovoidilo.ua/persony/zahorodniuk-andrii-pavlovych">Андрій Загороднюк</a> повідомив, що Україна відчуває незмінну підтримку США, незважаючи на ситуацію з розслідуванням щодо імпічменту.</b>
      </p>
      <p>Про це він повідомив в інтерв'ю канадському телеканалу CTV News.</p>
      <p>«<i>Україна має справу з багатьма людьми з Держдепу, Пентагону, тощо - і всі говорять, що цю ситуацію жодним чином не варто розглядати як ознаку зміни політики. Для нас дуже важливо, що американський народ і уряд - з нами в боротьбі проти Росії</i>», - відповів Загороднюк на питання про вплив розслідування щодо імпічменту в США на міждержавні відносини.</p>
      <p>Міністр підкреслив, що підтримка США грунтується на спільних з Україною цінностях, які не зазнали змін.</p>
      <p>«<i>Мова йде про цінності вільного світу, верховенство права і територіальної цілісності, які залишилися незмінними. Ми спілкуємося з сенаторами, дипломатами, військовими - і всі вони стверджують, що підтримка ґрунтується на цінностях і не може змінитися за короткий час. Загальна політика не зазнала змін, ми абсолютно впевнені в цьому</i>», - зазначив Загороднюк.</p>
      <p>У той же час він визнав, що Україна вважала за краще б «не бути світлі софітів цих новин».</p>
      <p>Пресслужба Міноборони також повідомляє про зустріч Загороднюка з сенаторами Тімом Кейном і Ангус Кінгом, під час якої американські політики запевнили у подальшій підтримці України в протистоянні гібридним загрозам з боку Росії. Мова, зокрема, йшла про тиск на Росію через будівництво «Північного потоку-2».</p>
      <p>Раніше міністр заявив, що <a href="https://www.slovoidilo.ua/2019/11/11/novyna/polityka/ukrayina-ochikuye-zbilshennya-vijskovoyi-dopomohy-ssha-zahorodnyuk">Україна очікує збільшення військової допомоги від США</a>.</p>
      <p>Також нагадаємо, <a href="https://www.slovoidilo.ua/2019/10/21/novyna/bezpeka/zahorodnyuk-rozpoviv-pro-novu-koncepcziyu-terytorialnoyi-oborony">Загороднюк розповів про нову концепцію територіальної оборони</a>.</p>
      <p>Хочете обговорити цю новину? Долучайтеся до телеграм-чату <a href="https://t.me/chorna_rada">CHORNA RADA</a></p>
      <related>
        <h4>Читайте також</h4>
        <a href="https://www.slovoidilo.ua/2019/11/20/novyna/polityka/ukrayiny-ne-dijshly-desyatky-miljoniv-vijskovoyi-dopomohy-ssha"/>
        <a href="https://www.slovoidilo.ua/2019/11/16/novyna/polityka/ukrayina-ne-vtruchalasya-vybory-ssha-jovanovych"/>
        <a href="https://www.slovoidilo.ua/2019/11/18/novyna/svit/tramp-zayavyv-pro-mozhlyvist-daty-pokazannya-konhresi-shhodo-impichmentu"/>
        <a href="https://www.slovoidilo.ua/2019/11/22/novyna/svit/minyust-ssha-hrudni-opublikuye-dopovid-pro-stezhennya-fbr-trampom"/>
      </related>
    </article>
  </body>
</html>