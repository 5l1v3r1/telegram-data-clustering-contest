<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/acum-s-a-aflat-cati-bani-a-luat-catalin-morosanu-de-la-pro-tv-pentru-a-parcipa-la-ferma-20098471"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T12:18:38+00:00"/>
    <meta property="og:title" content="Acum s-a aflat! Câți bani a luat Cătălin Moroșanu de la Pro TV pentru a parcipa la Ferma"/>
    <meta property="og:description" content="Cătălin Moroșanu a participat la emisiunea ”Ferma” - difuzată de Pro TV - și a fost apreciat pentru prestația pe care a avut-o. Luptătorul este, acum,"/>
  </head>
  <body>
    <article>
      <h1>Acum s-a aflat! Câți bani a luat Cătălin Moroșanu de la Pro TV pentru a parcipa la Ferma</h1>
      <address><time datetime="2019-11-24T12:18:38+00:00">24 Nov 2019, 12:18</time> by <a rel="author">Cristian Lisandru</a></address>
      <p>
        <b>Cătălin Moroșanu a participat la emisiunea ”Ferma” – difuzată de Pro TV – și a fost apreciat pentru prestația pe care a avut-o. Luptătorul este, acum, consilier local al Primăriei Iași și, așa cum prevede legea, și-a completat declarația de avere.</b>
      </p>
      <p>La rubrica veniturilor anuale, Cătălin Moroşanu a menționat că a încasat 2.665 de lei de la Consiliul Judeţean Iaşi, 30.000 de euro în urma participării la luptele de K1 şi 24.000 de euro din <i>„drepturi autor – imagine TV”. </i>Dacă ne referim strict la suma de 24.000 de euro, se poate observa că banii au fost încasați exact în perioada în care luptătorul a participat la ”Ferma” de la Pro TV.</p>
      <p>Cătălin Moroșanu stă bine la capitolul ”finanțe”, iar aparițiile la televiziune i-au adus bani frumoși:</p>
      <ul>
        <li>
          <b> 10.000 euro (în 2013)</b>
        </li>
        <li>
          <b> 15.000 euro (în 2014)</b>
        </li>
        <li>
          <b> 30.000 euro (în 2015)</b>
        </li>
        <li>
          <b> 5.000 euro (în 2016)</b>
        </li>
        <li>
          <b> 16.000 euro (în 2017)</b>
        </li>
      </ul>
      <figure>
        <img src="https://www.cancan.ro/wp-content/uploads/2019/11/3-catalin-morosanu-prima-aparitie-la-tv-dupa-petrecut-club-coperta-1280x720-1024x576.jpg"/>
        <figcaption>Cătălin Moroșanu stă bine la capitolul ”finanțe”</figcaption>
      </figure>
      <h3>”Cătălin nu renunță, indiferent de greutățile pe care le poate întâmpina”</h3>
      <p>Cătălin Moroșanu a fost unul dintre cei mai redutabili participanți la show-ul Ferma, transmis de postul de televiziune Pro TV. Acesta a ajuns să cântărească 91 de kilograme, greutate pe care o avea în anul 2006, după două luni petrecute la Ferma.</p>
      <p>„<i><b>După mai bine de două luni petrecute în Ferma – Un nou început, Cătălin a ajuns să cântărească 91 de kilograme, aceeași greutate pe care a avut-o la începutul carierei sale, în 2006. Așa cum îl știm, Cătălin nu renunță, indiferent de greutățile pe care le poate întâmpina în această aventură. Peste două luni, împreună cu ceilalți concurenți, se va bucura că munca sa va transforma Vila Klaus din Văliug dintr-un complex în ruină într-o tabără modernă pentru copii</b></i>”, a fost o postare apărută pe pagina sa de socializare.</p>
    </article>
  </body>
</html>