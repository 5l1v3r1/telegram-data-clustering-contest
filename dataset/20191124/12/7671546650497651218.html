<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914940"/>
    <meta property="og:site_name" content="Dnevnik"/>
    <meta property="article:published_time" content="2019-11-24T12:30:00+00:00"/>
    <meta property="og:title" content="V nesreči manjšega letala v DR Kongo več mrtvih"/>
    <meta property="og:description" content="V nesreči manjšega letala, ki je strmoglavilo kmalu po vzletu na vzhodu DR Kongo, je danes umrlo več ljudi, so sporočile tamkajšnje oblasti. Dvomotorno turbopropelersko letalo Dornier 228 letalske družbe Busy Bee je bilo na poti iz Gome v 350 kilometrov oddaljeno mesto Beni."/>
  </head>
  <body>
    <article>
      <h1>V nesreči manjšega letala v DR Kongo več mrtvih</h1>
      <address><time datetime="2019-11-24T12:30:00+00:00">24 Nov 2019, 12:30</time> by <a rel="author">STA</a></address>
      <p>
        <b>V nesreči manjšega letala, ki je strmoglavilo kmalu po vzletu na vzhodu DR Kongo, je danes umrlo več ljudi, so sporočile tamkajšnje oblasti. Dvomotorno turbopropelersko letalo Dornier 228 letalske družbe Busy Bee je bilo na poti iz Gome v 350 kilometrov oddaljeno mesto Beni.</b>
      </p>
      <p>Letalska družba je sporočila, da je bilo na letalu 17 potnikov in dva člana posadke. Po do zdaj znanih podatkih je nesreča zahtevala najmanj šest življenj, reševalna akcija pa še poteka.</p>
      <p>Letalo je strmoglavilo na stanovanjsko naselje blizu letališča v Gomi. Vzrok nesreče za zdaj ni znan, poročajo tuje tiskovne agencije.</p>
      <p>Letalska družba Busy Bee je imela pred nesrečo tri letala, s katerimi je izvajala lete v pokrajini Severni Kivu.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914946/kronika/po-prometni-nesreci-pri-grosuplju-v-kriticnem-stanju-23letnik-"/>
        <a href="https://www.dnevnik.si/kartica/1042914943"/>
        <a href="https://www.dnevnik.si/1042913218/svet/nekdanji-vodja-milice-v-dr-kongo-prejel-najvisjo-kazen-v-zgodovini-icc"/>
        <a href="https://www.dnevnik.si/1042912688/kronika/v-nesreci-tovornjaka-v-dr-kongo-vec-kot-20-mrtvih-"/>
        <a href="https://www.dnevnik.si/1042910827/posel/novice/skupina-novomatic-obvladuje-ze-devet-igralnih-salonov-"/>
      </related>
    </article>
  </body>
</html>