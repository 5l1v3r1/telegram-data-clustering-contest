<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/na-tujem/clanek/letalo-po-vzletu-padlo-na-bliznje-naselje-mrtvih-vec-ljudi-253162"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T12:14:00+00:00"/>
    <meta property="og:title" content="Letalo po vzletu padlo na bližnje naselje, mrtvih več ljudi"/>
    <meta property="og:description" content="V nesreči letala, ki je padlo kmalu po vzletu na vzhodu DR Kongo, so umrli vsi ljudje na krovu (17 potnikov in dva člana posadke). Med mrtvimi so tudi prebivalci naselja, kamor je letalo padlo.   L..."/>
  </head>
  <body>
    <article>
      <h1>Letalo po vzletu padlo na bližnje naselje, mrtvih več ljudi</h1>
      <h2>Letalske nesreče v DR Kongo so precej pogoste.</h2>
      <address><time datetime="2019-11-24T12:14:00+00:00">24 Nov 2019, 12:14</time> by <a rel="author">T. V.</a></address>
      <p>V nesreči letala, ki je padlo kmalu po vzletu na vzhodu DR Kongo, so umrli vsi ljudje na krovu (17 potnikov in dva člana posadke). Med mrtvimi so tudi prebivalci naselja, kamor je letalo padlo.<br/> <br/>Letalo je padlo na stanovanjsko naselje blizu letališča v Gomi. Vzrok nesreče za zdaj ni znan, nekateri viri pa poročajo, da je imelo letalo težave z motorjem. Dvomotorni turbopropelerski dornier 228 letalske družbe <i>Busy Bee </i>je bilo na poti iz Gome v 350 kilometrov oddaljeno mesto Beni.<br/><br/>Letalska družba Busy Bee je imela pred nesrečo tri letala, s katerimi je izvajala lete v pokrajini Severni Kivu. Letalske nesreče v DR Kongo so precej pogoste zaradi slabih varnostnih standardov in slabega vzdrževanja, vse letalske družbe iz te države imajo zato prepoved letenja v EU.<br/> </p>
    </article>
  </body>
</html>