<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623131/%D9%BE%D8%AE%D8%B4-%D9%86%D9%88%D8%B3%D8%AA%D8%A7%D9%84%DA%98%DB%8C-%D9%85%D8%A7%D8%B1%D8%A7%D8%AF%D9%88%D9%86%D8%A7-%D8%A8%D8%A7-%DA%AF%D8%B2%D8%A7%D8%B1%D8%B4-%D8%B9%D8%A7%D8%AF%D9%84-%D9%81%D8%B1%D8%AF%D9%88%D8%B3%DB%8C-%D9%BE%D9%88%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T12:24:00+00:00"/>
    <meta property="og:title" content="پخش نوستالژی مارادونا با گزارش عادل فردوسی پور"/>
    <meta property="og:description" content="خش اینترنتی مستند «دیه‌گو مارادونا» به کارگردانی آصف کاپادیا دوشنبه شب در فیلیمو آغاز می‌شود."/>
  </head>
  <body>
    <article>
      <h1>پخش نوستالژی مارادونا با گزارش عادل فردوسی پور</h1>
      <address>
        <time datetime="2019-11-24T12:24:00+00:00">24 Nov 2019, 12:24</time>
      </address>
      <p>
        <i>خش اینترنتی مستند «دیه‌گو مارادونا» به کارگردانی آصف کاپادیا دوشنبه شب در فیلیمو آغاز می‌شود.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> مستند «دیه‌گو مارادونا» که محصول سال ۲۰۱۹ به کارگردانی آصف کاپادیا است، با گزارش عادل فردوسی پور و حضور ۲۰ هنرمند عرصه دوبله برای پخش اینترنتی از روز دوشنبه ۴ آذر آماده شده است.</p>
      <p>به گزارش آفتاب نیوز و به نقل از روابط عمومی فیلیمو، این مستند که زندگی «دیه‌گو مارادونا» اسطوره آرژانتینی فوتبال جهان را در ژانر بیوگرافی روایت می‌کند، برگرفته از پانصد ساعت فیلم از زندگی این فوتبالیست است که تاکنون دیده نشده و دوران اوج او در تیم فوتبال ناپولی را به تصویر می‌کشد.</p>
      <figure>
        <img src="https://aftabnews.ir/files/fa/news/1398/9/3/363001_875.jpeg"/>
      </figure>
      <p>آصف کاپادیا کارگردان برنده اسکاری است که توانسته چهر‌ه‌ای واقعی از اوج و فرودهای مارادونا و آنچه در زندگی شخصی‌اش اتفاق افتاده است را با تصاویر آرشیوی بکر در این مستند نشان دهد.<br/>این مستند به مدیر دوبلاژی وحید منوچهری‌فر و گزارش عادل فردوسی پور قرار است دوشنبه ۴ آذر ساعت ۲۳ در فیلیمو به صورت آنلاین پخش شود.</p>
      <p>عوامل و دست‌اندرکاران دوبله این فیلم عبارتند از: فریدون اسماعیلی، حمید منوچهری، جواد پزشکیان، محمود فاطمی، سیامک اطلسی، عباس نباتی، حسن کاخی، علی‌اصغر رضایی‌نیک، رامین کاملی، ابوالقاسم محمدطاهر، شهراد بانکی، امیربهرام کاویانپور، آیدین درویش زاده، بابک اشکبوس، وحید منوچهری‌فر، نرگس فولادوند، معصومه ریاحی، اتانت اسماعیلی و سارا جعفری. همچین نادر علیمردانی و سمیرا ذوالفقار صدابردار این مستند بوده‌اند.</p>
      <figure>
        <img src="https://aftabnews.ir/files/fa/news/1398/9/3/363002_584.jpeg"/>
      </figure>
    </article>
  </body>
</html>