<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportske.net/vest/domaci-fudbal/ostojic-u-neverici-nikada-nisam-video-onakvog-sava-393605.html?utm_source=feedburner&amp;utm_medium=feed&amp;utm_campaign=Feed%3A+Sportske+%28Sportske.net+-+Najnovije+Vesti%29&amp;hl=en"/>
    <meta property="og:site_name" content="SPORTSKE NET"/>
    <meta property="article:published_time" content="2019-11-24T12:33:00+00:00"/>
    <meta property="og:title" content="Ostojić u neverici: &quot;Nikada nisam video onakvog Sava...&quot;"/>
    <meta property="og:description" content="Defanzivac u intervjuu za klupski sajt govorio i o omiljenom fudbaleru Partizana njegove ćerke."/>
  </head>
  <body>
    <article>
      <h1>Ostojić u neverici: "Nikada nisam video onakvog Sava..."</h1>
      <h2>Defanzivac u intervjuu za klupski sajt govorio i o omiljenom fudbaleru Partizana njegove ćerke.</h2>
      <address><time datetime="2019-11-24T12:33:00+00:00">24 Nov 2019, 12:33</time> by <a rel="author">Ivan Cvetković</a></address>
      <p>Štoper Partizana Bojan Ostojić dao je jedan od šest golova na utakmici 17. kola Linglong Superlige Srbije koju su "crno-beli" igrali sa ekipom Javora iz Ivanjice.<br/><br/>O golu, proslavi, predstojećoj utakmici sa AZ Alkmarom Ostojić govorio je za sajt Partizana. <br/><br/><i>"Do sada sam dao četri gola u dresu Partizana i iskreno nisam baš zadovoljan brojem istih, ali od njih mogu da izdvojim dva koja mi baš znače, to je gol protiv Vojvodine u 87. min za pobedu 0:1 i finale kupa protiv Crvene Zvezde 0:1. Baš tada kada sam dao gol u Novom Sadu rodila mi se i ćerka Viktorija dva dana pre, 11. avgusta, tako da smo posle utakmice odmah organizovali duplo slavlje."</i><br/><br/>Televizijske kamere su zabeležile i tvoju proslavu ovog gola.<br/><br/>"Srce je namenjeno za moju porodicu koja je meč pratila preko malih ekrana", otkrio je Ostojić koji je otkrio i ko je miljenik njene ćerke Viktorije u ekipi Partizana.<br/><br/><i>"Viktorija još nije bila ni na jednoj utakmici, a kada gleda na televiziji onda navija i odmah prepozna Ćelavog (Nemanja Miletić) i mene i peva "Ćelo Ćelo najbolji si ti",</i>otkrio je iskusni defanzivac.<br/><br/>Partizan je slavio sa 6:2, ali Savo Milošević nije bio zadovoljan.<br/><br/><i>"Šef je baš bio ljut jer nismo ispunili zahteve koje je tražio od nas bez obzira na rezultat od 4:2 u prvom delu. Prvi put ga vidim da je bio takav što je pokazala i njegova konferencija za medije posle utakmice na kojoj nije štedeo reči"</i>, smatra Ostojić.<br/><br/>AZ Alkmar ima skor 24:0 pred revanš sa Partizanom.<br/><br/><i>"AZ je odlična ekipa i mislim da neće biti ni malo lako igrati protiv njih u Hagu. Moramo maksimalno da se spremimo za tu utakmicu koja je najbitnija za nastavak takmicenja u Evropi. Pratim ih poslednjih pet utakmica, ostvarili su sve pobede, čak su dobili i PSV u gostima 0:4 što pokazuje o kakvoj se ekipi radi"</i>, završava Ostojić.</p>
      <p>Izvor: Sportske.net, FK Partizan</p>
      <related>
        <h4>Povezane vesti</h4>
        <a href="https://www.sportske.net/vest/domaci-fudbal/partizanov-vunderkind-o-vetru-na-strani-crno-belih-sta-ocekuje-od-meca-sezone-u-holandiji-393595.html"/>
        <a href="https://www.sportske.net/vest/domaci-fudbal/nije-samo-napadac-u-humsku-stize-tandem-iz-ivanjice-393591.html"/>
        <a href="https://www.sportske.net/vest/domaci-fudbal/zvezda-kvari-posao-partizanu-oko-napadaca-ali-kako-parirati-arapima-393570.html"/>
        <a href="https://www.sportske.net/vest/domaci-fudbal/omladinci-zvezde-bolji-u-vecitom-derbiju-a-pravi-pobednik-je-komentator-393552.html"/>
        <a href="https://www.sportske.net/vest/domaci-fudbal/preporodjeni-umar-sadik-objasnio-zasto-je-dosao-u-partizan-393529.html"/>
      </related>
    </article>
  </body>
</html>