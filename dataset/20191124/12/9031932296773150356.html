<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/fatalny-upadek-piotra-zyly-skoczek-stracil-przytomnosc/"/>
    <meta property="og:site_name" content="Polsat News"/>
    <meta property="article:published_time" content="2019-11-24T12:56:00+00:00"/>
    <meta property="og:title" content="Fatalny upadek Piotra Żyły. Skoczek stracił przytomność"/>
    <meta property="og:description" content="Puchar Świata w skokach narciarskich w Wiśle. Piotr Żyła zaliczył groźny upadek podczas pierwszej serii konkursu, a skocznię opuszczał z zakrwawioną twarzą. Później stracił przytomność."/>
  </head>
  <body>
    <article>
      <h1>Fatalny upadek Piotra Żyły. Skoczek stracił przytomność</h1>
      <address>
        <time datetime="2019-11-24T12:56:00+00:00">24 Nov 2019, 12:56</time>
      </address>
      <p>
        <b>Puchar Świata w skokach narciarskich w Wiśle. Piotr Żyła zaliczył groźny upadek podczas pierwszej serii konkursu, a skocznię opuszczał z zakrwawioną twarzą. Później stracił przytomność.</b>
      </p>
      <related>
        <a href="https://www.polsatnews.pl/wiadomosc/2019-11-24/chaos-brak-informacji-polscy-turysci-utkneli-na-sri-lance/"/>
      </related>
      <p>Zawodnik szybko otrzymał pomoc medyczną. Początkowo nie był w stanie się podnieść. Gdy zdjął kask okazało się, że polski skoczek ma zakrwawioną twarz.</p>
      <p>Upadek nastąpił po wylądowaniu na wysokości 119,5 metra. Wtedy Polakowi rozjechały się narty.</p>
      <p>- Wyglądało to bardzo nieciekawie i w pewnym sensie dalej wygląda, bo ma obtartą skórę na twarzy i to będzie się długo goiło. Najważniejsze jednak, że nic poważnego się nie stało - poinformował lekarz polskiej kadry Aleksander Winiarski.</p>
      <p>- Był w szoku, bardzo rozemocjonowany, zły, że mu skok nie wyszedł. Wszystko pamięta i czuje się dobrze - dodał.</p>
      <p>Jego zdaniem nie będzie przeciwskazań, aby Żyła wziął udział już w najbliższych zawodach Pucharu Świata w Kuusamo. Kwalifikacje zaplanowano na piątek.</p>
      <p>- Jesteśmy w kraju, wszystko jest pod kontrolą. Jeśli jakieś badania będzie trzeba zrobić, to nie będzie z tym problemu - podkreślił lekarz kadry.</p>
      <figure>
        <img src="https://r.dcs.redcdn.pl/http/o2/redefine/cp/ee/ee9se2dxfmyzc4d7ppc87w7mmhhzutjo.jpg"/>
        <figcaption>SKOKI NARCIARSKIE PUCHAR ŚWIATA W WIŚLE</figcaption>
      </figure>
      <figure>
        <img src="https://r.dcs.redcdn.pl/http/o2/redefine/cp/qt/qt1rwrsehf1o3gqxt6juhf156vgw2je5.jpg"/>
        <figcaption>SKOKI NARCIARSKIE PUCHAR ŚWIATA W WIŚLE</figcaption>
      </figure>
      <p>
        <b>Puchar Świata w skokach 2019</b>
      </p>
      <p>Kamil Stoch zajął trzecie miejsce w konkursie w Wiśle. Wygrał Norweg Daniel Andre Tande, a drugi był Słoweniec Anze Lanisek.</p>
      <p>Za skoki na odległość 118 i 126,5 m Stoch otrzymał łączną notę 224,2 pkt i przesunął się z 12. pozycji po pierwszej serii na trzecią.</p>
      <p>Najlepszy w niedzielnych zawodach był Tande - 241,4 pkt (127 i 129 m), a drugą lokatę zajął Lanisek - 225,6 pkt (126 i 126).</p>
      <p>Dawid Kubacki był siódmy, ex aequo z prowadzącym na półmetku Niemcem Karlem Geigerem, zaś Maciej Kot - 25.</p>
      <p>Zawody pucharowe w Wiśle oglądał prezydent RP Andrzej Duda.</p>
      <p>
        <a href="https://www.polsatnews.pl/wiadomosc/2019-05-16/helikopter-rozbil-sie-na-skoczni-narciarskiej-w-oberstdorfie-66-letni-pilot-zostal-ranny/">
          <b>ZOBACZ: Helikopter rozbił się na skoczni narciarskiej w Oberstdorfie. 66-letni pilot został ranny</b>
        </a>
      </p>
      <figure>
        <img src="https://r.dcs.redcdn.pl/http/o2/redefine/cp/ie/ie6wihoph2rx3q2u7y14nk51fjiw69qr.jpg"/>
        <figcaption>
          <cite>PAP/Grzegorz Momot</cite>
        </figcaption>
      </figure>
      <figure>
        <img src="https://r.dcs.redcdn.pl/http/o2/redefine/cp/r3/r3n53qi5i7nsyp4ungzz4r86dy8vczer.jpg"/>
        <figcaption>SKOKI NARCIARSKIE PUCHAR ŚWIATA W WIŚLE</figcaption>
      </figure>
      <figure>
        <img src="https://r.dcs.redcdn.pl/http/o2/redefine/cp/bn/bnhj7yqmjj3p2p92mxjk14n91jkfqfqi.jpg"/>
        <figcaption>
          <cite>PAP/Grzegorz Momot</cite>
        </figcaption>
      </figure>
      <p>
        <a href="https://www.polsatnews.pl/wideo/10-letni-szkolny-terrorysta-rodzice-przestali-posylac-dzieci-do-szkoly_6760200/">WIDEO - 10-letni szkolny "terrorysta". Rodzice przestali posyłać dzieci do szkoły</a>
      </p>
      <figure>
        <img src="https://r.dcs.redcdn.pl/http/o2/redefine/cp/gu/guabnziowe6xq24s5ndacv8r15d6isdv.jpg"/>
      </figure>
    </article>
  </body>
</html>