<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%b7%d0%b0%d0%bc%d1%8a%d1%80%d1%81%d0%b5%d0%bd%d0%b0-%d0%b2%d0%be%d0%b4%d0%b0-%d1%82%d0%b5%d1%87%d0%b5-%d0%be%d1%82-%d0%bf%d0%be%d0%bf%d1%83%d0%bb%d1%8f%d1%80%d0%bd%d0%b0-%d0%be%d0%b1%d1%89%d0%b5/"/>
    <meta property="og:site_name" content="Труд"/>
    <meta property="article:published_time" content="2019-11-24T12:25:13+00:00"/>
    <meta property="og:title" content="Замърсена вода тече от популярна обществена чешма край Варна"/>
    <meta property="og:description" content="Замърсена с ентерококи вода блика от обществената чешма в местността Аладжа манастир, съобщиха от Регионалната здравна инспекция. Чешмата е много популярна сред варненци. Всеки ден десетки жители на града пълнят туби с трапезна вода. Заради фекалното замърсяване сега черпенето на..."/>
  </head>
  <body>
    <article>
      <h1>Замърсена вода тече от популярна обществена чешма край Варна</h1>
      <address><time datetime="2019-11-24T12:25:13+00:00">24 Nov 2019, 12:25</time> by <a rel="author">Даниела Фархи</a></address>
      <p>Замърсена с ентерококи вода блика от обществената чешма в местността Аладжа манастир, съобщиха от Регионалната здравна инспекция. Чешмата е много популярна сред варненци.</p>
      <p>Всеки ден десетки жители на града пълнят туби с трапезна вода. Заради фекалното замърсяване сега черпенето на питейна течност става опасно, тъй като ентерококите могат да предизвикат инфекции на кръвта, уринарния тракт и възпаление на тъканта на сърдечните клапи. На чешмата ще бъде поставена трайна маркировка, указваща, че водата не е годна за пиене. Същата препоръка към кмета на Варна РЗИ е дала и още една обществена чешма на територията на общината – Бановата. Пробите оттам установили наличие на други две фекални бактерии – ешерихия коли и колиформи.</p>
    </article>
  </body>
</html>