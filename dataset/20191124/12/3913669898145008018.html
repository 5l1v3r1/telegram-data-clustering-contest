<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.livetennis.it/post/322233/davis-cup-finals-rafael-nadal-fondamentale-il-feeling-con-feliciano-lopez/"/>
    <meta property="og:site_name" content="Live Tennis"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="Davis Cup Finals, Rafael Nadal: “Fondamentale il feeling con Feliciano Lopez”"/>
    <meta property="og:description" content="Rafael Nadal è stato il vero e proprio mattatore della semifinale delle Davis Cup Finals vinta al doppio decisivo dalla Spagna sulla Gran Bretagna. Il numero uno del ranking ATP si è aggiudicato l’incontro di singolare contro Daniel Evans con lo score di 6-4 6-0, ripetendosi qualche ora dopo andando a conquistare, al fianco di […]"/>
  </head>
  <body>
    <article>
      <h6 class="kicker">Davis Cup 2019 </h6>
      <h1>Davis Cup Finals, Rafael Nadal: “Fondamentale il feeling con Feliciano Lopez”</h1>
      <address>
        <time datetime="2019-11-24T12:00:00+00:00">24 Nov 2019, 12:00</time>
      </address>
      <p><b>Rafael Nadal</b> è stato il vero e proprio mattatore della semifinale delle<b> Davis Cup Finals</b> vinta al doppio decisivo dalla <b>Spagna</b> sulla <b>Gran Bretagna</b>. Il numero uno del ranking ATP si è aggiudicato l’incontro di singolare contro <b>Daniel Evans</b> con lo score di 6-4 6-0, ripetendosi qualche ora dopo andando a conquistare, al fianco di<b> Feliciano Lopez</b>, il punto della vittoria contro gli specialisti <b>Jamie Murray</b> e<b> Neal Skupski</b>. Queste le parole del maiorchino in conferenza stampa”<i>Giocare per la Spagna è sempre molto emozionante per me. Ieri (venerdì, ndr) sono arrivato in stanza alle 4.24 del mattino e nel pomeriggio è morto, giovedì è morto il padre di Roberto Bautista Agut e oggi (sabato, ndr) né Pablo Carreno Busta né Marcel Granollers erano al meglio della condizione: diciamo che questa settimana sono accadute veramente tante cose. Abbiamo dovuto trovare una soluzione a tutto questo, Feliciano Lopez ha giocato un buon singolare pur non essendo pronto al 100% per scendere in campo perché non si aspettava questo impegno, poi io ho vinto la mia partita e insieme ci siamo aggiudicati il doppio decisivo. Io e Feli non giocavamo insieme da tanto tempo, ma ci conosciamo piuttosto bene e siamo amici da tanto tempo: giocare, nei momenti importanti, con una persona con cui si ha un buon feeling è fondamentale. Sapevamo che contro Murray e Skupski sarebbe stata una grande battaglia e che non avremmo avuto tante chance; nel secondo set abbiamo avuto qualche problema in risposta, ma allo stesso tempo siamo stati bravi a gestire i nostri turni di battuta. Nel tiebreak siamo stati molto bravi</i>“.</p>
      <p>“<i>Senza il sostegno del pubblico, le percentuali di una nostra vittoria sarebbe state decisamente più basse</i>“, ha concluso Nadal.</p>
    </article>
  </body>
</html>