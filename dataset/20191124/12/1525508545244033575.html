<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779805/%D8%A2%D8%B2%D9%85%D8%A7%DB%8C%D8%B4%DA%AF%D8%A7%D9%87-%D8%A7%D8%B1%D8%B2%DB%8C%D8%A7%D8%A8%DB%8C-%D8%B3%D8%A7%D9%85%D8%A7%D9%86%D9%87-%D9%87%D8%A7%DB%8C-%D8%A7%D8%B7%D9%84%D8%A7%D8%B9%D8%A7%D8%AA%DB%8C-%D8%AD%D9%88%D8%B2%D9%87-%D8%B3%D9%84%D8%A7%D9%85%D8%AA-%D8%A7%DB%8C%D8%AC%D8%A7%D8%AF-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:49:41+00:00"/>
    <meta property="og:title" content="در پژوهشگاه ICT ؛ آزمایشگاه ارزیابی سامانه های اطلاعاتی حوزه سلامت ایجاد شد"/>
    <meta property="og:description" content="آزمایشگاه ارزیابی سامانه های اطلاعاتی حوزه سلامت با هدف همکاری پژوهشگاه ارتباطات و فناوری اطلاعات با وزارت بهداشت ایجاد و به بهره برداری رسید."/>
  </head>
  <body>
    <article>
      <h1>در پژوهشگاه ICT ؛ آزمایشگاه ارزیابی سامانه های اطلاعاتی حوزه سلامت ایجاد شد</h1>
      <address><time datetime="2019-11-24T12:49:41+00:00">24 Nov 2019, 12:49</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از پژوهشگاه ICT ، تفاهم نامه همکاری بین پژوهشکده فناوری اطلاعات پژوهشگاه ارتباطات و فناوری اطلاعات و مرکز مدیریت آمار و فناوری اطلاعات وزارت بهداشت، درمان و آموزش پزشکی با هدف استقرار آزمایشگاه ارزیابی سامانه های اطلاعاتی حوزه سلامت منعقد شد.</p>
      <p>موضوع این تفاهم نامه واگذاری بخش معینی از خدمات مرتبط با آزمایش و ارزیابی سامانه های اطلاعاتی حوزه سلامت به پژوهشکده فناوری اطلاعات، براساس استانداردها و توصیه نامه های بین المللی و ملی و شاخص های وزارت بهداشت است و با هدف استقرار و راه اندازی آزمایشگاه ارزیابی سامانه های اطلاعاتی حوزه سلامت منعقد شد.</p>
      <p>این آزمایشگاه زیرمجموعه پژوهشکده فناوری اطلاعات است و هم اکنون قابلیت آزمون و ارزیابی کلیه سامانه های اطلاعاتی حوزه سلامت در خصوص تطابق با استانداردهای تبادل داده روی بستر پرونده الکترونیک سلامت و درگاه یکپارچه تبادل داده سلامت (دیتاس) را دارا است.</p>
      <p>این سامانه های قابل ارزیابی شامل سامانه های اطلاعاتی بیمارستانی(HIS)، آزمایشگاهی، درمانگاه، داروخانه، مدیریت مطب، آرشیو و مخابره تصاویر پزشکی هستند. همچنین ارتباط با متقاضیان آزمون از طریق پرتال آزمایشگاه ( http://itlabs.itrc.ac.ir/fa ) انجام می شود. متقاضیان آزمون می توانند از طریق این پرتال ثبت نام کرده و پس از تکمیل اطلاعات مورد نیاز و بررسی آنها توسط کارشناسان آزمایشگاه زمان آزمون تعیین می شود.</p>
      <p>از زمان آغاز به کار این آزمایشگاه، سامانه های اطلاعاتی شرکت های متقاضی متعددی مورد ارزیابی قرار گرفته و گزارش ارزیابی آن برای وزارت بهداشت ارسال می شود.</p>
    </article>
  </body>
</html>