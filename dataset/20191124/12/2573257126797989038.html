<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/3-italia-samsung-galaxy-fold-con-200-giga-in-preordine-629176"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T12:40:09+00:00"/>
    <meta property="og:title" content="3 Italia: Samsung Galaxy Fold con 200 Giga in preordine"/>
    <meta property="og:description" content="L'operatore 3 Italia permette già da ora di acquistare in preordine il Samsung Galaxy Fold con anche 200 GB di traffico internet, ecco i dettagli"/>
  </head>
  <body>
    <article>
      <h1>3 Italia: Samsung Galaxy Fold con 200 Giga in preordine</h1>
      <h2>L'operatore 3 Italia permette già da ora di acquistare in preordine il Samsung Galaxy Fold con anche 200 GB di traffico internet, ecco i dettagli</h2>
      <address><time datetime="2019-11-24T12:40:09+00:00">24 Nov 2019, 12:40</time> by <a rel="author">Veronica Boschi</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/galaxy-fold-clamshell-e1574459542173.jpg"/>
      </figure>
      <p>Solamente qualche giorno fa sul sito ufficiale dell’operatore <b>3 Italia</b>, è apparsa la possibilità di pre ordinare il nuovissimo <b>Samsung Galaxy Fold</b>, abbinato ad un’offerta specifica dell’operatore.</p>
      <p>Lo smartphone in questione è da molti giorni che crea curiosità tra gli utenti e ora è finalmente ordinabile sul sito ufficiale dell’operatore. Scopriamo insieme tutti i dettagli dell’offerta.</p>
      <h3>3 Italia: disponibile al pre ordine il Samsung Galaxy Fold</h3>
      <p>Il nuovo <a href="https://www.tecnoandroid.it/2019/11/22/galaxy-fold-2-samsung-apportera-dei-cambiamenti-sostanziali-628823">Galaxy Fold</a> è già acquistabile online, in <b>pre ordine</b> sul sito ufficiale dell’operatore, in abbinamento ad un’offerta esclusiva dedicata. Dobbiamo sottolineare che sarà effettivamente disponibile a <b>partire dal prossimo 16 dicembre 2019</b>. L’operatore 3 Italia ha inoltre specificato che la spedizione del prodotto in questione è subordinata alla consegna da parte di Samsung. Inizialmente la disponibilità potrebbe essere limitata.</p>
      <p>La formula d’acquisto prevede la vendita a rate con addebito su carta di credito o conto corrente e, l’abbinamento ad un’opzione tariffaria creata appositamente per l’occasione. L’offerta è denominata <b>All-In Super Power</b> e prevede<b> minuti illimitati</b> verso tutti i numeri mobili e fissi nazionali,<b> SMS illimitati</b> verso tutti e <b>200 GB</b> di traffico internet alla massima velocità disponibile a soli <b>14.99 euro al mese</b>.</p>
      <p>Il costo è lo stesso della All-In Super Power che però, rispetto a quest’ultima, prevede ben 100 GB in meno al mese. Al prezzo dell’offerta va ovviamente aggiunto quello dello smartphone, attualmente di circa 48.99 euro. Questo significa che acquistando il dispositivo in questione, il cliente dovrà corrispondere un <b>contributo iniziale di 379.99 euro</b> ed una <b>rata mensile per un totale di 63.98 euro</b> per una durata di 29 mesi in totale. La rata finale è di 150.20 euro.</p>
    </article>
  </body>
</html>