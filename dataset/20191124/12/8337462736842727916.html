<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://himachalabhiabhi.com/national-latest/pm-narendra-modi-addressed-country-on-sunday-for-the-59th-time-through-mann-ki-baat.html"/>
    <meta property="og:site_name" content="Himachal Abhi Abhi"/>
    <meta property="article:published_time" content="2019-11-24T12:08:00+00:00"/>
    <meta property="og:title" content="मन की बात : मोदी बोले – अयोध्या पर फैसले को देशवासियों ने शांति से स्वीकारा"/>
    <meta property="og:description" content="पीएम मोदी ने कहा कि अयोध्या मामले पर 9 नवंबर को सुप्रीम कोर्ट का फैसला आया, तो 130 करोड़ भारतीयों ने फिर ये साबित कर दिया कि उनके लिए देशहित से बढ़कर कुछ.."/>
  </head>
  <body>
    <article>
      <h1>मन की बात : मोदी बोले – अयोध्या पर फैसले को देशवासियों ने शांति से स्वीकारा</h1>
      <h2>नौजवान पीढ़ी को दी एनसीसी दिवस की शुभकामनाएं</h2>
      <address>
        <time datetime="2019-11-24T12:08:00+00:00">24 Nov 2019, 12:08</time>
      </address>
      <p><b>नई दिल्ली।</b> पीएम नरेंद्र मोदी ने रविवार को 59वीं बार मन की बात के जरिए देशवासियों को संबोधित किया। मोदी ने मन की बात कार्यक्रम की शुरुआत देश भक्ति और सेवा के रंग में रंगे युवाओं में जोश भरते हुए नौजवान पीढ़ी को एनसीसी दिवस की शुभकामनाओं से की। पीएम नरेंद्र मोदी (PM Narendra Modi ) ने कहा, ‘मैं भी आप ही की तरह कैडेट रहा हूं और मन से आज भी अपने आपको कैडेट मानता हूं। एनसीसी यानी नेशनल कैडेट कॉर्प्स। दुनिया के सबसे बड़े वर्दी वाले युवा संगठन में एनसीसी एक है। यह एक त्रि-सेवा संगठन है जिसमें सेना, नौ-सेना, वायुसेना तीनों ही शामिल हैं। एनसीसी का मतलब है अपने व्यवहार और अपनी आदतों में कुशल नेतृत्व, देशभक्ति, निःस्वार्थ सेवाभाव, अनुशासन कड़ी मेहनत को शामिल करना।’</p>
      <figure>
        <iframe data-src="https://twitter.com/PMOIndia/status/1198478182086672384?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>पीएम मोदी ने कहा कि अयोध्या मामले पर 9 नवंबर को सुप्रीम कोर्ट का फैसला आया, तो 130 करोड़ भारतीयों ने फिर ये साबित कर दिया कि उनके लिए देशहित से बढ़कर कुछ नहीं है। देश में, शांति, एकता और सदभावना के मूल्य सर्वोपरि है। अयोध्या फैसले का जिक्र करते हुए मोदी ने कहा कि सुप्रीम कोर्ट के ऐतिहासिक फैसले (Historical decision) के बाद, अब देश, नई उम्मीदों, आकांक्षाओं के साथ नए रास्ते पर, नए इरादे लेकर चल पड़ा है। न्यू इंडिया, इसी भावना को अपनाकर शांति, एकता और सद्भावना के साथ आगे बढ़े- यही मेरी कामना है। हम सबकी कामना है। देश हित में शांति, एकता और सदभावना के मूल्य सर्वोपरि हैं। माननीय न्यायालय के फैसले को सभी देशवासियों द्वारा सम्मान और सहज, संयम और शांति से स्वीकार करना परिपक्वता का परिचय है।</p>
      <figure>
        <iframe data-src="https://twitter.com/PMOIndia/status/1198479121598205952?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>मोदी ने सात दिसंबर को आर्म्ड फोर्सिज फ्लैग डे के अवसर पर देशवासियों को वीर सैनिकों के अदम्य साहस, शौर्य और समर्पण भाव के प्रति कृतज्ञता व्यक्त करते हुए उनके सम्मान और सहभागिता के लिए आगे आने का आह्वान किया। उन्होंने कहा कि स्वस्थ शरीर से ही ताकत मिलती है और आत्म विश्वास बढ़ता है जिससे व्यक्तित्व में निखार आता है। सीबीएसई की पहल से दिसंबर माह में स्कूलों में फिट इंडिया सप्ताह मनाना एक सराहनीय कदम है।</p>
      <p>पीएम ने कहा कि फिट इंडिया सप्ताह (Fit india week) के दौरान विद्यार्थियों के लिए क्विज, निबंध, लेख, चित्रकारी, पारंपरिक और स्थानीय खेल, योगासन, डांस एवं खेलकूद आदि प्रतियोगिताएं आयोजित की जा सकती हैं। फिट इंडिया का मतलब दिमागी कसरत के साथ कड़ा शारीरिक श्रम, खानपान की आदत और जीवन शैली में बदलाव लाना है। मन की बात कार्यक्रम के जरिए सभी स्कूलों से दिसंबर माह में फिट इंडिया सप्ताह मनाने की अपील करते हुए कहा कि इससे हम सबमें फिटनेस की आदत दिनचर्या में शामिल होगी।</p>
      <figure>
        <iframe data-src="https://twitter.com/PMOIndia/status/1198480382699507712?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>नदी उत्सव की जानकारी साझा करते हुए पीएम ने कहा कि हर साल देश के अलग-अलग कोने पर 12 नदियों पर आयोजित होने वाले उत्सवों के नाम पुष्करम, पुष्करालू, पुष्करः है। असम में आयोजित नदी उत्सव में आए अतिथियों का गर्मजोशी से स्वागत-सत्कार, स्वच्छता का ख्याल और बायो टॉयलेट आदि की व्यवस्था सराहनीय था।</p>
      <p>परीक्षा का जिक्र करते हुए उन्होंने कहा कि कई माध्यमों से हमारी कोशिश है कि परीक्षा के दौरान परीक्षार्थी और अभिभावक तनावमुक्त और शिक्षक आश्वस्त रहें। मोदी ने मध्यप्रदेश की श्वेता का परीक्षा पर चर्चा को शीघ्र आयोजित करने के सुझाव की सराहना की।</p>
      <figure>
        <iframe data-src="https://twitter.com/PMOIndia/status/1198482475489513473?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <h3>
        <a href="https://tiny.cc/yvph6y">हिमाचल अभी अभी Mobile App का नया वर्जन अपडेट करने के लिए इस link पर Click करें… </a>
      </h3>
      <related>
        <h4>RELATED NEWS</h4>
        <a href="https://himachalabhiabhi.com/national-latest/government-will-give-money-to-people-who-lose-their-job.html"/>
        <a href="https://himachalabhiabhi.com/himachal-latest/himachal/dev-sansad-started-in-lord-raghunath-temple-kullu.html"/>
        <a href="https://himachalabhiabhi.com/top-news/2-youth-died-in-car-accident-in-nauradhar-rajgarh-road.html"/>
        <a href="https://himachalabhiabhi.com/latest-news/teacher-raped-a-first-class-student-in-toilet-at-up.html"/>
        <a href="https://himachalabhiabhi.com/national-latest/six-people-arrested-for-sharing-child-porn-on-social-media-in-delhi.html"/>
        <a href="https://himachalabhiabhi.com/himachal-latest/himachal/punjab-resident-bike-rider-died-in-road-accident-at-haroli-una.html"/>
      </related>
    </article>
  </body>
</html>