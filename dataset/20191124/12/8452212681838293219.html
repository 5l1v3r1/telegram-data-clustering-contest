<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cotidianul.ro/video-teatrul-lui-ciolos-in-ziua-cea-mare/"/>
    <meta property="og:site_name" content="Cotidianul"/>
    <meta property="article:published_time" content="2019-11-24T12:10:59+00:00"/>
    <meta property="og:title" content="(VIDEO) Teatrul lui Cioloș în ziua cea mare"/>
    <meta property="og:description" content="Suntem cu toții cetățeni români și trebuie să ne pese unii de alții. Cred că în această zonă cei care..."/>
  </head>
  <body>
    <article>
      <h1>(VIDEO) Teatrul lui Cioloș în ziua cea mare</h1>
      <address><time datetime="2019-11-24T12:10:59+00:00">24 Nov 2019, 12:10</time> by <a rel="author">(I.R.)</a></address>
      <p>Dacian Cioloș, liderul PLUS, a votat duminică în județul Teleorman, la Sala Polivalentă din Alexandria. Este județul din care provind Liviu Dragnea și Viorica Dăncilă.</p>
      <p>După vot, Cioloș a declarat că a decis să voteze în Teleorman pentru că își va deschide și un cabinet europarlamentar în această zonă.</p>
      <p>„Nu e prima dată când vin în Teleorman și o să vin tot mai des, pentru că e o parte a României de care ar trebui să ne pese din ce în ce mai mult, pe care am lăsat-o deoparte, pentru că, din păcate, s-a dezvoltat cultura asta populară a fiefurilor în care te duci sau nu te duci și cred că trebuie să depășim lucrul acesta. Suntem cu toții cetățeni români și trebuie să ne pese unii de alții. Cred că în această zonă cei care vor conduce România în următorul mandat, și președintele, și guvernul, și parlamentarii ar trebui să se uite cu mai mare atenție la ceea ce se întâmplă aici, pentru că mi se pare important să nu mai facem doar drumuri ca să umplem conturile firmelor de partid, ci la capătul drumurilor respective să se găsească și locuri de muncă și oamenii să simtă că fac parte din aceeași Românie ca și cei de la Cluj, spre exemplu, sau cei de la Timișoara sau Sibiu”, a spus Cioloș.</p>
      <p>De la noul președinte, Cioloș se așteaptă să aibă un mandat „mai dinamic”.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2FPLUSTeleorman%2Fvideos%2F2407458322802458%2F&amp;show_text=&amp;width=640" width="640" height="360" data-service="Facebook" scrolling="no"/>
      </figure>
      <related>
        <h4>Articole asemănătoare</h4>
        <a href="https://www.cotidianul.ro/ciolos-paznic-la-poarta-doinei-cornea/"/>
        <a href="https://www.cotidianul.ro/taranii-romani-sunt-abandonati-in-favoarea-marelui-agro-business/"/>
        <a href="https://www.cotidianul.ro/iohannis-a-ales-ciolos-ramane-premier/"/>
      </related>
    </article>
  </body>
</html>