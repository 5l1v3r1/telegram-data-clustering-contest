<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.extra.cz/vladimir-ruzicka-a-jeho-krasna-marie-otevrene-bude-druhe-miminko"/>
    <meta property="og:site_name" content="eXtra.cz"/>
    <meta property="article:published_time" content="2019-11-24T12:53:00+00:00"/>
    <meta property="og:title" content="Vladimír Růžička a jeho krásná Marie otevřeně: Bude druhé miminko"/>
    <meta property="og:description" content="Marie Růžičková (31), manželka hokejové legendy Vladimíra Růžičky (56), zažívá krásné období. Její manžel opět trénuje extraligový tým a společně zažívají rodinnou idylku. A to i přes to, že Vladimír často musí opouštět rodinné zázemí v Chomutově a přesouvá se do Hradce Králové, kde vede tamní hokejový klub. Jeho manželka, půvabná Marie, poskytla redaktorovi eXtra.cz exkluzivní rozhovor o tom, jak se aktuálně manželům žije. Že by byla u Růžičkových krize? Ani náhodou. Zlé hlasy se spletly. Marie prozradila, že s Vladimírem se intenzivně baví o druhém miminku."/>
  </head>
  <body>
    <article>
      <h6 class="kicker">EXKLUZIVNĚ</h6>
      <h1>Vladimír Růžička a jeho krásná Marie otevřeně: Bude druhé miminko</h1>
      <address><time datetime="2019-11-24T12:53:00+00:00">24 Nov 2019, 12:53</time> by <a rel="author">Rudolf Šindelář</a></address>
      <slideshow>
        <figure>
          <img src="https://www.extra.cz/images/thumbs/d6/47/d647342-247658-zzzura-0d0000000-0d0100000-1d0000000-0d9466667-sector_2560x0-shrink.jpg"/>
          <figcaption>Maruška promluvila o krásném manželství.<cite>archiv</cite></figcaption>
        </figure>
        <figure>
          <img src="https://www.extra.cz/images/thumbs/e7/ed/e7edc67-205547-3-2560x0-shrink.png"/>
          <figcaption>Vladimír svoji ženu miluje.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/24/4e/244e300-205548-2-2560x0-shrink.png"/>
          <figcaption>Vladimír Růžička a Marie Růžičková jsou pořád zamilovaní.<cite>Facebook</cite></figcaption>
        </figure>
        <figure>
          <img src="https://www.extra.cz/images/thumbs/38/d4/38d499a-205549-4-2560x0-shrink.png"/>
          <figcaption>Marie Růžičková je šťastná na večeři.<cite>Facebook</cite></figcaption>
        </figure>
        <figcaption>
          <a href="https://www.extra.cz/vladimir-ruzicka-a-jeho-krasna-marie-otevrene-bude-druhe-miminko/galerie/4">+ Dalších 8 fotografií</a>
        </figcaption>
      </slideshow>
      <p>
        <b>Marie Růžičková (31), manželka hokejové legendy Vladimíra Růžičky (56), zažívá krásné období. Její manžel opět trénuje extraligový tým a společně zažívají rodinnou idylku. A to i přes to, že Vladimír často musí opouštět rodinné zázemí v Chomutově a přesouvá se do Hradce Králové, kde vede tamní hokejový klub. Jeho manželka, půvabná Marie, poskytla redaktorovi eXtra.cz exkluzivní rozhovor o tom, jak se aktuálně manželům žije. Že by byla u Růžičkových krize? Ani náhodou. Zlé hlasy se spletly. Marie prozradila, že s Vladimírem se intenzivně baví o druhém miminku.</b>
      </p>
      <p>
        <b>S manželem Vladimírem vychováváte krásnou dceru Lejlu. Jak je pro vás náročná výchova?</b>
      </p>
      <p>„Obecně si myslím, že výchova dítěte je náročná pro každou maminku. Člověk se pořádně nevyspí, neustále je v zápřahu… Vychovávat dítě, aby bylo dobrým člověkem, je náročné, ale nese to i příjemné momenty.“</p>
      <p>
        <b>Když jsme u nich. Co vám právě ve výchově Lejlinky nejvíce dělá radost a co nejvíce starost?</b>
      </p>
      <p>„Dceru máme hyperaktivní, ale je na druhou stranu hrozně hodná, což mi dělá radost. Je velmi učenlivá, chytrá a pořád se k nám tulí, a to nás jako rodiče těší. Starosti mi dělají jako každé mámě obavy z nemocí, aby byla zdravá.“</p>
      <p>
        <b>Plánujete ještě dalšího potomka?</b>
      </p>
      <p>„Bavíme se o tom. V budoucnu bychom se rádi rozrostli. Ale netlačíme na to. Když to přijde, bude to fajn.“</p>
      <p>
        <b>Jaký je vlastně život v manželství s hokejovou legendou?</b>
      </p>
      <p>„Náročné to je. Zejména v začátcích… Hodně lidí nás sleduje, když bych konkretizovala třeba sebe, tak se najdou lidi, kteří sledují, jak se chovám, oblékám a podobně. Snažím se manžela reprezentovat, ale skutečnost je taková, že jsme obyčejní lidé, normální rodina, která se snaží žít normální život jako všichni. Ale zkrátka jsme více na očích a musíme to přijmout.“</p>
      <p>
        <b>Setkala jste se s něčím nepříjemným v tomto ohledu?</b>
      </p>
      <p>„Občas jsem někde četla nějaké negativní komentáře, ale osobně si to neberu.“</p>
      <p>
        <b>Vladimír hodně pracuje a často cestuje – aktuálně vede tým Hradce Králové, jak snášíte odloučení?</b>
      </p>
      <p>„Myslím si, že to zvládáme. Je pravda, že jsme byli zvyklí být více spolu. Ale v Hradci máme byt a Vláďa déle než tři dny mimo domov není. Aktuálně dodělávám školu, takže až dodělám zkoušky, budu s ním v Hradci častěji. Hodně si ale voláme a jsem ráda, že opět trénuje. Půl roku byl doma a hokejem žije, takže jsem ráda, že zase pracuje naplno. Je v tuhle chvíli šťastný a tím pádem jsem i já.“</p>
      <p>
        <b>Prožíváte s ním hokejové zápasy jeho týmu? Nebo fandíte třeba jinému týmu, než vede?</b>
      </p>
      <p>„Co se týká hokeje, tak jsem velká fanynka. Hokej mám ráda už od dětství a hrozně zápasy prožívám. Pokud to jde, tak jsem na každém zápase.“</p>
      <p>
        <b>A fandíte týmu, který Vladimír trénuje, nebo máte tým, který je vaše srdcovka?</b>
      </p>
      <p>„Vždy fandím týmu, který manžel vede.“</p>
      <p>Sledujte portál eXtra.cz. V pondělí vám přineseme druhou část rozhovoru s manželkou hokejové legendy <a href="https://www.extra.cz/tema/vladimir-ruzicka">Vladimírem Růžičkou</a>. Dozvíte se v něm třeba to, jak budou manželé trávit Vánoce, jaký nejkrásnější dárek Marie od Vladimíra dostala a třeba i to, kdo u Růžičkových vaří a na jaká jídla si potrpí.</p>
    </article>
  </body>
</html>