<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.hurriyet.com.tr/gundem/son-dakika-basaksehirde-yangin-faciasi-bebek-ile-16-yasindaki-ablasi-oldu-41381355"/>
    <meta property="og:site_name" content="Hürriyet"/>
    <meta property="article:published_time" content="2019-11-24T12:06:00+00:00"/>
    <meta property="og:title" content="Son dakika... Başakşehir'de yangın faciası: Bir bebek ile 16 yaşındaki ablası öldü"/>
    <meta property="og:description" content="İstanbul Başakşehir'de bir evde elektrikli sobadan çıkan yangında Suriye uyruklu bir kız bebek ile ablası hayatını kaybetti."/>
  </head>
  <body>
    <article>
      <h1>Son dakika... Başakşehir'de yangın faciası: Bir bebek ile 16 yaşındaki ablası öldü</h1>
      <h2>İstanbul Başakşehir'de bir evde elektrikli sobadan çıkan yangında Suriye uyruklu bir kız bebek ile ablası hayatını kaybetti.</h2>
      <address><time datetime="2019-11-24T12:06:00+00:00">24 Nov 2019, 12:06</time> by <a rel="author">Serdal ALTINTEPE / İSTANBUL (DHA)</a></address>
      <figure>
        <video src="http://hurriyettv.cubecdn.net/2019/11/24/htv_41381422_360p.mp4"/>
      </figure>
      <p><a href="http://www.hurriyet.com.tr/haberleri/yangin">Yangın</a> saat 10.00 sıralarında 3 katlı bir binanın bodrum katında çıktı. Elektrikli sobadan çıktığı öğrenilen yangında bodrum katı bir anda duman sardı. Binadan çıkan dumanları görenler itfaiyeye <a href="http://www.hurriyet.com.tr/">haber</a> verdi. İhbarın ardından olay yerine itfaiye ve sağlık ekipleri gitti. Yangına müdahale eden itfaiye ekipleri evin içinde 16 yaşındaki ablanın bebeğe sarılmış olarak hareketsiz halde yattığını gördü.</p>
      <p>
        <b>EVDE YALNIZLARDI</b>
      </p>
      <p>Sağlık ekipleri hareketsiz halde yatan <a href="http://www.hurriyet.com.tr/haberleri/evisla-halil">Evisla Halil</a> ve <a href="http://www.hurriyet.com.tr/haberleri/rusia-halil">Rusia Halil</a>'in hayatlarını kaybettiklerini belirlendi. Evde hayatını kardeşlerin o binada bulunan akrabalarına ziyarete geldikleri, evde bulunanların alışverişe çıktığı için 2 kız kardeşin evde yalnız olduğu öğrenildi.</p>
      <p>İki kardeşin hayatını kaybetmesinin ardından polis sokağı güvenlik şeridi ile kapattı. Olay yeri inceleme ekipleri evin içinde uzun süre inceleme yaptı. Polis ekipleri de olay yerinde hayatını kaybeden kardeşleri ailelerinden bilgi topladı. İncelemelerin tamamlanmasının ardından kapının önüne getirilen cenaze arabasıyla iki kardeşin cenazeleri araca yüklendi. Cenazeler Adli Tıp Kurumu'na götürüldü. Cenazelerin çıkarılması esnasında bazı aile üyeleri sinir krizi geçirdi. Olay yerinde bayılan iki kız kardeşin annesi de 112 sağlık ekipleri tarafından ambulansa hastaneye götürüldü.</p>
      <figure>
        <img src="https://i4.hurimg.com/i/hurriyet/75/770x0/5dda72b27152d81e480f1c49"/>
      </figure>
    </article>
  </body>
</html>