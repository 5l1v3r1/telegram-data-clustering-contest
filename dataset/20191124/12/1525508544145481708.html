<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779780/%D8%B1%D8%B3%DB%8C%D8%AF%DA%AF%DB%8C-%D8%B3%D8%B1%DB%8C%D8%B9-%D8%A8%D9%87-%D9%BE%D8%B1%D9%88%D9%86%D8%AF%D9%87-%D9%87%D8%A7%DB%8C-%D8%AA%D8%AE%D9%84%D9%81-%D9%88-%DA%AF%D8%B1%D8%A7%D9%86-%D9%81%D8%B1%D9%88%D8%B4%DB%8C-%D8%AF%D8%B1-%DA%AF%D9%86%D8%A7%D9%88%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:21:33+00:00"/>
    <meta property="og:title" content="فرماندار گناوه خبر داد رسیدگی سریع به پرونده‌های تخلف و گران‌فروشی در گناوه"/>
    <meta property="og:description" content="بوشهر - فرماندار گناوه از رسیدگی سریع به پرونده‌های تخلف و گران‌فروشی در گناوه خبر داد و گفت: نظارت مستمر بر بازار در اولویت است."/>
  </head>
  <body>
    <article>
      <h1>فرماندار گناوه خبر داد رسیدگی سریع به پرونده‌های تخلف و گران‌فروشی در گناوه</h1>
      <address>
        <time datetime="2019-11-24T12:21:33+00:00">24 Nov 2019, 12:21</time>
      </address>
      <p>به گزارش <a href="https://www.mehrnews.com/">خبرنگار مهر</a>، غلامرضا مهرجو ظهر یکشنبه در نشست ستاد تنظیم بازار شهرستان گناوه اظهار داشت: به منظور مقابله با گرانفروشی در سطح بازار شهرستان گناوه تلاش گسترده‌ای صورت گرفته و همه مسئولان ابید در این راستا همکاری لازم را داشته باشند.</p>
      <p>وی با اشاره به رسیدگی به پرونده‌های تخلف و گرانفروشی در این شهرستان خاطرنشان کرد: به مردم این اطمینان را می‌دهیم که مسئولان کاملا پای کار هستند و این موضوع باعث تاثیر روی بازار شده است.</p>
      <p>فرماندار شهرستان گناوه از برگزاری نشست‌های تنظیم بازار این شهرستان به صورت منظم خبر داد و اضافه کرد: همه دستگاه‌ها باید نیروی انسانی و امکانات لازم را برای نظارت مستمر و دقیق بر بازار تامین کنند.</p>
      <p>وی خواستار ارائه آماری از وضعیت خودروهای موجود توسط شهرداری و صنعت، معدن و تجارت شد و بیان کرد: ساماندهی و نظارت بر حمل و نقل عمومی درون و برون شهری از جمله تاکسی‌های داخل شهر و سرویس‌های مدارس ضروری است.</p>
      <p>دبیر کارگروه تنظیم بازار گناوه نیز در این نشست با اشاره به رصد و کنترل بازار در این شهرستان، اظهار داشت: به منظور نظارت و بازرسی از بازار، رصد قیمت‌ها به صورت مستمر در سطح بازار انجام می‌شود.</p>
      <p>محمد حسین داریونی از جانمایی و استقرار کانکس ویژه نظارت بر بازار  و رسیدگی به شکایات مردمی خبر داد و افزود: تاکنون ۲۳ پرونده تشکیل و به تعزیرات حکومتی ارجاع که ۱۹ مورد آن آژانس‌های تاکسی تلفنی هستند.</p>
    </article>
  </body>
</html>