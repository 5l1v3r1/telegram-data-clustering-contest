<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://stirileprotv.ro/stiri/international/atac-cu-macete-intr-un-cinematograf-ce-a-urmat.html"/>
    <meta property="og:site_name" content="Stirileprotv.ro"/>
    <meta property="article:published_time" content="2019-11-24T12:08:00+00:00"/>
    <meta property="og:title" content="Atac cu macete într-un cinematograf din Marea Britanie. Ce a urmat"/>
    <meta property="og:description" content="Cinci adolescenţi britanici, inclusiv o tânără de 13 ani, au fost arestaţi după ce au rănit şapte poliţişti în timpul unui atac cu macete comis într-un cinematograf din oraşul Birmingham, informează Press Association."/>
  </head>
  <body>
    <article>
      <h1>Atac cu macete într-un cinematograf din Marea Britanie. Ce a urmat</h1>
      <h2>Cinci adolescenţi britanici, inclusiv o tânără de 13 ani, au fost arestaţi după ce au rănit şapte poliţişti în timpul unui atac cu macete comis într-un cinematograf din oraşul Birmingham, informează Press Association.</h2>
      <address>
        <time datetime="2019-11-24T12:08:00+00:00">24 Nov 2019, 12:08</time>
      </address>
      <p>Poliţiştii au intervenit în cinematograful Star City din Birmingham sâmbătă seară, în urma unor relatări despre prezenţa în incintă a unor tineri înarmaţi cu macete, transmite Agerpres.</p>
      <p>Două dintre aceste arme albe au fost confiscate, alături de un cuţit, iar şapte poliţişti au suferit răni faciale, potrivit West Midlands Police.</p>
      <p>Autorităţile au emis un ordin de evacuare, pentru a permite eliberarea acelei săli de proiecţii, în care se aflau aproximativ 100 de persoane.</p>
      <p>O adolescentă în vârstă de 13 ani, doi tineri de 14 ani - un băiat şi o fată - şi un bărbat de 19 ani au fost arestaţi sub suspiciunea comiterii unor agresiuni fizice asupra forţelor de ordine.</p>
      <p>Al cincilea tânăr, un băiat de 14 ani, a fost arestat sub suspiciunea de obstrucţionare a acţiunii poliţiştilor.</p>
      <p>Autorităţile britanice au lansat un apel public prin care au îndemnat persoanele care deţin înregistrări video sau fotografii realizate în timpul atacului să contacteze Poliţia Locală.</p>
      <p>
        <b>Pe </b>
        <a href="https://www.instagram.com/stirileprotvro/">
          <b>Instagram-ul Știrile ProTV</b>
        </a>
        <b> găsiți imaginile momentului din lume!  </b>
      </p>
      <p>
        <i>
          <b>
            <a href="http://onelink.to/dhrsfr">CLICK AICI pentru a instala GRATUIT aplicația Știrile ProTV pentru telefoane Android și iPhone!</a>
          </b>
        </i>
      </p>
      <p>Sursa: Agerpres</p>
    </article>
  </body>
</html>