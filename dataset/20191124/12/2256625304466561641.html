<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159294_1070.html"/>
    <meta property="og:site_name" content="Novsport"/>
    <meta property="article:published_time" content="2019-11-24T12:15:00+00:00"/>
    <meta property="og:title" content="ФАНТАСТИЧЕН ЕКШЪН! Нефтохимик и Локо (Сф) спряха дъха за 3:3 (ВИДЕО)"/>
    <meta property="og:description" content="&quot;Червено-черните&quot; наваксаха пасив от 2 гола, изпуснаха победата в края"/>
  </head>
  <body>
    <article>
      <h1>ФАНТАСТИЧЕН ЕКШЪН! Нефтохимик и Локо (Сф) спряха дъха за 3:3 (ВИДЕО)</h1>
      <address><time datetime="2019-11-24T12:15:00+00:00">24 Nov 2019, 12:15</time> by <a rel="author">Пламен Димитров</a></address>
      <p>Локомотив Сф измъкна 3:3 при гостуването си на Нефтохимик от 15-ия кръг на Втора лига. Двата отбора изиграха луд мач, в който столичани успяха да наваксат изоставане от два гола, а накрая пропуснаха да спечелят. Двубоят беляза завръщането на домакините на ст. "Лазур" в Бургас.<br/> <br/>Тимът на Младен Додич остава на трето място с 29 точки. Нефтохимик е на девета позиция с осем по-малко.<br/> <br/>Само 90 секунди след началото на мача Александър Александров засечe центриране, но ударът му с глава се отби в страничната греда. Светослав Диков също беше близо до гола в 26-ата минута, но шутира над вратата.<br/> <br/>Три минути преди края на първата част Педро Ферари игра с ръка в наказателното поле, за което главният съдия Петър Григоров отсъди дузпа. Зад топката застана Николай Костов, който не сбърка - 1:0.<br/> <br/>Последва пропуск на Димитър Костадинов. Той беше оставен сам на дузпата, но успя да вкара топката във вратата на Василев. Две минути след подновяването на играта Костадинов все пак се разписа с мощен удар с десния крак.<br/> <br/>В 51-ата минута "железничарите" намалиха резултата. Изключително красив гол отбеляза Илиян Стефанов. Десет  по-късно домакините си върнаха преднината си от два гола. Николай Костов центрира от фаул в наказателното поле, където Димитър Костадинов бе най-съобразителен в и реализира второто си попадение в двубоя.<br/> <br/>В 70-ата минута главният съдия отсъди нова дузпа. Този път за задържане в наказателното поле на Живко Петков. Таранът наруши правилата срещу Светослав Диков, който се нагърби с изпълнението на дузпата. Опитният стрелец вкара хладнокръвно - 2:3.<br/> <br/>Седем след това играчите на Младен Додич стигнаха до трети гол. Педро Ферари шутира от дистанция, а вратарят на домакините спаси, но при добавката Светослав Диков заби шестото си попадение от началото на сезона. <br/> <br/>В 91-ата минута Илиян Стефанов бе изключително близо до нов шедьовър. Младият футболист стреля с левия крак, но топката се отби в гредата и излезе в аут. Последната ситуация в срещата бе пред вратата на Ивайло Василев. Живко Петков отправи хубав удар, но стражът изби в ъглов удар.<br/> <br/> </p>
    </article>
  </body>
</html>