<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.kamuajans.com/sinavlar/iu-auzef-guz-donemi-ara-sinavi-23-24-kasim-2019-sonuclari-ne-zaman-aciklanir-h510269.html"/>
    <meta property="og:site_name" content="KamuAjans"/>
    <meta property="article:published_time" content="2019-11-24T12:05:25+00:00"/>
    <meta property="og:title" content="İÜ AUZEF Güz Dönemi Ara Sınavı (23-24 Kasım 2019) Sonuçları Ne Zaman Açıklanır?"/>
    <meta property="og:description" content="AUZEF - İÜ AUZEF Güz Dönemi Ara Sınavı 23-24 Kasım 2019 tarihlerinde yapıldı. Sınav soru ve cevaplarının açıklanmasının ardından gözler sınav sonuçlarının açıklanmasına çevrildi."/>
  </head>
  <body>
    <article>
      <h1>İÜ AUZEF Güz Dönemi Ara Sınavı (23-24 Kasım 2019) Sonuçları Ne Zaman Açıklanır?</h1>
      <address><time datetime="2019-11-24T12:05:25+00:00">24 Nov 2019, 12:05</time> by <a rel="author">KamuAjans</a></address>
      <p>
        <b>AUZEF - İÜ AUZEF Güz Dönemi Ara Sınavı 23-24 Kasım 2019 tarihlerinde yapıldı. Sınav soru ve cevaplarının açıklanmasının ardından gözler sınav sonuçlarının açıklanmasına çevrildi.</b>
      </p>
      <p>Kamuajans.com - Açık Öğretim Fakültesinin İstanbul Üniversitesi ayağını oluşturan 2019 Yılı <a href="http://www.kamuajans.com/haberleri/i%C3%BC+auzef">İÜ AUZEF</a> Güz Dönemi Ara Sınavı 23-24 Kasım 2019 tarihinde gerçekleştirildi. Sınav soru ve cevaplarının açıklanmasının ardından gözler sınav sonuçlarının açıklanmasına çevrildi.<br/><br/>Açık ve uzaktan öğretim programlarından İstanbul Üniversitesi Açık ve Uzaktan Eğitim Fakültesi Sınavı (AUZEF Sınavı)'nın önce Ara Dönem (Vize) Sınavları yapıldı. Sonra da Yarıyıl Sonu (Bitirme) Final Sınavları gerçekleştirilmektedir. 2019 Yılı İÜ AUZEF Güz Dönemi Ara Sınavı <b>23-24 Kasım </b><b>2019</b> tarihlerinde yapıldı.<br/><br/>İstanbul Üniversitesi Açık ve Uzaktan Eğitim Fakültesi Sınavlarının geneli çoktan seçmeli test şeklinde yapılmakta ve her ders için 20 soru sorulmakta ve soruların çözümü için 30 dakika süre verilmektedir. Bazı Uzaktan eğitim programlarında çoktan seçmeli sınav tipinin dışında Klasik ve Sözlü sınavlar uygulanabilmektedir.</p>
      <p>
        <b>
          <u>
            <i>Sınav sonuçlarına açıköğretim öğrencileri acikogretim.istanbul.edu.tr adresinden, uzaktan öğretim öğrencileri ue.istanbul.edu.tr adresinden ulaşabilir.</i>
          </u>
        </b>
      </p>
      <p>23 Eylül 2016 tarihli 29836 sayılı İstanbul Üniversitesi Açık ve Uzaktan Eğitim Fakültesi Eğitim Öğretim ve Sınav Yönetmeliği'ne göre sınavlara ve sonuçlarına itiraz, sınavların değerlendirilmesi konularına dair detaylar şöyle:</p>
      <p>MADDE 21 – (1) Sınav sonuçlarına itiraz, sınavın bitiş tarihinden itibaren üç gün içinde yapılır. Bu süre Fakülte Yönetim Kurulu kararı ile yeniden belirlenebilir.</p>
      <p>(2) İtirazlar, kimlik bilgileri açık olmak koşulu ile yazılı dilekçe veya dijital ortamda yapılır. Belirlenen süre dışında yapılan itirazlar dikkate alınmaz.</p>
      <p>(3) İtirazlar, Dekanlıkça incelenip sonuçlandırılır ve sonuçlar ilgili öğrenciye yazı ile veya elektronik ortamda bildirilir.</p>
      <p>(4) Sınav sonuçlarına itiraz maddi hata yönünden incelenir. Cevap kâğıdı öğrenciye verilmez.</p>
      <p>
        <b>Sınavların değerlendirilmesi</b>
      </p>
      <p>MADDE 22 – (1) Açık ve uzaktan öğretim programlarındaki derslerin, çoktan seçmeli test olarak merkezi usulle yapılan sınavlarının değerlendirmesinde sadece öğrenci cevap kağıtları dikkate alınır.</p>
      <p>(2) Bir derse ait sınavlar ve diğer tüm etkinlikler 100 puan üzerinden değerlendirilir.</p>
      <p>(3) Açık ve uzaktan öğretim programlarındaki tüm derslerde, bir ders için Ham Başarı Puanı hesaplanırken yarıyıl/yıl içi etkinliklerin etkisi en fazla %40, yarıyıl/yıl sonu sınavının etkisi ise en az %60 ağırlık katsayısı alınarak ortalama puan hesaplanır.</p>
      <p>(4) Uzaktan öğretim programlarında, Ders Ham Başarı Puanı hesaplanırken derse devam ile ilgili durum, yarıyıl/yıl içi etkinlik puanına %20 ağırlık katsayısı ile etki eder. Sadece bir ara sınavın yapıldığı uzaktan öğretim programlarında yarıyıl/yıl içi etkinliklerin puanı hesaplanırken derse devam durumunun etkisi %20; ara sınavın etkisi %80’dir.</p>
      <p>(5) Derslerin ham başarı puanları aşağıdaki şekilde hesaplanır:</p>
      <p>a) Uzaktan öğretim programlarındaki derslerde; [(Derse Devam Puanı) x 0,20 + (Ara Sınav Puanı) x 0,80] x 0,40 + (Dönem Sonu Sınav Puanı) x 0,60</p>
      <p>b) Açık öğretim programlarındaki derslerde; (Ara Sınav Puanı) x 0,40 + (Dönem Sonu Sınav Puanı) x 0,60</p>
      <p>(6) Açık öğretim programlarındaki derslerin çoktan seçmeli test yöntemi ile yapılan sınavlarında beş şıklı olarak hazırlanan her bir test için doğru cevap sayısından yanlış cevap sayısının dörtte biri çıkarılarak test ham puanı hesaplanır.</p>
      <p>(7) Uzaktan öğretim programlarındaki derslerin çoktan seçmeli test yöntemi ile yapılan sınavlarında ders ham puanı hesaplanırken yanlış cevaplar dikkate alınmaz; her bir doğru cevap sayısı ile soru puanı çarpılarak test ham puanı oluşturulur.</p>
      <p>
        <b>SINAV TARİHLERİ</b>
      </p>
      <table bordered="">
        <tr>
          <td>Vize, Bitirme, Telafi ve Tek Ders Sınavı Tarihleri</td>
          <td>Güz Dönemi</td>
          <td>Bahar Dönemi</td>
        </tr>
        <tr>
          <td>Ara Dönem (Vize) Sınavları</td>
          <td>23 - 24 Kasım 2019</td>
          <td>09 -10 Mayıs 2020</td>
        </tr>
        <tr>
          <td>
            <b>Yarıyıl Sonu (Bitirme Sınavları)</b>
          </td>
          <td>
            <b>11 - 12 Ocak 2020</b>
          </td>
          <td>04 - 05 Temmuz 2020</td>
        </tr>
        <tr>
          <td>Yarıyıl Sonu (Telafi Sınavları)</td>
          <td>15 - 16 Şubat 2020</td>
          <td>08 - 09 Ağustos 2020</td>
        </tr>
        <tr>
          <td>Mezuniyete Üç Ders Sınavı</td>
          <td colspan="2">05 Eylül 2020</td>
        </tr>
      </table>
      <p><a href="http://kamuajans.com/">KamuAjans.com</a> - özel haber</p>
    </article>
  </body>
</html>