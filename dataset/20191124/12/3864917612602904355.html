<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-world/2824362-britania-planue-skorotiti-armiu-na-5-tisac-vijskovih-zmi.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T12:51:00+00:00"/>
    <meta property="og:title" content="Британія планує скоротити армію на 5 тисяч військових - ЗМІ"/>
    <meta property="og:description" content="Військове керівництво Британії обговорює плани щодо скорочення чисельності британської армії та здачі в оренду США одного з британських авіаносців з метою оптимізації витрат."/>
  </head>
  <body>
    <article>
      <h1>Британія планує скоротити армію на 5 тисяч військових - ЗМІ</h1>
      <h2>Військове керівництво Британії обговорює плани щодо скорочення чисельності британської армії та здачі в оренду США одного з британських авіаносців з метою оптимізації витрат.</h2>
      <address>
        <time datetime="2019-11-24T12:51:00+00:00">24 Nov 2019, 12:51</time>
      </address>
      <p>Про це повідомляє <a href="https://www.dailymail.co.uk/news/article-7719785/Defence-chiefs-plan-slash-Army-size-lend-one-Royal-Navys-aircraft-carriers-US.html">Daily Mail</a> з посиланням на джерела у військовому відомстві. "Керівники Міністерства оборони планують скоротити армію до найменшої чисельності протягом століття та здати в оренду один з флагманів Королівського флоту, новий авіаносець США", - повідомили у Міністерстві оборони.</p>
      <p>У міністерстві розглядають можливість скорочення чисельності війська до 60 000 - 65 000 осіб.</p>
      <p>Зазначається, що дискусії знаходяться на початковій стадії відповідно до вказівок міністра оборони Бена Уоллеса урізати потреби у відповідності з доступними можливостями.</p>
      <blockquote>
        <b>Читайте також: </b>
        <a href="https://www.ukrinform.ua/rubric-world/2823162-litva-zamovila-v-ssa-200-bojovih-bronovanih-avtomobiliv.html">Литва замовила в США 200 бойових броньованих автомобілів</a>
      </blockquote>
      <p>У <a href="https://www.ukrinform.ua/tag-britania">Британії</a> також не виключають можливості передачі одного з новітніх авіаносців в оренду США з метою скорочення витрат.</p>
      <p>"Армія не може наймати або утримати людей, які їй непотрібні. І армія, і флот вважають, що роботу ВПС незабаром будуть виконувати безпілотники", - додали у військовому відомстві.</p>
    </article>
  </body>
</html>