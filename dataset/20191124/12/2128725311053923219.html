<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aspor.com.tr/alanyaspor/2019/11/24/mac-sonucu-l-aytemiz-alanyaspor-0-1-goztepe-l-ozet"/>
    <meta property="og:site_name" content="Aspor"/>
    <meta property="article:published_time" content="2019-11-24T12:25:59+00:00"/>
    <meta property="og:title" content="MAÇ SONUCU l Aytemiz Alanyaspor 0-1 Göztepe l ÖZET"/>
    <meta property="og:description" content="Süper Lig'in 12. haftasında Aytemiz Alanyaspor sahasında İzmir temsilcisi Göztepe'yi konuk etti. Deplasman ekibi sahadan 1-0 galip ayrılarak zorlu deplasmandan 3 puanla döndü. Göztepe Teknik Direktörü İlhan Palut ise bu sonuçla kariyerinin ilk Süper Lig galibiyetini aldı."/>
  </head>
  <body>
    <article>
      <h1>MAÇ SONUCU l Aytemiz Alanyaspor 0-1 Göztepe l ÖZET</h1>
      <address>
        <time datetime="2019-11-24T12:25:59+00:00">24 Nov 2019, 12:25</time>
      </address>
      <p>
        <b><a href="https://www.aspor.com.tr/index/super-lig">Süper Lig</a>'in 12. haftasında Aytemiz <a href="https://www.aspor.com.tr/index/alanyaspor">Alanyaspor</a> sahasında <a href="https://www.aspor.com.tr/index/izmir">İzmir</a> temsilcisi <a href="https://www.aspor.com.tr/index/goztepe">Göztepe</a>'yi konuk etti. Deplasman ekibi sahadan 1-0 galip ayrılarak zorlu deplasmandan 3 puanla döndü. Göztepe Teknik Direktörü İlhan Palut ise bu sonuçla kariyerinin ilk Süper Lig galibiyetini aldı.</b>
      </p>
      <p><a href="https://www.aspor.com.tr/index/super-lig">Süper Lig</a>'in 12. haftasında Aytemiz <a href="https://www.aspor.com.tr/index/alanyaspor">Alanyaspor</a> sahasında <a href="https://www.aspor.com.tr/index/izmir">İzmir</a> temsilcisi <a href="https://www.aspor.com.tr/index/goztepe">Göztepe</a>'yi konuk etti. Süper Lig'de son olarak evinde BtcTurk <a href="https://www.aspor.com.tr/index/yeni-malatyaspor">Yeni Malatyaspor</a>'la 1-1 berabere kalan Göztepe deplasmanda sezonun flaş takımlarından Aytemiz Alanyaspor 1-0 mağlup etti ve 3 puanı hanesine yazdırmayı başardı...</p>
      <p>Bahçeşehir Okulları Stadı'nda saat 16.30'da başlayan müsabaka beIN SPORTS HD 1'den canlı yayınlanıyor. Karşılaşmada hakem <a href="https://www.aspor.com.tr/index/volkan-bayarslan">Volkan Bayarslan</a> düdük çalıyor.</p>
      <p><b>Maçtan dakikalar (İlk yarı)</b><br/>6. dakikada gelişen Alanyaspor atağında Bakasetas'ın ceza sahası dışından şutu kaleci Beto'da kaldı.<br/>8. dakikada ceza sahası dışından Bakasetas'ın şutunda köşeye doğru giden topu kaleci Beto uzanarak çeldi.<br/>41. dakikada Efecan'ın sağ kanattan getirdiği topla buluşan Cisse'nin sağ çaprazdan şutunda Beto gole izin vermedi.<br/>44. dakikada Djalma'nın sol kanattan ortasında ceza sahası içinde Cisse'nin kafa vuruşunda top az farkla auta gitti.<br/>61. dakikada Efecan Karaca'nın orta alanda başlattığı atakta Cisse, ceza sahası içinde topla buluştu. Topu kontrol eden Cisse'nin çektiği şutta, kaleci Beto topu kontrol etti.<br/>68. dakikada Göztepe golü buldu. Aytemiz Alanyaspor ceza sahasına kalabalık gelen Göztepe ekibinden Jerome'nin ceza sahası içinde çektiği şutta, kaleci Marafona topu çıkardı. Alanyasporlu futbolcular meşin yuvarlağı uzaklaştırmak istedi. Ancak Halil Akbunar'ın pasıyla ceza sahası yayı içinde topla buluşan Castro'nun vuruşunda, top filelerle buluştu: 0-1.<br/>86. dakikada sol kanattan gelişen Aytemiz Alanyaspor atağında Kaan Kanak'ın ceza sahası içine doğru ortaladığı topa Caulker ayak koydu. Kaleci Beto, topu rahatlıkla kontrol etti.<br/>90+3. dakikada Bakasetas'ın sol kanattan kullandığı köşe vuruşunda Caulker'in kafayla aşırttığı topa Cisse vurdu, kaleci Beto meşin yuvarlağı çıkardı.</p>
      <p>Karşılaşmayı Göztepe 1-0 kazandı.</p>
      <p><b>Stat: </b>Bahçeşehir Okulları<br/><b>Hakemler: </b>Volkan Bayarslan x, Bahtiyar Birinci x, Yusuf Bozdoğan xx<br/><b>Aytemiz Alanyaspor: </b>Marafona xxx, Baiano xx, Georgios Tzavellas xxx, Steven Cauker xxx, Kaan Kanak xx, Emmanouil Siopis xxx, Ceyhun Gülselam xx, Efecan Karaca xx, Anastasios Bakasetas xxx, Campos xxx, Papiss Demba Cisse xx<br/><b>Yedekler: </b>Haydar Yılmaz, Eray Birniçan, Salih Uçan, Welinton, Onur Bulut, Umut Güneş, Musa Çağıran, Veysel Karani Ünal, Hamza Özdemir, Yacine Bammou<br/><b>Teknik Direktör:</b><a href="https://www.aspor.com.tr/index/erol-bulut">Erol Bulut</a><br/><b>Göztepe:</b> Beto xxxx, Lamine Gassama xx, Wallace Reis da Silva xx, Titi xxx, Berkan xx, Castro xx, Soner Aydoğdu xx, Halil Akbunar xxx, Mossoro xx, Serdar Gürler xx, Jerome xx<br/><b>Yedekler: </b>Mehmet Göktüğ Bakırbaş, Borges, Eren Derdiyok, Yasin Öztekin, Yalçın Kaya, Atınç Nukan, Leo, Deniz Kadah, Murat Paluli, Napoleoni<br/><b>Teknik Direktör:</b> İlhan Palut<br/><b>Sarı kartlar: </b>Emmanouil Siopis, Ceyhun Gülselam (Aytemiz Alanyaspor), Soner (Göztepe)</p>
    </article>
  </body>
</html>