<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779737/%DA%A9%D8%A7%D9%87%D8%B4-%D9%85%D8%B4%DA%A9%D9%84%D8%A7%D8%AA-%D9%82%D8%B4%D8%B1-%D8%A7%DB%8C%D8%AB%D8%A7%D8%B1%DA%AF%D8%B1-%D8%A7%D9%88%D9%84%D9%88%DB%8C%D8%AA-%DA%A9%D8%A7%D8%B1%DB%8C-%D8%A8%DB%8C%D9%85%D9%87-%D8%B3%D9%84%D8%A7%D9%85%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:18:34+00:00"/>
    <meta property="og:title" content="مشاور مدیرعامل سازمان بیمه سلامت درامور ایثارگران مطرح کرد کاهش مشکلات قشر ایثارگر اولویت کاری بیمه سلامت"/>
    <meta property="og:description" content="مشاورمدیرعامل سازمان بیمه سلامت درامورایثارگران گفت: ایده و تفکر بسیجی درسازمان بیمه سلامت با کمک به کاهش مشکلات ایثارگران درجامعه رشد بسیاری داشته است."/>
  </head>
  <body>
    <article>
      <h1>مشاور مدیرعامل سازمان بیمه سلامت درامور ایثارگران مطرح کرد کاهش مشکلات قشر ایثارگر اولویت کاری بیمه سلامت</h1>
      <address><time datetime="2019-11-24T12:18:34+00:00">24 Nov 2019, 12:18</time> by <a rel="author" href="https://www.mehrnews.com/archive?jr=41" target="_blank">مهناز قربانی مقانکی</a></address>
      <p>به گزارش <a href="https://www.mehrnews.com/">خبرگزاری مهر</a>، سیروس سالمی گفت: هیات مدیره جدید درسازمان بیمه سلامت، مشکلات امور ایثارگران را با جدیت بیشتری پیگیری می کند، هرچند که جامعه ایثارگری متاسفانه درادوارگذشته مورد بی مهری قرارگرفته و در برخی شرایط نسبت به رفع مشکلات این افراد بی توجهی شده است، این درحالی است که امیدواریم دراین مقطع بتوان نسبت به رفع مشکلات این قشر اقدامات مناسبی انجام داد.</p>
      <p>مشاور مدیرعامل سازمان بیمه سلامت درامورایثارگران افزود: بسیجی مختص به سازمان بیمه سلامت یا گروهی دردوره ای خاص نیست، بسیجیان درتمامی ارکان و لایه های جامعه حضور دارند، به گفته رهبرمعظم انقلاب بسیجی یک  تفکر و ایده است که باید با بصیرت و اخلاص درتمامی زمان ها از انقلاب اسلامی حمایت کند.</p>
      <p>وی تصریح کرد: بدون شک تا زمانی که تفکر بسیجی میان جوانان رواج پیدا نکند، قشرجوان معنی و مفهوم واقعی بسیجی را درک نکرده و مشکلات کاهش پیدا نخواهد کرد، باید تمام جوانان به شکل حقیقی و طبق گفته رهبری تفکر بسیجی را درتمامی دانشگاه ها، مدارس، درحوزه اقتصاد و تولید مورد توجه قرار دهند تا گره های اقتصادی جامعه گشوده شود.</p>
      <p>سالمی با تاکید برکاهش فاصله مسئولان با تفکر بسیجی درجامعه اظهار داشت: تفکربسیجی به معنای واقعی باید درتمامی ادارات و سازمان ها رشد پیدا کند.</p>
      <p>مشاور مدیرعامل سازمان بیمه سلامت درامور ایثارگران گفت: درحال حاضر حدود ۷۳۰ نفر ایثارگر درسطح سازمان بیمه سلامت حضور دارند که با درنظرگرفتن خانواده این افراد، تعداد ایثارگران به ۲ هزارو ۴۰۰ نفر افزایش پیدا می کند.</p>
    </article>
  </body>
</html>