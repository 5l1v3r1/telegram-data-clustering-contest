<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/international/asia/papa-francisc-hiroshima-arma-nucleara-o-crima-disuasiunea-gresita-1_5dda73155163ec42715bfdc9/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T12:13:56+00:00"/>
    <meta property="og:title" content="Papa Francisc, la Hiroshima: Arma nucleară este „o crimă“, iar disuasiunea greşită"/>
    <meta property="og:description" content="Papa Francisc a catalogat duminică drept o ”crimă” folosirea armei atomice în scopuri militare şi a de demontat logica disuasiunii nucleare în cadrul unor vizite la Nagasaki şi apoi la Hiroshima, două oraşe japoneze martir ale bombei atomice, relatează AFP."/>
  </head>
  <body>
    <article>
      <h1>Papa Francisc, la Hiroshima: Arma nucleară este „o crimă“, iar disuasiunea greşită</h1>
      <address><time datetime="2019-11-24T12:13:56+00:00">24 Nov 2019, 12:13</time> by <a rel="author">News.ro</a></address>
      <h4>Papa Francisc a catalogat duminică drept o ”crimă” folosirea armei atomice în scopuri militare şi a de demontat logica disuasiunii nucleare în cadrul unor vizite la Nagasaki şi apoi la Hiroshima, două oraşe japoneze martir ale bombei atomice, relatează AFP.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/sport/razvan-lucescu-s-a-umplut-bani-pregateste-duelul-klopp-intalni-echipele-lor-1_5dda77cf5163ec42715c4059/index.html"/>
        <a href="https://adevarul.ro/news/sport/video-mandria-romaniei-regele-arabiei-lucescu-jr-mai-mare-succes-continental-roman-2000-incoace-1_5dda6e5b5163ec42715bcfe6/index.html"/>
        <a href="https://adevarul.ro/locale/slatina/premierul-ludovic-orban-bals-marca-inceperea-lucrarilor-tronsonul-2-drumului-expres-craiova-pitesti-1_5dd799765163ec427147e48c/index.html"/>
      </related>
      <p>”Folosirea energiei atomice în scopuri militare este în prezent mai mult ca niciodată o crimă, nu numai împotriva omului şi demnităţii sale, ci şi împotriva oricărei posibilităţi a unui viitor în casa noastră comună”, a declarat Francisc într-un mesaj pronunţat la Memorialul Păcii de la Hiroshima, nu departe de locul unde a fost lansată bomba americană, la 6 august 1945.</p>
      <p> ”Adevărata pace nu poate fi decât o pace dezarmată”, a subliniat el la Hiroshima, unde cel puţin 140.000 de pameni au fost ucişi în dimineaţa atacului şi în lunile următoare.</p>
      <p>El a respins anterior, la Nagasaki, bombardat trei zile mai târziu cu o a doua bombă atomică, doctrina potrivit căreia deţinerea armamentului nuclear în vederea descurajării atacurilor este mijlocul garantării păcii.</p>
      <p>Aceasta este o ”fasă securitate” care tensionează, din contră, relaţiile între popoare, a declarat în acest oraş, pe Insula Kyushu, în sud-vestul Japoniei, unde declaraţiile sale au rezonat în faţa supravieţuitorilor bombardamentului în care au pierit cel puţin 74.000 de oameni.</p>
      <hr/>
    </article>
  </body>
</html>