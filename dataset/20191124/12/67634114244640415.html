<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://agronews.ua/node/151706/"/>
    <meta property="og:site_name" content="AgroNews"/>
    <meta property="article:published_time" content="2019-11-24T12:29:00+00:00"/>
    <meta property="og:title" content="Рябошапка звинуватив прокурора ГПУ у причетності до вимагання грошей і землі"/>
    <meta property="og:description" content="Серія обшуків в Одесі була пов’язана з трьома кримінальними провадженнями, зокрема, розкраданням грошей чиновниками міської ради, корупцією в Адміністрації морських портів та вимаганням грошей і землі у курортному селищі Затока. Про це заявив генеральний прокурор Руслан Рябошапка у..."/>
  </head>
  <body>
    <article>
      <h1>Рябошапка звинуватив прокурора ГПУ у причетності до вимагання грошей і землі</h1>
      <address><time datetime="2019-11-24T12:29:00+00:00">24 Nov 2019, 12:29</time> by <a rel="author">agronews.uaode/author</a></address>
      <p><b>Серія обшуків в Одесі була пов’язана з трьома кримінальними провадженнями, зокрема, розкраданням грошей чиновниками міської ради, корупцією в Адміністрації морських портів та вимаганням грошей і землі у курортному селищі Затока.</b> <b>Про це заявив генеральний прокурор Руслан Рябошапка у коментарі журналістам, передає</b> <a href="https://www.pravda.com.ua/news/2019/11/22/7232760/">УП.</a></p>
      <p>“Чиновники, які пов’язані із Адміністрацією морських портів, за допомогою фіктивних договорів намагались вивести із власності державного підприємства суму приблизно на 54 мільйона гривень…  Третя ситуація… пов’язана з вимаганням грошей в одного з чиновників Затоківської селищної ради. А також ця ситуація була пов’язана із вимаганням виділення землі особам, які не мали на це права. На жаль, до цієї ситуації, до вимагання <b>був причетний один з прокурорів Генеральної прокуратури</b>“, – каже він.</p>
      <p>Привласнення грошей в Адміністрації морських портів відбувалось через договори на поставку “певної продукції”, яка так і не була поставлена, та виконання “фіктивних робіт щодо реконструкції порту, які так і не були проведені”.</p>
      <p>Третя справа, через яку в Одеській міській раді 22 листопада проводили обшуки, стосується привласнення чиновниками 100 мільйонів гривень через створення штучної кредитної заборгованості.</p>
      <p>Раніше Антикорупційне бюро проводило обшук в Одеській міській раді та елітному житловому комплексі GreenWood, який пов’язують із відомим одеським бізнесменом Володимиром Галантерником.</p>
    </article>
  </body>
</html>