<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842927"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="সাতক্ষীরায় কৃষকের গায়ে পেট্রল ঢেলে আগুন"/>
    <meta property="og:description" content="সাতক্ষীরার কলারোয়া উপজেলায় এক কৃষককে গায়ে পেট্রল ঢেলে আগুন দিয়ে পুড়িয়ে হত্যার চেষ্টা চালিয়েছে দুর্বৃত্তরা। এতে গুরুতর আহত অবস্থায় হাসপাতালে চিকিৎসাধীন রয়েছেন সুলতান নামে ওই ব্যক্তি। শনিবার রাতে উপজেলার নাছোপুর গ্রামে এ ঘটনা ঘটে। কলারোয়া থানার ভারপ্রাপ্ত কর্মকর্তা (ওসি) মনির-উল-গিয়াস গণমাধ্যমকে বিষয়টি নিশ্চিত করেছেন। আহত সুলতান নাছোপুর গ্রামের বাসিন্দা। শনিবার রাতে মাদ্রা বাজার থেকে বাড়ি ফিরছিলেন কৃষক সুলতান। পথে মোটরসাইকেল আরোহী দুই ব্যক্তি তাকে থামান। সেসময় একজন তার চোখে টর্চ লাইটের আলো মেরে ধরে রাখেন এবং অপরজন তার গায়ে পেট্রোল ঢেলে আগুন ধরিয়ে দিলে তার চিৎকারে স্থানীয়রা এগিয়ে এলে পালিয়ে যায় দুর্বৃত্তরা। পরে স্থানীয়রা তাকে উদ্ধার করে সাতক্ষীরা সদর হাসপাতালে ভর্তি করে। ওই হাসপাতালের আবাসিক স্বাস্থ্য কর্মকর্তা ডা. জাহাঙ্গীর আলম জানান, সুলতানের মুখ ও হাতসহ শরীরের বিভিন্ন অংশ পুড়ে গেছে। তার একটি চোখ অন্ধ হয়ে যাওয়ার আশঙ্কাও রয়েছে। এ ঘটনায় থানায় এখনো কোনো মামলা হয়নি বলে জানিয়েছে পুলিশ।"/>
  </head>
  <body>
    <article>
      <h1>সাতক্ষীরায় কৃষকের গায়ে পেট্রল ঢেলে আগুন</h1>
      <address><time datetime="2019-11-24T12:00:00+00:00">24 Nov 2019, 12:00</time> by <a rel="author">কালের কণ্ঠ অনলাইন</a></address>
      <p>সাতক্ষীরার কলারোয়া উপজেলায় এক কৃষককে গায়ে পেট্রল ঢেলে আগুন দিয়ে পুড়িয়ে হত্যার চেষ্টা চালিয়েছে দুর্বৃত্তরা। এতে গুরুতর আহত অবস্থায় হাসপাতালে চিকিৎসাধীন রয়েছেন সুলতান নামে ওই ব্যক্তি।</p>
      <p>শনিবার রাতে উপজেলার নাছোপুর গ্রামে এ ঘটনা ঘটে।</p>
      <p>কলারোয়া থানার ভারপ্রাপ্ত কর্মকর্তা (ওসি) মনির-উল-গিয়াস গণমাধ্যমকে বিষয়টি নিশ্চিত করেছেন।</p>
      <p>আহত সুলতান নাছোপুর গ্রামের বাসিন্দা। শনিবার রাতে মাদ্রা বাজার থেকে বাড়ি ফিরছিলেন কৃষক সুলতান। পথে মোটরসাইকেল আরোহী দুই ব্যক্তি তাকে থামান। সেসময় একজন তার চোখে টর্চ লাইটের আলো মেরে ধরে রাখেন এবং অপরজন তার গায়ে পেট্রোল ঢেলে আগুন ধরিয়ে দিলে তার চিৎকারে স্থানীয়রা এগিয়ে এলে পালিয়ে যায় দুর্বৃত্তরা।</p>
      <p>পরে স্থানীয়রা তাকে উদ্ধার করে সাতক্ষীরা সদর হাসপাতালে ভর্তি করে। ওই হাসপাতালের আবাসিক স্বাস্থ্য কর্মকর্তা ডা. জাহাঙ্গীর আলম জানান, সুলতানের মুখ ও হাতসহ শরীরের বিভিন্ন অংশ পুড়ে গেছে। তার একটি চোখ অন্ধ হয়ে যাওয়ার আশঙ্কাও রয়েছে।</p>
      <p>এ ঘটনায় থানায় এখনো কোনো মামলা হয়নি বলে জানিয়েছে পুলিশ।</p>
    </article>
  </body>
</html>