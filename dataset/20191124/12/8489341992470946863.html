<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807135/%D9%88%D8%A7%DA%A9%D9%86%D8%B4-%D8%B1%D8%B3%D8%A7%D9%86%D9%87-%DA%A9%D8%B1%D9%88%D8%A7%D8%AA-%D8%A8%D9%87-%D8%AD%D8%B6%D9%88%D8%B1-%D8%A8%D8%B1%D8%A7%D9%86%DA%A9%D9%88-%D8%AF%D8%B1-%D8%AA%DB%8C%D9%85-%D9%85%D9%84%DB%8C-%D9%81%D9%88%D8%AA%D8%A8%D8%A7%D9%84-%D8%A7%DB%8C%D8%B1%D8%A7%D9%86"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:49:00+00:00"/>
    <meta property="og:title" content="واکنش رسانه کروات به حضور برانکو در تیم ملی فوتبال ایران"/>
    <meta property="og:description" content="سایت «siol» در کشور کرواسی به خبر مربیگری برانکو ایوانکوویچ در تیم ملی ایران واکنش نشان داد."/>
  </head>
  <body>
    <article>
      <h1>واکنش رسانه کروات به حضور برانکو در تیم ملی فوتبال ایران</h1>
      <h2>سایت «siol» در کشور کرواسی به خبر مربیگری برانکو ایوانکوویچ در تیم ملی ایران واکنش نشان داد.</h2>
      <address>
        <time datetime="2019-11-24T12:49:00+00:00">24 Nov 2019, 12:49</time>
      </address>
      <p>به گزارش گروه ورزشی خبرگزاری دانشجو، از صبح امروز رسانه‌های داخلی کشورمان بحث حضور برانکو ایوانکوویچ در تیم ملی فوتبال کشورمان را مطرح کردند. موضوعی که پس از آن با واکنش فدراسیون فوتبال همراه شد و امیرمهدی علوی  سخنگوی فدراسیون فوتبال از ادامه همکاری فدراسیون با مارک ویلموتس صحبت کرد. هر چند که در بیانیه فدراسیون فوتبال این موضوع نه تایید و نه تکذیب شده است.<br/><br/>با این حال سایت «siol» کرواسی با پرداختن به این موضوع درخصوص حضور مجدد برانکو در تیم ملی ایران نوشت: برانکو دوباره سرمربی ایران می‌شود؟<br/><br/>در ادامه این گزارش، سایت کروات اعلام کرد که فدراسیون فوتبال ایران قصد دارد با مارک ویلموتس، همکاری خود را پایان دهد و انتظار می‌رود  برانکو ایوانکوویچ، سرمربی ۶۵ ساله و سابق تیم ملی ایران دوباره هدایت این تیم را برعهده بگیرد.</p>
    </article>
  </body>
</html>