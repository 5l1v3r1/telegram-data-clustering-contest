<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/oikonomia/1561124/koinoniko-merisma-se-metrita-fetos-tin-erhomeni-vdomada-i-apofasi/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T12:13:46+00:00"/>
    <meta property="og:title" content="Κοινωνικό μέρισμα: Σε μετρητά φέτος - Την ερχόμενη βδομάδα η απόφαση"/>
    <meta property="og:description" content="«Θα τα πληρώσουμε λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο»"/>
  </head>
  <body>
    <article>
      <h1>Κοινωνικό μέρισμα: Σε μετρητά φέτος - Την ερχόμενη βδομάδα η απόφαση</h1>
      <address>
        <time datetime="2019-11-24T12:13:46+00:00">24 Nov 2019, 12:13</time>
      </address>
      <p>
        <b>«Θα τα πληρώσουμε λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο»</b>
      </p>
      <p>Σε συνέντευξη που παραχώρησε στον τηλεοπτικό σταθμό OPEN, μίλησε για όλα τα «ανοιχτά» ζητήματα της οικονομίας.</p>
      <p>Σχετικά με το <a href="https://www.neakriti.gr/article/oikonomia/oikonomia-ellada/1561074/koinoniko-merisma-se-poious-tha-dothei-nea-stoiheia/">κοινωνικό μέρισμα</a>, ο υπουργός Οικονομικών, Χρήστος Σταϊκούρας σημείωσε: «Την εβδομάδα αυτή θα βγει η απόφαση για το μέρισμα. Θα δοθεί σε συγκεκριμένες ευάλωτες ομάδες, σε χρήμα και στο χέρι και δεν θα είναι μόνιμου χαρακτήρα».</p>
      <p>«Τέλος του έτους θα χορηγηθεί το <a href="https://www.neakriti.gr/article/oikonomia/1561028/epidoma-thermansis-simadiki-auxisi-tou-posou-anaferei-to-upourgeio-oikonomikon/">επίδομα θέρμανσης</a> και ανάλογα με τα περιθώρια θα δούμε μήπως δοθεί ένα έξτρα κονδύλι και για τον Ιανουάριο», τόνισε ο υπουργός Οικονομικών.</p>
      <p>Για τα αναδρομικά ανέφερε ότι «θα τα πληρώσουμε λαμβάνοντας υπόψιν τις δημοσιονομικές προτεραιότητες και το δημοσιονομικό περιθώριο. Όσον αφορά το ύψος των αναδρομικών, αυτό θα το δούμε».</p>
      <p>Όσον αφορά τον ΕΝΦΙΑ ο υπουργός Οικονομικών τόνισε ότι «για την ώρα έχουμε μειώσει τον ΕΝΦΙΑ μέχρι τώρα 22%.Εχουμε υποσχεθεί προεκλογικά 30%.Εκτιμούμε ότι θα μειώσουμε τον ΕΝΦΙΑ.Τ ον Μάιο του 2020 θα έχουμε εικόνα για το πόσο θα μειώσουμε περαιτέρω τον ΕΝΦΙΑ».</p>
      <p>Σχετικά με την 13η σύνταξη ο υπουργός Οικονομικών είπε ότι «θα διατηρηθεί το κονδύλι των 800 εκατομμυρίων για τους συνταξιούχους».</p>
      <p>Στο φορολογικό νομοσχέδιο, ο υπουργός Οικονομικών αποκάλυψε ότι «θα εξαιρούνται από την υποχρέωση των <a href="https://www.neakriti.gr/article/oikonomia/1559952/mikroallages-gia-tis-e-apodeixeis/">ηλεκτρονικών δαπανών</a> και τα ποσά που καταβάλλονται για διατροφή διαζυγίου ,αλλά και τις δωρεές προς το Δημόσιο και τα ιδρύματα». Επίσης ανέφερε ότι « θα περιλαμβάνει και διατάξεις για τα ηλεκτρονικά βιβλία και ηλεκτρονική τιμολόγηση».</p>
      <p>Σχετικά με το δημοσίευμα για μαζική παραγραφή οφειλών μέχρι 10 ευρώ στην εφορία,ο κ.Σταικούρας είπε ότι «ισχύει αυτή η πληροφορία. Αφορά 536,000 οφειλέτες».</p>
      <p>Τέλος για την φορολοταρία ο κ. Σταϊκούρας τόνισε ότι «αυτή δεν απέδωσε τα αναμενόμενα.Θα προχωρήσουμε σε μια νέα φορολοταρία, όπου θα δίνουμε παροχές σε είδος, όπως αυτοκίνητα, κάρτες απεριορίστων διαδρομών σε λεωφορεία».</p>
      <p>Πηγή: <a href="https://www.ethnos.gr/ellada/73823_koinoniko-merisma-se-metrita-fetos-tin-erhomeni-bdomada-i-apofasi?utm_source=push&amp;utm_medium=os">Έθνος</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/oikonomia/1560061/koinoniko-merisma-2019-allazoun-oi-dikaiouhoi-pote-tha-dothei/"/>
        <a href="https://www.neakriti.gr/article/oikonomia/1560711/anadromika-sudaxiouhon-hrimata-eos-kai-33-mines-gia-tis-paranomes-meioseis/"/>
        <a href="https://www.neakriti.gr/article/oikonomia/1560779/oi-diples-apodeixeis-kata-tis-apeilis-tou-prosthetou-forou/"/>
      </related>
    </article>
  </body>
</html>