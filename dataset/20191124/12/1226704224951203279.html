<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/zahranicie/ruske-dopravne-lietadlo-nudzovo-prist/431949-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T12:14:00+00:00"/>
    <meta property="og:title" content="Ruské dopravné lietadlo núdzovo pristálo, druhý pilot prišiel o život"/>
    <meta property="og:description" content="Príčinou smrti bol podľa prvých zistení infarkt."/>
  </head>
  <body>
    <article>
      <h1>Ruské dopravné lietadlo núdzovo pristálo, druhý pilot prišiel o život</h1>
      <h2>Príčinou smrti bol podľa prvých zistení infarkt.</h2>
      <address><time datetime="2019-11-24T12:14:00+00:00">24 Nov 2019, 12:14</time> by <a rel="author">TASR</a></address>
      <p>Rostov na Done 24. novembra (TASR) - Dopravné lietadlo ruskej spoločnosti Aeroflot núdzovo pristálo na letisku v meste Rostov na Done po tom, ako sa druhému pilotovi zhoršil zdravotný stav a následne zomrel, píše v nedeľu agentúra TASS.</p>
      <p>Podľa zdroja z prostredia záchranných zložiek pilot zomrel počas pristávacieho manévru. Príčinou smrti bol podľa prvých zistení infarkt.</p>
      <p><i>"Lietadlo vzlietlo z letiska Šeremetievo (v Moskve). Približne o 10.00 h došlo druhému pilotovi zle, bola podaná žiadosť o núdzové pristátie, pilot, narodený v roku 1970, zomrel počas pristávania,"</i> napísal s odvolaním sa na svoj zdroj TASS s tým, že pilota sa lekárom nepodarilo zachrániť.</p>
      <p>Lietadlo ruských štátnych aerolínií Aeroflot smerovalo z hlavného mesta Moskva do mesta Anapa na pobreží Čierneho mora v Krasnodarskom kraji na juhozápade Ruska.</p>
      <p>Nikto z pasažierov ani členov posádky neutrpel počas incidentu zranenia.</p>
    </article>
  </body>
</html>