<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/milan_napoli_oglyad_rahunok_video_goliv_matchu_23_11_2019_seriya_a_n1237319"/>
    <meta property="og:site_name" content="24 Канал"/>
    <meta property="article:published_time" content="2019-11-24T12:21:00+00:00"/>
    <meta property="og:title" content="&quot;Мілан&quot; та &quot;Наполі&quot; зіграли в результативну нічию у чемпіонаті Італії: відео"/>
    <meta property="og:description" content="У суботу, 23 листопада, в чемпіонаті Італії відбувся матч між топовими командами, які зараз переживають не найкращі часи – &quot;Мілан&quot; приймав &quot;Наполі&quot;."/>
  </head>
  <body>
    <article>
      <h1>"Мілан" та "Наполі" зіграли в результативну нічию у чемпіонаті Італії: відео</h1>
      <address><time datetime="2019-11-24T12:21:00+00:00">24 Nov 2019, 12:21</time> by <a rel="author" href="https://24tv.ua/yuriy_semenyuk_tag7072/" target="_blank">Юрій Семенюк</a></address>
      <p>
        <b>У суботу, 23 листопада, в чемпіонаті Італії відбувся матч між топовими командами, які зараз переживають не найкращі часи – "Мілан" приймав "Наполі".</b>
      </p>
      <h3>Мілан – Наполі 1:1</h3>
      <p>Голи: Бонавентура, 29 – Лосано, 24</p>
      <p>За матч команди створили чимало моментів, щоб забити. Однак доволі надійно діяли голкіпери обох команд. Але й вони були безсилі, коли залітали м'ячі у їх ворота.</p>
      <p>Першими відзначилися гості. Лосано опинився першим на добиванні після того, як м'яч влучив у перекладину воріт та відлетів у поле. Доннарума не зумів впоратися з ударом суперника.</p>
      <blockquote>Варто побачити: <a href="https://24tv.ua/sport/manchester_siti_chelsi_oglyad_rahunok_video_goliv_matchu_23_11_2019_apl_n1237415">"МанСіті" впевнено переміг "Челсі" та піднявся на третє місце в АПЛ: відео</a></blockquote>
      <p>Та радість "Наполі" була не довгою. Вже за п'ять хвилин Бонавентура завдав дальнього потужного удару, зрівнявши рахунок у матчі.</p>
      <p>Ще до перерви кількість голів могла бути більшою. Спочатку гравець "Наполі" мало не зрізав м'яч у власні ворота. Згодом Ребіч пробивав головою після навісу, але теж не влучив. У відповідь "Наполі" провело атаку, коли Інсіньє вийшов сам на сам з Доннарумою, але не переграв воротаря.</p>
      <p>У другому таймі у "Наполі" було більше моментів. Можна пригадати удар Кулібалі в падінні через себе, ще один момент Інсіньє, а також удар Аллана. Натомість у господарів був лише один прицільний удар – його завдав Пакета, але Мерет впорався з ним.</p>
      <p>У підсумку нічия, яка мало задовольнила обидві команди. "Мілан" поки на 13-й сходинці турнірної таблиці. "Наполі" ж не вдалося повернутися у топ-6.</p>
      <p>
        <b>Відеоогляд матчу Мілан – Наполі</b>
      </p>
      <figure>
        <iframe src="https://www.youtube.com/embed/4ewT_Me6oY8" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>