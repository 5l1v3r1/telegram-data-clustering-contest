<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807065/%D8%AA%D9%85%D8%A7%D9%85-%D8%AE%D9%88%D9%86-%D9%87%D8%A7%DB%8C-%D8%A7%D9%87%D8%AF%D8%A7%DB%8C%DB%8C-%D8%AF%D8%B1-%D9%85%D8%B1%DA%A9%D8%B2-%D8%A7%D9%86%D8%AA%D9%82%D8%A7%D9%84-%D8%AE%D9%88%D9%86-%D8%A8%D8%B1%D8%B1%D8%B3%DB%8C-%D8%AE%D9%88%D8%A7%D9%87%D9%86%D8%AF-%D8%B4%D8%AF-%D9%86%DB%8C%D8%A7%D8%B2-%D8%A8%D9%87-%D8%AE%D9%88%D9%86-%D8%AF%D8%B1-%D9%81%D8%B5%D9%84-%D8%B3%D8%B1%D8%AF-%D8%B3%D8%A7%D9%84-%D8%A8%DB%8C%D8%B4%D8%AA%D8%B1-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="طباطبائی در گفتگو با «دانشجو»: تمام خون های اهدایی در مرکز انتقال خون بررسی خواهند شد/ نیاز به خون در فصل سرد سال بیشتر است"/>
    <meta property="og:description" content="مدیر کل انتقال خون استان تهران گفت: تمام خون هایی که از طریق اهدا کننده ها وارد مرکز انتقال خون می شود از لحاظ سلامت بررسی می شود."/>
  </head>
  <body>
    <article>
      <h1>طباطبائی در گفتگو با «دانشجو»: تمام خون های اهدایی در مرکز انتقال خون بررسی خواهند شد/ نیاز به خون در فصل سرد سال بیشتر است</h1>
      <h2>مدیر کل انتقال خون استان تهران گفت: تمام خون هایی که از طریق اهدا کننده ها وارد مرکز انتقال خون می شود از لحاظ سلامت بررسی می شود.</h2>
      <address>
        <time datetime="2019-11-24T12:00:00+00:00">24 Nov 2019, 12:00</time>
      </address>
      <p>سید مرتضی طباطبایی مدیر کل انتقال خون استان تهران در گفتگو با خبرنگار اجتماعی خبرگزاری دانشجو، درباره اهدای خون در فصل‌های سرد سال گفت: همیشه موقع فرارسیدن فصل سرد سال میزان مراجعه به مراکز اهدای خون کم می شود، اما نیاز ما به خون و فراورده‌های خونی هیچی تغییری نمی‌کند و گا‌ها بیشتر هم می‌شود به همین دلیل ما با مشکلات متعددی روبه رو می‌شویم و در این زمان از مردم می خواهیم با مراجعه به مراکز انتقال خون این نیاز را برطرف کنند.</p>
      <p>وی با بیان اینکه مراجعه مردم به مراکز اهدای خون کمک به بیماران است و باعث می‌شود آنان از لحاظ روانی آرامش داشته باشند ادامه داد: بیشتر نیاز‌های ما در گروه‌های منفی است به علاوه A+, AB+ است .</p>
      <p>طباطبایی درباره سلامت خون های اهدایی عنوان کرد: وظیفه مرکز انتقال خون است که خون را از لحاظ سلامت بررسی و آزمایش کند، زیرا اهدای خون نه برای اهدا کننده نه برای مصرف کنند نباید ضرر داشته باشد، اما درباره فاکتورهایی که مربوط به اهدا کننده است بحث سرماخوردگی، ناشتا بودن، عدم استراحت کافی و مسافر بودن در آینده نزدیک بسیار مهم می باشد و کسانی که دارو‌های خاصی مصرف می‌کنند یا دچار بیماری‌هایی هستند که از طریق خون انتقال پیدا می کند نباید به مرکز مراجعه کنند، زیرا خون آن‌ها مصرف نخواهد شد.</p>
      <p>وی با اشاره به اینکه گروه سنی مورد نظر ما ۱۸ تا ۶۰ سال است اضافه کرد: از هموطنان می‌خواهم که اطلاعات صحیح را به پزشکان و مشاوران ما ارائه دهند تا بتوانیم خون مناسبی را به بیماران برسانیم.</p>
    </article>
  </body>
</html>