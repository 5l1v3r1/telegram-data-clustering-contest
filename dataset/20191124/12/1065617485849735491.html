<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/news-as-roma/smalling-fa-le-cose-in-grande-maxi-festa-top-secret-per-festeggiare-i-30-anni-foto/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T12:59:38+00:00"/>
    <meta property="og:title" content="Smalling fa le cose in grande: maxi-festa top secret per festeggiare i 30 anni – FOTO"/>
    <meta property="og:description" content="Il centrale della Roma ha organizzato una serata da sogno nella cornice suggestiva di Villa Appia Antica, facendo arrivare dall'Inghilterra - oltre ad amici e familiari - anche catering e artisti"/>
  </head>
  <body>
    <article>
      <h1>Smalling fa le cose in grande: maxi-festa top secret per festeggiare i 30 anni – FOTO</h1>
      <h2>Il centrale della Roma ha organizzato una serata da sogno nella cornice suggestiva di Villa Appia Antica, facendo arrivare dall’Inghilterra – oltre ad amici e familiari – anche catering e artisti</h2>
      <address><time datetime="2019-11-24T12:59:38+00:00">24 Nov 2019, 12:59</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p>Chris <b>Smalling</b> ha conquistato la <b>Roma</b>. Il centrale inglese è arrivato in estate, non senza qualche <b>scetticismo</b> soprattutto per le sue condizioni fisiche, ma si è subito guadagnato la fiducia incondizionata di <b>Fonseca</b> e l’affetto dei tifosi. Nella capitale, il difensore ha raggiunto un traguardo importante come i <b>30</b> <b>anni</b>, <b>compiuti venerdì 22 novembre</b>. Per festeggiare, però, Smalling ha scelto di organizzare una <b>mega festa</b> una settimana prima, nel weekend in cui i campionati si sono fermati per dare spazio alle nazionali. L’inglese ex <b>Manchester United</b> ha scelto una cornice suggestiva come <b>Villa Appia Antica</b> e ha deciso di fare le cose in grande, ma restando in gran segreto, chiamando amici e familiari dall’<b>Inghilterra</b>. Niente foto sui social per gli invitati, che hanno trascorso una serata organizzata nei minimi dettagli: dal cibo, rigorosamente vegano, all’intrattenimento tra musica e spettacoli pirotecnici. Tutto arrivato direttamente da <b>Londra</b>. Un compleanno in grande stile, che non ha lasciato da parte la celebrazione della capitale, con una rappresentazione della <b>Barcaccia</b> di piazza di Spagna. Poi le decorazioni, l’arredamento, la torta e le bomboniere ricordo per gli ospiti, tutto con le iniziali del difensore della <b>Roma</b>. Smalling ha fatto le cose in grande per questo suo <b>traguardo</b> dei 30 anni, in attesa di raggiungere quelli con la maglia giallorossa.</p>
    </article>
  </body>
</html>