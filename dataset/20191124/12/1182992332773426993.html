<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://trud.bg/%d0%bf%d0%be%d0%b2%d0%b4%d0%b8%d0%b3%d0%bd%d0%b0%d1%85%d0%b0-%d0%be%d0%b1%d0%b2%d0%b8%d0%bd%d0%b5%d0%bd%d0%b8%d1%8f-%d1%81%d1%80%d0%b5%d1%89%d1%83-%d0%be%d1%89%d0%b5-%d0%b5%d0%b4%d0%b8%d0%bd-%d0%bc/"/>
    <meta property="og:site_name" content="Труд"/>
    <meta property="article:published_time" content="2019-11-24T12:08:59+00:00"/>
    <meta property="og:title" content="Повдигнаха обвинения на още един мъж заради камиона-ковчег в Есекс"/>
    <meta property="og:description" content="Британските власти повдигнаха обвинения в трафик на хора срещу 23-годишен мъж, заподозрян в смъртта на 39-те виетнамци, чийто тела бяха открити в хладилен камион в Есекс, съобщава АФП. Кристофър Кенеди от Северна Ирландия трябва да се изправи пред съда в..."/>
  </head>
  <body>
    <article>
      <h1>Повдигнаха обвинения на още един мъж заради камиона-ковчег в Есекс</h1>
      <address><time datetime="2019-11-24T12:08:59+00:00">24 Nov 2019, 12:08</time> by <a rel="author">Труд онлайн</a></address>
      <p>Британските власти повдигнаха обвинения в трафик на хора срещу 23-годишен мъж, заподозрян в смъртта на 39-те виетнамци, чийто тела бяха открити в хладилен камион в Есекс, съобщава АФП.</p>
      <p>Кристофър Кенеди от Северна Ирландия трябва да се изправи пред съда в понеделник. Той е обвинен в заговор за уреждане на пътуването на хора с цел експлоатация и нарушаване на британския закон за имиграцията.</p>
      <p>Младият мъж е бил задържан на магистрала западно от Лондон в петък.</p>
      <p>Телата на жертвите – 31 мъже и 8 жени, бяха открити на 23 октомври. Шофьорът на камиона, северноирландски гражданин, също е задържан. Той е обвинен в 39 непредумишлени убийства, трафик на хора и пране на пари. Същите обвинения бяха повдигнати на още един мъж и британските власти опитват да го екстрадират от Дъблин.</p>
      <p>Във Виетнам по случая бяха задържани други 10 души.</p>
      <p>АКО ВИДИТЕ НЕЩО ЛЮБОПИТНО, НЯКОЕ НАРУШЕНИЕ ИЛИ ПРЕСТЪПЛЕНИЕ, СНИМАЙТЕ И ПРАЩАЙТЕ ВАШИТЕ СИГНАЛИ НА МЕЙЛА НА „ТРУД“ – trud@trud.bg и trudonline@gmail.com</p>
    </article>
  </body>
</html>