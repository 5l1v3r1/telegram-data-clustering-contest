<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641803/%D8%A2%D8%A8%D9%87-%DA%98%D8%A7%D9%BE%D9%86-%D8%A7%D9%85%D8%AA%DB%8C%D8%A7%D8%B2%DB%8C-%D8%A8%D9%87-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D9%86%D8%AE%D9%88%D8%A7%D9%87%D8%AF-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T12:22:00+00:00"/>
    <meta property="og:title" content="آبه: ژاپن امتیازی به کره جنوبی نخواهد داد"/>
    <meta property="og:description" content="نخست‌وزیر ژاپن تاکید کرد که توکیو در زمینه تصمیم کره جنوبی برای به تعویق انداختن پایان توافقنامه اطلاعات نظامی با ژاپن هیچ امتیازی به سئول نخواهد داد."/>
  </head>
  <body>
    <article>
      <h1>
        <a href="https://www.bultannews.com/fa/news/641803/%D8%A2%D8%A8%D9%87-%DA%98%D8%A7%D9%BE%D9%86-%D8%A7%D9%85%D8%AA%DB%8C%D8%A7%D8%B2%DB%8C-%D8%A8%D9%87-%DA%A9%D8%B1%D9%87-%D8%AC%D9%86%D9%88%D8%A8%DB%8C-%D9%86%D8%AE%D9%88%D8%A7%D9%87%D8%AF-%D8%AF%D8%A7%D8%AF">آبه: ژاپن امتیازی به کره جنوبی نخواهد داد</a>
      </h1>
      <h2>نخست‌وزیر ژاپن تاکید کرد که توکیو در زمینه تصمیم کره جنوبی برای به تعویق انداختن پایان توافقنامه اطلاعات نظامی با ژاپن هیچ امتیازی به سئول نخواهد داد.</h2>
      <address><time datetime="2019-11-24T12:22:00+00:00">24 Nov 2019, 12:22</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، «آبه شینزو» نخست‌وزیر ژاپن اعلام کرد که توکیو برای <b>تصمیم کره جنوبی</b> مبنی بر به تعویق انداختن پایان توافقنامه<b> اشتراک‌گذاری</b> اطلاعات نظامی با ژاپن، هیچ امتیازی را در نظر نگرفته است.   به نوشته شبکه «کی بی اس»، آبه گفت که کره جنوبی به دلیل فشارهای شدید از سوی آمریکا، این تصمیم را گرفته است.   طبق گزارش روزنامه «آساهی شیمبون» ژاپن،  واشنگتن به شدت خواستار ادامه دادن سئول به این توافق است، از طرفی ‌توکیو نیز از این تلاش‌های آمریکا حمایت می‌کند. آمریکا از ژاپن خواسته تا برای جلوگیری از خاتمه این توافقنامه، اقدامات لازم را انجام دهد.   همچنین وزارت امور خارجه آمریکا اعلام کرد که «جان سولیوان» معاون وزارت خارجه آمریکا و «یوشیمیتسو موتگی»، وزیر امور خارجه ژاپن روز شنبه در حاشیه نشست وزیران امور خارجه گروه 20  در ناگویای ژاپن با یکدیگر دیدار کردند و به ادامه همکاری سه‌جانبه میان آمریکا، کره جنوبی و ژاپن متعهد شدند.   معاهده اشتراک اطلاعات نظامی بین ژاپن و کره‌ جنوبی در سال ۲۰۱۶ بین دو کشور امضا شد تا بتوانند تحرکات موشکی و نظامی کره‌ شمالی را زیر نظر بگیرند. اقدامی که با استقبال آمریکا همراه بود.   به دنبال وخیم شدن پاره‌ای از اختلافات تجاری و تاریخی کره جنوبی با ژاپن، سئول اعلام کرد توافق اطلاعاتی-امنیتی با توکیو را به پایان می‌رساندکه با اعتراض شدیدی از سوی توکیو مواجه شد.   اما کره جنوبی روز جمعه اعلام کرد که قصد دارد پایان دادن به «توافق کلی امنیت نظامی» را به تعویق بیندازد.    گفتنی است؛ جزایر مورد مناقشه مدت‌ها است که یکی از مناطق حساس برای کره جنوبی و ژاپن به شمار می‌روند.</p>
    </article>
  </body>
</html>