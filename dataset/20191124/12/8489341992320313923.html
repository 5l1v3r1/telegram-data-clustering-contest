<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807134/%D8%AC%D8%B2%D8%A6%DB%8C%D8%A7%D8%AA-%D8%AB%D8%A8%D8%AA%E2%80%8C%D9%86%D8%A7%D9%85-%D8%A8%D8%AF%D9%88%D9%86-%D8%A2%D8%B2%D9%85%D9%88%D9%86-%D8%AF%D8%A7%D9%86%D8%B4%DA%AF%D8%A7%D9%87-%D9%BE%DB%8C%D8%A7%D9%85-%D9%86%D9%88%D8%B1-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:59:00+00:00"/>
    <meta property="og:title" content="طی اطلاعیه‌ای؛ جزئیات ثبت‌نام بدون آزمون دانشگاه پیام نور اعلام شد"/>
    <meta property="og:description" content="جزئیات پذیرش دانشجو برای مرحله پذیرش بر اساس سوابق تحصیلی «بدون آزمون» در دانشگاه پیام نور اعلام شد."/>
  </head>
  <body>
    <article>
      <h1>طی اطلاعیه‌ای؛ جزئیات ثبت‌نام بدون آزمون دانشگاه پیام نور اعلام شد</h1>
      <h2>جزئیات پذیرش دانشجو برای مرحله پذیرش بر اساس سوابق تحصیلی «بدون آزمون» در دانشگاه پیام نور اعلام شد.</h2>
      <address>
        <time datetime="2019-11-24T12:59:00+00:00">24 Nov 2019, 12:59</time>
      </address>
      <p>به گزارش گروه دانشگاه خبرگزاری دانشجو، داوطلبان پذیرش صرفا بر اساس سوابق تحصیلی دانشگاه پیام نور «اعم از داوطلبانی که در پذیرش رشته‌های صرفاً با سوابق تحصیلی آزمون سراسری سال ۱۳۹۸ ثبت‌نام کرده‌اند و داوطلبانی که از ثبت‌نام جا مانده‌اند» می‌توانند از ۲۸ آبان ماه لغایت ۳۰ دی ماه ۹۸ با مراجعه به دانشگاه‌ها و موسسات آموزش عالی مورد نظر نسبت به ثبت نام حضوری اقدام کنند.<br/><br/>داوطلبانی که در ردیف پذیرفته شدگان نهایی آزمون سراسری سال ۹۸ «مرحله شهریورماه» هستند، چنانچه در این مرحله ثبت‌نام و ادامه تحصیل کرده‌اند، قبولی اولیه آن‌ها در شهریور ماه لغو می‌شود و بدهی ایجاد شده باید توسط دانشجو تسویه شود.<br/><br/>داوطلب باید ابتدا فرم پیش نویس تقاضانامه ثبت نام پیوست را به صورت کتبی تکمیل کرده و کد رشته محل مورد تقاضای خود را انتخاب و تأئید کند. در این مرحله داوطلب موظف است هزینه ثبت‌نام را از طریق سیستم پرداخت الکترونیکی سازمان سنجش آموزش کشور پرداخت کند.<br/><br/>ثبت‌نام پذیرش صرفا براساس سوابق تحصیلی از ۲۹ آبان ماه آغاز می‌شود و تا۳۰ دی ماه ۹۸ادامه دارد هر داوطلب می‌تواند صرفاً متقاضی یک کدرشته محل باشد. بدیهی است در صورت ثبت‌نام داوطلب در دو یا چند کد رشته محل، اطلاعات وی در بانک اطلاعات پذیرفته شدگان هر دو محل حذف خواهد شد.<br/><br/>لازم به ذکر است، داوطلبانی که حداکثر تا ۳۰ بهمن ماه ۹۸ موفق به اخذ مدرک دیپلم نظام جدید «۳-۳-۶» یا پیش دانشگاهی و یا کاردانی می‌شوند مجاز به ثبت‌نام در این دوره و برای نیمسال دوم ۹۹-۹۸ هستند.</p>
    </article>
  </body>
</html>