<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mashreghnews.ir/news/1013071/%D8%A2%DB%8C%D8%A7-%D8%A8%D8%B1%D8%AE%DB%8C-%D8%A7%D8%BA%D8%AA%D8%B4%D8%A7%D8%B4-%DA%AF%D8%B1%D8%A7%D9%86-%D9%85%D8%AC%D8%A7%D8%B2%DB%8C-%D8%AF%D8%B1-%D8%A7%DB%8C%D8%B1%D8%A7%D9%86-%D9%81%D8%B9%D8%A7%D9%84%DB%8C%D8%AA-%D9%85%DB%8C-%DA%A9%D9%86%D9%86%D8%AF"/>
    <meta property="og:site_name" content="مشرق نیوز"/>
    <meta property="article:published_time" content="2019-11-24T12:37:36+00:00"/>
    <meta property="og:title" content="آیا برخی اغتشاش‌گران مجازی در ایران فعالیت می‌کنند؟"/>
    <meta property="og:description" content="سکوت چند روزه برخی اکانت‌های رسمی آشوبگر در شبکه‌ اجتماعی توئیتر این شائبه را به وجود آورده که احتمالا این حساب‌ها از داخل ایران اداره می‌شوند."/>
  </head>
  <body>
    <article>
      <h1>آیا برخی اغتشاش‌گران مجازی در ایران فعالیت می‌کنند؟</h1>
      <address>
        <time datetime="2019-11-24T12:37:36+00:00">24 Nov 2019, 12:37</time>
      </address>
      <p>
        <i>سکوت چند روزه برخی اکانت‌های رسمی آشوبگر در شبکه‌ اجتماعی توئیتر این شائبه را به وجود آورده که احتمالا این حساب‌ها از داخل ایران اداره می‌شوند.</i>
      </p>
      <p>به گزارش مشرق، بعد از اینکه هفته گذشته خبر اصلاح قیمت بزنین منتشر شد، در برخی از نقاط کشور مردم نسبت به این موضوع اعتراض‌هایی داشتند و تجمع‌هایی هم صورت گرفت، اما این اعتراض‌ها با مداخله اغتشاشگران به آشوب کشیده شد و برای برقراری امنیت دسترسی به اینترنت جهانی در کشور قطع شد. </p>
      <p>این خاموشی اینترنت باعث شده بود بیش از ۹۵ درصد مردم کشور دسترسی به اینترنت بین‌المللی نداشته باشند و خیلی‌ها فعالیتی در شبکه‌های اجتماعی مانند توئیتر و اینستاگرام نداشتند. </p>
      <blockquote>ببینید:<br/><a href="https://www.mashreghnews.ir/news/1013028/%D9%81%DB%8C%D9%84%D9%85-%D8%A7%D8%B9%D8%AA%D8%B1%D8%A7%D8%B6-%D9%85%D8%B3%D8%A7%D9%84%D9%85%D8%AA-%D8%A2%D9%85%DB%8C%D8%B2-%D8%A8%D8%A7-%DA%86%D8%A7%D8%B4%D9%86%DB%8C-%D8%AE%D8%B4%D9%88%D9%86%D8%AA">فیلم/ اعتراض مسالمت آمیز با چاشنی خشونت<br/></a><a href="https://www.mashreghnews.ir/news/1012913/%D8%AA%D8%B5%D8%A7%D9%88%DB%8C%D8%B1-%D9%85%D9%86%D8%AA%D8%B4%D8%B1%D9%86%D8%B4%D8%AF%D9%87-%D8%A7%D8%B2-%D9%88%D8%AD%D8%B4%DB%8C-%DA%AF%D8%B1%DB%8C-%D8%A7%D8%BA%D8%AA%D8%B4%D8%A7%D8%B4%DA%AF%D8%B1%D8%A7%D9%86">تصاویر منتشرنشده از وحشی‌گری <i>اغتشاشگران</i></a></blockquote>
      <p>در این میان برخی حساب‌های کاربری در شبکه‌های اجتماعی حضور داشتند که طی چند سال گذشته علیه ایران به شکل گسترده فعالیت می‌کردند و به انتشار اخبار و تحلیل‌هایی منفی درباره ایران می‌پرداختند، آن‌ها اخبار جعلی و بدون منبع زیادی که اتفاقا در جهت بر هم زدن امنیت داخلی بود را به عنوان خبر رسمی منتشر می‌کردند.</p>
      <figure>
        <img src="https://cdn.mashreghnews.ir/d/2019/11/24/4/2653133.jpg"/>
      </figure>
      <p>اما با بررسی چند حساب با همین مشخصه می‌بینیم که آن‌ها طی روزهای قطعی اینترنت فعال نبودند یا خیلی کم فعالیت می‌کردند که این نشان از دسترسی نداشتن صاحبان حساب‌ها به اینترنت دارد. از آن‌جایی که اساسا این حساب‌ها به این دلیل راه افتاده‌اند که بتوانند در زمان‌های آشوب به اغتشاشات کمک کنند، این به روز نشدن و فعال نبودن آن‌ها عجیب به نظر می‌رسید. </p>
      <figure>
        <img src="https://cdn.mashreghnews.ir/d/2019/11/24/4/2653134.jpg"/>
      </figure>
      <p>برخی از این حساب‌های کاربری اتفاقا عنوان رسمی را هم یدک می‌کشند! از جمله حساب کاربری «اسرائیل به فارسی» که طی یک هفته و روزهای آشوب در ایران  فعال نبوده است، این صفحه که با عنوان «صفحه رسمی وزارت امور خارجه اسرائیل» فعالیت می‌کند، با توجه به کم‌کار شدن این شائبه را به وجود می‌آورد که آیا هم ادمین‌ها و هم سازمانی که آن را مدیریت می‌کند، احتمالا دارد در ایران باشند؟</p>
      <p>البته اگر مخصوصا در شبکه اجتماعی توئیتر بگردید، از این دست اکانت‌های آشوبگر که معمولا متن‌ها و موضع‌های یکسانی دارند را پیدا می‌کنید که همه آن‌ها این چند روز در سکوت بودند.</p>
      <p>منبع: مهر</p>
    </article>
  </body>
</html>