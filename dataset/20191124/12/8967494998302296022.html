<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/nieuws/buitenland/overbeladen-boot-kapseist-bij-lampedusa-minstens-zeven-migranten-verdronken~add8150d/"/>
    <meta property="og:site_name" content="HLN"/>
    <meta property="article:published_time" content="2019-11-24T12:57:00+00:00"/>
    <meta property="og:title" content="Overbeladen boot kapseist bij Lampedusa: minstens zeven migranten verdronken"/>
    <meta property="og:description" content="Voor de kust van het Italiaanse eilandje Lampedusa zijn minstens zeven migranten verdronken toen hun overbeladen boot kapseisde. Dat meldt het Italiaanse persbureau Ansa."/>
  </head>
  <body>
    <article>
      <h1>Overbeladen boot kapseist bij Lampedusa: minstens zeven migranten verdronken</h1>
      <address><time datetime="2019-11-24T12:57:00+00:00">24 Nov 2019, 12:57</time> by <a rel="author">HAA</a></address>
      <p>
        <b>Voor de kust van het Italiaanse eilandje Lampedusa zijn minstens zeven migranten verdronken toen hun overbeladen boot kapseisde. Dat meldt het Italiaanse persbureau Ansa.</b>
      </p>
      <p>Het ongeval deed zich voor op 2 kilometer van de kust van het eiland, dat ruim 100 kilometer voor de kust van Tunesië en ruim 200 kilometer van Sicilië ligt.</p>
      <related>
        <h4>Lees ook</h4>
        <a href="https://www.hln.be/nieuws/buitenland/vrouw-met-baby-in-haar-armen-gevonden-op-bodem-van-middellandse-zee-na-scheepsramp-in-lampedusa~a2c3fd6f/"/>
      </related>
      <p>De hulpdiensten troffen na een tip gisteren de 10 meter lange boot aan, aldus de kustwacht. De kustwacht redde 149 opvarenden, van wie drie kinderen. Maar dan kapseisde de boot, waarschijnlijk omwille van de ruwe zee en de weersomstandigheden.<br/><br/>De bergingsactie is vandaag nog steeds aan de gang. Volgens de overlevende migranten en asielzoekers zijn zowat twintig mensen vermist. De autoriteiten zijn een onderzoek gestart naar illegale immigratie en onopzettelijk doden.</p>
      <figure>
        <img src="https://images0.persgroep.net/rcs/pyTEOzjgBh9b-88QiwjHmRc1O3o/diocontent/161321556/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
      <p>Gisteren nog kreeg een schip van de hulporganisatie SOS Mediterranee met 213 migranten aan boord de toestemming om aan te meren in Italië, meldde de hulporganisatie.</p>
      <p>De Ocean Viking, die ook af te rekenen kreeg met het slechte weer, kreeg toestemming om naar het Siciliaanse Messina te varen. Het vaartuig had de voorbije week 215 mensen opgepikt. Een zwangere vrouw en een man werden al per helikopter naar land gebracht.</p>
      <p>Het schip Open Arms van de gelijknamige Spaanse ngo pikte de voorbije week 73 mensen op. Het is nog niet bekend waar het schip naartoe kan.</p>
      <p>Beide ngo's vragen vaak toestemming aan Italië of Malta om migranten en asielzoekers aan land te brengen. Beide landen stemmen doorgaans pas in als ze een akkoord voor herlokalisatie hebben met andere EU-lidstaten. Zolang die akkoorden niet rond zijn, moeten de opvarenden op zee wachten.</p>
      <figure>
        <img src="https://images1.persgroep.net/rcs/3iwMNIV-uaFTH_ipTjp1Oj1Eukc/diocontent/161320719/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
      <figure>
        <img src="https://images0.persgroep.net/rcs/htwKwBNxpDZU8KlCXTPvdfxpWpE/diocontent/161321448/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
      <figure>
        <img src="https://images1.persgroep.net/rcs/ikdFTJ-PrsdTFL5gjwsBybFr7gI/diocontent/161321627/_fitwidth/763?appId=2dc96dd3f167e919913d808324cbfeb2&amp;quality=0.8"/>
        <figcaption>
          <cite>© REUTERS</cite>
        </figcaption>
      </figure>
    </article>
  </body>
</html>