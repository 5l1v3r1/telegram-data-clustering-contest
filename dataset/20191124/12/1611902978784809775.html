<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/ukrainiec-ktory-przewozil-marlboro-z-polski-do-francji-skazany-na-15-miesiecy-wiezienia/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T12:40:02+00:00"/>
    <meta property="og:title" content="Ukrainiec, który przewoził „Marlboro” z Polski do Francji skazany na 15 miesięcy więzienia"/>
    <meta property="og:description" content="Jadąca z Polski do Francji półciężarówka została zatrzymana na bramkach autostrady A4 w Montreuil-aux-Lions. Lotna brygada policyjno-celna znalazła w samochodzie 290 kg paczek „Marlboro” o wartości 127 000 euro."/>
  </head>
  <body>
    <article>
      <h1>Ukrainiec, który przewoził „Marlboro” z Polski do Francji skazany na 15 miesięcy więzienia</h1>
      <address><time datetime="2019-11-24T12:40:02+00:00">24 Nov 2019, 12:40</time> by <a rel="author" href="https://nczas.com/author/bd/" target="_blank">BD</a></address>
      <p>
        <b>Jadąca z Polski do Francji półciężarówka została zatrzymana na bramkach autostrady A4 w Montreuil-aux-Lions. Lotna brygada policyjno-celna znalazła w samochodzie 290 kg paczek „Marlboro” o wartości 127 000 euro.</b>
      </p>
      <p>Kierowcą okazał się obywatel Ukrainy. Został w szybkim trybie skazany na 15 miesięcy więzienia, co jak na Francję jest wysokim wyrokiem.</p>
      <p>Kierowca ciężarówki twierdził, że ma dostarczyć towar do Orleanu (Loiret) i do zachodnich miejscowości Regionu Paryskiego. Został aresztowany i przekazany Brygadzie Żandarmerii w La Ferté-sous-Jouarre pod Paryżem.</p>
      <p>Wyrok w jego sprawie wydał w ostatni piątek sąd w Meaux. Ukrainiec otrzymał 15 miesięcy bezwzględnego pozbawienia wolności i grzywnę w wysokości 127 000 euro, czyli kwotę odpowiadającą wartości rynkowej przemycanego ładunku.</p>
      <p>To drugi co do wielkości przemyt papierosów w ciągu ostatniego kwartału na tej autostradzie w punkcie poboru opłat w Montreuil-aux-Lions. Poprzednia próba przemytu też dotyczyła Polski. 7 września polski szef firmy transportowej i jego białoruski kierowca zostali zatrzymani w tym samym miejscu za przemyt prawie tony papierosów.</p>
      <p>Ciekawostką jest, że to były także papierosy Marlboro. Pomimo złapania na przemycie 990 000 paczek papierosów o wartości 435 000 euro, dwaj Polacy zostali przez ten sam sąd w Meaux uwolnieni od winy, ponieważ nie udowodniono im wiedzy o zawartości ładunku.</p>
      <p>Źródło: Le Parisien</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/artur-dziambor-merytorycznie-niszczy-w-tvn-e-glosowanie-okazalo-sie-za-trudne-dla-wybrancow-narodu-video/"/>
        <a href="https://nczas.com/2019/11/24/18-latek-ktory-zaatakowal-nozem-rodzine-byl-pijany-mial-ponad-promil-alkoholu/"/>
        <a href="https://nczas.com/2019/11/24/adam-musi-byc-michnik-zalamany-czytelnicy-gw-chca-budowy-luku-triumfalnego-w-warszawie/"/>
        <a href="https://nczas.com/2019/11/24/szok-forum-zydow-polskich-krytykuje-ustawe-447-posmiertny-triumf-hitlera/"/>
        <a href="https://nczas.com/2019/11/24/prad-musi-zdrozec-grozi-nam-skok-cen-od-16-do-30-proc/"/>
        <a href="https://nczas.com/2019/11/24/ii-tura-wyborow-prezydenckich-w-rumunii-zapowiada-sie-reelekcja-iohannisa/"/>
        <a href="https://nczas.com/2019/11/24/tak-ubogacaja-niemcy-przybysze-z-bliskiego-wschodu-24-letni-afganczyk-rozbil-setki-butelek-z-alkoholem-video/"/>
        <a href="https://nczas.com/2019/11/24/holland-i-applebaum-uhonorowane-przez-zelenskiego-wysokie-ukrainskie-odznaczenie-dla-kobiet-o-okreslonym-pochodzeniu/"/>
        <a href="https://alaluna.pl/gwiazdy/poznalismy-tajemnice-biustu-kasi-figury-tego-nikt-sie-nie-spodziewal/"/>
      </related>
    </article>
  </body>
</html>