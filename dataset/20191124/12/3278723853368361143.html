<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/OF/id/2111295"/>
    <meta property="og:site_name" content="www.bta.bg"/>
    <meta property="article:published_time" content="2019-11-24T12:59:00+00:00"/>
    <meta property="og:title" content="Използването на атомната енергия за военни цели е престъпление, заяви папата в японския град Хирошима"/>
    <meta property="og:description" content="Хирошима, 24 ноември /БТА/ Използването на атомната енергия за военни цели е престъпление, заяви днес папа Франциск при пристигането си в Хирошима - японският град, поразен при първата ядрена атака в историята, предаде Франс прес. &quot;Използването на атомната енергия за военни цели е престъпление днес повече от всякога, и не само срещу човека и негово достойнство, а и срещу всяка възможност за бъдеще в нашия общ дом&quot;, изтъкна Светият отец в послание, отправено от Мемориала на мира недалеч от мястото, където на 6 август 1945 г. е хвърлена първата американска бомба. Папата пристигна от Нагасаки, където почете паметта на жертвите от американската атомна бомбардировка и на хилядите християни, убити заради вярата си при продължили повече от два века гонения в Япония. От мястото, където избухва атомната бомба на 9 август 1945 г., Франциск призова за премахване на ядрените и другите оръжия за масово унищожение. По-късно той отслужи меса пред 35 000 вярващи на бейзболния стадион в града."/>
  </head>
  <body>
    <article>
      <h1>Използването на атомната енергия за военни цели е престъпление, заяви папата в японския град Хирошима</h1>
      <address>
        <time datetime="2019-11-24T12:59:00+00:00">24 Nov 2019, 12:59</time>
      </address>
      <p>Хирошима, 24 ноември /БТА/</p>
      <p>Използването на атомната енергия за военни цели е престъпление, заяви днес папа Франциск при пристигането си в Хирошима - японският град, поразен при първата ядрена атака в историята, предаде Франс прес.</p>
      <p>"Използването на атомната енергия за военни цели е престъпление днес повече от всякога, и не само срещу човека и негово достойнство, а и срещу всяка възможност за бъдеще в нашия общ дом", изтъкна Светият отец в послание, отправено от Мемориала на мира недалеч от мястото, където на 6 август 1945 г. е хвърлена първата американска бомба.</p>
      <p>Папата пристигна от Нагасаки, където почете паметта на жертвите от американската атомна бомбардировка и на хилядите християни, убити заради вярата си при продължили повече от два века гонения в Япония. От мястото, където избухва атомната бомба на 9 август 1945 г., Франциск призова за премахване на ядрените и другите оръжия за масово унищожение. По-късно той отслужи меса пред 35 000 вярващи на бейзболния стадион в града.</p>
      <p>
        <i>Източник: Хирошима</i>
      </p>
    </article>
  </body>
</html>