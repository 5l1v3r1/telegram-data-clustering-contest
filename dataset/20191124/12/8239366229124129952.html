<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://galinfo.com.ua/news/sbu_vykryla_shemu_postachannya_v_ukrainu_i_yes_vugillya_z_ordlo_331548.html"/>
    <meta property="og:site_name" content="Гал-інфо"/>
    <meta property="article:published_time" content="2019-11-24T12:05:00+00:00"/>
    <meta property="og:title" content="СБУ викрила схему постачання в Україну і ЄС вугілля з ОРДЛО"/>
    <meta property="og:description" content="Служба безпеки України блокувала масштабний механізм фінансування терористичних організацій «Л/ДНР» через незаконний видобуток тимчасово окупованих територіях вугілля та подальшого його постачання до України та країн Європи. Про це інформує прес-центр СБУ."/>
  </head>
  <body>
    <article>
      <h1>СБУ викрила схему постачання в Україну і ЄС вугілля з ОРДЛО</h1>
      <h2>Служба безпеки України блокувала масштабний механізм фінансування терористичних організацій «Л/ДНР» через незаконний видобуток тимчасово окупованих територіях вугілля та подальшого його постачання до України та країн Європи. Про це інформує прес-центр СБУ.</h2>
      <address>
        <time datetime="2019-11-24T12:05:00+00:00">24 Nov 2019, 12:05</time>
      </address>
      <figure>
        <img src="https://galinfo.com.ua/media/gallery/intxt/n/other/n_6750_25049346.jpg"/>
      </figure>
      <p>Оперативники спецслужби встановили, що організатори оборудки зареєстрували в Україні низку комерційних структур. Через них ділки постачали на підконтрольну територію України продукцію, видобуту на захоплених членами незаконних збройних формувань українських вугільних об’єднань, розташованих на тимчасово окупованій території Донецької і Луганської областей.</p>
      <p> Так звані податки вони вносили до бюджетів псевдореспублік. В Україну продукція надходила, як нібито видобута на території Росії. Надалі ділки за підробленими документами реалізовували вугілля українським ТЕЦ та до країн ЄС.</p>
      <p>Слідчими Головного слідчого управління СБУ, за процесуальним керівництвом Генеральної прокуратури, одному з учасників нелегального бізнесу оголошено про підозру у вчиненні злочину передбаченого ст. 258-5 Кримінального кодексу України.</p>
      <p>Здійснюються заходи щодо притягнення інших фігурантів кримінального провадження до кримінальної відповідальності. </p>
    </article>
  </body>
</html>