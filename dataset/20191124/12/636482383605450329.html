<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alegeri-prezidentiale-2019-bec-prezenta-la-vot-pana-la-ora-1400-20098472"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T12:05:58+00:00"/>
    <meta property="og:title" content="Alegeri prezidențiale 2019. BEC, prezența la vot până la ora 14:00"/>
    <meta property="og:description" content="Potrivit datelor oficiale oferite de Biroul Electoral Central, prezența la vot la ora 14.00 a fost de 26,85%, în cadrul celui de-al doilea tur de scrutin"/>
  </head>
  <body>
    <article>
      <h1>Alegeri prezidențiale 2019. BEC, prezența la vot până la ora 14:00</h1>
      <address><time datetime="2019-11-24T12:05:58+00:00">24 Nov 2019, 12:05</time> by <a rel="author">Cristian Lisandru</a></address>
      <p>
        <b>Potrivit datelor oficiale oferite de Biroul Electoral Central, prezența la vot la ora 14.00 a fost de 26,85%, în cadrul celui de-al doilea tur de scrutin al alegerilor prezidențiale, comparativ cu primul tur, când – la aceeași oră – prezența a fost de 25%.</b>
      </p>
      <p>Datele BEC arată că până la ora 14.000 au votat 4.893.046, dintre care 2.856.772 în mediul urban și 2.036.274 în mediul rural.</p>
      <p>– <b>Județe fruntașe</b>: Ilfov (34,2%), Brașov (31%), Argeș (30,5%).</p>
      <p>– <b>Județe codașe</b>: Harghita (11,8%), Covasna (13,15), Satu Mare (19,4%).</p>
      <p>În București au votat, până la ora 14.00, 4.893.046 alegători, reprezentând 27,7%. În primul tur al alegerilor prezidențiale au votat, până la ora 14.00, 25% dintre alegători. Nu există date comparative cu anul 2014.</p>
      <h3>Votul din Diaspora</h3>
      <p>În total, până la ora 14.00, au fost 586.107 de votanți în Diaspora, dintre care 568.604 sunt votanți pe liste suplimentare, iar 17.503 au votat prin corespondență. La aceeași oră, în primul tur de scrutin, erau în total 440.032 de votanți, dintre care 25.189 votaseră prin corespondență. Cei mai mulți votanți, până în prezent, sunt la o secție din Londra, și anume 5.193 de votanți. Multe persoane au votat și la Bruxelles – 3.878 și respectiv în Chișinău – 3.166.</p>
      <p>La polul opus se află Teheran-ul (Iran), unde nu s-a prezentat niciun votant, în Phenian (Republica Populară Democrată Coreeană) s-au prezentat șase oameni, în Harare (Zimbabwe), au venit la urne șase persoane și în Luanda (Angola) au venit la urne șapte cetățeni români.</p>
      <p>Până la ora 14.00, cei mai mulți românii au votat în Italia – 121.041, Marea Britanie – 93.503, în Germania – 91.825 și în Spania – 81.481, potrivit datelor furnizate de BEC. De asemenea, în Republica Moldova au votat 36.092 de persoane, în Franța – 28.136, iar în Austria – 18.241.</p>
    </article>
  </body>
</html>