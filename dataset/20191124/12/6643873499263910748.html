<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bt.no/utenriks/i/701dR9/23-aaring-fra-nord-irland-siktes-etter-at-39-vietnamesere-ble-funnet-doe"/>
    <meta property="og:site_name" content="Bergens Tidende"/>
    <meta property="article:published_time" content="2019-11-24T12:24:03+00:00"/>
    <meta property="og:title" content="23-åring fra Nord-Irland siktes etter at 39 vietnamesere ble funnet døde i konteiner"/>
    <meta property="og:description" content="En 23 år gammel mann fra Nord-Irland blir siktet i forbindelse med at 39 vietnamesere døde mens de var sperret inne i en kjølekonteiner."/>
  </head>
  <body>
    <article>
      <h1>23-åring fra Nord-Irland siktes etter at 39 vietnamesere ble funnet døde i konteiner</h1>
      <h2>En 23 år gammel mann fra Nord-Irland blir siktet i forbindelse med at 39 vietnamesere døde mens de var sperret inne i en kjølekonteiner.</h2>
      <address><time datetime="2019-11-24T12:24:03+00:00">24 Nov 2019, 12:24</time> by <a rel="author">NTB-AP</a></address>
      <p>Mannen er ventet å bli fremstilt for varetektsfengsling mandag. Han ble pågrepet fredag morgen på motorveien M40.</p>
      <p>Britisk politi har fra før av siktet en 25 år gammel lastebilsjåfør fra Nord-Irland for 39 tilfeller av uaktsomt drap, samt menneskesmugling og medvirkning til ulovlig innvandring.</p>
      <p>En tredje mann fra Nord-Irland er pågrepet i Dublin. Han er 22 år og ble fremstilt for varetektsfengsling torsdag. Britiske myndigheter krever ham utlevert.</p>
      <p>Vietnameserne ble funnet i en konteiner på en parkeringsplass i Grays i Essex 23. oktober. Mandag skal 23-åringen fremstilles for retten. Han er ifølge politiet i Essex siktet for medvirkning til menneskesmugling og brudd på britisk innvandringslover.</p>
      <related>
        <h4>Mest lest akkurat nå</h4>
        <a href="https://www.bt.no/sport/i/xPz8zp/chat-med-doddo-under-godset-brann"/>
        <a href="https://www.bt.no/nyheter/direkte/i/BR649v/nyheter-direkte"/>
        <a href="https://www.bt.no/nyheter/lokalt/i/50v6M6/vill-budkamp-om-bolig-med-krypt-solgt-for-235-millioner-over-takst"/>
        <a href="https://www.bt.no/btmeninger/debatt/i/4qln5g/politivoldsaken-er-historien-om-et-stort-samfunnsproblem"/>
        <a href="https://www.bt.no/btmeninger/debatt/i/8mVb6r/slaa-ring-om-byens-perle"/>
        <a href="https://www.bt.no/sport/i/8mLQKE/aasane-helten-etter-opprykket-jeg-er-veldig-stolt"/>
      </related>
    </article>
  </body>
</html>