<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/plus/diethni/article/1418069/itan-nekros-tria-hronia-sto-spiti-toy-kai-kaneis-den-ton-eihe-vrei"/>
    <meta property="og:site_name" content="+PLUS.gr"/>
    <meta property="article:published_time" content="2019-11-24T12:50:00+00:00"/>
    <meta property="og:title" content="Ήταν νεκρός τρία χρόνια στο σπίτι του και κανείς δεν τον είχε βρει"/>
    <meta property="og:description" content="Ένα απίστευτο περιστατικό συνέβη στο Ντάλας, όπου ένας απόστρατος άνδρας του Πολεμικού Ναυτικού των ΗΠΑ, ήταν νεκρός εδώ και 3 χρόνια στο σπίτι του και κανείς δεν τον είχε βρει..."/>
  </head>
  <body>
    <article>
      <h1>Ήταν νεκρός τρία χρόνια στο σπίτι του και κανείς δεν τον είχε βρει</h1>
      <h2>Ένα απίστευτο περιστατικό συνέβη στο Ντάλας, όπου ένας απόστρατος άνδρας του Πολεμικού Ναυτικού των ΗΠΑ, ήταν νεκρός εδώ και 3 χρόνια στο σπίτι του και κανείς δεν τον είχε βρει...</h2>
      <address><time datetime="2019-11-24T12:50:00+00:00">24 Nov 2019, 12:50</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Το όνομα του βετεράνου ήταν Ρόναλντ Γουάιτ και η οικογένειά του κατ επανάληψη είχε δηλώσει την εξαφάνισή του, ωστόσο δεν είχε κατορθώσει κανείς να τον εντοπίσει.</p>
      <p>Τελικά η ανακάλυψή του ήταν εντελώς τυχαία, όταν κατά τη διάρκεια ενός ελέγχου στο συγκρότημα κατοικιών όπου έμενε, οι τεχνικοί- ελεγκτές, έσπασαν την μπροστινή πόρτα που ήταν ασφαλισμένη και βρήκαν τον Γουάιτ στο πάτωμα της κουζίνας.</p>
      <ul>
        <li>
          <b>
            <a href="https://www.facebook.com/GazzettaPlus/">Κάνε like στην σελίδα του Gazzetta.gr/plus στο Facebook για να είσαι ενημερωμένος για ΟΛΑ!​</a>
          </b>
        </li>
      </ul>
      <p>Ο Γουάιτ που έφυγε στα 51 του χρόνια, δούλευε ως εργολάβος αφότου αποστρατεύτηκε και ζούσε μόνος, καθώς ήταν διαζευγμένος.</p>
      <p>Η μητέρα του επιβεβαίωσε ότι ο γιος της επικοινωνούσε συχνά μαζί της, ωστόσο, οι κλήσεις του ξαφνικά σταμάτησαν πριν από τρία χρόνια. Τον αναζητούσε και δεν απαντούσε ποτέ. Τότε δήλωσε την εξαφάνισή του σε διάφορα αστυνομικά τμήματα. Επειδή όμως λόγω της δουλειάς που έκανε ταξίδευε συχνά σε διάφορες περιοχές, της έλεγαν πως δεν μπορούσε να προχωρήσει έρευνα για την αναζήτησή του.</p>
      <p>«Όλες αυτές τις μέρες υπέφερα. Γιατί κανείς δεν ήθελε να με βοηθήσει να τον βρούμε. Πώς γινόταν να είναι νεκρός στο διαμέρισμα και κανείς να μην το γνωρίζει;», αναρωτήθηκε η μητέρα του.</p>
      <p>Ανεξάρτητα όμως με το ότι συχνά ταξίδευε για δουλειά εκτός Ντάλας, το διαμέρισμά του βρισκόταν στην βορειοδυτική άκρη συγκροτήματος κατοικιών, απομονωμένο, ηχομονωμένο και είχε κλειστά και κλειδωμένα τα παράθυρά του. Αυτός ήταν και ο λόγος που δεν βρέθηκε έγκαιρα, ενώ το ενοίκιο πληρωνόταν στην ώρα του με αυτόματη ανάληψη από λογαριασμό του. </p>
      <p>«Μπορώ να διαβεβαιώσω πως οι άνθρωποι που τον βρήκαν, κατάλαβαν πως βρισκόταν εκεί για πολύ καιρό. Ο τρόπος που βρέθηκε, η κατάσταση στο διαμέρισμα κ.ο.κ καταδεικνύουν πως δεν υπήρξε εγκληματική ενέργεια», αναφέρει ο Πιτ Σούλτε, ντετέκτιβ στο αστυνομικό τμήμα.</p>
    </article>
  </body>
</html>