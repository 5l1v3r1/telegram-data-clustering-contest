<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.5.ua/suspilstvo/advokat-zakrevska-holoduie-4-dni-do-nei-doluchylysia-dvoie-aktyvistiv-203378.html"/>
    <meta property="og:site_name" content="5 канал"/>
    <meta property="article:published_time" content="2019-11-24T12:49:00+00:00"/>
    <meta property="og:title" content="Адвокат Закревська голодує 4 дні: до неї долучилися двоє активістів"/>
    <meta property="og:description" content="Про акцію оголосили також Михайло Шекета і Микола Колорович із Мукачева"/>
  </head>
  <body>
    <article>
      <h1>Адвокат Закревська голодує 4 дні: до неї долучилися двоє активістів</h1>
      <address>
        <time datetime="2019-11-24T12:49:00+00:00">24 Nov 2019, 12:49</time>
      </address>
      <p>Четверту добу голодує адвокатка Євгенія Закревська, яка представляє у суді родини загиблих та постраждалих під час Революції Гідності. У своєму <a href="https://www.facebook.com/eugeniyazz">Facebook</a> написала, що втратила майже два кілограми.</p>
      <p>У своєму ж дописі порівняла кількість слідчих управління спецрозслідувань станом на 1-е липня і 20 листопада цього року й підсумувала, що з 67-ми осіб їх там залишилося 25. З цього приводу каже, що шанси на продовження розслідування справ Майдану також худнуть.</p>
      <p>Адвокат повідомила, що із нею оголосили голодування двоє активістів: Михайло Шекета і Микола Колорович із Мукачева.</p>
      <p>Євгенія Закревська голодує через нерозглянуту депутатами Верховної Ради поправку у закон про Державне бюро розслідувань. Йдеться про поправку, яка б дозволила перевести до ДБР без конкурсу або за спрощеною процедурою слідчих управління спецрозслідувань Генеральної прокуратури, що опікувалися справами Майдану. Цю заяву Закревська зробила 21 листопада в етері телеканалу "1+1".</p>
    </article>
  </body>
</html>