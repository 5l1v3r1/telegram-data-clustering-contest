<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/eveniment/b1-focuri-de-armata-trase-de-politistii-din-bragadiru-dupa-un-sofer-care-nu-a-vrut-sa-opreasca-masina-307086.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T12:41:02+00:00"/>
    <meta property="og:title" content="Focuri de armă trase de poliţiştii din Bragadiru după un şofer care nu a vrut să oprească maşina"/>
    <meta property="og:description" content="Poliţişti din Bragadiru au tras focuri de armă într-o acţiune de urmărire a şofer care a refuzat să oprească, ulterior cele două persoane din maşină reuşind să fugă"/>
  </head>
  <body>
    <article>
      <h1>Focuri de armă trase de poliţiştii din Bragadiru după un şofer care nu a vrut să oprească maşina</h1>
      <address><time datetime="2019-11-24T12:41:02+00:00">24 Nov 2019, 12:41</time> by <a rel="author">Redacția B1.ro</a></address>
      <p>Poliţişti din Bragadiru au tras focuri de armă într-o acţiune de urmărire a şofer care a refuzat să oprească, ulterior cele două persoane din maşină reuşind să fugă, arată <b><a href="https://www.agerpres.ro/eveniment/2019/11/24/ipj-ilfov-focuri-de-arma-trase-de-politisti-pentru-oprirea-unui-autovehicul-in-bragadiru--408375">Agerpres</a></b>.</p>
      <p><b><i>"În prezent, se efectuează verificări şi investigaţii specifice în vederea identificării şi prinderii conducătorului autovehiculului urmărit, precum şi a pasagerului care se afla în acesta"</i></b>, se arată într-un comunicat de presă al Inspectoratului Poliţiei Judeţene (IPJ) Ilfov.</p>
      <p>Poliţiştii au tras şase focuri de armă, atât în plan vertical, cât şi asupra pneurilor, persoanele din autoturism reuşind, însă, să fugă.</p>
      <p><b><i>"La data de 23 noiembrie, în jurul orelor 21,10, în timp ce se aflau în exercitarea atribuţiilor de serviciu, poliţiştii oraşului Bragadiru au efectuat semnal de oprire asupra unui autoturism în care se aflau două persoane, conducătorul acestuia refuzând să oprească. Imediat poliţiştii au procedat la urmărirea autoturismului, în timpul acţiunii fiind necesară folosirea armamentului din dotare"</i></b>, a mai precizat IPJ Ilfov.</p>
    </article>
  </body>
</html>