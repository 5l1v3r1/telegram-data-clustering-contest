<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419059"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T12:35:00+00:00"/>
    <meta property="og:title" content="בוגרות 8200 במשלחת לניו-יורק"/>
    <meta property="og:description" content="בוגרות יחידת המודיעין 8200 יצאו במשלחות לניו-יורק ולונדון ונפגשו עם אנשי מפתח בחברות ההייטק בחו&quot;ל."/>
  </head>
  <body>
    <article>
      <h1>בוגרות 8200 במשלחת לניו-יורק</h1>
      <address><time datetime="2019-11-24T12:35:00+00:00">24 Nov 2019, 12:35</time> by <a rel="author">ערוץ 7</a></address>
      <p>עמותת בוגרי 8200 הוציאה שתי משלחות לניו יורק ולונדון, במטרה לעזור לנשים ויזמים ישראלים לחזק את הארגונים שהם מנהלים.</p>
      <p>המשלחת לניו יורק יצאה מטעם תוכנית W2W, שהוקמה במטרה להצמיח את הדור הבא של המנהיגות במדינת ישראל, ומסייעת לנשים להתקדם בקריירה לתפקידי ניהול בכירים ולהקים מיזמים.</p>
      <p>המשלחת כללה נשים מוכשרות שהגיעו להכרות אישית עם אנשי מפתח בחו"ל, לטובת המשך פיתוחן האישי כמנהיגות בישראל.</p>
      <p>בין המנטוריות שפגשו אישית את חברות המשלחת, מרב דודזון CTO במיקרוסופט, מור שלזינגר מנהלת הנדסה בגוגל, הלה גלבוע סמנכ"ל כספים ב- DELL EMC, אהובה ינאי מנכ"לית עמותת מתן. המשלחות ניצלו גם את הביקור בעיר למפגש באו"ם ושיחה עם דני דיין, קונסול ישראל ניו יורק, וערבי קוקטייל להכרות עם בכירים ובכירות בעולמות ההייטק והפיננסיים.</p>
      <p>המיזמים המשתתפים במשלחת מגיעים מתחומים מגוונים, ביניהם הגנה על תווי פנים של המצולמים בתמונות וקטעי וידאו שעולים לרשת, למשל לפייסבוק ואינסטגרם. המיזם מייצר רובד המקשה על תוכנות לזהות את פני המצולמים אך אינו מפריע לעין אנושית, כך חברות ריגול אינן יכולות לאסוף מידע פרטי על גולשים לפי זיהוי אוטומטי תווי פניהם בתמונות שעולות לרשת. מיזמים נוספים הם בינה מלאכותית המנהלת שדות אנרגיה סולארית באופן יעיל יותר מאדם.</p>
      <p>אפליקציה לטלפון הנייד שמאזינה לישיבות ומתרגמת את הרעיונות שעולים במהלכן למשימות לביצוע, כדי שלא ישכחו דברים שנאמרו בפגישה, ועוד.</p>
      <p>המשלחת ללונדון היא מטעם תוכנית האצת הסטארטאפים 8200 EISP , שהעמותה מפעילה בהתנדבות כדי לעזור ליזמים ישראלים לבנות חברות טכנולוגיה. המשלחת כללה יזמים שהקימו חברות מפותחות עם מוצר בשוק וכבר מוכרים ללקוחות, המעוניינים להכיר אנשי מפתח שיעזרו להם להתפתח גלובלית, לגייס השקעות הון, לבצע שיתופי פעולה מקומיים ולהיפגש עם לקוחות פוטנציאלים.</p>
      <p>לדברי קרן הרשקוביץ, מנהלת וממייסדי תוכנית W2W : "בבירות העסקים של העולם הכל קורה מהר, חווינו תהליכים מואצים מאוד במהלך הביקורים. למשל משתתפת במשלחת מתחום המשפט זומנה לפגישה אישית עם שותפה בכירה באחד ממשרדי עורכי הדין מהגדולים בניו יורק, במטרה ליצור שיתוף פעולה. נוצרו חיבורים בין משקיעים ויזמיות, למשל יזמית שהגיע במשלחת במטרה לקדם מיזם חברתי, החלה בשיח עם משקיעים שביקשו פגישות נוספות וקיבלה הצעות לשיתופי פעולה."</p>
    </article>
  </body>
</html>