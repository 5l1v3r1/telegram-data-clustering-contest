<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/besiktas/2019/11/24/besiktasin-ilaci-atiba-elneny-ikilisi"/>
    <meta property="og:site_name" content="FotoMaç"/>
    <meta property="article:published_time" content="2019-11-24T12:13:51+00:00"/>
    <meta property="og:title" content="Beşiktaş'ın ilacı Atiba - Elneny ikilisi"/>
    <meta property="og:description" content="Süper Lig'in 12'nci haftasında deplasmanda İttifak Holding Konyaspor'u 1-0 yenerek zirve yarışını kayıpsız sürdüren Beşiktaş, emin adımlarla ilerlemeye devam ediyor. Atiba-Elneny ikilisinden önce toplam 12 gol yiyen siyah-beyazlılar, bu ikilinin oynamasının ardından 6 haftada sadece 1 gol yedi."/>
  </head>
  <body>
    <article>
      <h1><u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ın ilacı Atiba - Elneny ikilisi</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'nci haftasında deplasmanda İttifak Holding Konyaspor'u 1-0 yenerek zirve yarışını kayıpsız sürdüren <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>, emin adımlarla ilerlemeye devam ediyor. Atiba-Elneny ikilisinden önce toplam 12 gol yiyen siyah-beyazlılar, bu ikilinin oynamasının ardından 6 haftada sadece 1 gol yedi.</h2>
      <address>
        <time datetime="2019-11-24T12:13:51+00:00">24 Nov 2019, 12:13</time>
      </address>
      <p>İlk 6 hafta oynadığı futbol ve aldığı sonuçlarla taraftarlarını ve spor kamuoyunu hayal kırıklığına uğratan siyah-beyazlılar, son 6 maçta ise 5 galibiyet, 1 beraberlik alarak maç fazlasıyla 4'üncülüğe kadar yükseldi. <u><a href="https://www.fotomac.com.tr/haberleri/besiktas?id=90a2a877-064b-4cbe-adb2-1517aeec5bc9">Beşiktaş</a></u>'ın bu yükselişinde <u><a href="https://www.fotomac.com.tr/haberleri/abdullah-avci?id=31a0ea45-8333-4cbe-81ef-292e4319aa15">Abdullah Avcı</a></u>'nın oyun kurgusundaki değişikliklerin faydası tartışılmazken; dikkat çeken nokta ise siyah-beyazlıların hücum zenginliğini bir tarafa bırakıp önce defans güvenliğini sağlamasının bu yükselişte gösterdiği etki. Bu etkinin başrol oyuncuları ise Atiba - Elneny ikilisi.</p>
      <figure>
        <a href="https://www.fotomac.com.tr/webtv/videoizle/abdullah-avci-takim-savunmasini-daha-iyi-yapan-bir-takim-olmamiz-son-derece-umut-verici">
          <img src="https://iaftm.tmgrup.com.tr/ee912c/644/381/28/0/1244/720?u=https://iftm.tmgrup.com.tr/2019/11/24/abdullah-avci-takim-savunmasini-daha-iyi-yapan-bir-takim-olmamiz-son-derece-umut-verici-1574549978645.jpeg"/>
        </a>
        <figcaption>Abdullah Avcı: "Takım savunmasını daha iyi yapan bir takım olmamız son derece umut verici”</figcaption>
      </figure>
      <p>
        <b>PERFORMANS, SİYAH-BEYAZLILARI ZİRVE YARIŞINA ORTAK ETTİ</b>
      </p>
      <p>İlk 6 haftada defansın önünde 5 farklı ikili deneyen Avcı, 12 gol yiyerek geçirilen bu süreçten sonra 7'nci haftadaki Aytemiz Alanyaspor maçında Atiba - Oğuzhan ikilisine görev verdi. Bu maçta alınan 2-0'lık galibiyete rağmen Dorukhan ve Oğuzhan'ın aynı anda sakatlanması sonraki haftalar için yeni bir mecburiyet doğurdu ve bu mecburiyetin adı da Atiba - Elneny oldu. 8'inci haftada Ankaragücü deplasmanına defansif yönü daha kuvvetli Atiba - Elneny ikilisiyle çıkan Avcı, neredeyse pozisyon verilmeden geçen bu maçtan sonra, <u><a href="https://www.fotomac.com.tr/haberleri/galatasaray?id=7f09f678-d15c-4176-9e83-4dac7890c57b">Galatasaray</a></u> maçına da Atiba - Elneny ikilisi çıktı. Galatasaray derbisinde alınan galibiyetle birlikte orta sahada Atiba - Elneny ikilisinin yeri daha da sağlamlaştı. Bu sağlamlık takım oyununa da yansırken, Beşiktaş rakiplere oldukça az pozisyon veren, son 6 maçta sadece 1 gol yiyen bir takıma döndü.</p>
      <related>
        <a href="https://www.fotomac.com.tr/galeri/besiktas/besiktasa-dunya-yildizi-iddia-fransadan"/>
      </related>
      <p>Kötü geçen 6 haftada rakiplere sayısız kontra ataklar veren siyah-beyazlılar, Atiba - Elneny ikilisiyle birlikte hücum zenginliğini azaltmasına rağmen neredeyse hiç pozisyon vermeyen bir takıma dönüştü. Son 6 haftalık periyotta az sayıda yakalanan pozisyonların gole çevrilerek peş peşe galibiyetler alınması da siyah-beyazlıları zirve yarışına ortak etti. Hatta Beşiktaş sezon başında kadro zenginliği ve maliyeti açısından fazlaca kıyas yapılıp pek şans verilmediği Galatasaray'ın ve <u><a href="https://www.fotomac.com.tr/haberleri/fenerbahce?id=65439000-410e-4c14-94da-0622ac043911">Fenerbahçe</a></u>'nin (Fenerbahçe ile maç fazlası) bile puan olarak önüne geçti.</p>
      <p>
        <b>İşte Beşiktaş'ın Atiba - Elneny ikilisinden önceki ve sonraki maçlarının tablosu:</b>
      </p>
      <p>
        <b>Önceki maçlar:</b>
      </p>
      <p>1'inci hafta: D.G.Sivasspor - Beşiktaş: 3-0 (<u><a href="https://www.fotomac.com.tr/haberleri/medel?id=1de67aec-c4a2-4434-804d-708cd629d90a">Medel</a></u>-Dorukhan)<br/>2'nci hafta: Beşiktaş - <u><a href="https://www.fotomac.com.tr/haberleri/goztepe?id=04ac91d1-f783-46ca-a965-d2ade3c3ff3f">Göztepe</a></u>: 3-0 (Medel -Oğuzhan)<br/>3'üncü hafta: Beşiktaş - Ç.Rizespor: 1-1 (Dorukhan-Oğuzhan)<br/>4'üncü hafta: Gazişehir - Beşiktaş: 3-2 (Elneny-Dorukhan)<br/>5'inci hafta: Beşiktaş - M.Başakşehirspor: 1-1 (Atiba-Dorukhan)<br/>6'ncı hafta: <u><a href="https://www.fotomac.com.tr/haberleri/trabzonspor?id=0d51f0e9-2d56-4698-b159-cbdb1b2bf0ea">Trabzonspor</a></u> – Beşiktaş: 4-1 (Atiba-Dorukhan)<br/>7'nci hafta: Beşiktaş - A.Alanyaspor: 2-0 (Atiba-Oğuzhan)</p>
      <p>
        <b>Sonraki karşılaşmalar ise şöyle:</b>
      </p>
      <p>8'inci hafta : Ankaragücü - Beşiktaş: 0-0 (Atiba-Elneny)<br/>9'uncu hafta: Beşiktaş - Galatasaray: 1-0 (Atiba-Elneny)<br/>10'uncu hafta: <u><a href="https://www.fotomac.com.tr/haberleri/antalyaspor?id=5d092022-b754-4160-9a67-8a730cff61e8">Antalyaspor</a></u> - Beşiktaş: 1-2 (Atiba-Elneny)<br/>11'inci hafta: Beşiktaş - Y.Denizlispor: 1-0 (Atiba-Elneny)<br/>12'nci hafta: İ.H.Konyaspor - Beşiktaş 0-1 (Atiba-Elneny)</p>
    </article>
  </body>
</html>