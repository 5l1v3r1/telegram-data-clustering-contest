<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ntnews.com/national-news-telugu/how-bjp-is-invited-to-form-government-asks-kapil-sibal-1-1-10610506.html"/>
    <meta property="og:site_name" content="ntnews.com"/>
    <meta property="article:published_time" content="2019-11-24T12:35:00+00:00"/>
    <meta property="og:title" content="బీజేపీని ప్రభుత్వ ఏర్పాటుకు ఎలా ఆహ్వానిస్తారు: కపిల్ సిబల్"/>
    <meta property="og:description" content="ఢిల్లీ: మెజారిటీ లేని బీజేపీని ప్రభుత్వ ఏర్పాటుకు ఎలా ఆహ్వానిస్తారని సీనియర్ న్యాయవాది కపిల్ సిబల్ ప్రశ్నించారు. మహారాష్ట్రలో ప్రభుత్వ ఏర్పాటును సవాల్ చేస్తూ దా"/>
  </head>
  <body>
    <article>
      <h1>బీజేపీని ప్రభుత్వ ఏర్పాటుకు ఎలా ఆహ్వానిస్తారు: కపిల్ సిబల్</h1>
      <address>
        <time datetime="2019-11-24T12:35:00+00:00">24 Nov 2019, 12:35</time>
      </address>
      <p>ఢిల్లీ: మెజారిటీ లేని బీజేపీని ప్రభుత్వ ఏర్పాటుకు ఎలా ఆహ్వానిస్తారని సీనియర్ న్యాయవాది కపిల్ సిబల్ ప్రశ్నించారు. మహారాష్ట్రలో ప్రభుత్వ ఏర్పాటును సవాల్ చేస్తూ దాఖలైన పిటిషన్‌పై సుప్రీంకోర్టులో విచారణ కొనసాగుతుంది. విచారణ సందర్భంగా శివసనే తరపు న్యాయవాది కపిల్ సిబల్ తమ వాదనలు వినిపిస్తూ.. ఎన్నికల కంటే ముందు ఏర్పాటైన కూటమి విచ్ఛన్నమైంది. ఇప్పుడు మూడు పార్టీలు కూటమిగా ఏర్పడ్డాయి. గవర్నర్ ఎవరి డైరెక్షన్‌లో పనిచేస్తున్నారు? లేదంటే ఇలాంటివి జరగవు. రాష్ట్రపతి పాలన ఎత్తివేసేలా గవర్నర్ రాత్రికి రాత్రే ఎలా సిఫార్సు చేస్తారు? కేబినెట్ ఆమోదం లేకుండా రాష్ట్రపతి పాలన ఎలా ఎత్తేస్తారు? ప్రభుత్వ ఏర్పాటుపై గవర్నర్ నుంచి కనీసం లేఖ కూడా లేదు. బీజేపీకి బలముంటే వెంటనే బలపరీక్ష ఎదుర్కోవాలి. లేదంటే మాకు అవకాశం ఇవ్వాలి. మా వద్ద తగిన సంఖ్యా బలం ఉంది. కర్ణాటక విషయంలో 24 గంటల్లోనే బల పరీక్షకు ఆదేశాలిచ్చారని సిబల్ పేర్కొన్నారు. <br/><br/>కాంగ్రెస్-ఎన్సీపీ తరపు సీనియర్ న్యాయవాది అభిషేక్ సింఘ్వి వాదనలు వినిపిస్తూ.. ప్రభుత్వ ఏర్పాటులో గవర్నర్ నిబంధనలు అనుసరించలేదు. ఎమ్మెల్యేల సంతకాలతో అజిత్ ఇచ్చిన లేఖ చెల్లదు. అజిత్ పవార్ శాసనసభాపక్ష నేత కాదు. అజిత్ పవార్ ఎలా ప్రమాణస్వీకారం చేస్తారు? అజిత్ పవార్‌కు బలమే లేనప్పుడు పదవిలో ఎలా కొనసాగుతారు. సభలో బలపరీక్ష నిర్వహిస్తే సందేహాలన్నీ తొలగిపోతాయని పేర్కొన్నారు.</p>
    </article>
  </body>
</html>