<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/career/story-cbse-board-is-very-cautious-about-practical-exam-2865890.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T12:31:37+00:00"/>
    <meta property="og:title" content="प्रैक्टिकल परीक्षा को लेकर सीबीएसई बोर्ड सतर्क, जानें खास बातें"/>
    <meta property="og:description" content="सीबीएसई बारहवीं की प्रैक्टिकल परीक्षा को लेकर बोर्ड सतर्क है। बोर्ड ने अंकों को अपलोड करने के लिए और इस प्रक्रिया के लिए एक एप तैयार किया है, ताकि सभी बच्चों का अंक इस एप पर अपलोड किया जा सके। इसमें..."/>
  </head>
  <body>
    <article>
      <h1>प्रैक्टिकल परीक्षा को लेकर सीबीएसई बोर्ड सतर्क, जानें खास बातें</h1>
      <address><time datetime="2019-11-24T12:31:37+00:00">24 Nov 2019, 12:31</time> by <a rel="author">संवाददाता,जमशेदपुर</a></address>
      <p>सीबीएसई बारहवीं की प्रैक्टिकल परीक्षा को लेकर बोर्ड सतर्क है। बोर्ड ने अंकों को अपलोड करने के लिए और इस प्रक्रिया के लिए एक एप तैयार किया है, ताकि सभी बच्चों का अंक इस एप पर अपलोड किया जा सके। इसमें किसी भी तरह की मनमानी नहीं चलेगी।</p>
      <p>बोर्ड ने स्कूलों को निर्देश दिया है कि प्रैक्टिकल परीक्षाओं के अंक एप पर तुरंत अपलोड करें। एप पर एक बार अंक अपलोड करने पर बदलने की अनुमति नहीं होगी। इसलिए अंकों को अपलोड करते समय पूरी सावधानी बरतनी है।<br/> </p>
      <p><b>हर केंद्र पर रहेंगे ऑब्जर्वर</b><br/>परीक्षा के दौरान हर केंद्र पर एक ऑब्जर्वर मौजूद रहेंगे, जो बोर्ड द्वारा नियुक्त होंगे। परीक्षा में मौजूद बैच की एक फोटोग्राफ और समय एप पर अपलोड करना है। इन प्रक्रिया को पूरी करने के लिए बोर्ड ने एप तैयार किया है। परीक्षा के बाद बोर्ड द्वारा दिए गए लिंक पर अंक अपलोड करने होगें। </p>
    </article>
  </body>
</html>