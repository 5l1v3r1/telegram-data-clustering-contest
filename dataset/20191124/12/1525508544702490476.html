<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779763/%D9%82%D8%B7%D8%B9%DB%8C-%D8%A7%DB%8C%D9%86%D8%AA%D8%B1%D9%86%D8%AA-%D8%AA%D8%A3%D8%AB%DB%8C%D8%B1%DB%8C-%D8%A8%D8%B1-%D8%B1%D9%88%D9%86%D8%AF-%D9%81%D8%B9%D8%A7%D9%84%DB%8C%D8%AA-%D8%AF%D9%81%D8%A7%D8%AA%D8%B1-%D9%BE%DB%8C%D8%B4%D8%AE%D9%88%D8%A7%D9%86-%D9%86%D8%AF%D8%A7%D8%B4%D8%AA%D9%87-%D8%A7%D8%B3%D8%AA"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:19:38+00:00"/>
    <meta property="og:title" content="دبیر کانون دفاتر پیشخوان دولت: قطعی اینترنت تأثیری بر روند فعالیت دفاتر پیشخوان نداشته است"/>
    <meta property="og:description" content="سمنان - دبیر کانون دفاتر پیشخوان دولت بابیان اینکه این دفاتر تمام خدمات مورد انتظار و مصوب مردم را ارائه کردند، گفت: قطعی اینترنت تأثیری بر روند فعالیت دفاتر پیشخوان نداشته است."/>
  </head>
  <body>
    <article>
      <h1>دبیر کانون دفاتر پیشخوان دولت: قطعی اینترنت تأثیری بر روند فعالیت دفاتر پیشخوان نداشته است</h1>
      <address>
        <time datetime="2019-11-24T12:19:38+00:00">24 Nov 2019, 12:19</time>
      </address>
      <p>به گزارش <a href="https://www.mehrnews.com/">خبرنگار مهر</a>، علی فلاح حقیقی بعدازظهر یک‌شنبه در حاشیه نخستین همایش دفاتر پیشخوان خدمات دولت و بخش عمومی غیردولتی و دفاتر استان سمنان به میزبانی استانداری در گفتگو با خبرنگاران بابیان اینکه قطعی اینترنت تأثیری بر روند فعالیت دفاتر پیشخوان نداشته است، ابراز داشت: اینکه دفاتر تمام خدمات مورد انتظار و مصوب مردم را ارائه کردند و هم‌اکنون نیز این ساختار با مشکلی مواجه نیست.</p>
      <p>وی بابیان اینکه خدمات اینترنتی در دفاتر پیشخوان و ICT روستایی کشور با جدیدت به فعالیت خود ادامه می‌دهند، افزود: با عنایت بر تلاش‌های صوت گرفته بر طبق ابلاغیه دولت در هشت سال گذشته همه خدمات حیاتی در شبکه ملی اطلاعات ارائه‌شده است.</p>
      <p>دبیر کانون کشوری دفاتر پیشخوان دولت بابیان اینکه بعضاً قطعی اینترنت در یک الی دو سرویسی که صرفاً جنبه پیشخوانی نداشت، صورت گرفت، ابراز داشت: برخی خدمات ترکیبی که جنبه پیشخوانی نیز نداشت متأثر از قطعی اینترنت شد که با اصلاحات صورت گرفته مشکل بلافاصله حل‌شده است.</p>
      <p>فلاح حقیقی اضافه کرد: خدمات بسیاری در این دفاتر پیشخوان انجام می‌شود که همه این موارد در مدت‌زمان قطعی اینترنت نیز تمام و کمال انجام‌شده و مشکل خاصی در این زمینه جود نداشت.</p>
    </article>
  </body>
</html>