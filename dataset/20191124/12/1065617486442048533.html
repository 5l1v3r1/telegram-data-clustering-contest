<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.forzaroma.info/calciomercato-as-roma/mercato-roma-larrivo-di-mourinho-non-cambia-i-piani-del-tottenham-e-zaniolo-lerede-di-eriksen/"/>
    <meta property="og:site_name" content="Forzaroma.info"/>
    <meta property="article:published_time" content="2019-11-24T12:01:45+00:00"/>
    <meta property="og:title" content="Mercato Roma, Mourinho non cambia i piani del Tottenham: è Zaniolo l’erede di Eriksen"/>
    <meta property="og:description" content="Il club londinese non si fa spaventare dalle recenti dichiarazioni del centrocampista giallorosso, che resta l'obiettivo principale delle prossime finestre di mercato"/>
  </head>
  <body>
    <article>
      <h1>Mercato Roma, Mourinho non cambia i piani del Tottenham: è Zaniolo l’erede di Eriksen</h1>
      <h2>Il club londinese non si fa spaventare dalle recenti dichiarazioni del centrocampista giallorosso, che resta l’obiettivo principale delle prossime finestre di mercato</h2>
      <address><time datetime="2019-11-24T12:01:45+00:00">24 Nov 2019, 12:01</time> by <a rel="author" href="https://www.forzaroma.info/author/redazioneforzaroma/" target="_blank">Redazione</a></address>
      <p> Nicolò <b>Zaniolo</b> ha giurato amore alla <b>Roma</b>. <b>“<i>Bacerò la maglia a ogni gol”</i></b>, ha promesso il talento giallorosso. Non solo, il classe ’99, che ha trovato i primi gol con la Nazionale, ha allontanato anche le sirene inglesi, che dall’anno scorso continuano a suonare. Arrivano soprattutto da <b>Londra</b>, sponda <b>Tottenham</b>: agli ‘Spurs’ il momento è particolare, con il cambio di allenatore e l’arrivo di José <b>Mourinho</b>. L’avvicendamento in panchina, però, <b>non ha affievolito l’interesse</b> per <b>Zaniolo</b>: come riporta il tabloid ‘Express’, il club inglese <b>vuole ancora acquistare la stellina della Roma.</b> Non solo, perché su di lui ci sono anche altri top club europei come <b>Manchester United e PSG.</b> Zaniolo piaceva a Pochettino, ma anche con lo ‘Special One’ resta nel mirino: a gennaio il Tottenham ha intenzione di <b>tornare sul mercato</b> e il gioiellino giallorosso è stato individuato come l<b>‘erede ideale di Eriksen</b>, che l’estate prossima lascerà a parametro zero.</p>
    </article>
  </body>
</html>