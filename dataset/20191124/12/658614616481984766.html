<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/sport/176077/krachtsporter-patricia-smit-breekt-records-in-breda"/>
    <meta property="og:site_name" content="omroep flevoland"/>
    <meta property="article:published_time" content="2019-11-24T12:30:00+00:00"/>
    <meta property="og:title" content="Krachtsporter Patricia Smit breekt records in Breda"/>
    <meta property="og:description" content="Krachtsporter Patricia Smit heeft zondag bij de wedstrijd 'Sterkste vrouw van Nederland' in Breda twee Nederlandse records op haar naam gebracht. Ze was daar om haar titel als sterkste vrouw van het land te verdedigen."/>
  </head>
  <body>
    <article>
      <h1>Krachtsporter Patricia Smit breekt records in Breda</h1>
      <address>
        <time datetime="2019-11-24T12:30:00+00:00">24 Nov 2019, 12:30</time>
      </address>
      <slideshow>
        <figure>
          <video src="https://d5ms27yy6exnf.cloudfront.net/video/middel/191124_Deadliften.mp4"/>
          <figcaption>Deadliften</figcaption>
        </figure>
        <figure>
          <img src="https://d16junmm04ri2h.cloudfront.net/image/xlg/pictures/Patricia2_2C0CE75D730B7A63C1258367004706EB.jpg"/>
        </figure>
      </slideshow>
      <p>
        <b>Krachtsporter Patricia Smit heeft zondag bij de wedstrijd 'Sterkste vrouw van Nederland' in Breda twee Nederlandse records op haar naam gebracht. Ze was daar om haar titel als sterkste vrouw van het land te verdedigen.</b>
      </p>
      <p>Ze vestigde eerst het Nederlands record deadliften voor vrouwen op 205 kilogram. De Lelystedelinge moet het record delen met Elisa Hessels uit Groningen die dezelfde prestatie leverde. Bij het deadliften moeten de deelnemers een halterstang optillen en korte tijd rechtop moeten blijven staan. Smit kwam bij haar tweede poging zelfs tot 210 kilogram, maar de jury keurde die poging af, omdat hij net buiten de tijd werd uitgevoerd.</p>
      <p>Daarna brak Smit het Nederlands record log-press voor vrouwen. Ze bracht het gewicht op 85 kg, een verbetering met 15 kilogram ten opzichte van het oude record van Liza van Balen uit Leeuwarden. Op dit onderdeel tillen de sporters een halterstang in de vorm van een boomstam boven het hoofd.</p>
      <p>Vorige week veroverde Smit in Turijn nog het wereldrecord <a href="https://www.omroepflevoland.nl/sport/175906/patricia-smit-pakt-wereldrecord-bicep-curlen">bicep-curlen</a>. Die prestatie krijgt een vermelding in het Guinness Book of Records.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>