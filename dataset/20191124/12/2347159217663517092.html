<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/legendarna-trojka-xizt-friberg-i-f0rest-znowu-w-jednej-druzynie/"/>
    <meta property="og:site_name" content="IzakTV"/>
    <meta property="article:published_time" content="2019-11-24T12:53:31+00:00"/>
    <meta property="og:title" content="Legendarna trójka Xizt, Friberg i f0rest znowu w jednej drużynie?"/>
    <meta property="og:description" content="Na taką informację czekali fani dawnego składu Ninjas in Pyjamas. Jeżeli wierzyć plotkom Jareka &quot;Dekaya&quot; Lewisa już niedługo do gry wróci legendarne trio szwedzkiej organizacji."/>
  </head>
  <body>
    <article>
      <h1>Legendarna trójka Xizt, Friberg i f0rest znowu w jednej drużynie?</h1>
      <address><time datetime="2019-11-24T12:53:31+00:00">24 Nov 2019, 12:53</time> by <a rel="author" href="https://izaktv.pl/author/kojot/" target="_blank">Paweł Wilk</a></address>
      <h4>
        <b>Na taką informację czekali fani dawnego składu <a href="https://izaktv.pl/tag/ninjas-in-pyjamas/">Ninjas in Pyjamas</a>. Jeżeli wierzyć plotkom Jareka “Dekaya” Lewisa już niedługo do gry wróci legendarne trio szwedzkiej organizacji.</b>
      </h4>
      <p>Patrik ” <b>f0rest</b>” Lindberg, Adam “<b>friberg</b>” Friberg i Richard “<b>Xizt</b>” Landström swoją kilkuletnią przygodę z <b>NiP</b> zaczęli w 2012 roku i bardzo szybko zdominowali wszystkie turnieje, notując niesamowite serie zwycięstw. Szwedzi na swoim koncie zapisali triumf na Majorze <b>ESL One Cologne 2014</b>, a także trzy srebra na kolejnych prestiżowych imprezach od Valve. Trio długo utrzymywało się w zespole, który w przeciwieństwie do innych ekip nie rotował zbyt często. Rotacja pojawiła się dopiero w 2017 roku, gdy miejsce <b>Friberga</b> zajął Fredrik “<b>REZ</b>” Sterner. Kilka miesięcy później do grona rezerwowych dołączył Landström. Ostatni z tytułowych bohaterów ciągle znajduje się w głównym składzie <b>Ninjas in Pyjamas</b>, ale kilka źródeł twierdzi, że rozstanie z rodzimą organizacją jest bardzo możliwe.</p>
      <p>Według Lewisa,<b> f0rest</b>, <b>friberg</b> i <b>Xizt</b> znaleźli się na celowniku <a href="https://izaktv.pl/tag/team-dignitas/"><b>Team Dignitas</b></a>, który zamierza mocno zainwestować w CS:GO, ściągając do siebie głośne nazwiska. Oprócz nich w zespole ma znaleźć się także młody Norweg Håkon “<b>hallzerk</b>” Fjærlih. Pod znakiem zapytania pozostaje piąte ogniwo, ale można spodziewać się kogoś ze Skandynawii z niezłymi umiejętnościami indywidualnymi, które mają iść w parze z ogromnym doświadczeniem Szwedów.</p>
      <p>
        <b>Potencjalny skład Team Dignitas:</b>
      </p>
      <ul>
        <li>Patrik ” <b>f0rest</b>” Lindberg</li>
        <li>Adam “<b>friberg</b>” Friberg</li>
        <li>Richard “<b>Xizt</b>” Landström</li>
        <li>Håkon “<b>hallzerk</b>” Fjærlih</li>
      </ul>
    </article>
  </body>
</html>