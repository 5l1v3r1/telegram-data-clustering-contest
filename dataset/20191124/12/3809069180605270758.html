<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/basket-league/article/1418107/elis-protos-sta-amyntika-rimpaoynt-stin-istoria-toy-promithea"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T12:32:16+00:00"/>
    <meta property="og:title" content="Έλις: Πρώτος στα αμυντικά ριμπάουντ στην ιστορία του Προμηθέα"/>
    <meta property="og:description" content="Ο Οκτάβιους Έλιας έγινε ο πρώτος αμυντικός ριμπάουντερ στην ιστορία του Προμηθέα μετά την εμφάνιση του κόντρα στον Πανιώνιο."/>
  </head>
  <body>
    <article>
      <h1>Έλις: Πρώτος στα αμυντικά ριμπάουντ στην ιστορία του Προμηθέα</h1>
      <h2>Ο Οκτάβιους Έλιας έγινε ο πρώτος αμυντικός ριμπάουντερ στην ιστορία του Προμηθέα μετά την εμφάνιση του κόντρα στον Πανιώνιο.</h2>
      <address><time datetime="2019-11-24T12:32:16+00:00">24 Nov 2019, 12:32</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>
        <u>Aναλυτικά τα όσα αναφέρει ο ΕΣΑΚΕ για τον Οκτάβιους Έλις</u>
      </p>
      <p>Κυριάρχησε στις δύο ρακέτες στο παιχνίδι του Προμηθέα με τον Πανιώνιο Su Casa, σημείωσε “double-double” και “έγραψε” πρωτιά με ιστορική χροιά για την ομάδα της Πάτρας. Ο Οκτάβιους Έλις είναι από χθες ο παίκτης με τα περισσότερα αμυντικά ριμπάουντ στην τετραετή ιστορία του Προμηθέα στην ΕΚΟ Basket League.</p>
      <p>Ο Αμερικανός σέντερ με τα 10 αμυντικά του ριμπάουντ έφτασε τα 240 στο ελληνικό Πρωτάθλημα και “έπιασε” κορυφή στη σχετική λίστα της αχαϊκής ομάδας, αφήνοντας πίσω του τον Μουχάμεντ Φαγιέ που είχε 238 στη διετία 2016-18.</p>
      <p>Παράλληλα με τη μοναδική βολή του ο Έλις έγινε ο 2ος της αντίστοιχης λίστας του Προμηθέα. Έφτασε τις 107 εύστοχες και ξεπέρασε τον Νίκο Γκίκα που είχε 106 στην τριετία 2016-19.</p>
      <p>Με τα 14 ριμπάουντ που είχε χθες εξάλλου, ο Έλις έγινε ο 1ος που ξεπέρασε τα 350 με τη φανέλα του Προμηθέα.</p>
      <p>Ο Έλις είχε “double-double” και στο παιχνίδι με τον Ιωνικό Affidea κι έτσι έφτασε στην πρώτη θέση της σχετικής λίστας τον Παρκς της Λάρισας και τον Ουίγκινς του ΠΑΟΚ.</p>
    </article>
  </body>
</html>