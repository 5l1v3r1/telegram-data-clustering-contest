<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.borsonline.hu/aktualis/horror-kunszentmartonban-szules-utani-depresszio-miatt-olhette-meg-kisfiat-a-gyilkos-anya/187249"/>
    <meta property="og:site_name" content="www.borsonline.hu"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="Horror Kunszentmártonban – Szülés utáni depresszió miatt ölhette meg kisfiát a gyilkos anya"/>
    <meta property="og:description" content="BorsOnline"/>
  </head>
  <body>
    <article>
      <h1>
        <mark>Horror Kunszentmártonban – Szülés utáni depresszió miatt ölhette meg kisfiát a gyilkos anya</mark>
      </h1>
      <address><time datetime="2019-11-24T12:00:00+00:00">24 Nov 2019, 12:00</time> by <a rel="author">Bors</a></address>
      <p>
        <b>Vélhetően depressziós volt, és attól kattant be az a kunszentmártoni anya, aki leszúrta hároméves kisfiát. A helybeliek közös gyertyagyújtásra készülnek a kisfiúért. </b>
        <b>Vélhetően depressziós volt, és attól kattant be az a kunszentmártoni anya, aki leszúrta hároméves kisfiát. A helybeliek közös gyertyagyújtásra készülnek a kisfiúért.</b>
      </p>
      <p>Egész Kunszentmártont sokkolta, hogy a mintaanyaként ismert, mindenki által kedvelt T. Júlia pénteken leszúrta hároméves kisfiát. A gyerek édesapja, B. Péter nem volt otthon, ezek után lépett be másik gyerekükkel a házba.</p>
      <p>– Azt hallottuk, rögtön meglátta, mi történt a kisfiával. Egy apának sem szabadna ezt átélnie – ingatta a fejét az egyik utcabeli. Péter azonnal ölbe kapta kisfiát, és a házukkal szemben lévő kocsmába rohant vele, de hiába.</p>
      <figure>
        <img src="http://media.borsonline.hu/cikk/20/192863/big-lead/650x360/2032847_2032553-kun-mti.jpg"/>
        <figcaption>© MTI</figcaption>
      </figure>
      <p>A helyiek nem értik, mi ütött Juliba, aki köztudottan rajongott két gyermekéért, mintacsaládként ismerték őket, jó anyagi körülmények között éltek, házuk előtt angol rendszámos BMW parkolt mindig, és még Juli szüleit és nagybátyját is ismerték, szerették:</p>
      <p>– Juli apukája, Bandi bácsi és a testvére, Karcsi mindketten helyiek voltak, mindenki ismerte őket, a gáztelepen dolgozott Bandi, míg Karcsi a helyi kisboltot vezette, mindketten köztiszteletben álltak – mesélte a család egyik ismerőse – Tudtuk, hogy Bandi lánya Angliában él a férjével és a kicsikkel, még örültünk is, hogy visszajönnek. Az elején nem is csalódtunk, Juli és a férje, Péter is rendesnek tűntek, jómódban éltek, felújították Bandi bácsi régi házát, mikor beköltöztek – mondta. Azt suttogják, a nőn szülés utáni depresszió lett úrrá, ettől borulhatott el az agya:</p>
      <p>– Tiszta fejjel ilyet nem tett volna, a vak is látta, mennyire szerette a gyerekeket. De ez akkor is megbocsáthatatlan – szögezték le. A helyiek közös gyertyagyújtást terveznek, de nem a ház előtt:</p>
      <p>– Nem tudjuk, Péter ott van-e, de nem akarjuk még jobban felzaklatni – mondták.</p>
    </article>
  </body>
</html>