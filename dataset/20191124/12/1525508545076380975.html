<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779742/%D8%B3%DB%8C-%D9%88-%DB%8C%DA%A9%D9%85%DB%8C%D9%86-%D8%AC%D8%B4%D9%86%D9%88%D8%A7%D8%B1%D9%87-%D8%AA%D8%A6%D8%A7%D8%AA%D8%B1-%D8%A7%D8%B3%D8%AA%D8%A7%D9%86-%D8%B2%D9%86%D8%AC%D8%A7%D9%86-%D8%A2%D8%BA%D8%A7%D8%B2-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:18:02+00:00"/>
    <meta property="og:title" content="سی و یکمین جشنواره تئاتر استان زنجان آغاز شد"/>
    <meta property="og:description" content="زنجان- سی و یکمین جشنواره تئاتر استان زنجان با  اجرای نمایش «خانم» به نویسندگی آرش عباسی و به کارگردانی داوود نجفی آغاز شد."/>
  </head>
  <body>
    <article>
      <h1>سی و یکمین جشنواره تئاتر استان زنجان آغاز شد</h1>
      <address>
        <time datetime="2019-11-24T12:18:02+00:00">24 Nov 2019, 12:18</time>
      </address>
      <p>به گزارش <a href="https://www.mehrnews.com/">خبرگزاری مهر</a> و به نقل از انجمن تئاتر استان زنجان، حسین نجفی از حضور ۹ اثر منتخب در سی و یکمین جشنواره تئاتر استان زنجان خبر داد و گفت:  سی و یکمین جشنواره تئاتر استان زنجان با  اجرای نمایش «خانم» به نویسندگی آرش عباسی و به کارگردانی داوود نجفی آغاز شد.</p>
      <p>وی افزود: هیئت بازبین سی و یکمین جشنواره تئاتر استان زنجان پس از مشاهده و بررسی ۱۴ نمایش متقاضی شرکت در این جشنواره بر اساس جدول ارائه شده از سوی دبیرخانه از تاریخ دوم تا ۲۳ آبان ماه ۹۸ و جمع‌بندی آرا هریک از اعضای هیئت انتخاب متشکل از حسین عباسی‌نیا، امیر نعمتی و صدیقه شریف پور به شرح زیر انتخاب و معرفی شدند.</p>
      <p>دبیر سی و یکمین جشنواره تئاتر استان زنجان افزود: نمایش «خانم» به کارگردانی داود نجفی از شهرستان خرمدره، «عینهو شب که سیاس» به کارگردانی حامد محسنی از شهرستان خدابنده،  نمایش‌های«نت‌های خاکستری به کارگردانی « اصغر محمدی، «برجک شماره ۳۷» به کارگردانی داریوش عربخانی، «خطی که به موازات دیگری هدر رفت» به کارگردانی نسرین نباتی، «خواب در فنجان خالی» به کارگردانی امیررضا مرادی از شهرستان زنجان، «نقطه صفر مغزی» به کارگردانی متین شفیعی مقدم، «خوخانلار» با کارگردانی گروهی از هنرمندان و »به مناسبت ورود اشکان» به کارگردانی محمد حسین محمدی آثار راه یافته به سی و یکمین جشنواره تئاتر استان زنجان هستند.         </p>
      <p>نجفی با بیان اینکه اتابک نادری و پیمان کریمی و زهرا خسروی به عنوان داوران سی و یکمین جشنواره تئاتر استان زنجان انتخاب و معرفی شدند،  ادامه داد: سی و یکمین جشنواره تئاتر استان زنجان از سوم تا ۶ آذر ماه ۹۸ در محل فرهنگسرای امام خمینی (ره) زنجان برگزار می‌شود.</p>
    </article>
  </body>
</html>