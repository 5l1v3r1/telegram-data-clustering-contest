<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/ministrul-justitiei-catalin-predoiu-indeamna-romanii-sa-mearga-la-urne-fiecare-vot-e-important-pentru-o-romanie-europeana-18611187"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T12:41:57+00:00"/>
    <meta property="og:title" content="Ministrul Justiţiei, Cătălin Predoiu, îndeamnă românii să meargă la urne: Fiecare vot e important pentru o Românie europeană"/>
    <meta property="og:description" content="Ministrul Justiţiei, Cătălin Predoiu, îndeamnă românii să meargă la urne, subliniind că fiecare vot este important pentru o Românie europeană şi pentru o ţară în care „normalitatea e la ea acasă”."/>
  </head>
  <body>
    <article>
      <h1>Ministrul Justiţiei, Cătălin Predoiu, îndeamnă românii să meargă la urne: Fiecare vot e important pentru o Românie europeană</h1>
      <address>
        <time datetime="2019-11-24T12:41:57+00:00">24 Nov 2019, 12:41</time>
      </address>
      <p>Ministrul Justiţiei, Cătălin Predoiu, îndeamnă românii să meargă la urne, subliniind că fiecare vot este important pentru o Românie europeană şi pentru o ţară în care „normalitatea e la ea acasă”.</p>
      <p>„Acum 30 de ani românii au luptat pentru libertate, inclusiv pentru a vota liber. Fiecare vot e important pentru o Românie europeană, pentru o ţară în care normalitatea e la ea acasă”, a scris Cătălin Predoiu pe Facebook.</p>
      <p>Ministrul Justiţiei a mai îndemnat românii să voteze: „Să vă spuneţi punctul de vedere prin actul fundamental al democraţiei: votul liber!”.</p>
      <p>Un număr de 18.748 de secţii de votare s-au deschis în România, duminică, la ora 7.00, la al doilea tur al alegerilor prezidenţiale. Numărul total al alegătorilor înscrişi în listele electorale permanente este de 18.217.411 cetăţeni, potrivit AEP.</p>
    </article>
  </body>
</html>