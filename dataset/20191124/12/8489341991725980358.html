<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807132/%D9%86%D8%AA%D8%A7%DB%8C%D8%AC-%D9%86%D9%87%D8%A7%DB%8C%DB%8C-%D9%85%D8%B1%D8%AD%D9%84%D9%87-%D8%AA%DA%A9%D9%85%DB%8C%D9%84-%D8%B8%D8%B1%D9%81%DB%8C%D8%AA-%D8%A2%D8%B2%D9%85%D9%88%D9%86-%D8%A7%D8%B1%D8%B4%D8%AF-%DB%B9%DB%B8-%D8%B4%D8%B4%D9%85-%D8%A2%D8%B0%D8%B1%D9%85%D8%A7%D9%87-%D8%A7%D8%B9%D9%84%D8%A7%D9%85-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:57:00+00:00"/>
    <meta property="og:title" content="قابل توجه داوطلبان؛ نتایج نهایی مرحله تکمیل ظرفیت آزمون ارشد ۹۸ ششم آذرماه اعلام می‌شود"/>
    <meta property="og:description" content="نتایج نهایی پذیرفته‌شدگان مرحله تکمیل ظرفیت آزمون کارشناسی ارشد ناپیوسته سال ۹۸، ششم آذرماه منتشر خواهد شد."/>
  </head>
  <body>
    <article>
      <h1>قابل توجه داوطلبان؛ نتایج نهایی مرحله تکمیل ظرفیت آزمون ارشد ۹۸ ششم آذرماه اعلام می‌شود</h1>
      <h2>نتایج نهایی پذیرفته‌شدگان مرحله تکمیل ظرفیت آزمون کارشناسی ارشد ناپیوسته سال ۹۸، ششم آذرماه منتشر خواهد شد.</h2>
      <address>
        <time datetime="2019-11-24T12:57:00+00:00">24 Nov 2019, 12:57</time>
      </address>
      <p>به گزارش خبرنگار دانشگاه خبرگزاری دانشجو، سازمان سنجش آموزش کشور درباره تاریخ و زمان اعلام نتایج نهایی کد رشته‌های تحصیلی دانشگاه‌ها و موسسات آموزش عالی در مرحله تکمیل ظرفیت آزمون ورودی دوره‌های کارشناسی ارشد ناپیوسته سال ۱۳۹۸ اطلاعیه منتشر کرد.<br/><br/>مطابق این اطلاعیه نتایج نهایی پذیرفته‌شدگان مرحله تکمیل ظرفیت آزمون ارشد ۹۸ روز چهار‌شنبه ششم آذرماه ۹۸ از طریق پایگاه اطلاع‌رسانی سازمان سنجش به نشانی www.sanjesh.org اعلام خواهد شد. <br/><br/>گفتنی است، داوطلبان پذیرفته‌شده نهایی باید برای اطلاع از نحوه ثبت‌نام در دانشگاه‌ها و موسسات آموزش عالی به مفاد اطلاعیه‌ای که همراه با اعلام اسامی منتشر می‌شود، مراجعه کنند.</p>
    </article>
  </body>
</html>