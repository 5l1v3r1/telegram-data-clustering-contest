<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilgiornaledivicenza.it/territori/area-berica/pojana-maggiore/terribile-schianto-una-19enne-in-rianimazione-1.7797605"/>
    <meta property="og:site_name" content="IL GIORNALE DI VICENZA"/>
    <meta property="article:published_time" content="2019-11-24T12:41:17+00:00"/>
    <meta property="og:title" content="Terribile schianto Una 19enne in rianimazione"/>
    <meta property="og:description" content="."/>
  </head>
  <body>
    <article>
      <h1>Terribile schianto <br/>Una 19enne <br/>in rianimazione</h1>
      <address>
        <time datetime="2019-11-24T12:41:17+00:00">24 Nov 2019, 12:41</time>
      </address>
      <p><b>MONTAGNANA/POJANA MAGGIORE.</b> Grave incidente nella notte tra sabato e domenica in via Saoncella, a Montagnana (Padova). Poco dopo la mezzanotte un furgoncino di una ditta di Pojana Maggiore, per cause in corso di accertamento, è uscito di strada, schiantandosi contro un albero e finendo la propria corsa nel fossato adiacente la carreggiata. Ferita in modo grave la ragazza alla guida, <b>una 19enne di Pojana Maggiore</b>.</p>
      <p>Per estrarre la giovane dall'abitacolo del Ford Transit, trasformato in un groviglio di lamiere, è stato necessario l'intervento dei vigili del fuoco di Este. La 19enne è stata stabilizzata dal personale del Suem 118 e trasportata al pronto soccorso dell'ospedale di Monselice. Vista la gravità delle sue condizioni è stata quindi trasferita all'ospedale di Padova, dove si trova ricoverata in<b> rianimazione: la prognosi è riservata</b>.</p>
      <figure>
        <img src="https://www.ilgiornaledivicenza.it/image/policy:1.7797636:1574599002/.jpeg?f=16x9&amp;q=0.3&amp;w=450&amp;%24p%24f%24q%24w=24dc047"/>
      </figure>
      <p>Sul luogo dell'incidente anche i carabinieri di Montagnana che hanno eseguito i rilievi per ricostruire la dinamica del sinistro. Le operazioni di soccorso sono terminate dopo circa due ore con il recupero del furgone.</p>
    </article>
  </body>
</html>