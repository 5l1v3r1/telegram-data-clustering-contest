<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779738/%D9%BE%D9%87%D9%84%D9%88%DA%AF%DB%8C%D8%B1%DB%8C-%D9%86%D8%AE%D8%B3%D8%AA%DB%8C%D9%86-%DA%A9%D8%B4%D8%AA%DB%8C-%D8%AD%D8%A7%D9%85%D9%84-%D8%A8%D8%B1%D9%86%D8%AC-%D8%A8%D9%87-%D8%B8%D8%B1%D9%81%DB%8C%D8%AA-%DB%B3%DB%B2-%D9%87%D8%B2%D8%A7%D8%B1-%D8%AA%D9%86-%D8%AF%D8%B1-%D8%A7%D8%B3%DA%A9%D9%84%D9%87-%D8%A8%D9%88%D8%B4%D9%87%D8%B1"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:06:02+00:00"/>
    <meta property="og:title" content="به منظور تأمین کالای موردنیاز مردم‌ انجام شد؛ پهلوگیری نخستین کشتی حامل برنج به ظرفیت ۳۲ هزار تن در اسکله بوشهر"/>
    <meta property="og:description" content="بوشهر- مدیرکل غله و خدمات بازرگانی استان بوشهر گفت: به منظور تأمین کالای موردنیاز مردم‌ در روزهای آینده نخستین کشتی حامل برنج به ظرفیت ۳۲ هزار تن در اسکله بندر بوشهر پهلو می‌گیرد."/>
  </head>
  <body>
    <article>
      <h1>به منظور تأمین کالای موردنیاز مردم‌ انجام شد؛ پهلوگیری نخستین کشتی حامل برنج به ظرفیت ۳۲ هزار تن در اسکله بوشهر</h1>
      <address>
        <time datetime="2019-11-24T12:06:02+00:00">24 Nov 2019, 12:06</time>
      </address>
      <p>سید محمد هاشمی در گفت‌وگو با <a href="https://www.mehrnews.com/">خبرنگار مهر</a> اظهار داشت: کالاهای موردنیاز و اساسی مردم در انبارها، ذخیره‌سازی شده است و هیچ نگرانی در تأمین کالاهای اساسی بر اساس قیمت مصوب در استان بوشهر وجود ندارد.</p>
      <p>وی با بیان اینکه تمام اجناس اساسی در حال توزیع است افزود: به منظور تأمین کالای موردنیاز مردم‌، اکنون برنج و دیگر اجناس در حال توزیع است.</p>
      <p>هاشمی اضافه کرد: برای ذخیره‌سازی و تأمین کالاهای اساسی طی روزهای آینده نخستین کشتی حامل برنج به ظرفیت ۳۲ هزار تن در اسکله بندر بوشهر پهلو می‌گیرد.</p>
      <p>وی از رونق بندر بوشهر پس از شش سال در امر تخلیه کالاهای ضروری خبر داد و گفت: با تخلیه نخستین کشتی حامل ۳۲ هزار تن برنج در اسکله بندر بوشهر، این بندر پس از شش سال در امر تخلیه کالاهای رونق می‌گیرد.</p>
      <p>مدیرکل غله و خدمات بازرگانی استان بوشهر از پهلوگیری چهار کشتی دیگر تا پایان سال پهلو خبر داد و ‌خاطرنشان کرد: طبق برنامه‌ریزی انجام‌شده تا پایان امسال چهار فروند کشتی دیگر حامل کالاهای اساسی برای تخلیه در بندر بوشهر پهلو می‌گیرد.</p>
    </article>
  </body>
</html>