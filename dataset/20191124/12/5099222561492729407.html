<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23510720-alegeri-prezidentiale-2019-turul-2-topul-sectiilor-din-strainatate-cei-mai-multi-votanti-londra-conduce.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T12:53:00+00:00"/>
    <meta property="og:title" content="Alegeri prezidențiale 2019, turul 2. Topul secțiilor din străinătate cu cei mai mulți votanți. Londra conduce"/>
    <meta property="og:description" content="În diaspora, cel mai mare număr de votanți în turul al doilea al prezidențialelor era duminică, la ora 12.30, la secții de votare din Londra - peste 4.000, Bruxelles - peste 3.200 și"/>
  </head>
  <body>
    <article>
      <h1>Alegeri prezidențiale 2019, turul 2. Topul secțiilor din străinătate cu cei mai mulți votanți. Londra conduce</h1>
      <address><time datetime="2019-11-24T12:53:00+00:00">24 Nov 2019, 12:53</time> by <a rel="author">Redactia</a></address>
      <p><b>În diaspora, cel mai mare număr de votanți în turul al doilea al prezidențialelor era duminică, la ora 12.30, la secții de votare din Londra - peste 4.000, Bruxelles - peste 3.200 și Roma. <br/></b><b><br/></b>Secțiile de votare cu cei mai mulți români care au mers la vot sunt cele din Londra/ Stratford - 4.545, respectiv 4.138, Londra/ Barking - 3.183, Bruxelles - 3.218, Chișinău - 2.735, respectiv 2.704 și Roma - 2.333, respectiv 2.251.<br/><br/>La polul opus, secțiile cu cel mai mic număr de români care au votat sunt cele din Zimbabwe (Harare), cu 2 votanți, Angola (Luanda) - 7 votanți, Chile (Copiapo) - 10 votanți, Nigeria (Abuja) - 12 votanți. La Teheran, Iran, nu s-a prezentat la urne niciun votant.<br/><br/>În diaspora, prezența la urne este masivă. Până la ora 12.00 votaseră 463.679 de români - 446.176 la secțiile de votare și 17.503 prin corespondență - cu peste 100.000 mai mult față de primul tur.</p>
    </article>
  </body>
</html>