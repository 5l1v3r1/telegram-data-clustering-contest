<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/wydarzenia-lokalne/imgw-ostrzega-gololedz-na-wschodzie-kraju,135490.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-24T12:17:00+00:00"/>
    <meta property="og:title" content="IMGW ostrzega: gołoledź na wschodzie kraju"/>
    <meta property="og:description" content="Na terenie pięciu województw na wschodzie kraju spaść może marznący deszcz powodujący gołoledź - ostrzega w niedzielę Instytut Meteorologii i Gospodarki Wodnej. Alerty obowiązują do godzin porannych w poniedziałek."/>
  </head>
  <body>
    <article>
      <h1>IMGW ostrzega: gołoledź na wschodzie kraju</h1>
      <address><time datetime="2019-11-24T12:17:00+00:00">24 Nov 2019, 12:17</time> by <a rel="author">PAP/AKC  </a></address>
      <h4>Na terenie pięciu województw na wschodzie kraju spaść może marznący deszcz powodujący gołoledź - ostrzega w niedzielę Instytut Meteorologii i Gospodarki Wodnej. Alerty obowiązują do godzin porannych w poniedziałek.</h4>
      <hr/>
      <p>Ostrzeżenia pierwszego stopnia przed gołoledzią obejmują całe województwo lubelskie oraz niektóre powiaty województw: mazowieckiego, podkarpackiego, świętokrzyskiego i podlaskiego.</p>
      <p>
        <a href="https://www.portalsamorzadowy.pl/wydarzenia-lokalne/trudne-warunki-jazdy-na-sliskich-drogach-policja-apeluje-o-ostroznosc,135483.html">Czytaj też: Trudne warunki jazdy na śliskich drogach, policja apeluje o ostrożność</a>
      </p>
      <p>Według prognoz IMGW w nocy z niedzieli na poniedziałek temperatura minimalna na północnym wschodzie wyniesie -3 stopnie, a w centrum - od 1 do 3 stopni. Cieplej ma być na południowym zachodzie, gdzie termometry mogą wskazywać 5 stopni na plusie.</p>
      <p>W poniedziałek rano podróż może utrudniać mgła ograniczająca widoczność do 200 metrów.</p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>