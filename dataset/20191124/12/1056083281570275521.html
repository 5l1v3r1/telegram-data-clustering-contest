<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301750/%D9%BE%DB%8C%D8%A7%D9%85-%D8%AA%D8%B3%D9%84%DB%8C%D8%AA-%D8%A2%DB%8C%D8%AA-%D8%A7%D9%84%D9%84%D9%87-%D8%B1%D8%B4%D8%A7%D8%AF%D8%B1-%D9%BE%DB%8C-%D8%A7%D8%B1%D8%AA%D8%AD%D8%A7%D9%84-%D9%81%D9%82%DB%8C%D9%87-%D9%82%D8%B1%D8%A2%D9%86-%D9%BE%DA%98%D9%88%D9%87-%D9%88-%DB%8C%D8%A7%D8%B1-%D8%B5%D8%A7%D8%AF%D9%82"/>
    <meta property="og:site_name" content="ایسنا"/>
    <meta property="article:published_time" content="2019-11-24T12:40:06+00:00"/>
    <meta property="og:title" content="پیام تسلیت آیت‌الله رشادر پی ارتحال فقیه قرآن‌پژوه و یار صادق انقلاب"/>
    <meta property="og:description" content="در پی ارتحال فقیه قرآن‌پژوه و یار صادق انقلاب، آیت‌الله حاج سیدابوالفضل میرمحمدی زرندی، پیام تسلیتی از سوی آیت‌الله علی‌اکبر رشاد-رئیس شورای حوزه‌های علمیه استان تهران و موسس و رییس پژوهشگاه فرهنگ و اندیشه اسلامی- صادر شد."/>
  </head>
  <body>
    <article>
      <h1>پیام تسلیت آیت‌الله رشادر پی ارتحال فقیه قرآن‌پژوه و یار صادق انقلاب</h1>
      <address><time datetime="2019-11-24T12:40:06+00:00">24 Nov 2019, 12:40</time> by <a rel="author">لیلا امیدی</a></address>
      <p>در پی ارتحال فقیه قرآن‌پژوه و یار صادق انقلاب، آیت‌الله حاج سیدابوالفضل میرمحمدی زرندی، پیام تسلیتی از سوی آیت‌الله علی‌اکبر رشاد-رئیس شورای حوزه‌های علمیه استان تهران و موسس و رییس پژوهشگاه فرهنگ و اندیشه اسلامی- صادر شد.</p>
      <p>به گزارش ایسنا، به نقل از پژوهشگاه فرهنگ و اندیشه اسلامی، آیت‌الله رشاد در این پیام تاکید کرده است که این روحانی وارسته، همه­‌ عمر پربرکت خویش را در حمایت صادقانه از انقلاب و نظام اسلامی، خدمت در قوه‌ قضائیه و عضویت در مجلس خبرگان رهبری، و تلاش علمی در تبیین و ترویج معارف قرآنی و اهل بیت (ع) سپری کرد.</p>
      <p>متن این پیام به شرح زیر است:</p>
      <p>بسم الله الرّحمن الرّحیم.</p>
      <p>إنّا لِلّه و إنّا إلیه راجعون</p>
      <p>زعیم حکیم امت و رهبر معظم انقلاب اسلامی</p>
      <p>حضرت آیت‌الله العظمی خامنه­‌ای (دام ظلکم الوارف)</p>
      <p>خبر ارتحال فقیه قرآن‌پژوه و یار صادق انقلاب، آیت‌الله حاج سیدابوالفضل میرمحمدی زرندی (قدس الله رمسه)، مایه‌ی تاسف و تاثر گردید. آن روحانی وارسته که از یاران دیرین و وفادار حضرت امام خمینی(ره) بشمار می‌­رفت، همه‌­ عمر پربرکت خویش را در حمایت صادقانه از انقلاب و نظام اسلامی، خدمت در قوه‌ قضائیه و عضویت در مجلس خبرگان رهبری، و تلاش علمی در تبیین و ترویج معارف قرآنی و تعالیم اهل بیت (سلام الله علیهم) سپری کرد: «الَّذینَ آمَنُوا وَ عَمِلُوا الصَّالِحاتِ طُوبی‌ لَهُمْ وَ حُسْنُ مَآبٍ»</p>
      <p>آن عالم عامل عظیم ‌الشان، حقا از سرمایه‌های معنوی و فرهنگی کشور قلمداد می‌شد، و فقدانش خلأ جبران‌ناپذیری را در شوون دینی و علمی پدید آورد.</p>
      <p>بنده­‌ کمترین، از سوی خود و حوزه‌ علمیه استان تهران، این ضایعه‌ مولمه را، به محضر مبارک حضرت بقیّه‌الله (ارواحنا له الفداء) و حضور باهرالنور آن رهبر فرزانه، دیگر مراجع عظام (دام ظلهم)، حوزه‌های علمیه، ارادتمندان و فرزندان مکرم آن مرحوم تسلیت عرض کرده، از بارگاه بلند باری برای او رفعت رتبت و قرار در جوار الهی و برای وابستگان و دلبستگان آن مرحوم صبر و اجر مسئلت می‌کنم.</p>
      <p>انتهای پیام</p>
    </article>
  </body>
</html>