<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news/italia/2019/11/24/la-morte-di-elena-ceste-il-genetista-forense-il-marito-totalmente-137-956519.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T12:46:10+00:00"/>
    <meta property="og:title" content="La morte di Elena Ceste, il genetista forense: &quot;Il marito? Totalmente estraneo ai fatti&quot;"/>
    <meta property="og:description" content="Cronaca - Approfondisci su L'Unione Sarda.it"/>
  </head>
  <body>
    <article>
      <h6 class="kicker">il caso</h6>
      <h1>La morte di Elena Ceste, il genetista forense: "Il marito? Totalmente estraneo ai fatti"</h1>
      <h2>Michele Buoninconti sta scontando 30 anni di carcere ad Alghero</h2>
      <address>
        <time datetime="2019-11-24T12:46:10+00:00">24 Nov 2019, 12:46</time>
      </address>
      <p>È stato condannato in via definitiva per l'omicidio della moglie, Elena Ceste. Ma per Eugenio D'Orio, biologo e genetista forense, Michele Buoninconti "'è totalmente estraneo ai fatti per i quali è stato condannato <a href="https://www.unionesarda.it/articolo/cronaca/2015/11/04/omicidio_elena_ceste_il_marito_al_giudice_sono_innocente_oggi_la-68-443573.html">a 30 anni</a> di reclusione''.</p>
      <figure>
        <img src="https://www.unionesarda.it/foto/previewfotoprogressivejpeg/2019/11/25/michele_buoninconti_archivio_l_unione_sard-514-318-870978.jpg"/>
        <figcaption>Michele Buoninconti (Archivio L'Unione Sarda)</figcaption>
      </figure>
      <p>L'esperto ribadisce sui social che "il signor Buoniconti, mio assistito, è totalmente estraneo''. ''Per cominciare - spiega - non è chiara la causa della morte, non si ha certezza che sia omicidio, suicidio o morte accidentale". Inoltre "il dna e le tracce biologiche, elementi assai importanti per una corretta ricostruzione dei fatti accaduti, sono 'paurosamente' assenti nelle indagini svolte dalla Procura. Le indagini difensive sono in corso, e potrebbero svelare una verità che è molto diversa da quella dello 'sbatti il mostro in prima pagina'",</p>
      <p>Il delitto si è consumato nel gennaio del 2014 quando la 37enne Elena Ceste, mamma di quattro figli (<a href="https://www.unionesarda.it/articolo/cronaca_italiana/2014/10/23/elena_ceste_stata_uccisa_le_parole_della_sua_amica_morena-5-392189.html">QUI IL RICORDO DELLA SUA AMICA SARDA</a>), scompare dalla sua casa di Costigliole d'Asti.</p>
      <p>Il cadavere viene ritrovato mesi dopo, in un canale poco distante dall'abitazione.</p>
      <p>Per l'omicidio e per l'occultamento di cadavere, Michele Buoninconti si è sempre professato innocente. Ora sta scontando la pena al carcere di Alghero, dove studia per conseguire la laurea in economia e commercio.</p>
      <p>(Unioneonline/s.s.)</p>
    </article>
  </body>
</html>