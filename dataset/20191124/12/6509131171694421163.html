<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtvoost.nl/nieuws/321896/Wormuth-ontvangt-excuses-van-Van-Basten-na-misplaatste-grap"/>
    <meta property="og:site_name" content="RTV Oost"/>
    <meta property="article:published_time" content="2019-11-24T12:16:16+00:00"/>
    <meta property="og:title" content="Wormuth ontvangt excuses van Van Basten na misplaatste grap"/>
    <meta property="og:description" content="Frank Wormuth heeft excuses ontvangen van Marco van Basten, die de oefenmeester van Heracles zaterdagavond na de 4-1 nederlaag gebeld heeft na zijn misplaatste grap in de studio van FOX Sports."/>
  </head>
  <body>
    <article>
      <h1>Wormuth ontvangt excuses van Van Basten na misplaatste grap</h1>
      <address>
        <time datetime="2019-11-24T12:16:16+00:00">24 Nov 2019, 12:16</time>
      </address>
      <slideshow>
        <figure>
          <img src="https://imgo.rgcdn.nl/461dd1792faa439184d95b97c68748e1/opener/Frank-Wormuth-accepteert-excuses-van-Van-Basten-Foto-Pro-Shots.jpg?v=Ibt66A9Dcc9Szbqn4W8DCA2"/>
        </figure>
        <figure>
          <img src="https://imgo.rgcdn.nl/461dd1792faa439184d95b97c68748e1/opener/Frank-Wormuth-accepteert-excuses-van-Van-Basten-Foto-Pro-Shots.jpg?v=Ibt66A9Dcc9Szbqn4W8DCA2"/>
        </figure>
        <figcaption>Frank Wormuth accepteert excuses van Van Basten (Foto: Pro Shots)</figcaption>
      </slideshow>
      <p>Frank Wormuth heeft excuses ontvangen van Marco van Basten, die de oefenmeester van Heracles zaterdagavond na de 4-1 nederlaag gebeld heeft na zijn misplaatste grap in de studio van FOX Sports.</p>
      <p>In het live-programma De Eretribune zei Van Basten <a href="https://www.rtvoost.nl/nieuws/321882/Marco-van-Basten-verontschuldigt-zich-na-nazigroet-bij-interview-Frank-Wormuth">gisteravond</a> 'Sieg Heil' op het moment dat Hans Kraay Jr in de Johan Cruijff Arena zijn interview met Wormuth beëindigde. </p>
      <p>
        <b>Excuses</b>
      </p>
      <p>Van Basten ging even later door het stof toen hij op zijn misplaatste opmerking werd gewezen door presentator Jan Joost van Gangelen. "Ik zei iets wat later door veel mensen is opgepikt. Het was niet de bedoeling om mensen daarin te choqueren, dus excuses hiervoor”, zei de voormalig topvoetballer. "Het was meer om het Duits van Hans (Kraay, red.) uit te leggen."</p>
      <p>
        <b>"Soms schiet je raak, soms schiet je mis"</b>
      </p>
      <p>Zondagmorgen kwam Hans Kraay in de uitzending van Goedemorgen Eredivisie nog even op het voorval terug, die de opmerking van Van Basten 'olieoliedom' noemde. Ook las hij een appje voor dat hij van Van Basten had gekregen. "Het leven is als voetbal. Soms schiet je raak, soms schiet je mis. Maar als je mis schiet wil dat niet zeggen dat je een slecht mens bent”, aldus van Basten.</p>
      <aside>Heb je een nieuwstip of nieuwe informatie? Tip de redactie via een WhatsApp-bericht: <a href="https://wa.me/31657033333?text=Wormuth+ontvangt+excuses+van+Van+Basten+na+misplaatste+grap">06 - 57 03 33 33</a>.</aside>
    </article>
  </body>
</html>