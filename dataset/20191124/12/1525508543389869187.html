<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779349/%D8%AC%D8%B2%D8%A6%DB%8C%D8%A7%D8%AA-%D8%A8%D8%B1%DA%AF%D8%B2%D8%A7%D8%B1%DB%8C-%D8%AC%D8%B4%D9%86%D9%88%D8%A7%D8%B1%D9%87-%D8%AC%D8%A7%DB%8C%D8%B2%D9%87-%D9%85%D9%84%DB%8C-%D8%A7%DB%8C%D8%AB%D8%A7%D8%B1-%D8%AF%D8%A7%D9%86%D8%B4%DA%AF%D8%A7%D9%87-%D8%A2%D8%B2%D8%A7%D8%AF-%D8%A7%D8%B9%D9%84%D8%A7%D9%85-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:09:49+00:00"/>
    <meta property="og:title" content="جزئیات برگزاری جشنواره جایزه ملی ایثار دانشگاه آزاد اعلام شد"/>
    <meta property="og:description" content="دستورالعمل برگزاری چهارمین جشنواره آموزشی- تحصیلی جایزه ملی ایثار به رؤسای استان‌ها، واحدها، مراکز آموزشی و معاونت آموزش‌های عمومی و مهارتی دانشگاه آزاد اسلامی ابلاغ شد."/>
  </head>
  <body>
    <article>
      <h1>جزئیات برگزاری جشنواره جایزه ملی ایثار دانشگاه آزاد اعلام شد</h1>
      <address><time datetime="2019-11-24T12:09:49+00:00">24 Nov 2019, 12:09</time> by <a rel="author" href="https://www.mehrnews.com/archive?jr=810" target="_blank">مهتاب چابوک</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از دانشگاه آزاد، احمد صالحی آرا در این دستورالعمل تأکید کرده دستورالعمل اجرایی انتخاب دانشجویان شاهد و ایثارگر برتر علمی برای شرکت در چهارمین جشنواره آموزشی – تحصیلی (جایزه ملی ایثار) به واحدها ارسال شده است و واحدها باید بر مبنای شاخص های تعیین‌شده، نفرات برگزیده هر یک از دوره های آموزشی (کارشناسی، کارشناسی ارشد، دکتری حرفه‌ای و دکتری تخصصی) که بالاترین امتیاز را در بین دانشجویان شاغل به تحصیل کسب کرده‌اند، با تمامی مستندات برای شرکت در جشنواره حداکثر تا ۱۵ دی ماه به مرکز امور شاهد و ایثارگران دانشگاه آزاد اسلامی از طریق سیستم اتوماسیون اداری و ایمیل info@esargaran.iasu.ir ارسال کنند.</p>
      <p>گفتنی است افرادی که در دوره های قبل به عنوان نفرات اول جشنواره انتخاب و جایزه دریافت کرده اند، مشمول این دستورالعمل نمی شوند.</p>
      <p>در این دستورالعمل تأکید شده است: دانشجویان برگزیده که بیشترین امتیاز را از بین استان ها کسب کرده باشند، برای شرکت در جشنواره جایزه ملی ایثار که اسفندماه سال جاری در تهران برگزار خواهد شد، به دبیرخانه جشنواره معرفی می شوند.</p>
      <p>به پیوست این دستورالعمل، دستورالعمل اجرایی انتخاب دانشجویان شاهد و ایثارگر برتر علمی برای شرکت در چهارمین جشنواره آموزشی – تحصیلی (جایزه ملی ایثار) به واحدها و مراکز آموزشی ابلاغ شده که شرایط عمومی، نحوه امتیازدهی، فرم های مربوطه، نحوه انتخاب برترین ها، نحوه تجلیل از منتخبان و... ازجمله موضوعات مطرح شده در این دستورالعمل است.</p>
    </article>
  </body>
</html>