<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/google-ogretmenler-gunu-doodle-h80428.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T12:04:07+00:00"/>
    <meta property="og:title" content="Google’ın Doodle Yaptığı Öğretmenler Günü Nasıl Ortaya Çıktı"/>
    <meta property="og:description" content="Ülkemizde her yıl 24 Kasım günü kutlanan Öğretmenler Günü, ilk defa ne zaman kutlanmaya başladı ve nasıl ortaya çıktı?"/>
  </head>
  <body>
    <article>
      <h1>Google’ın Doodle Yaptığı Öğretmenler Günü Nasıl Ortaya Çıktı</h1>
      <h2>Ülkemizde her yıl 24 Kasım günü kutlanan Öğretmenler Günü, ilk defa nasıl ve ne zaman ortaya çıktı? Gelin, Google'ın bile unutmayıp özel doodle tasarımları hazırladığı bu günün tarihine kısa bir bakış atalım.</h2>
      <address><time datetime="2019-11-24T12:04:07+00:00">24 Nov 2019, 12:04</time> by <a rel="author" href="https://www.webtekno.com/yazar/candoganokan" target="_blank">Okan Candoğan</a></address>
      <p>Her ülkenin kültürel günlerine özel olarak çalışmalarda bulunan Google, ülkemizde her yıl <b>24 Kasım’da</b> kutlanan Öğretmenler Günü’ne özel doodle tasarımını yayınladı. Kırmızı bir ahtapotun çok yönlü bir öğretmen rolüne büründüğü animasyonda diğer balıklar ise ahtopota yardımcı olan öğrenciler gibi görünüyor.</p>
      <p>Kullanıcılar Google’ın Öğretmenler Günü’ne özel tasarımına tıkladığında karşılarına özel güne dair içerikler, bilgiler, mesajlar ve görseller çıkıyor. Google’ın ülkemizde oldukça önemli bir değere sahip olan bu özel günü es geçmemesi ise pek çok kullanıcının takdirini kazandı. Dilerseniz şimdi bu özel günün <b>tarihine ve çıkış nedenine</b> kısa bir bakış atalım.</p>
      <h3>Öğretmenler Günü nedir?</h3>
      <figure>
        <img src="https://www.webtekno.com/images/editor/default/0002/31/e8427d63af755e56d5168a742f9e2d0bd2918f3d.jpeg"/>
      </figure>
      <p>Ülkemizdeki öğretmenleri onurlandırmak için her yıl 24 Kasım’da çeşitli etkinliklerle kutlanan bu özel günün tarihi esasında 1928 senesine kadar uzanıyor. Türkiye Cumhuriyeti’nin kurucusu Ulu Önder Mustafa Kemal Atatürk’ün 24 Kasım 1928’de <b>Milletler Mektebi’nin Başöğretmenliği</b>’ni kabul ettiği günün yıl dönümü olan bu tarih, anlamını da bu özel günden kazanıyor.</p>
      <p>Bakanlar Kurulu, Mustafa Kemal Atatürk’e <i>"Millet Mektepleri Başöğretmenliği"</i> unvanını <b>11 Kasım 1928</b> günü düzenlenen bir toplantıda vermiş ve bu unvan, 24 Kasım’da resmen onaylanmıştı. Bu günün ülkemizdeki ilk kutlanışı ise <b>Atatürk’ün 100. doğum yılına</b> ithafen 1981 yılının 24 Kasım gününe denk gelmektedir.</p>
      <h3>Öğretmenler Günü, her ülkede farklı tarihlerde kutlanıyor:</h3>
      <figure>
        <img src="https://www.webtekno.com/images/editor/default/0002/31/e473cd5b1f4ef728a247e82370fee14deb096503.jpeg"/>
      </figure>
      <p>Her ülkede farklı tarihlerde kutlanan bu özel gün, 1994’ten beri pek çok ülkede her yılın <b>5 Ekim</b> günü UNESCO tavsiyesiyle Öğretmenler Günü olarak kabul görüyor. 5 Ekim’in anlamı ise 1966 yılında Paris’te gerçekleştirilen Öğretmenlerin Statüsü Hükümetlerarası Özel Konferansı’nın yıl dönümü olması.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/dipsiz-gol-alanina-su-verilmeye-baslandi-h80376.html">Yok Yere Kurutulan Dipsiz Göl, Yeniden Doldurulmaya Başlandı</a>
      </p>
      <p>Ülkelerin kendi <b>kültürel tarihlerine</b> göre değişiklik gösteren bu gün, 12 Arap ülkesinde ise her yıl 28 Şubat günü, İran’da 2 Mayıs günü ve Avustralya’da ise ekim ayının son cuma gününe denk gelecek şekilde kutlanmaktadır.</p>
      <p><b>Kaynak : </b>http://www.hurriyet.com.tr/gundem/24-kasim-ogretmenler-gunu-mesajlari-doodle-tasarimiyla-tek-tikla-goruntuleniyor-doodle-nedir-41381148</p>
    </article>
  </body>
</html>