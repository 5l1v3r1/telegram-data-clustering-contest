<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779014/%D8%AC%D9%84%D8%B3%D9%87-%D9%87%D9%85-%D8%A7%D9%86%D8%AF%DB%8C%D8%B4%DB%8C-%D9%86%D8%AE%D8%A8%DA%AF%D8%A7%D9%86-%D8%AF%D8%A7%D9%86%D8%B4%DA%AF%D8%A7%D9%87%DB%8C-%D8%AF%D8%B1-%D8%AD%D9%88%D8%B2%D9%87-ICT-%D8%A8%D8%B1%DA%AF%D8%B2%D8%A7%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:55:54+00:00"/>
    <meta property="og:title" content="جلسه هم اندیشی نخبگان دانشگاهی در حوزه ICT برگزار شد"/>
    <meta property="og:description" content="جلسه هم اندیشی نخبگان دانشگاهی در حوزه فناوری اطلاعات و ارتباطات در راستای استفاده از ظرفیت های دانشگاهی در پژوهشگاه ICT برگزار شد."/>
  </head>
  <body>
    <article>
      <h1>جلسه هم اندیشی نخبگان دانشگاهی در حوزه ICT برگزار شد</h1>
      <address><time datetime="2019-11-24T12:55:54+00:00">24 Nov 2019, 12:55</time> by <a rel="author" href="https://www.mehrnews.com/archive?jr=184" target="_blank">معصومه بخشی پور</a></address>
      <p>به گزارش <a href="https://www.mehrnews.com/">خبرگزاری مهر</a> به نقل از پژوهشگاه ارتباطات و فناوری اطلاعات، جلسه هم اندیشی پژوهشگاه ارتباطات و فناوری اطلاعات با حضور اساتیدی از دانشگاه‌های شریف، تهران، خواجه نصیر، تربیت مدرس و امیرکبیر و برخی نخبگان این حوزه در پی دستور وزیر ارتباطات مبنی بر لزوم استفاده از نظرات نخبگان حوزه ICT، برگزار شد.</p>
      <p>در این نشست وحید یزدانیان رئیس پژوهشگاه ارتباطات و فناوری اطلاعات با تاکید بر لزوم ارتقای علمی جایگاه این پژوهشگاه گفت: از کمک نخبگان و اساتید این حوزه برای ارتقای عملکرد پژوهشگاه استقبال می کنیم.</p>
      <p>وی با اشاره به نقش هم اندیشی و استفاده از نظرات متخصصان در بهبود فرآیند امور، ادامه داد: ظرفیت های بسیار خوبی در پژوهشگاه ICT وجود دارد که می تواند مورد استفاده دانشگاه نیز قرار گیرد و تبادل دانش و تجربه بین دانشگاه ها و پژوهشگاه را تسریع کند.</p>
      <p>یزدانیان ابراز امیدواری کرد که با هماهنگی، همدلی و همراهی همه اندیشمندان این حوزه بتوانیم نقش موثرتری در پیشرفت سریع ارتباطات و فناوری اطلاعات در اقصی نقاط کشور داشته باشیم.</p>
      <p>در این جلسه همچنین اساتید حاضر نقطه نظرات خود را در این خصوص اعلام داشتند که مهمترین نظرات اشاره شده مربوط به همکاری این پژوهشگاه در تعریف و اجرای پروژه های دانشجویی برای حفظ ارتباط نسل آینده با پژوهشگاه، توسعه ارتباط با انجمن های علمی، ارتقای ظرفیت آزمایشگاهی به منظور کمک به دانشگاه ها و همچنین تداوم اینگونه جلسات بود.</p>
    </article>
  </body>
</html>