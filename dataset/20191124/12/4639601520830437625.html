<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/24/world/gallia-oi-dyo-agnoumenoi-apo-tis-plimmyres-eginan-nekroi/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-24T12:20:22+00:00"/>
    <meta property="og:title" content="Γαλλία: Οι δύο αγνούμενοι από τις πλημμύρες έγιναν νεκροί"/>
    <meta property="og:description" content="Ένας άνθρωπος βρέθηκε νεκρός κοντά στο Μουί, μεταξύ της Νίκαιας και της Μασσαλίας, ανακοίνωσε η αστυνομία της περιφέρειας του Βαρ"/>
  </head>
  <body>
    <article>
      <h1>Γαλλία: Οι δύο αγνούμενοι από τις πλημμύρες έγιναν νεκροί</h1>
      <h2>Ένας άνθρωπος βρέθηκε νεκρός κοντά στο Μουί, μεταξύ της Νίκαιας και της Μασσαλίας, ανακοίνωσε η αστυνομία της περιφέρειας του Βαρ</h2>
      <address><time datetime="2019-11-24T12:20:22+00:00">24 Nov 2019, 12:20</time> by <a rel="author">ΤοΒΗΜΑ Team</a></address>
      <p>Δύο άνθρωποι βρέθηκαν νεκροί σήμερα, καθώς σαρωτικές πλημμύρες πλήττουν τη νοτιοανατολική Γαλλία, από την Παρασκευή, προκαλώντας σοβαρές ζημιές στην περιοχή, έγινε γνωστό από τις τοπικές αρχές.</p>
      <p>Ένας άνθρωπος βρέθηκε νεκρός κοντά στο Μουί, μεταξύ της Νίκαιας και της Μασσαλίας, ανακοίνωσε η αστυνομία της περιφέρειας του Βαρ.</p>
      <p>
        <a href="https://www.in.gr/2019/11/24/greece/eirini-agapidaki-poia-einai-nea-syntonistria-gia-ta-asynodeyta-prosfygopoula/">Ειρήνη Αγαπηδάκη: Ποια είναι η νέα Συντονίστρια για τα ασυνόδευτα προσφυγόπουλα</a>
      </p>
      <p>Στην ανακοίνωση δεν διευκρινίζεται εάν πρόκειται για τον αγνοούμενο που είχε αναφερθεί νωρίτερα από τις αρχές, ο οποίος έπεσε χθες από μια βάρκα διάσωσης κοντά στο Μουί.</p>
      <p>Άλλο ένα πτώμα βρέθηκε μέσα σε ένα αυτοκίνητο στο Καμπάς, ένα κοντινό χωριό, συμπληρώνει η αστυνομία.</p>
      <figure>
        <img src="https://www.tovima.gr/wp-content/uploads/2019/11/24/france1-450x285.jpg"/>
      </figure>
      <p>Νωρίτερα, η αστυνομία είχε γνωστοποιήσει ότι ένας 77χρονος αγνοείτο επίσης από το Σάββατο το πρωί στο Σεντ Αντονάν ντι Βαρ.</p>
      <p>Ποτάμια υπερχείλισαν στη νοτιοανατολική Γαλλία, με αποτέλεσμα να προκληθούν σοβαρές ζημιές, καθώς σπίτια πλημμύρισαν και δέντρα, οχήματα και βάρκες παρασύρθηκαν από ορμητικούς χειμάρρους.</p>
      <p>Οι βροχοπτώσεις συνεχίζονται σήμερα στην περιοχή, με μικρότερη ένταση.</p>
      <p>Ο υπουργός Εσωτερικών Κριστόφ Καστανέρ αναμένεται να μεταβεί στο Βαρ αργότερα σήμερα για να συναντηθεί με θύματα και διασώστες.</p>
      <figure>
        <img src="https://www.in.gr/wp-content/uploads/2019/11/france3-600x397.jpg"/>
      </figure>
      <p>Πηγή: ΑΠΕ-ΜΠΕ</p>
      <p>
        <a href="https://www.tovima.gr/2019/11/24/politics/kouiz-ergatopateron/">Κουίζ… εργατοπατέρων</a>
      </p>
      <related>
        <h4>Σχετικά άρθρα</h4>
        <a href="https://www.tovima.gr/2019/11/24/world/notia-gallia-sfodri-kakokairia-me-agnooumenous-kai-traymaties/"/>
      </related>
    </article>
  </body>
</html>