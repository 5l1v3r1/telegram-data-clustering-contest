<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815918"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T12:40:00+00:00"/>
    <meta property="og:title" content="Силен мач за Розалин Пенчев, Белогорие отново загуби от Урал в Белгород (снимки)"/>
    <meta property="og:description" content="Националът Розалин Пенчев изигра селен мач, но неговият клуб Белогорие допусна втора загуба у дома от Урал (Уфа). След като преди седмица Белогорие ..."/>
  </head>
  <body>
    <article>
      <h1>Силен мач за Розалин Пенчев, Белогорие отново загуби от Урал в Белгород (снимки)</h1>
      <address><time datetime="2019-11-24T12:40:00+00:00">24 Nov 2019, 12:40</time> by <a rel="author">SPORTAL.BG</a></address>
      <p>Националът Розалин Пенчев изигра селен мач, но неговият клуб Белогорие допусна втора загуба у дома от Урал (Уфа).</p>
      <figure>
        <img src="https://www.sportal.bg/uploads/tinymce/dakata/p1/pp2/finala1/wl13/f6/trento/marek/marekcl/20191123_2.jpg"/>
      </figure>
      <p>След като преди седмица Белогорие поведе с 2:0 гейма, но допусна пълен оборта и загуби с 2:3 от Урал срещата си от Купата на Русия, то снощи “лъвовете” паднаха у дома от отбора от Уфа с <a href="http://www.volleyservice.ru/index.php?option=com_volleyplayers&amp;task=statistic&amp;act=stat_game&amp;game_id=4375&amp;Itemid=77"><b>0:3 (25:27, 18:25, 19:25) </b></a>в мач от 7-ия кръг от Суперлигата на Русия.</p>
      <figure>
        <img src="https://www.sportal.bg/uploads/tinymce/dakata/p1/pp2/finala1/wl13/eulw13/wcwu20/belogorie-ural__063.jpg"/>
      </figure>
      <p>Урал в този мач не разчиташе на национала Светослав Гоцев, който не бе в групата за мача, заради разтежение на крака и следващите 10 дни ще почива. Гостите от Уфа успяха да поведат с 16:12, след като домакините се надпреварваха да грешат началния си удар, а двойна блокада спря атака на Розалин Пенчев. И все пак Белогорие се върна в гейма след блок и атака на Дражен Лубурич - 19:19. Домакините дори поведоха с 21:20 след нова успешна атака на Дражен Лубурич. Розалин Пенчев отново атакува в аут и Урал пак поведе в резултата. Тимът от Уфа затвори първата част с 27:25 след атака в аут на национала Антон Семишев. <br/>Гостите от Урал заигра силно в началото на втората част и поведоха със 7:3 след ас на Денис Бирюков. Домакините от Белгород намалиха разликата до 8:10. никита Алексеев и Алексей Спиридонов бяха неудържими в атака и спечели лесно втората част с 25:18.</p>
      <figure>
        <img src="https://www.sportal.bg/uploads/tinymce/dakata/p1/pp2/finala1/wl13/f6/trento/marek/marekcl/belogorie-ural__094.jpg"/>
      </figure>
      <p>В началото на третата част Розалин Пенчев и Павел Тетюхин се разиграха в атака и често завършваха успешно своите нападения. Урал отново поведе с 10:6. Отлични атаки на Павел Тетюхин доближиха Белогорие на точка при 10:11. Мощна атака на Алексей Спиридонов и ас на Никита Алексеев доведе резултата до 20:15 за Урал. Силни изяви на Алексей Спиридонов донесоха успеха на Урал в третата част с 25:19 и в мача с 3:0 гейма.<br/><br/><b>Розалин Пенчев записа 10 точки (3 аса, 71% ефективност в атака, 21% перфектно и 50% позитивно посрещане).</b> Най-резултатен за домакините стана Дражен Лубурич с 13 точки (1 ас, 55% ефективност в атака).</p>
      <figure>
        <img src="https://www.sportal.bg/uploads/tinymce/dakata/p1/pp2/finala1/wl13/f6/trento/marek/marekcl/belogorie-ural__134.jpg"/>
      </figure>
      <p>Никита Алексев стана най-резултатен за Урал с 16 точки (1 ас, 2 блока, 62% ефективност в атака), а Алексей Спиридонов добави 15 точки (1 ас, 74% ефективност в атака, 20% перфектно и 30% позитивно посрещане).</p>
      <figure>
        <img src="https://www.sportal.bg/uploads/tinymce/dakata/p1/pp2/finala1/wl13/f6/trento/marek/marekcl/belogorie-ural__127.jpg"/>
      </figure>
      <p>Бившият руски национал Денис Бирюков се отличи с 10 точки (3 аса, 47% ефективност в атака, 31% перфектно и 38% позитивно посрещане).<br/><a href="http://www.volleyservice.ru/index.php?option=com_volleyplayers&amp;task=statistic&amp;act=stat_game&amp;game_id=4375&amp;Itemid=77"><br/><b>БЕЛОГОРИЕ (БЕЛГОРОД) – УРАЛ (УФА) 0:3 (25:27, 18:25, 19:25)</b></a><br/><b>БЕЛОГОРИЕ: </b>Александър Воропаев, Дражен Лубурич 13, <b>РОЗАЛИН ПЕНЧЕВ 10</b>, Антон Семишев 5, Александър Гуцалюк 2, Сергей Червяков 3 - Артьом Зеленков-либеро (Азизбек Исмаилов, Кирил Пиун, Алексей Ковальов, Павел Тетюхин 7, Иван Кузнецов, Егор Сиденко 1)<br/><b>Старши треньор: АЛЕКСАНДЪР КОСАРЕВ</b><br/><b>УРАЛ:</b> Никола Йовович 3, Никита Алексеев 16, Алексей Спиридонов 15, Денис Бирюков 10, Леонид Кузнецов 3, Алексей Абросимов 4 - Роман Брагин-либеро (Сергей Макаров, Евгений Рибаков)<br/><b>Старши треньор: КОНСТАНТИН СИДЕНКО.</b></p>
      <figure>
        <embed-post data-src="https://www.instagram.com/p/B5NsD-FilMl" data-service="Instagram"/>
      </figure>
    </article>
  </body>
</html>