<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/24/le-alluvioni-in-piemonte/"/>
    <meta property="og:site_name" content="Il Post"/>
    <meta property="article:published_time" content="2019-11-24T12:00:44+00:00"/>
    <meta property="og:title" content="Le alluvioni in Piemonte"/>
    <meta property="og:description" content="Una persona è dispersa in provincia di Alessandria a causa dell'esondazione del fiume Bormida, ma ci sono problemi in tutta la regione"/>
  </head>
  <body>
    <article>
      <h1>Le alluvioni in Piemonte</h1>
      <h2>Una persona è dispersa in provincia di Alessandria a causa dell'esondazione del fiume Bormida, ma ci sono problemi in tutta la regione</h2>
      <address>
        <time datetime="2019-11-24T12:00:44+00:00">24 Nov 2019, 12:00</time>
      </address>
      <p>Una donna è dispersa nella zona di Sezzadio, in provincia di Alessandria, dopo l’esondazione del fiume Bormida provocata dalle intense piogge degli ultimi giorni. La donna, di 53 anni, si trovava insieme ad altre due persone in un’auto che è finita nel fiume in piena. Dei tre passeggeri dell’auto, i Vigili del Fuoco sono riusciti a recuperare un uomo e una donna, di 63 e 33 anni, mentre la terza persona non è ancora stata trovata.</p>
      <figure>
        <iframe data-src="https://twitter.com/emergenzavvf/status/1198542241767313409?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>In diverse zone del Piemonte per la giornata di domenica era stata dichiarata l’allerta rossa per i rischi collegati alle piogge degli ultimi giorni. A Cardè, un paesino in provincia di Cuneo lungo il corso del Po, decine di case sono state allagate e molte strade – compresa la provinciale per Villafranca – sono state chiuse al traffico. A Torino il Po ha invece allagato la zona dei Murazzi, i vecchi approdi per le barche costruiti poco sopra il livello normale dell’acqua del fiume. Per precauzione, il Comune ha deciso di annullare la maratona di Torino, prevista per domenica mattina. Altri allagamenti sono segnalati in tutta la regione. In particolare i Vigili del Fuoco stanno monitorando la situazione dei fiumi Tanaro, Stura, Ellero e Belbo.</p>
      <figure>
        <iframe data-src="https://twitter.com/emergenzavvf/status/1198547598413619200?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Articoli Correlati</h4>
        <a href="https://www.ilpost.it/2019/11/24/milano-citta-diseguaglianze/"/>
        <a href="https://www.ilpost.it/2019/11/24/filo-ebrei-manhattan-eruv/"/>
        <a href="https://www.ilpost.it/2019/11/23/elezioni-uruguay/"/>
      </related>
    </article>
  </body>
</html>