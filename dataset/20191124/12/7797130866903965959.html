<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Svet/a546550/Papa-Posedovanje-nuklearnog-oruzja-nemoralno.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T12:53:00+00:00"/>
    <meta property="og:title" content="Papa: Posedovanje nuklearnog oružja nemoralno"/>
    <meta property="og:description" content="Papa Franja je danas izjavio da je posedovanje nuklearnog oružja &quot;nemoralno&quot;, i tako otišao dalje od svojih..."/>
  </head>
  <body>
    <article>
      <h1>Papa: Posedovanje nuklearnog oružja nemoralno</h1>
      <address>
        <time datetime="2019-11-24T12:53:00+00:00">24 Nov 2019, 12:53</time>
      </address>
      <p>Papa Franja je danas izjavio da je posedovanje nuklearnog oružja "nemoralno", i tako otišao dalje od svojih prethodnika u osudi hladnoratovske doktrine odvraćanja i zahtevu za potpunom zabranom nuklearnog oružja.</p>
      <p>Poglavar Rimokatoličke crkve je to rekao pred mirovnim spomenikom u Hirošimi, nakon što je odao poštu žrtvama atomskog bombardovanja u tom gradu i u Nagasakiju.</p>
      <p>Papina izjava o posedovanju atomskog oružja nije bila u pripremljenom tekstu govora, gde je kao nemoralno bilo označeno samo njegovo korišćenje u ratu.</p>
      <p>"Posedovanje oružja je takođe nemoralno", dodao je Franja.</p>
      <p>On je posedovanje nuklearnog oružja prvi put osudio 2017.</p>
    </article>
  </body>
</html>