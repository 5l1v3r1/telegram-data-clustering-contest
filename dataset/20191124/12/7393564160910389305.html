<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2558342/de-u-misti-pereviriti-svij-zir-ta-kupiti-okulari-abo-linzi-adresi"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-24T12:18:00+00:00"/>
    <meta property="og:title" content="Де у місті перевірити свій зір та купити окуляри або лінзи, - АДРЕСИ"/>
    <meta property="og:description" content="Адреси та ціни медичних центрів і закладів, де можна отримати офтальмологічні послуги та купити окуляри чи контактні лінзи."/>
  </head>
  <body>
    <article>
      <h1>Де у місті перевірити свій зір та купити окуляри або лінзи, - АДРЕСИ</h1>
      <address><time datetime="2019-11-24T12:18:00+00:00">24 Nov 2019, 12:18</time> by <a rel="author">Євгенія Пласконь</a></address>
      <p>
        <i>Зір - одне з найважливіших сенсорних відчуттів людини, яке потребує особливого догляду. Аби зір не погіршувався, лікарі рекомендують перевіряти його щопівроку.</i>
      </p>
      <p>
        <i>Кореспондент сайту <a href="https://www.032.ua/news">032.ua</a> підготував добірку місць з високими відгуками користувачів Google, де можна перевірити свій зір у Львові та замовити окуляри або контактні лінзи.</i>
      </p>
      <p>
        <b>
          <a href="https://svitlomed.032.ua/">Центр діагностики та відновлення зору «Світло»</a>
        </b>
      </p>
      <figure>
        <img src="https://s.032.ua/section/newsInText/upload/images/news/intext/000/051/385/konsultaciya-oftalmologa-ta-bazoviy-oglyad-790x471_5db9acd2847ee.jpg"/>
      </figure>
      <p>У цьому закладі надають офтальмологічні консультації, проводять базовий огляд, підбирають окуляри, а також роблять автокераторефрактометрію, скринінг, контактну тонометрію, ультразвукове А-сканування ока, оптичну когерентну томографію, вимірюють внутрішньоочний тиск тощо.</p>
      <p><b>Де:</b> вул. Левицького, 19.</p>
      <p><b>Графік роботи:</b> понеділок і четвер - з 10:00 до 19:00, вівторок, середа, п’ятниця - з 16:00 до 19:00.</p>
      <p><b>Скільки</b>: ціни на послуги починаються від 50 грн і доходять до 600 грн; базовий огляд і консультація коштують 300 грн.</p>
      <p><b>Контакти:</b> (068) 066-55-66, (032) 275-07-40, <a href="http://svitlomed.com.ua/">сайт</a>.</p>
      <p>
        <b>“<a href="https://eyehygiene.032.ua/news">Клініка зору</a>”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/385/3450599517341445566323753763626747099086848n_5db9acb27ca80.jpg"/>
      </figure>
      <p>У закладі пропонують: огляд офтальмолога, кардіолога, ендокринолога, ревматолога, невролога; сучасну комп’ютерну діагностику, ОКТ, УЗД ока, дослідження вій на демодекс, підбір окулярів та контактних лінз, забір аналізів, ЕКГ та навіть процедури для гігієни очей.</p>
      <p><b>Де:</b> вул. Мечникова, 19.</p>
      <p><b>Графік роботи</b>: понеділок - п’ятниця з 10:00 до 19:00, субота з 10:00 до 15:00.</p>
      <p><b>Скільки</b>: базовий огляд з консультацією офтальмолога та діагностикою - 400 грн, повторний - 250 грн.</p>
      <p><b>Контакти</b>: 098-883-38-80, 063-931-70-13, <a href="https://doctor-2370.business.site/">сайт</a>.</p>
      <p>
        <b>“Еліт-Оптика”</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/385/5aa015a55a73f_5db9ac967d732.jpg"/>
      </figure>
      <p>Це мережа з 10 салонів у Львові, яка існує майже 20 років. Тут роблять комп’ютерну діагностику зору та “підганяють” окуляри під клієнта. Є широкий асортимент окулярів, лінз, оправ та розчинів.</p>
      <p><b>Де</b>: пр. Шевченка, 36; вул. Франка, 55; вул. Дорошенка, 40; вул. Наукова, 35а; пр. Чорновола, 19; пр.  Свободи, 5; вул. Личаківська, 45; вул. Бандери, 25; вул. Кульпарківська, 226а.</p>
      <p><b>Графік роботи:</b> заклади працюють з понеділка по п’ятницю з 10:00/11:00 до 19:00/20:00, деякі працюють також по суботах з 11:00.</p>
      <p><b>Скільки</b>: вартість контактних лінз - від 242 грн.</p>
      <p><b>Контакти</b>: 097-654-12-34, <a href="https://elit-optika.com.ua/">сайт</a>.</p>
      <p>
        <b>
          <a href="https://www.032.ua/catalog/index/661921/vizeks-medicnij-centr-u-l-vovi">Візекс</a>
        </b>
      </p>
      <figure>
        <img src="https://s.032.ua/section/newsInText/upload/images/news/intext/000/051/385/header15c51b71742314_5db9ac7b56ebb.jpg"/>
      </figure>
      <p>Цей медичний центр надає широкий спектр послуг: різні види консультацій лікарів, діагностику, лазерну корекцію зору, хірургію катаракти, антиглаукомні операції тощо.</p>
      <p><b>Де</b>: вул. Наукова, 96Б.</p>
      <p><b>Графік роботи</b>: понеділок - з 10:00 до 17:30, вівторок - п’ятниця - з 9:00 до 17:30.</p>
      <p><b>Скільки:</b> консультація лікаря-офтальмолога - 300 грн, різні види обстежень - від 300 до 500 грн. Є знижки для пенсіонерів, студентів, учасників воєн, людей з інвалідністю та ліквідаторів аварії на ЧАЕС.</p>
      <p><b>Контакти:</b> (032)-244-70-70, (050)-804-70-70, <a href="http://vizex.ua/">сайт</a>.</p>
      <p>
        <b>Dent-Optik (“Оптика на Беринди”)</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/385/5d0fbd4e45930_5db9ac12e99d4.jpg"/>
      </figure>
      <p>Цей заклад пропонує фаховий підбір окулярів, лінз та широкий спектр послуг: офтальмологію, лікування косоокості, пресбіопії, анізометропії, консультації офтальмолога, офтометриста, уролога, дантиста, виготовлення індивідуального дизайну лінз і окулярів тощо.</p>
      <p><b>Де</b>: вул. Беринди, 1.</p>
      <p><b>Графік роботи:</b> понеділок - п’ятниця з 10:00 до 19:00, субота з 11:00 до 17:00.</p>
      <p><b>Скільки:</b> повний базовий офтальмологічний огляд - 200 грн.</p>
      <p><b>Контакти:</b> +38 (032) 235-60-22, +38 (097) 474-20-15, +38 (098) 156-61-65.</p>
      <p>
        <b>Oculus</b>
      </p>
      <figure>
        <img src="https://s.032.ua/section/newsInText/upload/images/news/intext/000/051/385/7248885330109732156398788982478191784361984n_5db9abf06bcea.jpg"/>
      </figure>
      <p>Медичний центр Oculus є багатопрофільним приватним закладом, що створили 2014 року на базі офтальмологічної клініки професора Новицького. Штат лікарів працюють за такими напрямками: офтальмологія, оптика, кардіологія, ультразвукова діагностика, ендокринологія та інші. У базовий огляд в офтальмолога входить: перевірка гостроти зору, перевірка гостроти зору з корекцією, визначення рефракції, огляд очного дна, біомікроскопія переднього відрізку ока і очного дна,  тонометрія.</p>
      <p><b>Де:</b> вул. Б. Хмельницького, 144.</p>
      <p><b>Графік роботи:</b> понеділок - п’ятниця з 8:30 до 20:00, субота 9:00 - 15:00.</p>
      <p><b>Скільки</b>: базовий огляд і консультація окуліста - 380 грн; повторний огляд - 340 грн. Огляд периферії очного дна - 120 грн, повторно - 110 грн. Для інвалідів І-ІІ груп,інвалідів війни, ветеранів УПА, медиків – знижка – 10% на базовий огляд.</p>
      <p><b>Контакти</b>: +38 (032) 232 222 7, +38 (098) 564 527 5, <a href="https://oculus.lviv.ua/">сайт</a>.</p>
      <p><a href="https://www.032.ua/news/2556956/sadovij-i-se-8-kandidativ-hto-moze-stati-nastupnim-merom-lvova">Нагадаємо</a>, раніше сайт 032.ua розповідав про перші прогнози соціологів щодо того, хто може стати наступним мером Львова.</p>
      <p>
        <i>
          <b>Повне або часткове копіювання матеріалу без письмової згоди редакції забороняється та вважається порушенням авторських прав</b>
        </i>
      </p>
    </article>
  </body>
</html>