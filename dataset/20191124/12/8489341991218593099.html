<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807115/%D8%A2%D8%BA%D8%A7%D8%B2-%D9%BE%D9%86%D8%AC%D9%85%DB%8C%D9%86-%D8%AF%D9%88%D8%B1%D9%87-%D9%85%D8%B9%D8%A7%D8%B1%D9%81-%D8%AC%D9%86%DA%AF-%D8%B4%D9%87%DB%8C%D8%AF-%D8%B3%D9%BE%D9%87%D8%A8%D8%AF-%D8%B5%DB%8C%D8%A7%D8%AF-%D8%B4%DB%8C%D8%B1%D8%A7%D8%B2%DB%8C-%D8%A8%D8%A7-%D8%AD%D8%B6%D9%88%D8%B1-%D8%A7%D9%85%DB%8C%D8%B1-%D8%B5%D8%A8%D8%A7%D8%AD%DB%8C-%D9%81%D8%B1%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:03:00+00:00"/>
    <meta property="og:title" content="آغاز پنجمین دوره معارف جنگ شهید سپهبد صیاد شیرازی با حضور امیر صباحی فرد"/>
    <meta property="og:description" content="مراسم افتتاحیه پنجمین دوره معارف جنگ شهید سپهبد صیاد شیرازی در دانشگاه پدافند هوایی برگزار شد."/>
  </head>
  <body>
    <article>
      <h1>آغاز پنجمین دوره معارف جنگ شهید سپهبد صیاد شیرازی با حضور امیر صباحی فرد</h1>
      <h2>مراسم افتتاحیه پنجمین دوره معارف جنگ شهید سپهبد صیاد شیرازی در دانشگاه پدافند هوایی برگزار شد.</h2>
      <address>
        <time datetime="2019-11-24T12:03:00+00:00">24 Nov 2019, 12:03</time>
      </address>
      <p> به گزارش گروه سیاسی <a href="https://snn.ir/">خبرگزاری دانشجو</a>، مراسم افتتاحیه پنجمین دوره معارف جنگ شهید سپهبد صیاد شیرازی با حضور امیر سرتیپ علیرضا صباحی فرد فرمانده نیروی پدافند هوایی، جمعی از پیشکسوتان دفاع مقدس و اساتید و دانشجویان دانشگاه پدافند هوایی در این دانشگاه برگزار شد.<br/><br/>امیر ناصر آراسته رئیس هیئت معارف جنگ شهید صیاد شیرازی در این مراسم با اشاره به آمار نیرو‌ها و رزمندگان دفاع مقدس گفت:در طول جنگ تحمیلی دو میلیون و ۵۰۰ هزار سرباز، آموزش دیده و به جبهه‌های جنگ اعزام شدند، همچنین دو میلیون و ۱۰۰ هزار نفر بسیجی و ۱۷۰ هزار نفر پاسدار، عشایر، پیشمرگ‌های کرد و نیرو‌های جهادی و ۲۷۰ هزار نفر از کارکنان ارتش در جبهه‌ها حضور داشتند و از کشور اسلامی در برابر تجاوز دفاع کردند.<br/><br/>وی افزود: در زمان شروع جنگ تحمیلی در سال ۱۳۵۹ جمعیت ایران سی و شش میلیون نفر بوده که سی میلیون نفر درگیر این جنگ بودند.<br/><br/>امیر آراسته ادامه داد:جنگ تحمیلی تنها جنگی در دویست سال اخیر بود که طی آن هیچ قسمتی از خاک ایران جدا شد. برخی کشور‌ها به دنبال تاریخ سازی برای ملت خود هستند، اما دفاع مقدس یک تاریخ درخشان در تاریخ کشور بزرگ ایران اسلامی است.</p>
    </article>
  </body>
</html>