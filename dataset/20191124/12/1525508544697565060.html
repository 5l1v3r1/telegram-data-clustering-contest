<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779755/%D8%A8%D9%88%D8%B4%D9%87%D8%B1%DB%8C-%D9%87%D8%A7-%D8%A7%D8%B2-%D8%A7%D9%85%D8%B4%D8%A8-%D9%85%D9%86%D8%AA%D8%B8%D8%B1-%D8%A8%D8%A7%D8%B1%D8%A7%D9%86-%D8%A8%D8%A7%D8%B4%D9%86%D8%AF-%D9%88%D8%B1%D9%88%D8%AF-%D8%B3%D8%A7%D9%85%D8%A7%D9%86%D9%87-%D8%AC%D8%AF%DB%8C%D8%AF-%D8%A7%D8%B2-%D9%BE%D9%86%D8%AC%D8%B4%D9%86%D8%A8%D9%87"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:09:19+00:00"/>
    <meta property="og:title" content="مدیرکل هواشناسی بوشهر: بوشهری‌ها از امشب منتظر باران باشند/ ورود سامانه جدید از پنجشنبه"/>
    <meta property="og:description" content="بوشهر - مدیرکل هواشناسی استان بوشهر از احتمال بارش باران طی امشب تا روز سه‌شنبه در استان خبر داد و گفت: سامانه جدید بارشی از روز پنجشنبه وارد استان بوشهر می‌شود."/>
  </head>
  <body>
    <article>
      <h1>مدیرکل هواشناسی بوشهر: بوشهری‌ها از امشب منتظر باران باشند/ ورود سامانه جدید از پنجشنبه</h1>
      <address>
        <time datetime="2019-11-24T12:09:19+00:00">24 Nov 2019, 12:09</time>
      </address>
      <p>فرج‌الله شکوهی‌پور در گفت‌وگو با <a href="https://www.mehrnews.com/">خبرنگار مهر</a> اظهار داشت: بر اساس بررسی و تحلیل نقشه‌های پیش‌یابی جوی، از امشب تا پایان روز سه شنبه به سبب عبور متناوب امواج ناپایدار کم دامنه از جو استان، شرایط برای وقوع ناپایداری های جوی و دریایی مهیا می‌شود.  </p>
      <p>وی اضافه کرد: بر این اساس طی این مدت ضمن افزایش پوشش ابر، روی دریا و برخی سواحل و برخی نقاط استان به طور متناوب بارش پراکنده باران گاهی همراه با وزش باد و احتمال رعد و برق  پیش بینی می شود.</p>
      <p>مدیرکل هواشناسی استان بوشهر با اشاره به ورود یک سامانه جدید بارشی به استان بوشهر، بیان کرد: سامانه بارشی جدیدی از روز پنج شنبه وارد استان می‌شود.</p>
      <p>وی ادامه داد: بر ساعات آینده آسمان استان کمی ابری تا قسمتی ابری همراه با افزایش ابر، طی امشب و فردا بر روی دریا و برخی نقاط و سواحل استان تمام ابری با احتمال بارش پراکنده باران و گاهی وزش باد و رعد و برق پیش‌بینی می‌شود.</p>
      <p>شکوهی‌پور افزود: جهت وزش باد متغیر غالباً شمال غربی تا شمال شرقی با سرعت هشت تا ۲۸ کیلومتر در ساعت گاهی تا ۳۶ کیلومتر در ساعت، طی امشب و فردا بتدریج جنوب شرقی تا جنوب غربی با سرعت ۱۰ تا ۳۶ و به طور لحظه‌ای بیش از ۴۰ کیلومتر در ساعت خواهد بود.</p>
      <p>وی خاطرنشان کرد: طی این مدت ارتفاع موج دریا ۳۰ تا ۹۰ سانتیمتر و در هنگام وزش باد روی دریا گاهی بیش از ۱۲۰ سانتیمتر خواهد بود.</p>
    </article>
  </body>
</html>