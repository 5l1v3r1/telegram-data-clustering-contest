<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/904999/-bondscoach-van-het-nederlands-elftal-op-dit-moment-niet-maar-ze-mogen-bellen-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T12:50:00+00:00"/>
    <meta property="og:title" content="'Bondscoach van het Nederlands elftal? Op dit moment niet, maar ze mogen bellen'"/>
    <meta property="og:description" content="Frank de Boer lijkt op dit moment geen trek te hebben om bondscoach van het Nederlands elftal te worden. De geruchten dat Ronald Koeman de KNVB na het EK gaat verlaten voor FC Barcelona worden steeds heviger. De Boer heeft meegekregen dat Koeman een clausule in zijn contract heeft. Zelf ziet hij geen reden om hem op te volgen. &quot;Op dit moment niet, maar ze mogen altijd bellen&quot;, vertelt De Boer bij Goedemorgen Eredivisie op FOX Sports. &quot;Of ik een clausule heb? Nee, die heb ik niet.&quot; De Boer zit nu nog bij Atlanta United."/>
  </head>
  <body>
    <article>
      <h1>'Bondscoach van het Nederlands elftal? Op dit moment niet, maar ze mogen bellen'</h1>
      <address>
        <time datetime="2019-11-24T12:50:00+00:00">24 Nov 2019, 12:50</time>
      </address>
      <p>
        <b>Frank de Boer lijkt op dit moment geen trek te hebben om bondscoach van het Nederlands elftal te worden. De geruchten dat Ronald Koeman de KNVB na het EK gaat verlaten voor FC Barcelona worden steeds heviger.</b>
      </p>
      <p>De Boer heeft meegekregen dat Koeman een clausule in zijn contract heeft. Zelf ziet hij geen reden om hem op te volgen. "Op dit moment niet, maar ze mogen altijd bellen", vertelt De Boer bij <a href="https://www.foxsports.nl/video/3149934/boer-voelt-nog-niks-voor-bondscoachschap/">Goedemorgen Eredivisie op FOX Sports.</a> "Of ik een clausule heb? Nee, die heb ik niet." De Boer zit nu nog bij Atlanta United.</p>
      <p>"Uiteindelijk is het een gevoelskwestie. Als ik het gevoel heb ik dat erin moet stappen.. Zo ben ik ook bij Ajax ingestapt. Daarvoor heb ik 4,5 jaar in de jeugd gewerkt, toen kwam de kans om het over te nemen bij het eerste. Mijn gevoel zei dat ik het kon. Zo is het gegaan en zo zal het ook gaan bij een volgende beslissing."</p>
    </article>
  </body>
</html>