<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807099/%DB%B3%DB%B3-%D8%AF%D8%A7%D9%86%D8%B4%DA%AF%D8%A7%D9%87-%D8%A7%DB%8C%D8%B1%D8%A7%D9%86%DB%8C-%D8%AF%D8%B1-%D8%AC%D9%85%D8%B9-%D8%A8%D8%B1%D8%AA%D8%B1%DB%8C%D9%86%E2%80%8C%D9%87%D8%A7%DB%8C-%D8%AC%D9%87%D8%A7%D9%86-%D9%82%D8%B1%D8%A7%D8%B1-%DA%AF%D8%B1%D9%81%D8%AA%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T12:23:00+00:00"/>
    <meta property="og:title" content="بر اساس رتبه بندی تایمز ۲۰۲۰؛ ۳۳ دانشگاه ایرانی در جمع برترین‌های جهان قرار گرفتند"/>
    <meta property="og:description" content="طبق گزارش نظام رتبه‌بندی تایمز برای سال ۲۰۲۰، ۳۳ دانشگاه ایرانی در هفت حوزه جهانی در جمع برترین‌های جهان قرار گرفتند."/>
  </head>
  <body>
    <article>
      <h1>بر اساس رتبه بندی تایمز ۲۰۲۰؛ ۳۳ دانشگاه ایرانی در جمع برترین‌های جهان قرار گرفتند</h1>
      <h2>طبق گزارش نظام رتبه‌بندی تایمز برای سال ۲۰۲۰، ۳۳ دانشگاه ایرانی در هفت حوزه جهانی در جمع برترین‌های جهان قرار گرفتند.</h2>
      <address>
        <time datetime="2019-11-24T12:23:00+00:00">24 Nov 2019, 12:23</time>
      </address>
      <p>به گزارش گروه دانشگاه خبرگزاری دانشجو، گزارش رتبه‌بندی موضوعی دانشگاه‌های جهان در نظام رتبه‌بندی بین‌المللی تایمز برای سال ۲۰۲۰ در موضوعات مختلف هنری و علوم انسانی، علوم مهندسی، فناوری، کامپیوتر، علوم بالینی، بهداشت، روانشناسی، علوم زیستی، تجارت و اقتصاد، آموزش منتشر شده است.<br/><br/>در این رتبه‌بندی از همان شاخص‌های عملکردی معتبر و دقیق رتبه‌بندی دانشگاه‌های جهان استفاده شده است، اما در هر بخش مجدداً متناسب با رشته‌های خاص مورد سنجش قرار گرفت.<br/><br/>اولین رتبه‌بندی موضوعی دانشگاه‌های جهان ۲۰۲۰ در نظام رتبه‌بندی بین‌المللی تایمز با موضوع هنر و علوم انسانی منتشر شد که در این رتبه‌بندی دانشگاه‌هایی رده‌بندی شدند که در زمینه هنر، هنر‌های نمایشی، طراحی، زبان‌ها، زبانشناسی، ادبیات، تاریخ، فلسفه، کلام، معماری و باستان شناسی پیشرو هستند.<br/><br/>جدول امسال شامل ۵۳۶ دانشگاه بود و در میان دانشگاه‌های ایرانی دانشگاه تهران تنها دانشگاهی است که در این رتبه‌بندی با رتبه +۴۰۱ حضور داشت.<br/><br/>در موضوع مهندسی و فناوری یک هزار و ۸ دانشگاه بررسی شده‌اند و این فهرست دانشگاه‌هایی را نشان می‌دهد که در رشته‌های مهندسی عمومی، مهندسی برق و الکترونیک، مهندسی مکانیک و هوافضا، مهندسی عمران و مهندسی شیمی پیشرو هستند.<br/><br/>۳۳ دانشگاه ایرانی در این رتبه‌بندی حضور دارند که بالاترین رتبه دانشگاه‌های ایرانی متعلق به دانشگاه تهران با رتبه ۲۰۱ - ۲۰۵ است.</p>
      <p>
        <b>جدول رتبه دانشگاه‌های ایرانی در رده بندی موضوعی تایمز ۲۰۲۰ «مهندسی و فناوری»</b>
      </p>
      <figure>
        <img src="https://snn.ir/files/fa/news/1398/9/3/847775_650.jpg"/>
      </figure>
      <figure>
        <img src="https://snn.ir/files/fa/news/1398/9/3/847781_453.jpg"/>
      </figure>
      <p>نکته مورد توجه در رتبه‌بندی موضوعی امسال تایمز در بخش علوم کامپیوتر، ورود ایران به این رتبه بندی برای نخستین بار در جمع ۲۵۰ دانشگاه برتر علوم کامپیوتر بود.<br/><br/>در علوم کامپیوتر امسال ۷۴۹ دانشگاه بررسی شدند و دانشگاه صنعتی شریف با رده ۲۰۱-۲۵۰ برای اولین به جمع ۲۵۰ دانشگاه برتر علوم کامپیوتر دنیا پیوست.  <br/><br/>در مجموع ۱۲ دانشگاه ایرانی در جمع ۷۴۹ دانشگاه برتر دنیا در علوم کامپیوتر قرار دارند که از رده‌های ۲۰۱-۲۵۰ تا +۶۰۱ را در بر می‌گیرد.</p>
      <p>
        <b>جدول دانشگاه‌های ایرانی حاضر در رتبه‌بندی ۲۰۲۰ تایمز «علوم کامپیوتر»</b>
      </p>
      <figure>
        <img src="https://snn.ir/files/fa/news/1398/9/3/847795_182.jpg"/>
      </figure>
      <figure>
        <img src="https://snn.ir/files/fa/news/1398/9/3/847805_898.jpg"/>
      </figure>
      <p>در رتبه بندی چهار شاخه علمی علوم زیستی، علوم فیزیکی، روانشناسی و علوم بالینی و سلامت را برای سال ۲۰۲۰ نظام بین المللی رتبه بندی تایمز «timeshighereducation» نیز شاهد رشد قابل توجه دانشگاه‌های ایرانی هستیم.<br/><br/> تایمز در این بررسی ۸۲۱ دانشگاه برتر در علوم زیستی، یک هزار و ۵۴ دانشگاه برتر در علوم فیزیک، ۴۹۴ دانشگاه برتر در روانشناسی و ۷۷۵ دانشگاه برتر در زمینه‌های علوم بالینی، کلینیکی و سلامت را رتبه بندی کرده است.<br/><br/>در حوزه علوم زیستی ۱۳ شاخص عملکردی از جمله علوم زیستی، علوم دامپزشکی، کشاورزی و جنگلداری و علوم ورزشی و ۸۲۱ دانشگاه مورد ارزیابی قرار گرفته اند.</p>
      <p>
        <b>۱۴ دانشگاه برتر ایران در رده بندی تایمز ۲۰۲۰ حوزه علوم زیستی</b>
      </p>
      <figure>
        <img src="https://snn.ir/files/fa/news/1398/9/3/847806_960.jpg"/>
        <figcaption>
          <b>۳۱ دانشگاه برتر ایران در رده بندی تایمز ۲۰۲۰ حوزه علوم فیزیکی</b>
        </figcaption>
      </figure>
      <figure>
        <img src="https://snn.ir/files/fa/news/1398/9/3/847812_971.jpg"/>
      </figure>
      <figure>
        <img src="https://snn.ir/files/fa/news/1398/9/3/847820_847.jpg"/>
      </figure>
      <p>در حوزه علوم روانشناسی نیز ۱۳ شاخص عملکردی از جمله روانشناسی آموزشی، ورزشی، تجاری، حیوانی و بالینی و ۴۹۴ دانشگاه ارزیابی شده اند. در حوزه روانشناسی تنها دانشگاه ایرانی دانشگاه تهران با رتبه جهانی ۳۰۱–۴۰۰ است.<br/><br/>در حوزه علوم بالینی و سلامت و بهداشت دانشگاه‌های های پیشتاز در پزشکی، دندانپزشکی و سایر موضوعات سلامت رتبه‌بندی شده‌اند. این رتبه بندی شامل ۷۷۵ دانشگاه است.</p>
      <p>
        <b>۹ دانشگاه برتر ایران در رده بندی تایمز ۲۰۲۰ حوزه علوم پزشکی، بالینی و سلامت</b>
      </p>
      <figure>
        <img src="https://snn.ir/files/fa/news/1398/9/3/847821_822.jpg"/>
      </figure>
    </article>
  </body>
</html>