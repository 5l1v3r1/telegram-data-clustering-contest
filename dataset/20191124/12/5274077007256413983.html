<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419063"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T12:57:00+00:00"/>
    <meta property="og:title" content="'המוסד ניסה לגייס אותי - ונעלם'"/>
    <meta property="og:description" content="בנו של מי שהיה נשיא סוריה בזמן תלייתו של המרגל הישראלי אלי כהן טוען כי המוסד ניסה לגייס אותו לסייע באיתור עצמותיו של כהן."/>
  </head>
  <body>
    <article>
      <h1>'המוסד ניסה לגייס אותי - ונעלם'</h1>
      <address><time datetime="2019-11-24T12:57:00+00:00">24 Nov 2019, 12:57</time> by <a rel="author">ערוץ 7</a></address>
      <p>המוסד ניסה לפני כשנתיים להשיג מידע על מקום קבורתו של המרגל הישראלי אלי כהן, באמצעות בנו של מי שהיה נשיא סוריה בשנות ה-60, כך פרסם היום (ראשון) אתר החדשות NewsHub בניו זילנד.</p>
      <p>חאלד אל-חפיד הוא בנו של מי שהיה נשיא סוריה בשנות ה-60, אמין אל חאפז, וכיום הוא חי בפרבר של העיר אוקלנד בניו זילנד.</p>
      <p>בחדשות 13 צוטטו דברים שאמר אל-חפיד לאתר, ולפיהם לפני כשנתיים עשה המוסד הישראלי ניסיון לגייס אותו בעזרת המודיעין הניו-זילנדי, על מנת שיסייע באיתור מקום עצמותיו של אלי כהן.</p>
      <p>"אני בנו של האדם היחיד שיודע איפה עצמותיו של כהן קבורות", אמר אל-חפיד לאתר, וסיפר כי סוכן של המודיעין הניו זילנדי עמד עמו בקשר בתחילת שנת 2018 באמצעות הודעות טקסט וניסה לגבש עסקה בינו לבין המוסד.</p>
      <p>לדבריו, הוא ביקש לקבל בתמורה לעזרתו סכום של מיליון דולר ואף העביר את פרטי חשבון הבנק שלו לאנשי המודיעין הניו-זילנדי, אשר העבירו את הבקשה למוסד. אלא שאנשי המוסד לא הגיבו לבקשת התשלום והעסקה לא התקדמה.</p>
      <p>כזכור, בשנים שפעל בסוריה הפך אלי כהן למקורב מאוד לאמין אל-חאפז.כאשר האחרון ביצע הפיכה ועלה לשלטון בסוריה, היתה לכהן נגישות חסרת תקדים לקבלת ההחלטות בסוריה. כהן היה כל כך מקורב לאל-חאפז עד שהאחרון רצה למנות אותו לתפקיד סגן שר ההגנה.</p>
    </article>
  </body>
</html>