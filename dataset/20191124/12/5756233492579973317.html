<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623124/%D8%A2%D8%BA%D8%A7%D8%B2-%D8%A7%D8%AA%D8%B5%D8%A7%D9%84-%D8%AE%D8%B7%D9%88%D8%B7-%D8%AA%D9%84%D9%81%D9%86-%D9%87%D9%85%D8%B1%D8%A7%D9%87-%D8%A7%DB%8C%D8%B1%D8%A7%D9%86%D8%B3%D9%84-%D8%A8%D9%87-%D8%A7%DB%8C%D9%86%D8%AA%D8%B1%D9%86%D8%AA-%D8%A7%D8%B2-%DB%B9-%D8%A7%D8%B3%D8%AA%D8%A7%D9%86-%D9%85%D8%B4%D8%AA%D8%B1%DA%A9%D8%A7%D9%86-%D8%AE%D8%B7%D9%88%D8%B7-%D9%87%D9%85%D8%B1%D8%A7%D9%87-%D8%A7%D9%88%D9%84-%D9%88-%D8%B1%D8%A7%DB%8C%D8%AA%D9%84-%D9%87%D9%85%DA%86%D9%86%D8%A7%D9%86-%D8%AF%D8%B1-%D8%A7%D9%86%D8%AA%D8%B8%D8%A7%D8%B1"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T12:14:00+00:00"/>
    <meta property="og:title" content="آغاز اتصال خطوط تلفن همراه ایرانسل به اینترنت از ۹ استان/ مشترکان خطوط همراه اول و رایتل همچنان در انتظار"/>
    <meta property="og:description" content="یک منبع آگاه در وزارت ارتباطات و فناوری اطلاعات از آغاز اتصال خطوط تلفن همراه ایرانسل به اینترنت از شب گذشته خبر داد و گفت: تا این لحظه هیچ یک از خطوط تلفن اپراتور همراه اول و رایتل با اینترنت متصل نشده‌اند."/>
  </head>
  <body>
    <article>
      <h1>آغاز اتصال خطوط تلفن همراه ایرانسل به اینترنت از ۹ استان/ مشترکان خطوط همراه اول و رایتل همچنان در انتظار</h1>
      <address>
        <time datetime="2019-11-24T12:14:00+00:00">24 Nov 2019, 12:14</time>
      </address>
      <p>
        <i>یک منبع آگاه در وزارت ارتباطات و فناوری اطلاعات از آغاز اتصال خطوط تلفن همراه ایرانسل به اینترنت از شب گذشته خبر داد و گفت: تا این لحظه هیچ یک از خطوط تلفن اپراتور همراه اول و رایتل با اینترنت متصل نشده‌اند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>از بیست‌وپنجم آبان‌ماه علاوه بر اینترنت خطوط تلفن‌ثابت و اینترنت خطوط تلفن‌همراه در سراسری کشور قطع شد.</p>
      <p>پس از اتصال خطوط تلفن ثابت به اینترنت در روز پایانی آبان ماه، دیروز یک مقام مسئول در وزارت ارتباطات و فناوری اطلاعات در گفت‌وگو با ایلنا از اتصال اینترنت خطوط تلفن همراه در بیشتر استان‌ها خبر داد.</p>
      <figure>
        <img src="https://aftabnews.ir/files/fa/news/1398/9/3/362993_246.jpg"/>
      </figure>
      <p>پیگیری از منابع مطلع در وزارت ارتباطات نشان می‌دهد که از شب گذشته اتصال خطوط تلفن همراه ایرانسل به اینترنت آغاز شده است، اما همچنان مشترکان خطوط همراه اول و رایتل از سرویس اینترنت محروم هستند.</p>
      <p>در حال حاضر تمام خطوط تلفن همراه ایرانسل در برخی نقاط استان‌های خراسان رضوی، گلستان، سمنان، یزد، چهارمحال و بختیاری، همدان، اردبیل، زنجان و ایلام به اینترنت متصل شده‌اند و اتصال به اینترنت مشترکان این اپراتور در سایر استان‌ها ادامه دارد.</p>
      <p>گفتنی است؛ اتصال اینترنت اپراتور رایتل به صورت استانی در حال انجام است و به محض اتصال، برای مشترکین پیامکی مبنی بر امکان استفاده از اینترنت ارسال خواهد شد.</p>
    </article>
  </body>
</html>