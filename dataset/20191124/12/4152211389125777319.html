<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/sport/news/594277/%E0%A6%AE%E0%A6%BE%E0%A6%A8%E0%A6%BF%E0%A6%95%E0%A6%97%E0%A6%9E%E0%A7%8D%E0%A6%9C%E0%A7%87-%E0%A6%AA%E0%A7%8D%E0%A6%B0%E0%A6%A5%E0%A6%AE-%E0%A6%AC%E0%A6%BF%E0%A6%AD%E0%A6%BE%E0%A6%97-%E0%A6%AB%E0%A7%81%E0%A6%9F%E0%A6%AC%E0%A6%B2-%E0%A6%B2%E0%A6%BF%E0%A6%97-%E0%A6%B6%E0%A7%81%E0%A6%B0%E0%A7%81"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T12:27:00+00:00"/>
    <meta property="og:title" content="মানিকগঞ্জে প্রথম বিভাগ ফুটবল লিগ শুরু"/>
    <meta property="og:description" content="মানিকগঞ্জে শুরু হয়েছে হাফিজুল ইসলাম উট্টু স্মৃতি প্রথম বিভাগ ফুটবল লিগ। রবিবার সকালে শহীদ মিরাজ-তপন স্টেডিয়ামে এই প্রতিযোগিতার উদ্বোধন করেন স্থানীয় সরকার বিভাগের উপ-পরিচালক ফৌজিয়া খান। এসময় আরও উপস্থিত ছিলেন জেলা ক্রীড়া সংস্থার সাধারণ সম্পাদক সুদেব কুমার সাহা, পৃষ্ঠপোষক সাইদুর রহমান..."/>
  </head>
  <body>
    <article>
      <h1>মানিকগঞ্জে প্রথম বিভাগ ফুটবল লিগ শুরু</h1>
      <address><time datetime="2019-11-24T12:27:00+00:00">24 Nov 2019, 12:27</time> by <a rel="author">মানিকগঞ্জ প্রতিনিধি</a></address>
      <figure>
        <img src="http://cdn.banglatribune.com/contents/cache/images/700x0x1/uploads/media/2019/11/24/32c2fbc073b53b087c84d278bac75669-5dda748c24061.jpg"/>
        <figcaption>মানিকগঞ্জে প্রথম ডিভিশন ফুটবল শুরু</figcaption>
      </figure>
      <p>
        <b>মানিকগঞ্জে শুরু হয়েছে হাফিজুল ইসলাম উট্টু স্মৃতি প্রথম বিভাগ ফুটবল লিগ। রবিবার সকালে শহীদ মিরাজ-তপন স্টেডিয়ামে এই প্রতিযোগিতার উদ্বোধন করেন স্থানীয় সরকার বিভাগের উপ-পরিচালক ফৌজিয়া খান।</b>
      </p>
      <p>এসময় আরও উপস্থিত ছিলেন জেলা ক্রীড়া সংস্থার সাধারণ সম্পাদক সুদেব কুমার সাহা, পৃষ্ঠপোষক সাইদুর রহমান খান তুহিন, লিগ পরিচালনা কমিটির আহ্বায়ক গাজী খায়রুল হুদা ফারুক, সদস্য সচিব সাজেদুল আলম তপন, জেলা ক্রীড়া সংস্থার নির্বাহী সদস্য একেএম হামিদুর রশীদ ফিরোজ, বাসুদেব সাহা, প্রদীপ শিকদার রিপন, একেএম আব্বাস আকন মিল্টন, আনিসুর রহমান হিমু সহ জেলা ফুটবল অ্যাসোসিয়েশন ও বিভিন্ন ক্রীড়া সংগঠনের প্রতিনিধিরা।</p>
      <p>উদ্বোধনী খেলায় হরিরামপুর উপজেলার এস এস সাকুচিয়া ক্লাব ৫-১ গোলে ঘিওর উপজেলার চর কোশুন্ডা ইয়াং স্পোর্টিং ক্লাবকে হারায়।</p>
      <p>জেলা ক্রীড়া সংস্থা ও জেলা ফুটবল অ্যাসোসিয়েশন আয়োজিত এই লিগে অংশ নিচ্ছে জেলার বিভিন্ন উপজেলার ৭টি ফুটবল দল। এই প্রতিযোগিতার চ্যাম্পিয়ন দল আগামী বছর বাংলাদেশ প্রিমিয়ার ডিভিশন লিগে খেলার টিকিট পাবে।</p>
      <footer>/এফএইচএম/</footer>
    </article>
  </body>
</html>