<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/eredivisie-pilkarze-i-kibice-przeciwko-rasizmowi,987857.html"/>
    <meta property="og:site_name" content="TVN24"/>
    <meta property="article:published_time" content="2019-11-24T12:08:00+00:00"/>
    <meta property="og:title" content="Gracze Eredivisie zjednoczeni w walce z rasizmem. &quot;Piłka nożna należy do wszystkich&quot;"/>
    <meta property="og:description" content="Zgodnie z zapowiedziami sobotnie mecze holenderskiej ekstraklasy rozpoczęły się z minutowym opóźnieniem. To odpowiedź na rasistowski skandal, do którego doszło w ubiegłym tygodniu w niższej klasie ..."/>
  </head>
  <body>
    <article>
      <h1>Gracze Eredivisie zjednoczeni w walce z rasizmem. "Piłka nożna należy do wszystkich"</h1>
      <address>
        <time datetime="2019-11-24T12:08:00+00:00">24 Nov 2019, 12:08</time>
      </address>
      <slideshow>
        <figure>
          <img src="https://r-scale-60.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/e0cce3e5-e43b-40e2-88ba-2f74b611e911.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/36a2aa47-339a-4d6e-978f-b3722fecc69d-480p.mp4" autoplay="" loop=""/>
          <figcaption>Protest przeciwko rasizmowi w meczu Ajax - Heracles....</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/84c991ac-4c97-4e1d-9adb-b79156e1a017-480p.mp4"/>
          <figcaption>Rasistowskie okrzyki w meczu ligi holenderskiej</figcaption>
        </figure>
        <figcaption>Protest przeciwko rasizmowi w meczu Ajax - Heracles Foto: PAP/EPA | Video: Eurosport</figcaption>
      </slideshow>
      <h3>Zgodnie z zapowiedziami sobotnie mecze holenderskiej ekstraklasy rozpoczęły się z minutowym opóźnieniem. To odpowiedź na rasistowski skandal, do którego doszło w ubiegłym tygodniu w niższej klasie rozgrywkowej w starciu Den Bosch z Excelsiorem Rotterdam. "Rasizm? Więc nie gramy w piłkę" - głosiło hasło wyświetlane na stadionowych telebimach.</h3>
      <related>
        <a href="https://eurosport.tvn24.pl/pilka-nozna,105/zbieracz-bawelny-obrazany-pilkarz-opuscil-boisko,986458.html"/>
      </related>
      <p>W ubiegłą niedzielę fani ekipy Den Bosch prowokowali czarnoskórego piłkarza Excelsioru Ahmada Mendesa Moreirę obraźliwymi przyśpiewkami i zwierzęcymi odgłosami. Zawodnik gości nie wytrzymał i opuścił boisko. Wrócił dopiero po namowach kolegów z drużyny.</p>
      <h3>"Kampania zwraca uwagę na agresję słowną i dyskryminację"</h3>
      <p>Wydarzenia z tego meczu wzburzyły holenderskie środowisko piłkarskie. W porozumieniu władz ekstraklasy (Eredivisie), I ligi (Eerste Divisie), klubów i Holenderskiej Federacji Piłkarskiej przygotowano specjalną akcję, mającą na celu napiętnowanie skandalicznych zachowań. Zamiast rozpoczynać mecze po pierwszym gwizdku sędziego, wszyscy zgromadzeni na murawie i trybunach przez minutę oklaskami wyrażali swoje poparcie dla hasła wyświetlanego na stadionowych telebimach: "Rasizm? Więc nie gramy w piłkę".</p>
      <p>"Kampania zwraca uwagę na agresję słowną i dyskryminację panującą na holenderskich stadionach piłkarskich. Ma na celu uświadomienie fanom, że piłka nożna należy do wszystkich, bez względu na pochodzenie kulturowe, religię czy preferencje seksualne" - wyjaśnili organizatorzy akcji.</p>
      <p>W piątek protestowano również na boiskach I ligi. Podczas spotkania Excelsioru z Volendam kibice z Rotterdamu prezentowali wymowne transparenty z hasłem: "Pokaż rasizmowi czerwoną kartkę".</p>
      <p>W niedzielę nastąpi dokończenie 14. kolejki rozgrywek Eredivisie.</p>
      <p> </p>
      <figure>
        <img src="https://r-scale-e0.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/5d241f07-5f6d-4275-ba0a-0a6aa414162b.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Fani Excelsioru okazali swój sprzeciw wobec rasistowskich zachowań<cite>Źródło: Getty Images</cite></figcaption>
      </figure>
      <p>Autor: jac / Źródło: eurosport.pl</p>
    </article>
  </body>
</html>