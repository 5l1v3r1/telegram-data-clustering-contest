<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779766/%D8%A8%D8%B1%DA%AF%D8%B2%D8%A7%D8%B1%DB%8C-%D8%B3%D9%84%D8%B3%D9%84%D9%87-%D8%AC%D9%84%D8%B3%D8%A7%D8%AA-%D8%B4%D8%B9%D8%B1-%D9%81%D8%A7%D8%B7%D9%85%DB%8C-%D8%B3-%D8%A8%D8%A7-%D8%AD%D8%B6%D9%88%D8%B1-%D9%85%D8%AD%D9%85%D8%AF%D8%B9%D9%84%DB%8C-%D9%85%D8%AC%D8%A7%D9%87%D8%AF%DB%8C"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T12:24:24+00:00"/>
    <meta property="og:title" content="وحید قاسمی به مهر خبر داد برگزاری سلسله جلسات شعر فاطمی(س) با حضور محمدعلی مجاهدی"/>
    <meta property="og:description" content="وحید قاسمی شاعر آئینی از برگزاری سلسله جلسات کارگاهی شعر فاطمی به همت مجمع شاعران اهل بیت(س) و کارگاه شعر آئینی «باب النجات» خبر داد."/>
  </head>
  <body>
    <article>
      <h1>وحید قاسمی به مهر خبر داد برگزاری سلسله جلسات شعر فاطمی(س) با حضور محمدعلی مجاهدی</h1>
      <address><time datetime="2019-11-24T12:24:24+00:00">24 Nov 2019, 12:24</time> by <a rel="author" href="https://www.mehrnews.com/archive?jr=710" target="_blank">علیرضا جباری دارستانی</a></address>
      <p>وحید قاسمی با اعلام این خبر، درباره این جلسات کارگاهی به <a href="https://www.mehrnews.com/">خبرنگار مهر</a> گفت: کارگاه شعر فاطمی با حضور استاد محمدعلی مجاهدی به همت کارگاه شعر آئینی «باب النجات» و همکاری مجمع شاعران اهلبیت برگزار می‌شود.</p>
      <p>این شاعر و فعال حوزه شعر آئینی اظهار کرد: در این سلسله علاوه بر استاد مجاهدی (پروانه)، چهره‌های دیگری مانند سیدمهدی حسینی، سعید بیابانکی، محمد عظیمی و دیگر اساتید حضور خواهند داشت و سخنرانی خواهد کرد.</p>
      <p>به گفته قاسمی سلسله جلسات شعر فاطمی دوشنبه‌های آذر و دی ماه در سالم مرحوم امیرحسین فردی در حوزه هنری واقع در خیابان سمیه، نرسیده به خیابان حافظ، برگزار می‌شود.</p>
      <p>وی در پایان گفت: نخستین جلسه از این سلسله جلسات با عنوان «سیمای حضرت زهرا(س) در شعر فارسی» فردا، دوشنبه چهارم آذر ماه با حضور استاد مجاهدی برگزار می‌شود. </p>
    </article>
  </body>
</html>