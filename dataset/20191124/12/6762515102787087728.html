<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/pilka-nozna/pko-ekstraklasa/pogon-szczecin/pko-ekstraklasa-pogon-szczecin-legia-warszawa-adam-buksa-po-meczu/ecz2jk4"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-24T12:21:00+00:00"/>
    <meta property="og:title" content="Buksa: Po drugim golu kontrolowaliśmy sytuację"/>
    <meta property="og:description" content="– Od początku drugiej połowy Legia ponownie nas mocno zaatakowała, przetrwaliśmy to, strzeliliśmy drugiego gola i od tego momentu całkowicie kontrolowaliśmy przebieg rywalizacji – powiedział napastnik Pogoni Adam Buksa po wygranej 3:1 z Legią Warszawa. 23-latek zdobył dwie bramki i miał asystę."/>
  </head>
  <body>
    <article>
      <h1>Buksa: Po drugim golu kontrolowaliśmy sytuację</h1>
      <address><time datetime="2019-11-24T12:21:00+00:00">24 Nov 2019, 12:21</time> by <a rel="author" href="https://www.przegladsportowy.pl/autorzy/mateusz-janiak" target="_blank">Mateusz Janiak</a></address>
      <p>
        <b>
          <b>– Od początku drugiej połowy Legia ponownie nas mocno zaatakowała, przetrwaliśmy to, strzeliliśmy drugiego gola i od tego momentu całkowicie kontrolowaliśmy przebieg rywalizacji – powiedział napastnik Pogoni Adam Buksa po wygranej 3:1 z Legią Warszawa. 23-latek zdobył dwie bramki i miał asystę.</b>
        </b>
      </p>
      <p>
        <a href="https://plebiscyt.przegladsportowy.pl/">Głosuj na Roberta Lewandowskiego w 85. Plebiscycie „Przeglądu Sportowego” &gt;&gt;</a>
      </p>
      <p>
        <b>MATEUSZ JANIAK: Pogoń pierwszy raz od 42 lat i drugi w historii pokonała dwukrotnie Legię w trakcie jednego sezonu. Jak oceniasz spotkanie z perspektywy boiska?</b>
      </p>
      <p><b>ADAM BUKSA:</b> Mecz miał różne fazy. Przez pierwsze 10, może 15 minut przeciwnicy nas cisnęli, mieliśmy kłopot z wyjściem spod ich pressingu. Zdobycie bramki dodało nam pewności siebie i pozwoliło opanować opanować sytuację na murawie. Od początku drugiej połowy Legia ponownie nas mocno zaatakowała, przetrwaliśmy to, strzeliliśmy drugiego gola i od tego momentu całkowicie kontrolowaliśmy przebieg rywalizacji. Znów jesteśmy liderem i bardzo nas to cieszy. Osiągnęliśmy cel na sobotę.</p>
      <p>
        <b>MATEUSZ JANIAK: Pierwszą okazję do zdobycia bramki, gdy po niecelnym podaniu Marko Vešovicia biegłeś sam na sam z Radosławem Majeckim, zmarnowałeś z powodu złego przyjęcia piłki. Drugą już wykorzystałeś i to z dużym spokojem.</b>
      </p>
      <p><b>ADAM BUKSA: </b>Przy pierwszej szansie popełniłem masę błędów. Skupiłem się na tym, że Mateusz Wieteska biegł w moim kierunku z prawej strony i zależało mi, by nie pozwolić mu wejść przede mnie, ale nie kontrolowałem, gdzie jest Majecki i ostatecznie oddałem mu futbolówkę. Przy drugiej już nie powtórzyłem tych pomyłek. Moja intencja była taka, by w drugim kontakcie z piłką uderzyć w kierunku dalszego słupka. Udało się to w trzecim czy czwartym, bo trochę została mi pod nogą. Kąt był spory, nie był to łatwy strzał, jednak precyzyjny i na szczęście było 1:0.</p>
      <p>
        <b>MATEUSZ JANIAK: Noga drżała przy wykonywaniu jedenastki?</b>
      </p>
      <p><b>ADAM BUKSA: </b>Rzutom karnym zawsze towarzyszy dreszczyk emocji, natomiast bardzo dużo trenuje i uważam, że staje się w tym ciągle lepszy. Coraz pewniej wykonuje jedenastki. Jasne, to jest gra nerwów, pewnie niejedną jeszcze zmarnuje w karierze, ale o tym teraz nie ma co myśleć. Trzeba wziąć piłkę, zrobić to, co się założyło przed strzałem i zdobyć bramkę.</p>
      <related>
        <a href="http://onet.tv/s/przegladsportowy/prezes-hiszpanskiej-federacji-to-wielki-hipokryta-kazda-jego-decyzja-budzi/j7x9yv"/>
      </related>
    </article>
  </body>
</html>