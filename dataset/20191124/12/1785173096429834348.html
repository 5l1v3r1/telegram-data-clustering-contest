<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-senatorul-lucian-romascanu-indemn-pentru-romani-de-a-merge-la-vot-e-important-sa-fii-parte-a-lucrurilor-care-se-intampla-la-tine-in-tara-1922405024412019111219179089"/>
    <meta property="og:site_name" content="News.ro"/>
    <meta property="article:published_time" content="2019-11-24T12:50:41+00:00"/>
    <meta property="og:title" content="Alegeri prezidenţiale 2019 – Senatorul Lucian Romaşcanu, îndemn pentru români de a merge la vot: E important să fii parte a lucrurilor care se întâmplă la tine în ţară"/>
    <meta property="og:description" content="Senatorul PSD, Lucian Romaşcanu, fost ministru al Culturii, a votat duminică pentru ”energie” şi pentru un preşedinte care să fie non-stop în slujba cetăţeanului."/>
  </head>
  <body>
    <article>
      <h1>Alegeri prezidenţiale 2019 – Senatorul Lucian Romaşcanu, îndemn pentru români de a merge la vot: E important să fii parte a lucrurilor care se întâmplă la tine în ţară</h1>
      <address><time datetime="2019-11-24T12:50:41+00:00">24 Nov 2019, 12:50</time> by <a rel="author">Departamentul Social</a></address>
      <p>
        <b>Senatorul PSD, Lucian Romaşcanu, fost ministru al Culturii, a votat duminică pentru ”energie” şi pentru un preşedinte care să fie non-stop în slujba cetăţeanului.</b>
      </p>
      <p>Întrebat dacă a votat cu inima sau cu raţiunea, Romaşcanu a declarat: ”În primul rând, ca şi data trecută, spun că am votat, ceea ce e important şi - dacă mesajul ajunge astăzi la lume – este acela de a ieşi din casă şi de a merge la vot, indiferent de vreme, pentru că e important să fii parte a lucrurilor care se întâmplă la tine în ţară. Am votat pentru ceea ce am spus de atâta vreme: am votat pentru energie, am votat pentru combativitate, pentru cineva care să fie în slujba poporului român tot timpul: 7 zile din 7, 24 de ore pe zi, cu mai puţine vacanţe şi cu mai multă implicare”.</p>
      <p>Senatorul PSD de Buzău, a adăugat că îşi doreşte pace socială, iar românii să revină acasă: ”Lucrul pe care cei dinainte au reuşit să-l strice: pace socială, reunirea românilor între ei, în ţară, dar şi din ţară cu cei de afară, să dispară această separare şi această împărţire a românilor în buni şi răi, în ai mei şi ai lor, în de aici şi de acolo. E important să fim iarăşi toţi, în aceaşi loc, în acelaşi timp, mai ales la 101 ani de la Marea Unire a României.”</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>