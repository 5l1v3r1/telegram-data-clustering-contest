<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125893/dimoskopisi-probadisma-16-monadon-gia-nd-enanti-toy-syriza"/>
    <meta property="og:site_name" content="Insider"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="Προβάδισμα 16 μονάδων για ΝΔ έναντι του ΣΥΡΙΖΑ"/>
    <meta property="og:description" content="Διαφορά 16,3 μονάδων καταγράφει η Νέα Δημοκρατία έναντι του ΣΥΡΙΖΑ σε δημοσκόπηση της Metron Analysis."/>
  </head>
  <body>
    <article>
      <h1>Προβάδισμα 16 μονάδων για ΝΔ έναντι του ΣΥΡΙΖΑ</h1>
      <h2>Διαφορά 16,3 μονάδων καταγράφει η Νέα Δημοκρατία έναντι του ΣΥΡΙΖΑ σε δημοσκόπηση της Metron Analysis.</h2>
      <address>
        <time datetime="2019-11-24T12:00:00+00:00">24 Nov 2019, 12:00</time>
      </address>
      <p>Ξεκάθαρο προβάδισμα 16,3 μονάδων καταγράφει η <b>Νέα Δημοκρατία </b>έναντι του <b>ΣΥΡΙΖΑ</b> σε μια σειρά από ζητήματα αποτυπώνεται στη <a href="https://www.tovima.gr/2019/11/23/politics/dimoskopisi-sto-vima-tis-kyriakis-provadisma-ano-ton-16-monadon-gia-nd-enanti-tou-syriza/">δημοσκόπηση της εταιρείας Metron Analysis για το «Βήμα της Κυριακής» (24/11</a>).</p>
      <p>Συγκεκριμένα, στην πρόθεση ψήφου, η ΝΔ συγκεντρώνει 37,6% (έναντι 38,5% τον Οκτώβριο), με τον ΣΥΡΙΖΑ να ακολουθεί με 21,3%, με την διαφορά να είναι 16,3 μονάδες.</p>
      <p>Την τρίτη θέση στην πρόθεση ψήφου λαμβάνει το Κίνημα Αλλαγής με 6,2%, ακολουθεί το ΚΚΕ με 4,8%, η Ελληνική Λύση με 4,2% και το ΜέΡΑ25 με 3,8%.</p>
      <p>Στην δημοφιλία των πολιτικών αρχηγών, πρώτος είναι ο Κυριάκος Μητσοτάκης (64%), στη δεύτερη θέση είναι η Φώφη Γεννηματά (39%) και τρίτος ο Αλέξης Τσίπρας (38%).<br/><br/>Το 64% των πολιτών θεωρεί επιτυχημένο τον τρόπο με τον οποίο ασκεί τα καθήκοντά του ο πρωθυπουργός, ενώ ο πρόεδρος του ΣΥΡΙΖΑ συγκεντρώνει 25% θετικών γνωμών ως αρχηγός της αξιωματικής αντιπολίτευσης.0</p>
      <h3>Καταλληλότερος πρωθυπουργός ο Κυριάκος Μητσοτάκης</h3>
      <p>Καταλληλότερος πρωθυπουργός είναι ο Κυριάκος Μητσοτάκης με ποσοστό 45%, έναντι του 16% του Αλέξη Τσίπρα.</p>
      <p>Το μεταναστευτικό είναι το θέμα που προβληματίζει τους πολίτες σε ποσοστό 33%, αφήνοντας στη δεύτερη και τρίτη θέση της λίστας την οικονομία και την ανεργία, με ποσοστά 28% και 14%, αντιστοίχως.</p>
      <p>Το 41% της κοινής γνώμης πιστεύει ότι οι οικονομικές συνθήκες θα βελτιωθούν τους επόμενους μήνες και το 53% ότι η χώρα κινείται προς τη σωστή κατεύθυνση.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/121033/dimoskopisi-marc-mprosta-me-161-i-nd"/>
        <a href="https://www.insider.gr/eidiseis/politiki/116516/dimoskopisi-rass-probadisma-92-monadon-gia-ti-nd-oriaka-mpainei-sti-boyli"/>
        <a href="https://www.insider.gr/eidiseis/politiki/116422/dimoskopisi-mrb-kleidonei-i-aytodynamia-tis-nd-se-kathe-eklogiko-senario"/>
      </related>
    </article>
  </body>
</html>