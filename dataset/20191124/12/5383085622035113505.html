<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziaruldeiasi.ro/stiri/iesean-confuz-pentru-ca-nu-a-putut-cumpara-bere-la-magazin-quot-dar-am-votat-dejaquot--237017.html"/>
    <meta property="og:site_name" content="www.ziaruldeiasi.ro"/>
    <meta property="article:published_time" content="2019-11-24T12:50:00+00:00"/>
    <meta property="og:title" content="Ieșean confuz pentru că nu a putut cumpăra bere la magazin: &quot;Dar am votat deja&quot;!"/>
    <meta property="og:description" content="În ziua votării, între orele 7:00 - 21:00 sunt interzise comercializarea şi consumul băuturilor alcoolice în spaţiile din jurul secţiilor de votare pe o rază de 500 de metri."/>
  </head>
  <body>
    <article>
      <h1>Ieșean confuz pentru că nu a putut cumpăra bere la magazin: "Dar am votat deja"!</h1>
      <address><time datetime="2019-11-24T12:50:00+00:00">24 Nov 2019, 12:50</time> by <a rel="author">Ziarul de Iasi</a></address>
      <p>
        <b>În ziua votării, între orele 7:00 - 21:00 sunt interzise comercializarea şi consumul băuturilor alcoolice în spaţiile din jurul secţiilor de votare pe o rază de 500 de metri.</b>
      </p>
      <p>Prevederile sunt înscrise în <b>legea 370/2004</b>, însă aceasta nu le este foarte clară cetățenilor. La noi <b>toate secțiile de vot sunt amenajate în apropierea chioșcurilor și magazinelor</b>, nemulțumiți de legislație fiind și comercianții care ies în pierdere și cetățenii care nu-și pot cumpăra nici măcar o bere pe care să o consume în fața televizorului, acasă.</p>
      <p>Un bărbat care a mers la Carrefour Express în Păcurari a rămas nedumerit în fața casierei, fiind <b>pe punctul de a-și scoate buletinul</b> cu dovada că a fost deja la vot și că de acum se poate ameți. Vânzătoarea i-a explicat că este interzisă comercializarea băuturilor alcoolice pe tot parcursul zilei.</p>
      <p><i><b>"Dar am votat deja"</b></i>, a spus acesta, confuz, neștiind care magazin se află mai departe de o secție de votare.</p>
      <p>Cel mai probabil, acesta ar fi nevoit să ajungă la un <b>supermarket din afara orașului</b>, dacă ar vrea neapărat să cumpere alcool.</p>
    </article>
  </body>
</html>