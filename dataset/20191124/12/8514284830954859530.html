<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hirtv.hu/ahirtvkekhirei/gazriaszto-fegyverrel-lovoldozott-egy-ferfi-pecsen-2490813"/>
    <meta property="og:site_name" content="hírTV"/>
    <meta property="article:published_time" content="2019-11-24T12:02:00+00:00"/>
    <meta property="og:title" content="Gázriasztó fegyverrel lövöldözött egy férfi Pécsen"/>
    <meta property="og:description" content="A bejelentésre kiérkező rendőrök több embert előállítottak."/>
  </head>
  <body>
    <article>
      <h1>Gázriasztó fegyverrel lövöldözött egy férfi Pécsen</h1>
      <address><time datetime="2019-11-24T12:02:00+00:00">24 Nov 2019, 12:02</time> by <a rel="author">MTI</a></address>
      <h4>Több lövést is leadott gázriasztó fegyveréből egy 21 éves férfi vasárnap hajnalban Pécsen, miután ő és egy másik férfi vitába keveredett egy családdal az Expo Center rendezvényközpont folyosóján - közölte a Baranya Megyei Rendőr-főkapitányság a police.hu-n.</h4>
      <p>A közlemény szerint a lövések következtében nem sérült meg senki. A bejelentésre kiérkező rendőrök több embert előállítottak.</p>
      <p>Berlász Viktória, a megyei rendőrség sajtóreferense az MTI érdeklődésére elmondta, szombatról vasárnapra virradóra elektronikus zenei fesztivált tartottak a rendezvényközpontban.</p>
      <p>Az ügy részleteinek tisztázása folyamatban van, bővebb tájékoztatást csak a későbbiekben tudnak adni - tette hozzá.</p>
      <p> </p>
      <p> </p>
      <p>MTI</p>
    </article>
  </body>
</html>