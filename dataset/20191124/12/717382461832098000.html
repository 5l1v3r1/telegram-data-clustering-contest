<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://amalfinotizie.it/cava-de-tirreni-rissa-tra-cittadino-straniero/"/>
    <meta property="og:site_name" content="AmalfiNotizie.it"/>
    <meta property="article:published_time" content="2019-11-24T12:09:23+00:00"/>
    <meta property="og:title" content="Cava de’ Tirreni: Rissa alla Stazione tra Cittadino e Straniero per Atti Osceni"/>
    <meta property="og:description" content="A Cava de' Tirreni un Residente e un Africano sono venuti alle Mani vicino la Stazione. Lo Straniiero urinava in Pubblico davanti a Tutti."/>
  </head>
  <body>
    <article>
      <h1>Cava de’ Tirreni: Rissa alla Stazione tra Cittadino e Straniero per Atti Osceni</h1>
      <address><time datetime="2019-11-24T12:09:23+00:00">24 Nov 2019, 12:09</time> by <a rel="author" href="https://amalfinotizie.it/author/giovanna-salvio/" target="_blank">Giovanna Salvio</a></address>
      <p>Qualche giorno fa a <b>Cava de’ Tirreni</b> due uomini, un <b>cittadino</b> e un <b>uomo</b> di <b>origine africana</b>, sono <b>venuti alle mani</b> nei <b>pressi</b> della <b>stazione ferroviaria</b>.</p>
      <p>Sembra che lo <b>straniero</b> abbia <b>mostrato</b> in pubblico le sue <b>parti intime</b>.</p>
      <p>Da lì, il cavese lo ha redarguito, e dal battibecco nato a parole, si è passati ai fatti.</p>
      <p>Ecco cosa è successo.</p>
      <h3>Cava de’ Tirreni: Rissa Tra Cittadino e Africano alla Stazione</h3>
      <p>Il fatto è stato raccontato sui social direttamente dal cittadino cavese in questione.</p>
      <p>Erano circa le 11.30 dello scorso Giovedì 21 Novembre, e l’uomo si apprestava ad entrare nel bar vicino la stazione ferroviaria di <a href="https://amalfinotizie.it/cava-de-tirreni-marcia-per-la-vita/">Cava</a> de’ Tirreni per prendere un caffè.</p>
      <p>Ad un tratto, il cittadino cavese notava una persona di spalle lì vicino.</p>
      <p>In un primo momento aveva pensato che fosse qualche tecnico del Comune che stava lavorando.</p>
      <p>Quando invece la persona si è girata, si è rivelata essere un africano che aveva le parti intime scoperte.</p>
      <p>Lo straniero stava urinando praticamente, in pieno giorno e in presenza di altri, anche di ragazzine, che sostavano ad attendere i mezzi pubblici vicino alla fermata.</p>
      <p>Così, il cavese, innervositosi per ciò a cui stava assistendo, ha immediatamente rimproverato l’immigrato urlando.</p>
      <p>Quest’ultimo, ha reagito rispondendogli con tono secco ed ostile di farsi i fatti propri.</p>
      <p>Non solo, l’africano ha anche preso a spintoni il cittadino di Cava de’ Tirreni, mollandogli perfino uno schiaffo.</p>
      <p>Il cavese a sua volta si è difeso, e così è scoppiata la rissa con annessi calci e pugni.</p>
      <p>Sembrava che a un certo momento gli animi si fossero placati, ma all’improvviso l’africano  si è avventato alle spalle dell’uomo.</p>
      <p>Da notare che aveva ancora la zip dei pantaloni aperta.</p>
      <p>Lo straniero è riuscito a trascinare addirittura il cavese in strada, con il rischio di farlo investire da qualche auto che si trovava a passare.</p>
      <p>L’uomo di Cava ha così deciso finalmente di chiamare le forze dell’ordine, che sono intervenute subito sul posto.</p>
      <p>Purtroppo, nel frattempo, l’africano si era già allontanato.</p>
    </article>
  </body>
</html>