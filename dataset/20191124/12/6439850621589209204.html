<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462903/%E0%A6%95%E0%A7%87%E0%A6%A8%E0%A6%BF%E0%A7%9F%E0%A6%BE%E0%A7%9F-%E0%A6%AC%E0%A7%83%E0%A6%B7%E0%A7%8D%E0%A6%9F%E0%A6%BF-%E0%A6%AD%E0%A7%82%E0%A6%AE%E0%A6%BF%E0%A6%A7%E0%A6%B8%E0%A7%87-%E0%A6%A8%E0%A6%BF%E0%A6%B9%E0%A6%A4-%E0%A6%AC%E0%A7%87%E0%A7%9C%E0%A7%87-%E0%A7%A9%E0%A7%AC"/>
    <meta property="og:site_name" content="Daily Janakantha"/>
    <meta property="article:published_time" content="2019-11-24T12:44:00+00:00"/>
    <meta property="og:title" content="কেনিয়ায় বৃষ্টি-ভূমিধসে নিহত বেড়ে ৩৬"/>
    <meta property="og:description" content="অনলাইন ডেস্ক ॥ কেনিয়ার উত্তর-পশ্চিমাঞ্চলে ভারী বৃষ্টিপাতের কারণে সৃষ্ট ভূমিধসে নিহতের সংখ্যা বেড়ে দাঁড়িয়েছে ৩৬। এদের মধ্যে সাতজনই শিশু। স্থানীয় এক কর্মকর্তা এ তথ্য জানিয়েছেন। শুক্রবার পশ্চিমাঞ্চলীয় পোকোট কাউন্টিতে তীব্র বর্ষণের কারণে ভূমিধসের ঘটনা ঘটেছে। এটি উগান্ডা সীমান্তে অবস্থিত। ভারী বৃষ্টিপাতের কারণে সৃষ্ট বন্যায় চারটি ব্রিজ ..."/>
  </head>
  <body>
    <article>
      <h1>কেনিয়ায় বৃষ্টি-ভূমিধসে নিহত বেড়ে ৩৬</h1>
      <address>
        <time datetime="2019-11-24T12:44:00+00:00">24 Nov 2019, 12:44</time>
      </address>
      <figure>
        <img src="http://www.dailyjanakantha.com/files/201911/1574603023_19.jpg"/>
      </figure>
      <p>অনলাইন ডেস্ক ॥ কেনিয়ার উত্তর-পশ্চিমাঞ্চলে ভারী বৃষ্টিপাতের কারণে সৃষ্ট ভূমিধসে নিহতের সংখ্যা বেড়ে দাঁড়িয়েছে ৩৬। এদের মধ্যে সাতজনই শিশু। স্থানীয় এক কর্মকর্তা এ তথ্য জানিয়েছেন।</p>
      <p>শুক্রবার পশ্চিমাঞ্চলীয় পোকোট কাউন্টিতে তীব্র বর্ষণের কারণে ভূমিধসের ঘটনা ঘটেছে। এটি উগান্ডা সীমান্তে অবস্থিত। ভারী বৃষ্টিপাতের কারণে সৃষ্ট বন্যায় চারটি ব্রিজ ভেসে গেছে। এছাড়া বেশ কিছু গ্রামও ক্ষতিগ্রস্ত হয়েছে।</p>
      <p>পোকোট কাউন্টির সিনেটর স্যামুয়েল পোঘিসিও সংবাদ সংস্থা রয়টার্সকে বলেন, আমরা এটা নিশ্চিত করছি যে, এখন পর্যন্ত ৩৬ জনের মৃত্যু হয়েছে। বেশ কয়েকজন নিখোঁজ রয়েছে বলে আমরা ধারণা করেছিলাম। কিন্তু তারাও মারা গেছে।</p>
      <p>কাউন্টির গভর্নর জন লনিয়াংপুও বলেন, অনেক মানুষ পানিবন্দি হয়ে পড়েছে। বন্যায় পুরো গ্রাম ভেসে যাওয়ার শঙ্কা তৈরি হয়েছে। তিনি হেলিক্প্টারে করে বন্যাকবলিত এলাকার ক্ষয়ক্ষতি পরিদর্শন করবেন বলেন জানিয়েছেন।</p>
      <p>তিনি জানিয়েছেন, ইতোমধ্যেই উদ্ধার অভিযান শুর হয়েছে। তবে ব্রিজ ধস এবং রাস্তাঘাট বন্ধ হয়ে যাওয়ায় উদ্ধার অভিযান ব্যাহত হচ্ছে।</p>
    </article>
  </body>
</html>