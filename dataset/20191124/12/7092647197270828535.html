<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://barghnews.com/fa/news/39825/%D9%81%DB%8C%D9%84%D9%85-%D8%B3%D9%88%D8%AA%DB%8C-%D8%AA%D8%B3%D9%84%D8%A7-%D9%87%D9%86%DA%AF%D8%A7%D9%85-%D8%B1%D9%88%D9%86%D9%85%D8%A7%DB%8C%DB%8C-%D9%88%D8%A7%D9%86%D8%AA-%D8%A8%D8%B1%D9%82%DB%8C"/>
    <meta property="og:site_name" content="پایگاه خبری صنعت برق - برق نیوز BarghNews"/>
    <meta property="article:published_time" content="2019-11-24T12:43:00+00:00"/>
    <meta property="og:title" content="فیلم /سوتی تسلا هنگام رونمایی وانت برقی"/>
    <meta property="og:description" content="الون ماسک هنگام رونمایی وانت برقی سایبرتراک با مشکلی روبرو شد و شیشه‌های این خودرو که ادعا می‌شد خرد نمی‌شوند، با برخورد گلوله‌ای فلزی خرد شدند."/>
  </head>
  <body>
    <article>
      <h1>فیلم /سوتی تسلا هنگام رونمایی وانت برقی</h1>
      <address><time datetime="2019-11-24T12:43:00+00:00">24 Nov 2019, 12:43</time> by <a rel="author">پایگاه خبری صنعت برق - برق نیوز BarghNews</a></address>
      <p>
        <i>الون ماسک هنگام رونمایی وانت برقی سایبرتراک با مشکلی روبرو شد و شیشه‌های این خودرو که ادعا می‌شد خرد نمی‌شوند، با برخورد گلوله‌ای فلزی خرد شدند.</i>
      </p>
      <figure>
        <img src="https://barghnews.com/files/fa/news/1398/9/3/84217_603.jpg"/>
      </figure>
      <p>به گزارش <a href="https://barghnews.com/">برق نیوز</a>، الون ماسک از وانت برقی خود به نام «سایبرتراک» رونمایی کرد. قیمت پایه این وانت ۳۹ هزار و ۹۰۰ دلار است و از ۲۰۲۱ میلادی به بازار عرضه می‌شود.<br/>سایبرتراک شبیه یک خودروی زرهی است که گوشه‌های زاویه دار دارد. هرچند طراحی این خودرو بسیار جالب بود، اما یک گاف باعث شرمندگی الون ماسک و فرانز فون هولشائوسن شد. آن‌ها سعی داشتند با پرتاب گلوله‌های فلزی از فاصله نزدیک نشان دهند شیشه‌های این خودرو خرد نمی‌شوند. اما پس از پرتاب گلوله شیشه‌های خودرو خرد شد! <br/><br/>جالب آنکه کاربران فضای آنلاین نسبت به این رویداد واکنش نشان دادند. <br/><br/>الون ماسک در نمایشگاه اتومبیل لس آنجلس خودروی برقی سایبرتراک را رونمایی کرد. تخمین زده می‌شود نسخه ۳ موتوره این وانت با یک بار شارژ ۵۰۰ مایل را طی کند. قیمت این نسخه ۶۹ هزار و ۹۰۰ دلار اعلام شده است.<br/><br/>یک نسخه دیگر از این خودرو مجهز به دو موتور خواهد بود که با قیمت ۴۹ هزار و ۹۰۰ دلار عرضه می‌شود و با یکبار شارژ ۳۰۰ مایل طی می‌کند.<br/><br/>تمام نسخه‌های این وانت برقی مجهز به سیستم استاندارد «تسلا اتوپایلوت» خواهند بود.<br/><br/>این دومین گاف الون ماسک طی روز‌های اخیر است. چند روز قبل قسمت کلاهک نمونه اولیه موشک استارشیپ Mk۱ هنگام آزمایش فشار، به آسمان پرتاب شد.   <a href="https://barghnews.com/fa/news/39825/%D9%81%DB%8C%D9%84%D9%85-%D8%B3%D9%88%D8%AA%DB%8C-%D8%AA%D8%B3%D9%84%D8%A7-%D9%87%D9%86%DA%AF%D8%A7%D9%85-%D8%B1%D9%88%D9%86%D9%85%D8%A7%DB%8C%DB%8C-%D9%88%D8%A7%D9%86%D8%AA-%D8%A8%D8%B1%D9%82%DB%8C#">کد ویدیو</a> دانلود <a href="https://barghnews.com/files/fa/news/1398/9/3/84218_866.mp4">فیلم اصلی</a> منبع: <a href="http://barghnews.com/">مهر</a></p>
    </article>
  </body>
</html>