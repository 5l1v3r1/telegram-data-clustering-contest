<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/moda-beuty-omorfia/714975-exi-vasika-axesoyar-poy-prepei-na-echei-kathe-antras.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T12:57:00+00:00"/>
    <meta property="og:title" content="Έξι βασικά αξεσουάρ που πρέπει να έχει κάθε άντρας"/>
    <meta property="og:description" content="Μια προσωπική θήκη, η οποία περιέχει τα βασικά αξεσουάρ που χρειάζεται ένας άντρας, είναι η τέλεια κρυψώνα για τα σύνεργα της στυλάτης ζωης σας. Σκεφτείτε την"/>
  </head>
  <body>
    <article>
      <h1>Έξι βασικά αξεσουάρ που πρέπει να έχει κάθε άντρας</h1>
      <address>
        <time datetime="2019-11-24T12:57:00+00:00">24 Nov 2019, 12:57</time>
      </address>
      <p>Μια προσωπική θήκη, η οποία περιέχει τα βασικά αξεσουάρ που χρειάζεται ένας άντρας, είναι η τέλεια κρυψώνα για τα σύνεργα της στυλάτης ζωης σας.</p>
      <p>Σκεφτείτε την σαν μια μικρή ντουλάπα για τα αξεσουαρ που συμπληρώνουν τέλεια τα σύνολα σας ή σαν μια πιο glamour εργαλειοθήκη. Τοποθετήστε μέσα της ένα ζευγάρι γυαλιά ηλίου για να κρεμάσετε στην τσέπη του σακακιού σας, το ρολόι σας ή ακόμα και έναν vintage αναπτήρα. Το μίνι βαλιτσάκι σας, θα σας κάνει να αισθανθείτε σαν τον Μπάτμαν, καθώς θα έχετε κρυμμένο εκεί όλο τον απαραίτητο εξοπλισμό σας, ενώ θα εξασφαλίσει ότι δεν θα ψάχνετε τριγύρω το αγαπημένο σας δαχτυλίδι ενώ βιάζεστε να βγείτε για το ραντεβού σας.</p>
      <p>Ρολόι</p>
      <p>Ο άντρας που φοράει ένα Grand Seiko, είναι το είδος του ανθρώπου που είναι πιο προσγειωμένος και επιλέγει διαχρονικά και κλασικά κομμάτια, αλλά πάντα κομψά και με στυλ, χωρίς να ακολουθεί τις προσταγές των λαμπερών brands. Το Grand Seiko είναι ένα κομμάτι κομψό και καθημερινό.</p>
      <p>Δαχτυλίδια</p>
      <p>Αρκετοί άντρες τα επιλέγουν για τις εμφανίσεις τους, μην το παρακάνετε όμως και το θέαμα γίνει αστείο. Ένα διακριτικό, κομψό και με άποψη δαχτυλίδι από ασήμι ή χρυσό, με ή χωρίς ημιπολύτιμη πέτρα, είναι αυτό που χρειάζεστε για να κάνετε εντύπωση. Πάρτε για παράδειγμα το παρακάτω signet δαχτυλίδι από την Balenciaga.</p>
      <p>Μανικετόκουμπα</p>
      <p>Κάποτε έρχεται η στιγμή που επιβάλλεται να αγοράσετε ένα ζευγάρι καλά και κομψά μανικετόκουμπα. Δίνουν στυλ και πάντα τραβάνε τα βλέμματα, αν το αξίζουν βέβαια. Πιο ροκ, κλασικά, μίνιμαλ ή μοντέρνα, σίγουρα υπάρχουν πολλές και ωραίες επιλογές, και να είστε σίγουροι πως μετά από την πρώτη σας αγορά η επόμενη θα ακολουθήσει πολύ γρήγορα. Μια δική μας πρόταση για να ξεκινήσετε, είναι αυτά τα ασημένια μανικετόκουμπα με όνυχα από τον Alexander McQueen, τα οποία θα αναδείξουν το κοστούμι σας και θα του δώσουν μια πιο ροκ διάθεση.</p>
      <p>Βραχιόλια</p>
      <p>Δεν υπάρχει τίποτα κακό σε μια μικρή φιλανθρωπία – εκτός από αυτά τα πλαστικά βραχιολάκια. Κάντε την δωρεά σας με άλλο τρόπο, έτσι κι αλλιώς δεν πρέπει κανείς να καυχιέται και να βροντοφωνάζει για το καλό που κάνει. Αφήστε στην άκρη τα πλαστικά βραχιόλια και στολίστε τους καρπούς σας με πιο βαριά μέταλλα όπως το “Juste Un Clou” του Cartier που είναι ένα κλασικό κομμάτι, το κομψό τετράγωνο T του Tiffany’s ή κάτι πιο cool όπως το δερμάτινο βραχιόλι του Tom Ford.</p>
      <p>Γυαλιά ηλίου</p>
      <p>Ενα ζευγάρι γυαλιά ηλίου ορίζουν το στυλ ενός άνδρα, και είναι συνήθως αυτά που ξεχωρίζουν απ’ όλα τα αξεσουάρ, ακόμα και αν κρέμονται από την τσέπη του σακακιού σας. Γι’ αυτό επιλέξτε ένα εντυπωσιακό ζευγάρι που θα αναδείξει την εμφανισή σας και θα ενισχύσει το στυλ σας. Τα aviator της Gucci είναι ένα από τα γυαλιά ηλίου που κερδίζουν τις εντυπώσεις.</p>
      <p>Αναπτήρας</p>
      <p>Μπορεί να μην καπνίζετε (ένα τσιγάρο την Κυριακή μετά το γεύμα δεν μετράει), αλλά αν είστε ελεύθερος, ένας S.T. Dupont χρυσός αναπτήρας είναι απαραίτητος για να εντυπωσιάσετε, σε περίπτωση που μια γυναίκα σας ζητήσει φωτιά.</p>
      <p>
        <a href="https://perpetual.gr/style/exi-vasika-aksesouar-pou-prepei-na-exei-kathe-antras/">perpetual.gr</a>
      </p>
    </article>
  </body>
</html>