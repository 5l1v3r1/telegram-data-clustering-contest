<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/country/news/594305/%E0%A6%A7%E0%A6%B0%E0%A7%8D%E0%A6%B7%E0%A6%A3%E0%A7%87%E0%A6%B0-%E0%A6%A6%E0%A6%BE%E0%A7%9F%E0%A7%87-%E0%A6%AF%E0%A6%BE%E0%A6%AC%E0%A6%9C%E0%A7%8D%E0%A6%9C%E0%A7%80%E0%A6%AC%E0%A6%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T12:35:00+00:00"/>
    <meta property="og:title" content="ধর্ষণের দায়ে যাবজ্জীবন"/>
    <meta property="og:description" content="বরিশালের মেহেন্দিগঞ্জ উপজেলার মধ্যেরচর গ্রামের এক কিশোরীকে ধর্ষণের দায়ে একজনকে যাবজ্জীবন কারাদণ্ড দেওয়া হয়েছে। তার নাম সুজন সিকদার। তাকে ১ লাখ টাকা জরিমানা অনাদায়ে আরও ২ বছরের কারাদণ্ড  দেওয়া হয়েছে। রবিবার (২৪ নভেম্বর) দুপুরে আসামির উপস্থিতিতে নারী ও শিশু নির্যাতন অপরাধ দমন..."/>
  </head>
  <body>
    <article>
      <h1>ধর্ষণের দায়ে যাবজ্জীবন</h1>
      <address><time datetime="2019-11-24T12:35:00+00:00">24 Nov 2019, 12:35</time> by <a rel="author">বরিশাল প্রতিনিধি</a></address>
      <figure>
        <img src="http://cdn.banglatribune.com/contents/cache/images/1000x0x1/uploads/media/2015/12/02/53eda4998ef1818c0ed4d600214bb7c2-Barisal.jpg"/>
        <figcaption>বরিশাল</figcaption>
      </figure>
      <p>বরিশালের মেহেন্দিগঞ্জ উপজেলার মধ্যেরচর গ্রামের এক কিশোরীকে ধর্ষণের দায়ে একজনকে যাবজ্জীবন কারাদণ্ড দেওয়া হয়েছে। তার নাম সুজন সিকদার। তাকে ১ লাখ টাকা জরিমানা অনাদায়ে আরও ২ বছরের কারাদণ্ড  দেওয়া হয়েছে।</p>
      <p>রবিবার (২৪ নভেম্বর) দুপুরে আসামির উপস্থিতিতে নারী ও শিশু নির্যাতন অপরাধ দমন ট্রাইব্যুনালের বিচারক আবু শামীম আজাদ এ রায় দেন। দণ্ডপ্রাপ্ত সুজন ওই উপজেলার পাতারহাট এলাকার ধলু সিকদারের ছেলে।</p>
      <p>ট্রাইব্যুনালের স্পেশাল পিপি ফয়েজ আহম্মেদ জানান, ২০১৪ সালের ২৯ সেপ্টেম্বর মধ্যেরচর গ্রামের ওই কিশোরীকে ধর্ষণ করে সুজন সিকদার। এ ঘটনায় ২১ অক্টোবর তার বাবা বাদী হয়ে নারী ও শিশু নির্যাতন অপরাধ দমন ট্রাইব্যুনালে মামলা দায়ের করেন। ট্রাইব্যুনাল মামলার অভিযোগ তদন্ত করে প্রতিবেদন দেওয়ার জন্য মেহেন্দিগঞ্জ থানার ওসিকে নির্দেশ দেয়। পুলিশ একমাত্র সুজনকে অভিযুক্ত করে একই বছরের ৬ নভেম্বর ট্রাইব্যুনালে প্রতিবেদন জমা দেয়। ৫ জনের সাক্ষ্যগ্রহণ শেষে অভিযোগ প্রমাণিত হয়।</p>
      <p> </p>
      <footer>/এনআই/</footer>
    </article>
  </body>
</html>