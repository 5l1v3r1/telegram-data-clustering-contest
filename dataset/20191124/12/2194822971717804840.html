<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/24/redmi-k30-onden-galaxy-s10-arkadan-mate-30-proya-benzeyecek/"/>
    <meta property="og:site_name" content="TeknoBurada"/>
    <meta property="article:published_time" content="2019-11-24T12:00:12+00:00"/>
    <meta property="og:title" content="Redmi K30 önden Galaxy S10+, arkadan Mate 30 Pro’ya benzeyecek"/>
    <meta property="og:description" content="Redmi K30 ve K30 Pro’nun tanıtımlarına kısa bir süre kaldığını söyleyebiliriz. Yıl bitmeden tanıtılması beklenen telefonların bu kez arkası göründü."/>
  </head>
  <body>
    <article>
      <h1>Redmi K30 önden Galaxy S10+, arkadan Mate 30 Pro’ya benzeyecek</h1>
      <address><time datetime="2019-11-24T12:00:12+00:00">24 Nov 2019, 12:00</time> by <a rel="author">Mustafa Kılıç</a></address>
      <p>
        <b>Redmi K30 ve K30 Pro’nun tanıtımlarına kısa bir süre kaldığını söyleyebiliriz. Yıl bitmeden tanıtılması beklenen telefonların önden nasıl bir görünüme sahip olacakları günler öncesinden belli olmuş durumda. Peki K30 modellerin arkası nasıl görünecek?</b>
      </p>
      <p>Ekrana gömülü çift ön kamerasıyla <b>Galaxy S10 Plus</b>’a benzetilen RedmiK30’un bu defa arka görünümüne ait bir görüntü paylaşıldı. Görüntü Xiaomi haberlerinde güvenilir bir kaynak tarafından sızdırılırken, buradaki kameraların oturduğu yuvarlak modül akıllara <b>Huawei Mate 30 Pro</b>’yu getirmedi değil.</p>
      <figure>
        <img src="https://www.teknoburada.net/wp-content/uploads/2019/11/Redmi-K30.jpg"/>
      </figure>
      <p>Mate 30 Pro’daki dörtlü kamera ikili halde gruplandırılırken, K30 serisindeki dört kamera (ya da 3 kamera + LED flaş) tek sıra halinde diziliyor. Ana kameranın 64 megapiksel olduğu gelen bilgiler arasında. Temennimiz bu kameranın uzun zamandır beklenen <b>Sony IMX686 sensör</b> olması yönünde. Ek olarak Redmi’nin telefonlarda Süper Gece Modu adı verilen güncellenmiş bir gece modu özelliğini sunacağı iddia ediliyor.</p>
      <p>Aynı kaynak sürpriz iddiayı daha gündeme taşıdı. Aktarılan bilgiye göre K30’da parmak izi tarayıcısı yan tarafa monte edilecek. Redmi K20 serisinde ekrana gömülü olan parmak izi tarayıcısını bu defa yan tarafta görmek herkes için sürpriz olacaktır doğrusu.</p>
      <h3>Redmi K30 başlıca özellikleri</h3>
      <p>RedmiK30’un 4G versiyonunda <a href="https://www.teknoburada.net/">Snapdragon 735</a>, 5G versiyonunda ise <a href="https://www.xiaomiburada.net/">Mediatek</a> üretimi bir işlemcinin yer alması bekleniyor. <b>6.66 inç </b>büyüklüğünde ve 2400 x 1080 piksel çözünürlüğünde 120Hz ekran ile gelecek telefonda 6GB RAM + 64GB / 128GB bellek seçenekleri olacak. Pro modelde 8GB RAM + 256GB’lık bir versiyon daha göreceğiz.</p>
      <p>Çift ön kamera ile gelecek telefonda pil 30 watt hızlı şarj desteğine sahip olup en az 4.000 mAh büyüklüğünde olacak.</p>
      <related>
        <h4>Benzer Haberler</h4>
        <a href="https://www.teknoburada.net/2019/11/25/butce-dostu-nokia-2-3-saka-gibi-fiyatla-geliyor/"/>
        <a href="https://www.teknoburada.net/2019/11/25/huawei-mate-20-lite-emui-10-kararli-guncelleme-basladi/"/>
        <a href="https://www.teknoburada.net/2019/11/24/galaxy-s10-android-10-guncellemesinde-hala-ciddi-sorunlar-cozuluyor/"/>
      </related>
    </article>
  </body>
</html>