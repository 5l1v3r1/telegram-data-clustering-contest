<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77672-Slavny-rapovy-par-okradli-o-sperky-v-hodnote-330tisic-eur-Iggy-Azalea-nechala-zlodeja-kradnut-lebo-si-ho-pomylila-s-priatelom"/>
    <meta property="og:site_name" content="REFRESHER"/>
    <meta property="article:published_time" content="2019-11-24T12:54:00+00:00"/>
    <meta property="og:title" content="Slávny rapový pár okradli o šperky v hodnote 330-tisíc eur. Iggy Azalea nechala zlodeja kradnúť, lebo si ho pomýlila s priateľom"/>
    <meta property="og:description" content="Zlodeja odhalil až kamerový záznam niekoľko dní po krádeži."/>
  </head>
  <body>
    <article>
      <h1>Slávny rapový pár okradli o šperky v hodnote 330-tisíc eur. Iggy Azalea nechala zlodeja kradnúť, lebo si ho pomýlila s priateľom</h1>
      <address><time datetime="2019-11-24T12:54:00+00:00">24 Nov 2019, 12:54</time> by <a rel="author">Viktor Kniš</a></address>
      <p>
        <b>Zlodeja odhalil až kamerový záznam niekoľko dní po krádeži.</b>
      </p>
      <p>Populárna rapová dvojica v zložení <b>Iggy Azalea a Playboi Carti</b> hlási krádež priamo vo svojom prenajatom dome v Atlante. Kým raperka trávila čas v dolnej časti domu, počula, ako sa niekto prechádza v obývačke na poschodí. Myslela si, že ide o jej polovičku, v skutočnosti to bol zlodej, ktorý si z domu odniesol <b>šperky v hodnote viac ako 330-tisíc dolárov</b>. Keď si to dvojica po dvoch dňoch všimla, upovedomila políciu, aby prípad vyšetrila, informuje <a href="https://www.independent.co.uk/life-style/iggy-azalea-burglar-jewellery-stolen-playboi-carti-engagement-ring-a9214636.html?utm_medium=Social&amp;utm_source=Facebook&amp;fbclid=IwAR1LJmc2yH6ojVEjZKoevGHpnco1yXo1yJYnMFvIkMsSSMUK2gbjlwFC-P0#Echobox=1574526475">The Independent</a>. </p>
      <p>Podarilo sa zistiť, že 15. novembra vo večerných hodinách skutočne dom navštívil neznámy muž v čiernej maske, ktorý si v modrom značkovom obale odniesol aj zásnubný prsteň raperky a množstvo na mieru upravených retiazok či prsteňov. </p>
      <related>
        <a href="https://refresher.sk/69905-Nikdy-nebolo-jasnejsie-ze-sa-Tekashi-dostane-na-slobodu-Sud-potvrdil-ze-jeho-unos-nebol-fingovany-raper-naplnil-slub-pre-FBI"/>
      </related>
      <p>Podľa všetkého sa bude musieť slávny pár spoliehať na poisťovňu, zároveň však Playboi Carti našiel v celej situácii pozitívum v tom, že sa aspoň nikomu nič nestalo. Podľa jeho predpokladov bol muž ozbrojený a ak by niekoho v dome stretol, mohlo to dopadnúť ešte oveľa horšie. </p>
      <p>V minulosti bol takto okradnutý napríklad aj 6ix9ine, ku ktorému prišli domov členovia jeho vlastného gangu a ukradli mu šperky a hotovosť v hodnote viac ako 700-tisíc. Dokonca to neskončilo len pri krádeži, dúhového rapera uniesli, nakoniec sa mu podarilo oslobodiť. Dnes už vieme, že to bolo kvôli tomu, lebo nechcel pokračovať vo finančnej podpore nebezpečných aktivít Nine Trey. Aj keď Tekashiho dlho podozrievali, že išlo o fingovaný únos, súd potvrdil opak. </p>
      <figure>
        <iframe data-src="https://twitter.com/Independent/status/1198186362790404102?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/65089-Iggy-Azalea-chce-dobehnut-Nicki-Minaj-a-Cardi-B-promo-si-robi-fotkami-so-Sugar-Daddym"/>
        <a href="https://refresher.sk/56912-Iggy-Azalea-propaguje-svoj-novy-album-polonahymi-fotkami-na-Instagrame-Nechybaju-obnazene-bradavky-ci-sexi-pozy"/>
        <a href="https://refresher.sk/51391-Svetovi-raperi-este-stale-oblubuju-extravagantne-kusky-a-pestre-farby-Ako-sa-obliekaju-najsklonovanejsie-mena-sucasnosti"/>
        <a href="https://refresher.sk/77572-Billie-Eilish-prepisuje-historiu-Grammy-Je-najmladsou-spevackou-ktora-bola-nominovana-na-vsetky-najprestiznejsie-kategorie"/>
        <a href="https://refresher.sk/76769-Billie-Eilish-expanduje-chce-oslovit-aj-najmensich-Kym-nerozumeju-jej-hudbe-mozu-aspon-vyzerat-ako-ona"/>
        <a href="https://refresher.sk/76672-Justin-Bieber-ide-opat-proti-Taylor-Swift-Vraj-si-vymysla-ze-jej-vydavatelstvo-zakazuje-hrat-vlastne-skladby"/>
        <a href="https://refresher.sk/76646-Popularny-raper-moze-stravit-30-rokov-za-mrezami-Na-YouTube-ma-hity-so-stovkami-milionov-pozreti"/>
        <a href="https://refresher.sk/76585-5-veci-ktore-bude-musiet-6ix9ine-spravit-bezprostredne-po-prepusteni-z-vazenia-aby-jeho-udavacstvo-nebolo-zbytocne"/>
      </related>
    </article>
  </body>
</html>