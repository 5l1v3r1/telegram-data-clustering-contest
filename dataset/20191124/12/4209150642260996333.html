<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Dodik-Izvrsni-komitet-SNSD-a-prihvatio-informaciju-o-planu-reformi-BiH/570232?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T12:44:29+00:00"/>
    <meta property="og:title" content="Dodik: Izvršni komitet SNSD-a prihvatio informaciju o planu reformi BiH"/>
    <meta property="og:description" content="BANJALUKA - Izvršni komitet SNSD prihvatio je informaciju Milorada Dodika, srpskog člana Predsjedništva BiH, i predsjednika ove stranke o planu reformi BiH, a kojima se ne prejudicira članstvo u NATO."/>
  </head>
  <body>
    <article>
      <h1>Dodik: Izvršni komitet SNSD-a prihvatio informaciju o planu reformi BiH</h1>
      <address><time datetime="2019-11-24T12:44:29+00:00">24 Nov 2019, 12:44</time> by <a rel="author">Uroš Vukić</a></address>
      <p>BANJALUKA - Izvršni komitet SNSD prihvatio je informaciju Milorada Dodika, srpskog člana Predsjedništva BiH, i predsjednika ove stranke o planu reformi BiH, a kojima se ne prejudicira članstvo u NATO.</p>
      <p>Takođe, Izvršni komitet SNSD-a koji je sjednicu u Banjaluci održao u proširenom sastavu, kako je dodao Dodik, dao je podršku i Vladi Republike Srpske kao i povećanju plata i penzija sa početkom iduće godine.</p>
      <p>"Ovu budžetsku godinu završavamo uspješno, plaćamo sve obaveze i prema informacijama koje imamo tako će biti i u idućoj godini", rekao je Dodik, naglašavajući da će u idućoj godini Srpska biti veliko gradilište.</p>
      <p>Dodik je rekao da je i sa koalicionim partnerima dogovoreno da se pripremi sveobuhvatna informacija o sistemu odbrane u BiH te da će to biti moguće tek kada Program reforme BiH bude aktivan, a to je nakon imenovanja Zorana Tegeltije za predsjedavajućeg Savjeta ministara.</p>
      <p>"Srpska ostaje vojno neutralna", rekao je Dodik.</p>
      <p> </p>
    </article>
  </body>
</html>