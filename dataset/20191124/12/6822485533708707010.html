<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980902115.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="سخن شما را می‌شنویم..."/>
    <meta property="og:description" content="از امروز بنا بر روال گذشته در سایت الف پیام‌ها و درددل‌های مخاطبان را در زمینه‌های مختلف منتشر خواهیم کرد."/>
  </head>
  <body>
    <article>
      <h1>سخن شما را می‌شنویم...</h1>
      <address>
        <time datetime="2019-11-24T12:00:00+00:00">24 Nov 2019, 12:00</time>
      </address>
      <p>از امروز بنا بر روال گذشته در سایت الف پیام‌ها و درددل‌های مخاطبان را در زمینه‌های مختلف منتشر خواهیم کرد.<br/><br/>شما می توانید برای انعکاس مسایل و مشکلات خود در بخش «درد‌ دل مردم»، پیام هایتان را به این نشانی برای مدیر مسوول و سردبیر یا دبیر تحریریه الف ارسال کنید (<b><a href="https://www.alef.ir/contact.html">اینجا</a></b>) .</p>
      <p> بدیهی است در موارد بسیاری امکان قضاوت در زمینه مطالب مطرح شده را نداریم و از انتشار مواردی که حاوی اتهام یا توهین و افترا باشد نیز معذوریم اما انعکاس مسایل و مشکلات را وظیفه رسانه ای خود می دانیم. </p>
      <p>انتشار پاسخ مسوولان نیز در همین بخش صورت خواهد گرفت.</p>
      <p>پیش از ارسال مطلب این موارد را رعایت کنید:</p>
      <p> ۱- مطالب خود را حتی المقدور کوتاه و بدون حاشیه روی نوشته و به موضوع اصلی مورد نظر بپردازید.</p>
      <p> ۲- در مواردی ممکن است دستگاه مسوول مربوطه نیازمند ارتباط با نویسنده مطلب باشد در صورت تمایل نام و نام خانوادگی و حتما شماره ای برای تماس اعلام نمایید.<br/><br/><b>باگ و مشکل در سایت ثبت نام بیمه سلامت<br/></b><br/>نیوشا در سایت ثبت نام بیمه سلامت یک باگ و مشکل اساسی وجود دارد که بهتر است هر چه زودتر بر طرف گردد تا حقی از بندگان نیازمند خدای متعال ضایع نشود ، که این مشکل موجبات ضایع شدن حقوق آن دسته از خلق الله را که سهوا و بطور اشتباه در قسمت درخواست پوشش بیمه ای گزینه پرداخت را انتخاب نموده اند و تمام مراحل را تا پایان طی کرده اند و به صفحه پرداخت بانک رسیده اند و بدلیل نداشتن موجودی کافی گزینه انصراف را انتخاب کرده اند تا بتوانند گزینه دیگر ینی " اینجانب توان پرداخت حق بیمه خود و خانوار خود را ندارم و تقاضای بهره مندی از یارانه حمایتی دولت را دارم " را انتخاب کنند اما پس از انصراف از صفحه پرداخت بانکی با مشکل اساسی روبرو شده اند که آنها را با گزینه تایید و دوباره به صفحه بانک هدایت کرده و اجازه انتخاب گزینه دیگر را به آنها نمی دهد ، طبق این مشکل اساسی، گویا اجبار به پرداخت به حق الله تحمیل شده و آنان که سهوا و بطور اشتباه گزینه نامناسب را انتخاب کرده اند از حق پوشش بیمه سلامت همگانی محروم می شوند چون نه توانایی پرداخت را دارند و نه انتخاب گزینه دیگر لطفا هر چه سریع تر رسیدگی کنید<br/><br/><b>قطعی اینترنت و مشکل کسب و کارها<br/></b><br/>میثم قربانی الان یک هفته هست اینترنت رو قطع کردن پیام رسان های داخلی هم قطعی فراوان داره کسب و کار اینترنتی تعطیل شده یک هفته هست میخوام لیست بیمه تامین اجتماعی و مالیات رو بفرستم مشکل در پرداخت اینرنتی پول وجود داره مسیولین تو تلوزیون میگن هیچ مشکلی نیست ولی کمبود ها بی از حد انتظار<br/><br/><b>بلاتکلیفی تاکسی بسیم<br/></b><br/>مائده روشنعلی سلام من از بهشهر پیام میدم. همسرم راننده تاکسی بیسیمه. متاسفانه تا الان ابلاغیه ای برای سهمیه تاکسی بیسیم نیومده. نه جز آژانسها به حساب میان ته جز تاکسی های عمومی‌. واقعا با بنزین ۳هزار تومنی یه تاکسی میتونه کار کنه؟ از طرفی من هم به صورت دورکاری با چندتا سایت کارمیکردم. با قطع شدن اینترنت وضعیت کار من هم مشخص نیست. دردمون به کی بگیم<br/><br/><b>افزایش بی ضابطه قیمت محصولات ایران خودرو<br/></b><br/> امیر با سلام و عرض ادب بنده یک دستگاه دنای معمولی در ۱۵ مرداد سال ۹۷ به صورت پیش فروش ثبت نام کردم ومبلغ ۲۸ میلیون و دویست هزار تومان واریز نمودم که موعد تحویل آن تیر سال ۹۸ می باشد امروز ۳۰ آبان ماه دعوتنامه برایم صادر شد و قیمت نهایی ۸۳ میلیون برایم محاسبه گردید که حسابی شوکه شدم از وزارتخانه صمت وایران خودرو پیگیر شدم و به آنها گفتم مطابق قول وزیر صمت قرار بود خودروهای با قرارداد قبل از دی ماه سال ۹۷ به قیمت ۴۶ میلیون تومان محاسبه گردد وبنده نیز لااقل ۶۵ درصد قیمت کارخانه در آن زمان را در قالب پیش فروش واریز نموده ام و قرارداد دارم از سویی قیمت بعدی کارخانه که برای قراردادهای بعد از دی ماه سال ۹۷ می باشد ۶۶ میلیون تومان است ومصوبه قانونی بعد از آن وجود ندارد که در کمال تعجب شنیدم مطابق نظر سازمان حمایت وبدون مصوبه قانونی دعوتنامه های صادره براساس ۵ درصد حاشیه بازار صادر می شود و دعوتنامه ها بدون توجه به زمان انعقاد قرارداد با نرخ زمان حال قیمت بازار و حاشیه آن محاسبه می شود که فعلا برای دنای معمولی ۸۳ میلیون قیمت محاسبه حاشیه بازار است و ابراز می شد اگه مایل نیستی همان سود اندک ۱۶ درصد و پول پیش پرداخت برگردانده دمی شود که همانطور که مشخص است ارزش پول بنده کاملا از بین رفته و ایران خورو به قول و حرفهای وزیر صمت تمکین نمی کند بنده که از پیگیری از وزارت صمت نتیجه ای عایدم نشد لذا از رییس جمهور محترم ،نمایندگان محترم مجلس، دادستان محترم تقاضای رسیدگی بر حوزه خودرو بویژه ایران خودرو را دارم در چنین شرایط ملتهب بازار اینگونه افزایش قیمت های چند برابری از سوی شرکتهای دولتی نظیر ایران خودرو می بایست با حساسیت بیشتری رسیدگی شود و جلوی عملکرد غیر قانونی و بدون ضابطه ایران خودرو و وزارت صمت گرفته شود. با تشکر<br/><br/>۰۹۰۹۰۹۰</p>
      <p>مصطفی بزاز با سلام با توجه به اینکه امکان دسترسی کاربران به اینترنت توسط تمام اپراتورها قطع شده است خواهشمندم در سایتتان در مطلبی به موضوع جبران خسارت کاربرانی که بسته‌های اینترنتی خریده بودند بپردازید. حداقل جبرانی که انتظار می‌رود تمدید مهلت بسته‌های خریداری شده به اندازهٔ زمان قطعی اینترنت است.</p>
    </article>
  </body>
</html>