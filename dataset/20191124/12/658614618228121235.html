<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.omroepflevoland.nl/nieuws/176075/tony-merkelbach-is-maestro-lelystad"/>
    <meta property="og:site_name" content="omroep flevoland"/>
    <meta property="article:published_time" content="2019-11-24T12:09:00+00:00"/>
    <meta property="og:title" content="Tony Merkelbach is Maestro Lelystad"/>
    <meta property="og:description" content="Tony Merkelbach heeft zaterdagavond de Maestro-verkiezing van het Harmonie-orkest Lelystad gewonnen. In de finale versloeg de oud-directeur van City Marketing Lelystad, Frans Loos van Radio Lelystad en oud-wethouder Meta Jacobs."/>
  </head>
  <body>
    <article>
      <h1>Tony Merkelbach is Maestro Lelystad</h1>
      <address>
        <time datetime="2019-11-24T12:09:00+00:00">24 Nov 2019, 12:09</time>
      </address>
      <p>
        <b>Tony Merkelbach heeft zaterdagavond de Maestro-verkiezing van het Harmonie-orkest Lelystad gewonnen. In de finale versloeg de oud-directeur van City Marketing Lelystad, Frans Loos van Radio Lelystad en oud-wethouder Meta Jacobs.</b>
      </p>
      <p>Ook andere Lelystadse prominenten begeleidden zaterdagavond het orkest. Onder meer gedeputeerde Jop Fackeldey en wethouder Janneke Sparreboom waren van de partij. Elke kandidaat lootte voorafgaand aan de verkiezing twee stukken die gedirigeerd moesten worden. Het publiek bepaalde samen met de jury de finalisten.</p>
      <p>De dirigent van het Harmonieorkest Lelystad, Frank Bollebakker, kwam met het idee om een Lelystadse variant van Maestro te organiseren. Winnaar Tony Merkelbach is volgend jaar tijdens het jubileumconcert gastdirigent van het orkest.</p>
      <p><b>WhatsApp ons!</b><br/>Heb jij een tip of opmerking? Stuur ons een bericht op <a href="https://api.whatsapp.com/send?phone=31652524891">06 - 52 52 4891</a> of stuur een mail: <a href="mailto:rtv@omroepflevoland.nl">rtv@omroepflevoland.nl</a>!</p>
    </article>
  </body>
</html>