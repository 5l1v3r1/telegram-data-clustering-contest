<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazetevatan.com/bakanlik-duyurdu-3-terorist-etkisiz-hale-getirildi-1286778-gundem/"/>
    <meta property="og:site_name" content="Gazete Vatan"/>
    <meta property="article:published_time" content="2019-11-24T12:25:00+00:00"/>
    <meta property="og:title" content="Bakanlıklar art arda açıkladı! Hepsi yok edildi"/>
    <meta property="og:description" content="Muş İl Jandarma Komutanlığınca Şenyayla bölgesinde düzenlenen hava destekli operasyonda 3 terörist etkisiz hale getirildi. İçişleri Bakanlığı teröristlerin, 12 Eylül'de Diyarbakır Kulp'ta 7 sivilin şehit düştüğü EYP'li saldırının sorumlusu olduğunu bildirdi. Öte yandan Zap bölgesine düzenlenen terör operasyonunda da 3 PKK'lı teröristin SİHA'lar ile tespit edilerek etkisiz hale getirildiği açıklandı."/>
  </head>
  <body>
    <article>
      <h1>Bakanlıklar art arda açıkladı! Hepsi yok edildi</h1>
      <h2>Muş İl Jandarma Komutanlığınca Şenyayla bölgesinde düzenlenen hava destekli operasyonda 3 terörist etkisiz hale getirildi. İçişleri Bakanlığı teröristlerin, 12 Eylül'de Diyarbakır Kulp'ta 7 sivilin şehit düştüğü EYP'li saldırının sorumlusu olduğunu bildirdi. Öte yandan Zap bölgesine düzenlenen terör operasyonunda da 3 PKK'lı teröristin SİHA'lar ile tespit edilerek etkisiz hale getirildiği açıklandı.</h2>
      <address>
        <time datetime="2019-11-24T12:25:00+00:00">24 Nov 2019, 12:25</time>
      </address>
      <p>İçişleri Bakanlığı, İl <a href="http://www.gazetevatan.com/arama/?Keyword=Jandarma">Jandarma</a> Komutanlığınca <a href="http://www.gazetevatan.com/arama/?Keyword=mu%C5%9F">Muş</a>  Şenyayla bölgesinde düzenlenen hava destekli operasyonda 3 teröristin etkisiz  hale getirildiğini bildirdi. </p>
      <p>Bakanlıktan yapılan açıklamada, iç güvenlik operasyonları kapsamında  Şenyayla bölgesinde, İl Jandarma Komutanlığınca hava destekli operasyon  düzenlendiği, 3 teröristin etkisiz hale getirildiği belirtildi.</p>
      <p>Açıklamada, "Söz konusu Şenyayla/Dorsin terörist grubunun, 12 Eylül'de  <a href="http://www.gazetevatan.com/arama/?Keyword=Diyarbak%C4%B1r">Diyarbakır</a>'ın Kulp ilçesi Agaçkorur köyünde 7 sivilin şehit edilmesi ve 10  sivilin de yaralandığı el yapımı patlayıcıyla (EYP) düzenlenen saldırının  sorumlusu olduğu tespit edildi. "ifadeleri yer aldı.</p>
      <p>MSB'den yapılan açıklamada ise, <a href="http://www.gazetevatan.com/arama/?Keyword=Irak">Irak</a> kuzeyinde terör örgütü <a href="http://www.gazetevatan.com/arama/?Keyword=PKK">PKK</a>'ya  yönelik operasyonların sürdüğü belirtildi.</p>
      <p>Açıklamada, "Irak'ın kuzeyindeki Zap bölgesinde tespit edilen bölücü  terör örgütü mensubu 3 PKK'lı terörist daha SİHA'lar tarafından etkisiz hale  getirildi." ifadelerine yer verildi.</p>
    </article>
  </body>
</html>