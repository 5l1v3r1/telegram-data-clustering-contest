<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://kanal3.bg/news/109476-Protest-na-ekoaktivisti-prekasna-futbolen-mach-medzdu-%20Harvard%20-i-%20Yeyl%20-%2528VIDEO%2529"/>
    <meta property="og:site_name" content="Канал 3"/>
    <meta property="article:published_time" content="2019-11-24T12:33:00+00:00"/>
    <meta property="og:title" content="Протест на екоактивисти прекъсна футболен мач между &quot;Харвард&quot; и &quot;Йейл&quot; (ВИДЕО)"/>
    <meta property="og:description" content="Нахлуха по време на полувремето и поискаха двете учебни заведения да спрат инвестициите в изкопаеми горива"/>
  </head>
  <body>
    <article>
      <h1>Протест на екоактивисти прекъсна футболен мач между "Харвард" и "Йейл" (ВИДЕО)</h1>
      <h2>Нахлуха по време на полувремето и поискаха двете учебни заведения да спрат инвестициите в изкопаеми горива</h2>
      <address>
        <time datetime="2019-11-24T12:33:00+00:00">24 Nov 2019, 12:33</time>
      </address>
      <p><b>Протест прекъсна футболния мач между университетите "Харвард" и "Йейл" – събитие, което по традиция привлича вниманието на хиляди спортни фенове, съобщава Би Би Си. Стотици екоактивисти, основно студенти, нахлуха на игрището в град Ню Хейвън, щата Кънектикът, по време на полувремето и поискаха двете престижни американски учебни заведения да спрат инвестициите в изкопаеми горива.<br/></b> </p>
      <p>Докато организаторите на мача призоваваха демонстрантите да напуснат игрището, част от публиката и играчите подкрепиха протеста им. Около 50 екоактивисти бяха изведени от терена с полицейски ескорт, докато другите напуснаха доброволно.</p>
      <p> <br/> </p>
      <p>Протестът започна, след като около дузина студенти нахлуха на игрището, хванати за ръце и размахващи плакати с надпис "Харвард и Йейл – обединени за климатична справедливост". Протестът забави мача с около половин час.</p>
      <p> </p>
      <p>Видео, публикувано на сайта на организацията "Разобличете Харвард" капитанът на футболния отбор на университета Уесли Осгбъри заявява, че и двете учебни заведения инвестират в сектори, които "унищожават нашето бъдеще".</p>
      <p> </p>
      <p>Говорител на университета "Йейл" заяви, че учебното заведение зачита свободата на словото, но не одобрява тактиките на протестиращите или прекъсването на събития на университета. В изявление на "Харвард" се посочва, че университетът не вярва, че отказът от инвестиции е най-добрият начин да се спре климатичната криза.</p>
      <p> </p>
      <p>След прекратяването на протеста футболната среща, която е 136-ата между двата университета, беше подновена и спечелена от "Йейл" с резултат 50-43.</p>
      <figure>
        <iframe src="https://www.youtube.com/embed/ufw-HiWwQNo" width="853" height="480" data-service="Youtube" scrolling="no"/>
      </figure>
      <related>
        <h4>Още по темата</h4>
        <a href="http://kanal3.bg/news/world/USA/95062-Yeyl-izgoni-studentka%252C-vlyazla-po-shema-s-podkup-ot-nad-milion-dolara"/>
        <a href="http://kanal3.bg/news/world/59046-%E2%80%9EHarvard%E2%80%9D-e-nay-dobar-universitet-v-sveta-za-15-ta-poredna-godina"/>
      </related>
    </article>
  </body>
</html>