<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/zodia/agonas-dromoy-gia-ti-thorakisi-thasoy-kai-halkidikis-kleista-sholeia"/>
    <meta property="og:site_name" content="The Pressroom"/>
    <meta property="article:published_time" content="2019-11-24T12:11:00+00:00"/>
    <meta property="og:title" content="Αγώνας δρόμου για τη θωράκιση Θάσου και Χαλκιδικής - Κλειστά σχολεία"/>
    <meta property="og:description" content="Με εντατικούς ρυθμούς συνεχίζονται στη Θάσο οι εργασίες του Στρατού και κλιμακίων του Δήμου και της Περιφέρειας για την αποκατάσταση των ζημιών σε Θάσο και Χαλκιδική από τις έντονες βροχοπτώσεις αλλά και τη θωράκιση έναντι τις ιδιαίτερα απειλητικής κακοκαιρίας «Γηρυόνης» που θα εκδηλωθεί από απόψε μέχρι και την Τρίτη. Συνεργεία της Διεύθυνσης Πολιτικής Προστασίας και κλιμάκια της Πυροσβεστικής εργάζονται πυρετωδώς προκειμένου να αποκαταστήσουν τις ζημιές σε σπίτια και δρόμους."/>
  </head>
  <body>
    <article>
      <h1>Αγώνας δρόμου για τη θωράκιση Θάσου και Χαλκιδικής - Κλειστά σχολεία</h1>
      <address>
        <time datetime="2019-11-24T12:11:00+00:00">24 Nov 2019, 12:11</time>
      </address>
      <p>
        <b>Με εντατικούς ρυθμούς συνεχίζονται στη <a href="https://www.thepressroom.gr/tags/thasos">Θάσο</a> οι εργασίες του Στρατού και κλιμακίων του Δήμου και της Περιφέρειας για την αποκατάσταση των ζημιών σε Θάσο και Χαλκιδική από τις έντονες βροχοπτώσεις αλλά και τη θωράκιση έναντι τις ιδιαίτερα απειλητικής κακοκαιρίας <a href="https://www.thepressroom.gr/tags/giryonis">«Γηρυόνης»</a> που <a href="https://www.thepressroom.gr/ellada/dynitika-epikindyni-kakokairia-o-giryonis-me-poly-ishyra-fainomena-apo-brady-tis-kyriakis">θα εκδηλωθεί από απόψε μέχρι και την Τρίτη.</a></b>
      </p>
      <p>Συνεργεία της Διεύθυνσης Πολιτικής Προστασίας και κλιμάκια της Πυροσβεστικής εργάζονται πυρετωδώς προκειμένου να αποκαταστήσουν τις ζημιές σε σπίτια και δρόμους.</p>
      <p>Χθες, Σάββατο, <b>εξετάστηκαν άμεσα μέτρα θωράκισης, εν όψει του νέου κύματος κακοκαιρίας </b>κατά τη διάρκεια σύσκεψης, παρουσία του υπουργού Εθνικής Άμυνας, Νίκου Παναγιωτόπουλου και του υφυπουργού Εσωτερικών Θόδωρο Λιβάνιου.</p>
      <p>Μιλώντας στον ΣΚΑΙ ο δήμαρχος της Θάσου Λευτέρης Κυριακίδης ανέφερε ότι τα μεγαλύτερα προβλήματα εστιάζονται στο λιμάνι στο παραλιακό μέτωπο, στην περιοχή Ποταμιά λόγω χειμάρρου αλλά και της καταστροφής Γέφυρας, στα Λιμενάρια, ενώ προβλήματα από τα ρέματα δημιουργήθηκαν και στον Ποτό.</p>
      <h3>Κλειστά θα παραμείνουν αύριο τα σχολεία</h3>
      <p><b>Κλειστά θα παραμείνουν αύριο, Δευτέρα 25 Νοεμβρίου, τα σχολεία στη Θάσο,</b> λόγω των έντονων καιρικών φαινομένων (έντονες καταιγίδες και βροχοπτώσεις) που αναμένονται.</p>
      <p>Η μη λειτουργία των σχολικών μονάδων όλων των βαθμίδων εκπαίδευσης της επικράτειας του Δήμου Θάσου (Σχολεία Πρωτοβάθμιας και Δευτεροβάθμιας Εκπαίδευσης) αποφασίστηκε από τον δήμαρχο του νησιού καθώς, όπως αναφέρεται στη σχετική ανακοίνωση, τα έντονα καιρικά φαινόμενα "καθιστούν επικίνδυνη την προσέλευση και παραμονή των μαθητών στα σχολεία".</p>
    </article>
  </body>
</html>