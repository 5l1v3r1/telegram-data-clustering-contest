<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vg.hu/gazdasag/gazdasagpolitika/1888224-1888224/"/>
    <meta property="og:site_name" content="Világgazdaság"/>
    <meta property="article:published_time" content="2019-11-24T12:41:00+00:00"/>
    <meta property="og:title" content="Lassulhat a magyar gazdaság növekedése"/>
    <meta property="og:description" content="A magyar gazdasági növekedés 2015-ben haladta meg először a válság előtti, 2008-as szintet."/>
  </head>
  <body>
    <article>
      <h1>Lassulhat a magyar gazdaság növekedése</h1>
      <address><time datetime="2019-11-24T12:41:00+00:00">24 Nov 2019, 12:41</time> by <a rel="author">MTI</a></address>
      <p>Jövőre várhatóan lassul a magyar gazdasági növekedés, de fenntartható marad – mondta Halmai Péter egyetemi tanár az M1-en vasárnap.</p>
      <p>A szakértő elmondta: a magyar gazdasági növekedés 2015-ben haladta meg először a válság előtti, 2008-as szintet, azóta az EU-s támogatásoknak és az export növekedésének köszönhetően magas, kivéve a 2016-os évet, amikor lassult az uniós pénzek kifizetése.</p>
      <p>Elmondta,</p>
      <aside>idén 5 százalékhoz közeli növekedést várnak a szakemberek, jövőre viszont már csak 3 százalék körülit. Ennek döntően külső oka lehet, például az, hogy csökken az export és a beruházás.</aside>
      <p>Ezután a növekedés fő hajtóereje a belső kereslet növekedése lehet, nem elsősorban a beruházások, hanem a fogyasztás – tette hozzá.</p>
      <figure>
        <img src="https://www.vg.hu/wp-content/uploads/2019/11/felsomti-5-e1573828123156.jpg"/>
        <figcaption>Fotó: MTI / Czeglédi Zsolt</figcaption>
      </figure>
      <p>Halmai Péter arra figyelmeztetett, hogy a belső keresletre alapozott növekedés korlátja a külső egyensúly. A bejövő tőke ellensúlyozhatja az egyensúly kisebb hiányát, a fizetésimérleg- hiányt, főleg, ha versenyképes termelő beruházásokat finanszíroznak belőle és nem a fogyasztást. A megoldás az export növelése, hiszen ha a belső fogyasztás nő, az egy olyan kicsi nyitott gazdaságnál, mint a magyar, importnövekedéssel jár – mondta.</p>
      <p>A szakember szerint a magyar kis- és közepes vállalkozások támogatása nemcsak a belső kereslet hazai kielégítése miatt fontos, hanem azért is, mert az export 80 százalékát Magyarországon a multik állítják elő.</p>
    </article>
  </body>
</html>