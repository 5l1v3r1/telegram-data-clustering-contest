<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641793/%D9%86%D9%85%D8%A7%DB%8C%D9%86%D8%AF%D9%87-%D8%B9%D8%B1%D8%A7%D9%82%DB%8C-%D8%A7%D8%B2-%D8%AA%D8%BA%DB%8C%DB%8C%D8%B1-%D9%82%D8%B1%DB%8C%D8%A8-%E2%80%8C%D8%A7%D9%84%D9%88%D9%82%D9%88%D8%B9-%DB%B1%DB%B3-%D9%88%D8%B2%DB%8C%D8%B1-%DA%A9%D8%A7%D8%A8%DB%8C%D9%86%D9%87-%D8%AE%D8%A8%D8%B1-%D8%AF%D8%A7%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T12:37:00+00:00"/>
    <meta property="og:title" content="نماینده عراقی از تغییر قریب ‌الوقوع ۱۳ وزیر کابینه خبر داد"/>
    <meta property="og:description" content="یک نماینده ائتلاف الفتح عراق از تغییر قریب الوقوع ۱۳ وزیر کابینه عبدالمهدی طی جلسات آینده خبر داد."/>
  </head>
  <body>
    <article>
      <h1>
        <a href="https://www.bultannews.com/fa/news/641793/%D9%86%D9%85%D8%A7%DB%8C%D9%86%D8%AF%D9%87-%D8%B9%D8%B1%D8%A7%D9%82%DB%8C-%D8%A7%D8%B2-%D8%AA%D8%BA%DB%8C%DB%8C%D8%B1-%D9%82%D8%B1%DB%8C%D8%A8-%E2%80%8C%D8%A7%D9%84%D9%88%D9%82%D9%88%D8%B9-%DB%B1%DB%B3-%D9%88%D8%B2%DB%8C%D8%B1-%DA%A9%D8%A7%D8%A8%DB%8C%D9%86%D9%87-%D8%AE%D8%A8%D8%B1-%D8%AF%D8%A7%D8%AF">نماینده عراقی از تغییر قریب ‌الوقوع ۱۳ وزیر کابینه خبر داد</a>
      </h1>
      <h2>یک نماینده ائتلاف الفتح عراق از تغییر قریب الوقوع ۱۳ وزیر کابینه عبدالمهدی طی جلسات آینده خبر داد.</h2>
      <address><time datetime="2019-11-24T12:37:00+00:00">24 Nov 2019, 12:37</time> by <a rel="author">بولتن نیوز | bultannews.com</a></address>
      <p>فاضل الفتلاوی،‌ نماینده ائتلاف الفتح عراق به سومریه نیوز گفت، طی جلسات آینده پارلمان ۱۳ وزیر کابینه عادل عبدالمهدی نخست وزیر تغییر می‌کنند که شامل سه پست وزارتی اصلی هستند.</p>
      <p>الفتلاوی تصریح کرد: این گام مرحله نخست است و در پی آن تعدادی از مناصب خاص و مدیران کل جدای از سهمیه‌بندی‌ها و اعمال فشارهای حزبی و سیاسی تغییر خواهند کرد.</p>
      <p>وی افزود: تعیین نامزدها برای وزارتخانه‌ها تنها جزو اختیارات نخست وزیر است و فراکسیون‌های سیاسی هیچ ارتباطی با این اختیارات ندارند.</p>
      <p>این منبع بر اهمیت ساخت واقعی کشور بدور از سلطه جویی احزاب تاکید کرد.</p>
      <p>همچنین ائتلاف القوی (نیروها) وابسته به اهل سنت عراق اعلام کرد، عضویت خود در پارلمان را جز در موارد بررسی قوانین مهم به حالت تعلیق درمی‌آورد.</p>
      <p>غیداء کمبش عضو ائتلاف مذکور گفت، فراکسیون ائتلاف القوی تنها در موارد بررسی قوانین و مصوبه‌های اصلاحاتی در جلسات حضور می‌یابد.</p>
    </article>
  </body>
</html>