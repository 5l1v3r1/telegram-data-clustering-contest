<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lublin112.pl/firma-ubezpieczeniowa-rozdaje-swiatelka-odblaskowe-z-migajaca-lampka-ma-to-poprawic-bezpieczenstwo-pieszych/"/>
    <meta property="og:site_name" content="lublin112.pl"/>
    <meta property="article:published_time" content="2019-11-24T12:39:00+00:00"/>
    <meta property="og:title" content="Firma ubezpieczeniowa rozdaje światełka odblaskowe z migającą lampką. Ma to poprawić bezpieczeństwo pieszych"/>
    <meta property="og:description" content="Ponad ponad 200 tysięcy światełek odblaskowych z migającą lampką zostanie rozdanych mieszkańcom. Każdy może otrzymać ich pięć, dla siebie, jak też dla rodziny. Będą one wydawane do wyczerpania zapasów."/>
  </head>
  <body>
    <article>
      <h1>Firma ubezpieczeniowa rozdaje światełka odblaskowe z migającą lampką. Ma to poprawić bezpieczeństwo pieszych</h1>
      <address>
        <time datetime="2019-11-24T12:39:00+00:00">24 Nov 2019, 12:39</time>
      </address>
      <p>
        <b>Ponad ponad 200 tysięcy światełek odblaskowych z migającą lampką zostanie rozdanych mieszkańcom. Każdy może otrzymać ich pięć, dla siebie, jak też dla rodziny. Będą one wydawane do wyczerpania zapasów.</b>
      </p>
      <p>W czwartek 21 listopada jedna z firm ubezpieczeniowych rozpoczęła akcję mającą na celu poprawę bezpieczeństwa w ruchu drogowym. Chodzi o osoby piesze, które zwłaszcza w okresie jesienno – zimowym są najbardziej narażone na wypadki. Wszystko dlatego, że wcześnie zapada zmrok, przez co stają się mniej widoczni na drogach. Ogólnie patrząc na statystyki policji, piesi padają ofiarą prawie co czwartego wypadku drogowego. Wiele z nich niestety kończy się tragicznie w skutkach.</p>
      <p>Dlatego też od lat prowadzone są działania związane z promowaniem noszenia odblasków. Z naukowych badań wynika jednoznacznie, że pieszy wyposażony w odblask jest widoczny nawet ze 150 metrów. Kierowca, który jedzie po zmroku, dostrzeże go około pięć sekund wcześniej. Jest to czas, który daje kierowcy szansę na ominięcie pieszego albo naciśnięcie w porę hamulca. Wprowadzone kilka lat temu zmiany w przepisach nakazują, aby każda osoba poruszająca się po zmierzchu drogą poza obszarem zabudowanym posiadała elementy odblaskowe.</p>
      <p>Według inspektora Mariusza Ciarki, rzecznika prasowego komendanta głównego policji, widać poprawę w zachowaniu kierowców na drodze, co skutkuje mniejszą liczbą wypadków. W październiku tego roku było o ponad 260 mniej wypadków niż rok wcześniej, a więc o prawie 10 proc. W okresie Wszystkich Świętych, gdy Polacy masowo wyjeżdżali odwiedzać groby bliskich, liczba wypadków spadła aż o połowę. To pokazuje, jak ważne są wszelkie działania mające na celu uświadamianie uczestników ruchu na temat zagrożeń oraz sposobów ich unikania.</p>
      <p>Kolejną tego typu akcję rozpoczęło PZU. Jak wyjaśnia Dorota Macieja inicjatorka kolejnych społecznych kampanii „Prowadzisz? Odłóż telefon” i „Z życia też zrezygnujesz?!”, nie ma drogi na skróty, gdy stawką jest ludzkie życie. Dlatego też w ubiegłym roku rozdawane były odblaski wszystkim uczniom klas I-III w Polsce. W tym roku we wszystkich ponad 400 oddziałach PZU w całej Polsce każdy może otrzymać światełka odblaskowe z migającą lampką.</p>
      <p>Światełka może otrzymać każdy, niezależnie od tego, czy jest klientem PZU czy też nie. Firma przygotowała ich ponad 200 tysięcy, każdy chętny może odebrać 5 odblasków dla siebie i swojej rodziny. Warto się spieszyć, gdyż będą one wydawane do wyczerpania zapasów. Jak dodaje Dorota Macieja, w ten sposób firma chce zapobiegać wypadkom i ratować ludzkie życie. Kampanie PZU na rzecz bezpieczeństwa są częścią szerszego projektu #10latdłużej. To społeczna strategia firmy obejmująca także profilaktykę zdrowotną i inicjatywy na rzecz większej aktywności fizycznej Polaków.</p>
      <p>(fot. nadesłane)</p>
    </article>
  </body>
</html>