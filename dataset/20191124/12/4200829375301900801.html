<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fotomac.com.tr/trabzonspor/2019/11/24/trabzonsporda-getafe-maci-hazirliklari-basladi"/>
    <meta property="og:site_name" content="FotoMaç"/>
    <meta property="article:published_time" content="2019-11-24T12:13:51+00:00"/>
    <meta property="og:title" content="Trabzonspor'da Getafe maçı hazırlıkları başladı"/>
    <meta property="og:description" content="Süper Lig'in 12'inci haftasında deplasmanda Ankaragücü'nü yenerek maç fazlasıyla liderlik koltuğuna oturan Trabzonspor, ara vermeden UEFA Avrupa Ligi'nde karşılaşacağı Getafe maçı hazırlıklarına başladı."/>
  </head>
  <body>
    <article>
      <h1><u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>'da Getafe maçı hazırlıkları başladı</h1>
      <h2><u><a href="https://www.fotomac.com.tr/haberleri/super-lig?id=9198d716-c5e4-4b0f-84d7-c7955c662dd8">Süper Lig</a></u>'in 12'inci haftasında deplasmanda Ankaragücü'nü yenerek maç fazlasıyla liderlik koltuğuna oturan <u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>, ara vermeden <u><a href="https://www.fotomac.com.tr/haberleri/uefa?id=fc10adcd-3263-4cd6-ab10-429757eaaf86">UEFA</a></u> Avrupa Ligi'nde karşılaşacağı Getafe maçı hazırlıklarına başladı.</h2>
      <address>
        <time datetime="2019-11-24T12:13:51+00:00">24 Nov 2019, 12:13</time>
      </address>
      <p><u><a href="https://www.fotomac.com.tr/haberleri/mehmet-ali-yilmaz-tesisleri?id=091faf86-012f-4bff-a82c-7390ec68f4cd">Mehmet Ali Yılmaz Tesisleri</a></u>'nde Teknik Direktör Ünal Karaman yönetiminde yapılan antrenmanda oyuncular iki grup halinde çalıştı. Birinci gruptaki futbolcular toparlanma, ikinci gruptaki oyuncular ise telafi antrenmanı gerçekleştirdi.</p>
      <figure>
        <a href="https://www.fotomac.com.tr/webtv/videoizle/unal-karaman-guclu-bir-camiaya-karsi-oynadik">
          <img src="https://iaftm.tmgrup.com.tr/d2b783/644/381/28/0/1244/720?u=https://iaspr.tmgrup.com.tr/2019/11/24/1574590219689.jpeg"/>
        </a>
        <figcaption>Ünal Karaman: Güçlü bir camiaya karşı oynadık</figcaption>
      </figure>
      <p><u><a href="https://www.fotomac.com.tr/haberleri/ahmet-canbaz?id=f537f3e6-3c9b-449b-9523-2ca4f4d3dfd4">Ahmet Canbaz</a></u> ise çalışmayı yarıda bıraktı. Kulüp Doktoru Hakan Ayaz, oyuncunun sağlık durumuyla ilgili açıklamalarda bulundu. Ayaz, "Oyuncumuz Ahmet Canbaz, bu sabah yapılan antrenmanda yaşanan ikili mücadelede aldığı darbe sonucu sakatlanmış ve antrenmanı yarıda bırakmıştır. Oyuncumuzun tedavisine derhal başlanmış olup, yapılacak tetkikler sonrası durumu netlik kazanacaktır" dedi.</p>
      <p><u><a href="https://www.fotomac.com.tr/haberleri/trabzonspor?id=baf82e9c-5437-4eab-969e-5495abce38bf">Trabzonspor</a></u>, yarını izinli olarak geçirecek. Bordo-mavililer, salı günü yapacağı antrenmanla Getafe maçı hazırlıklarına devam edecek.</p>
    </article>
  </body>
</html>