<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159297_1007.html"/>
    <meta property="og:site_name" content="Novsport"/>
    <meta property="article:published_time" content="2019-11-24T12:50:00+00:00"/>
    <meta property="og:title" content="Диян Петков: Дано тази година Локомотив влезе в “А” група, а догодина - ние"/>
    <meta property="og:description" content="“Когато има голове, винаги е хубаво&quot;"/>
  </head>
  <body>
    <article>
      <h1>Диян Петков: Дано тази година Локомотив влезе в “А” група, а догодина - ние</h1>
      <address>
        <time datetime="2019-11-24T12:50:00+00:00">24 Nov 2019, 12:50</time>
      </address>
      <p>Наставникът на Нефтохимик Диян Петков си пожела след зрелищното домакинско равенство (3:3) срещу Локомотив (София) тази година столичните железничари да влязат в efbet Лига, а догодина - шейховете.<br/><br/>“Когато има голове, винаги е хубаво. Изпаравихме се срещу един от най-добрите отбори в групата, и те го показаха. Показахме го и ние. Все пак взехме точка. Можеше да спечелим, но можеше и да загубим."<br/><br/>"Дузпата, която ни вкараха, малко ни пречупи. После Локомотив бе по-добре физически, защото имахме двама човека на по една тренировка."<br/><br/>"Не се затваряме, опитваме се да играем футбол. Поради тази причина вкарваме много, но и много получаваме. Хората днес бяха доволни, изпратиха ни с аплодисменти. Пожелавам на Локомотив да влезе в “А” група, защото там му е мястото."<br/><br/>"Мачът беше доста добър. Ако бях зрител, щях да се насладя на футбола, но съм треньор и не мога да го направя. Пожелавам тази година Локомотив да влезе, а догодина - ние”, каза треньорът на Нефтохимик.</p>
    </article>
  </body>
</html>