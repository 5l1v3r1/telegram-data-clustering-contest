<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/primo-piano/milan-la-luce-e-bonaventura-i-rossoneri-calano-il-jack-ma-adesso-serve-lasso-353004"/>
    <meta property="og:site_name" content="MilanNews.it"/>
    <meta property="article:published_time" content="2019-11-24T12:00:00+00:00"/>
    <meta property="og:title" content="Milan, la luce è Bonaventura: i rossoneri calano il Jack, ma adesso serve l’asso"/>
    <meta property="og:description" content="Non è arrivata la vittoria e la classifica resta disastrosa. Ma da ieri il Milan e i suoi tifosi hanno comunque un motivo in più per sorridere ed esultare. Giacomo Bonaventura è tornato. Titolare a San Siro 398 giorni dopo l’ultima volta (il derby del 21 ottobre 2019), Jack ha preso per mano la squadra, risollevandola da leader dopo la sberla di Lozano."/>
  </head>
  <body>
    <article>
      <h1>Milan, la luce è Bonaventura: i rossoneri calano il Jack, ma adesso serve l’asso</h1>
      <address><time datetime="2019-11-24T12:00:00+00:00">24 Nov 2019, 12:00</time> by <a rel="author">Salvatore Trovato</a></address>
      <p>Non è arrivata la vittoria e la classifica resta disastrosa. Ma da ieri il Milan e i suoi tifosi hanno comunque un motivo in più per sorridere ed esultare. Giacomo Bonaventura è tornato. Titolare a San Siro 398 giorni dopo l’ultima volta (il derby del 21 ottobre 2019), Jack ha preso per mano la squadra, risollevandola da leader dopo la sberla di Lozano.</p>
      <p><b>LUCE -</b> Un gol da urlo. Alla Bonaventura. Un destro carico di rabbia e qualità. Quella che molto spesso manca al Milan nei momenti clou. Con Jack è tornata la luce. Nove mesi di stop (ovviamente forzati) sono tanti, troppi, ma ora è tornato ed è pronto a riprendersi quello che la sfortuna gli ha tolto nell’ultimo anno. Il contratto è in scadenza, ma non dovrebbe essere un problema: i vertici di via Aldo Rossi, infatti, sembrano intenzionati a rinnovarlo.</p>
      <p><b>CERCASI ASSO -</b> Il Milan, dunque, ha ritrovato il suo Jack (che rientra nel progetto). Ma ora serve l’asso. Perché se è vero che il gioco si è fatto finalmente più produttivo è altrettanto vero che manca il campione in grado di trasformare il lavoro in gol. Insomma, manca uno come Ibrahimovic, sul quale Maldini e Boban stanno lavorando. Non resta che aspettare.</p>
    </article>
  </body>
</html>