<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.delfi.lv/sports/news/hokejs/rigas-hokejistiem-zaudejums-mhl-spele.d?id=51663819"/>
    <meta property="og:site_name" content="DELFI"/>
    <meta property="article:published_time" content="2019-11-24T12:43:21+00:00"/>
    <meta property="og:title" content="'Rīgas' hokejistiem zaudējums MHL spēlē "/>
    <meta property="og:description" content="&quot;Rīgas&quot; komanda svētdien cieta zaudējumu Krievijas Jaunatnes hokeja līgas (MHL) spēlē."/>
  </head>
  <body>
    <article>
      <h1>'Rīgas' hokejistiem zaudējums MHL spēlē </h1>
      <address><time datetime="2019-11-24T12:43:21+00:00">24 Nov 2019, 12:43</time> by <a rel="author">LETA</a></address>
      <p>
        <b>"Rīgas" komanda svētdien cieta zaudējumu Krievijas Jaunatnes hokeja līgas (<a href="https://www.delfi.lv/temas/mhl">MHL</a>) spēlē.</b>
      </p>
      <p>Rīdzinieki viesos ar rezultātu 2:7 (0:1, 1:2, 1:4) piekāpās Sanktpēterburgas "Dinamo" komandai.</p>
      <p>Latvijas vienības labā vārtus guva Deniss Fjodorovs un Kristaps Roķis.</p>
      <p>Pirmdien abas komandas tiksies atkārtoti.</p>
      <p>"Rīga" hokejisti šosezon 32 spēlēs izcīnījuši 40 punktus, ieņemot sesto vietu Rietumu konferencē, bet uzreiz aiz viņiem ar 38 punktiem ir Sanktpēterburgas "Dinamo".</p>
      <p>Rīdziniekiem tagad priekšā 17 izbraukuma spēļu sērija, kurā pa vidu būs vairāki pārtraukumi.</p>
      <p>Par "Rīga" galveno treneri šovasar tika apstiprināts Raimonds Vilkoits, bet viņam asistē Aleksandrs Ņiživijs. Tikmēr par vārtsargu treneri strādā Nikolajs Žurkovs, savukārt par komandas menedžeri turpinās strādāt Juris Opuļskis.</p>
      <p>Pirmajās piecās sezonās "Rīgas" komanda spēja sasniegt MHL izslēgšanas turnīru, tomēr nākamās četras sezonas pēc kārtas vienībai gads noslēdzās jau pēc regulārā turnīra.</p>
      <figure>
        <iframe src="https://www.youtube.com/embed/RLxW3hCrBvQ" width="560" height="315" data-service="Youtube" scrolling="no"/>
      </figure>
      <related>
        <h4>Lasi vēl</h4>
        <a href="https://www.delfi.lv/sports/news/rigas_dinamo/news/riga-hokejisti-otro-reizi-divas-dienas-piekapjas-papildlaika-bruveris-atvaira-54-metienus.d?id=51655391"/>
        <a href="https://www.delfi.lv/sports/news/hokejs/balcers-turpina-ugunot-pec-traumas-izdziedesanas.d?id=51663597"/>
        <a href="https://www.delfi.lv/sports/news/hokejs/balcers-un-jevpalovs-ahl-cempionata-izcelas-ar-rezultativu-piespeli.d?id=51663167"/>
      </related>
    </article>
  </body>
</html>