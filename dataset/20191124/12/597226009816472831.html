<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082152-u-kremenchuc-zatrimali-zlodyiv-yak-namagalisya-proniknuti-do-chuzhogo-budinku.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T12:31:00+00:00"/>
    <meta property="og:title" content="У Кременчуці зловили злодіїв, які намагалися проникнути до чужого будинку"/>
    <meta property="og:description" content=" Чоловіки розбили вікно та хотіли влізти у будинок, проте коли почули, що всередині хтось є, хутко зникли У Кременчуці поліціянти затримали двох злодіїв, які намагалися проникнути до чужого житла."/>
  </head>
  <body>
    <article>
      <h1>У Кременчуці зловили злодіїв, які намагалися проникнути до чужого будинку</h1>
      <address><time datetime="2019-11-24T12:31:00+00:00">24 Nov 2019, 12:31</time> by <a rel="author">Катерина Турубара</a></address>
      <figure>
        <img src="https://www.telegraf.in.ua/uploads/posts/2019-11/1574674763_namagalisya-proniknuti-do-budinku.jpg"/>
      </figure>
      <p>
        <b>Чоловіки розбили вікно та хотіли влізти у будинок, проте коли почули, що всередині хтось є, хутко зникли</b>
      </p>
      <p>У Кременчуці поліціянти затримали двох злодіїв, які намагалися проникнути до чужого житла. Про це повідомляє пресслужба патрульної поліції міста.</p>
      <p>Вночі інспектори отримали виклик про те, що на вулиці Миколи Кучми невідомий намагається влізти до чужого помешкання.</p>
      <p>На місці події заявниця розповіла, що невідомі чоловіки розбили вікно та хотіли проникнути в середину. Але коли почули, що у помешканні є господарі, хутко зникли.</p>
      <p>Поліцейські затримали двох громадян, схожих за описом, яких потім впізнала заявниця. На місце події викликали слідчих для з'ясування всіх обставин справи.</p>
      <p>Автор: <a href="https://www.telegraf.in.ua/user/%CA%E0%F2%E5%F0%E8%ED%E0+%D2%F3%F0%F3%E1%E0%F0%E0/">Катерина Турубара</a> Источник фото: патрульна поліція Кременчука</p>
    </article>
  </body>
</html>