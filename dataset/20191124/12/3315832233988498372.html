<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/86fc3fa1a680694d/maia-sandu-este-important-sa-alegem-un-presedinte-al-romaniei-care-va-sprijini-rm-pe-calea-integrarii-europene.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T12:21:18+00:00"/>
    <meta property="og:title" content="Maia Sandu: Este important să alegem un președinte al României care va sprijini RM pe calea integrării europene"/>
    <meta property="og:description" content="Fostul prim-ministru Maia Sandu îndeamnă cetățenii care au cetățenie română să meargă astăzi la secțiile de votare pentru a alege „un președinte care va sprijini Republica Moldova”."/>
  </head>
  <body>
    <article>
      <h1>Maia Sandu: Este important să alegem un președinte al României care va sprijini RM pe calea integrării europene</h1>
      <address><time datetime="2019-11-24T12:21:18+00:00">24 Nov 2019, 12:21</time> by <a rel="author">Jurnal.md</a></address>
      <p>
        <b>Fostul prim-ministru Maia Sandu îndeamnă cetățenii care au cetățenie română să meargă astăzi la secțiile de votare pentru a alege „un președinte care va sprijini Republica Moldova”.</b>
      </p>
      <p>„Astăzi românii merg la vot să-și aleagă Președintele. Este și obligația noastră, a sutelor de mii de cetățeni moldoveni care au și cetățenie română, să mergem la vot și să alegem un președinte care să fie garantul modernizării României”, a menționat Maia Sandu.</p>
      <p>„La fel de important, să alegem Președintele care va sprijini Republica Moldova pe calea integrării europene, care va susține eforturile noastre de combatere a corupției și de construire a unei justiții independente”, a adăugat fostul premier.</p>
      <p>Duminică, 24 noiembrie, românii sunt așteptați la vot, la alegeri prezidențiale 2019, turul doi.</p>
      <p>Klaus Iohannis, actualul președinte al țării, care este susținut de PNL, şi Viorica Dăncilă, fost premier și candidat al PSD, se confruntă în cel de-al doilea tur de scrutin.</p>
    </article>
  </body>
</html>