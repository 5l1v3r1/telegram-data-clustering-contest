<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419054"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T12:48:00+00:00"/>
    <meta property="og:title" content="האח ששכל שלושה אחים במלחמות ישראל הלך לעולמו"/>
    <meta property="og:description" content="משה ליכטנשטיין, נכדו של הרב זאב אלימלך ליכטנשטיין הי&quot;ד שנרצח בטבח בחברון ובן המשפחה היחידה ששלושה מבניה נפלו במלחמות, נפטר בשבת"/>
  </head>
  <body>
    <article>
      <h1>האח ששכל שלושה אחים במלחמות ישראל הלך לעולמו</h1>
      <address><time datetime="2019-11-24T12:48:00+00:00">24 Nov 2019, 12:48</time> by <a rel="author">רפאל לוי</a></address>
      <p>משה ליכטנשטיין ז"ל, נכדו של הקדוש הרב זאב אלימלך ליכטנשטיין הי"ד מנטבחי חברון בתרפ"ט ואחיהם של יעקב, אלימלך ואבנר שנפלו במלחמות ישראל, הלך לעולמו בשבת האחרונה.</p>
      <p>יעקב התעקש לצאת לקרב בא-טור ואוגוסטה ויקטוריה במלחמת השחרור ושם נהרג.</p>
      <p>האח הצעיר, אבנר, התגייס לפלמ"ח ולחם בחטיבת עציוני ונפל בגיל 16 בחודש אב תש"ח בארמון הנציב.</p>
      <p>אלימלך ז"ל, שהיה הקרוי על סבו שנרצח בפרעות תרפ"ט בחברון, היה קצין המבצעים של הגדוד ששחרר את חברון במלחמת ששת הימים ואף עלה לקבר סבו בחברון. שנה אחרי המלחמה נהרג בתאונת דרכים בדרך חזרה מאימון ברמת הגולן.</p>
      <p>משה נולד ליהושע וחנה (לבית ארקין) ז"ל, היה איש ההגנה, אשר נלחם בעצמו ואף נפל בשבי במלחמת העצמאות.</p>
      <p>משה, בכור המשפחה שנפל כאמור בשבי הירדני, הבין מתגובות חבריו בשבי שמשהו קרא לאחיו וחשב כי אח אחד שלו נפל, ורק בשובו לארץ הבין כי לא אח אחד נפל אלא שניים.</p>
      <p>ככל הידוע משפחת ליכטנשטיין היא המשפחה היחידה ששכלה שלושה בנים במערכות ישראל ושלושתם קבורים בחלקה אחת בהר הרצל.</p>
      <figure>
        <img src="https://a7.org/albums/667x397/136613.jpg"/>
      </figure>
      <p>משה התמסר לאיסוף מסמכים ועדויות על נפילת אחיו ובמקביל לעבודתו השקיע זמן רב בחקר ולימוד הנושא.</p>
      <p>לפני כמה שנים הפגיש אחיעזר ארקין, בן דודו של משה ליכטנשטיין, את ד"ר יורם אלמכיאס עם משה והוא מסר לו את המידע שצבר ואמר לו כי הוא יודע שהוא יוכל לפעול לשמור את הידע.</p>
      <p>אלמכיאס ראה בזה שליחות והחל לערוך ספר על שורשי המשפחה החל מהסבא שנרצח בפרעות ועד לוחם השב"כ נועם כהן שנהרג בשנת 1994 בראמללה. במהלך כתיבת הספר גילה אלמכיאס על קרבתו למשפחת ליכטנשטיין בעזרת יהודית כהן, אמו של נועם הי"ד.</p>
      <p>ד"ר אלמיכיאס סיפר כי דאג לעדכן את משה על התקדמות הספר וכי ביום חמישי האחרון, יומיים לפני פטירתו, אף סיפר לו כי הספר כבר נמצא בשלב עריכה גרפית. אלמיכאס אמר כי פעל כדי שהספר יצא לאור בחייו של משה אך לצערו לא הספיק וכי הוא יצא בחודשים הקרובים בהוצאת מדרשת חברון, ציוני דרך-מזכרת בתיה ועמותת 'דרכי נעם',</p>
    </article>
  </body>
</html>