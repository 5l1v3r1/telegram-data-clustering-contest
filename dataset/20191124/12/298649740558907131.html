<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.askanews.it/politica/2019/11/24/conte-intervistato-fa-il-punto-su-governo-e-dossier-ilva-e-alitalia-top10_20191124_130102/"/>
    <meta property="og:site_name" content="Askanews"/>
    <meta property="article:published_time" content="2019-11-24T12:01:02+00:00"/>
    <meta property="og:title" content="Conte intervistato fa il punto su Governo e dossier Ilva e Alitalia"/>
    <meta property="og:description" content="Roma, 24 nov. (askanews) – Nessun rischio crisi per il Governo. Quanto ai dossier caldi su Ilva e Alitalia, non si esclude un intervento pubblico per l’acciaieria mentre per il vettore, si continua a lavorare per una soluzione di mercato. Il presidente del consiglio, Giusepe Conte, intervistato su Repubblica, fa il punto sull’azione dell’Esecutivo. Il […]"/>
  </head>
  <body>
    <article>
      <h1>Conte intervistato fa il punto su Governo e dossier Ilva e Alitalia</h1>
      <h2>"Non c'è rischio crisi. Maggioranza sia concentrata su cose da fare"</h2>
      <address>
        <time datetime="2019-11-24T12:01:02+00:00">24 Nov 2019, 12:01</time>
      </address>
      <figure>
        <img src="http://www.askanews.it/wp-content/uploads/2019/11/20191124_130054_415ED07C.jpg"/>
      </figure>
      <p>Roma, 24 nov. (askanews) – Nessun rischio crisi per il Governo. Quanto ai dossier caldi su Ilva e Alitalia, non si esclude un intervento pubblico per l’acciaieria mentre per il vettore, si continua a lavorare per una soluzione di mercato. Il presidente del consiglio, Giusepe Conte, intervistato su Repubblica, fa il punto sull’azione dell’Esecutivo.</p>
      <p>Il premier, quindi, non vede rischio di crisi di governo sottolinea la necessità per l’esecutivo di “realizzare un nuovo cronoprogramma per le riforme che l’Italia attende da anni”. Tra i temi, “accelerare i tempi della giustizia civile e penale, ridurre la burtocrazia e digitalizzare la pubblica amministrazione”. Le discussioni sulla tenuta della maggioranza, aggiunge Conte “non le trovo appassionanti. Invito tutte le forze politiche e i protagonisti di questo governo a rimanere concentrati”. Al segretario del Pd Zingaretti, che ha giudicato il governo ‘senza anima’, il premier replica che “il governo lavora per un Paese più verde, più digitalizzato, più equo e inclusivo”. Quindi “non solo abbiamo un’anima forte, decisa, ma io e i mieri ministri lavoriamo con intenza passione”.</p>
      <p>Quanto alla situazione di Taranto, secondo Conte, ArcelorMittal non lascerà la Ex Ilva. “Mi ha dichiarato di essere disponibile a tornare sui suoi passi e investire nello stabilimento”. Conte non esclude l’intervento pubblico ma “non in sostituzione, Se ci sarà, sarà una presenza di sostegno e direi di controllo”.</p>
      <p>Il premier ha ribadito di aver “rispedito al mittente” la richiesta di 5 mila esuberi e sulla eventualità di reintrodurre la scudo legale, Conte ha detto che “sarà l’ultima questione. La affronteremo alla fine”.</p>
      <p>Infine, sul dossier Alitalia, ha spiegato, “continuiamo a lavorare a una soluzione di mercato e non per un salvataggio rabberciato. Abbiamo già un quadro di investitori affidabili, lo completeremo a breve”. Dopo l’annuncio di Atlantia di farsi da parte dalla cordata per Alitalia, è tornata in primo piano la questione della revisione delle concessioni autostradali. Il premier ha assicurato che “sarà tutelato l’interesse pubblico, senza fare sconti a nessuno. Il procedimento per la caducazione è in corso, si tratta di un iter complesso. Presto gli esiti saranno sul tavolo in assoluta trasparenza”.</p>
      <p>Int11</p>
    </article>
  </body>
</html>