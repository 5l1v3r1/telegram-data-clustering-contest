<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/lifestyle/story-how-to-make-onion-soup-recipe-just-follow-these-simple-steps-2865827.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T12:20:32+00:00"/>
    <meta property="og:title" content="घर पर इस आसान ट्रिक से बनाएं प्याज का सूप, इसे पीने से होते हैं ये फायदे"/>
    <meta property="og:description" content="सर्दियों में पालक और टमाटर का सूप तो आपने कई बार बनाया और चखा होगा, लेकिन क्या आप जानते हैं कि प्याज का सूप जोड़ों के साथ दर्द के अलावा खांसी, जुकाम और गले दर्द सहित कई परेशानियों को सही कर सकता है।..."/>
  </head>
  <body>
    <article>
      <h1>घर पर इस आसान ट्रिक से बनाएं प्याज का सूप, इसे पीने से होते हैं ये फायदे</h1>
      <address><time datetime="2019-11-24T12:20:32+00:00">24 Nov 2019, 12:20</time> by <a rel="author">लाइव हिन्दुस्तान टीम ,नई दिल्ली</a></address>
      <p>सर्दियों में पालक और टमाटर का सूप तो आपने कई बार बनाया और चखा होगा, लेकिन क्या आप जानते हैं कि प्याज का सूप जोड़ों के साथ दर्द के अलावा खांसी, जुकाम और गले दर्द सहित कई परेशानियों को सही कर सकता है। आज हम आपको बताने जा रहे हैं, प्याज का सूप बनाने की रेसिपी- </p>
      <p>
        <b>सामग्री :</b>
      </p>
      <p>4 प्‍याज<br/>2 चम्‍मच बटर<br/>1 गाजर<br/>1 लीटर पानी<br/>2 चम्‍मच अजवायन<br/>2 लहसुन<br/>2 आलू<br/>1 कप वेजिटेबल (अपनी पसंद के अनुसार) <br/>नमक स्‍वादानुसार<br/>शक्‍कर स्‍वादानुसार<br/>काली मिर्च स्‍वादानुसार</p>
      <p><b>विधि : </b><br/>प्‍याज, लहसुन, आलू और गाजर को छोटे- छोटे टुकड़ों में काट लें। इसके बाद मध्‍यम आंच पर पैन में बटर गर्म कर लें। जब बटर मेल्‍ट हो जाए तो उसमें प्‍याज और लहसुन के टुकड़े डाल दें। हल्‍का ब्राउन होने तक भूनें।<br/>इसके बाद मीडियम फ्लेम पर पानी गर्म करें। इसके बाद उसमें अजवायन और बाकी की सब्जियां डाल दें। साथ में शक्‍कर, नमक और काली मिर्च डालकर अच्‍छे से चलाएं। इसके बाद इसे 2 से 3 मिनट तक अच्‍छे से मिलने दें। जब यह उबलने लगे तो इसमें प्‍याज और लहसुन का पहले से तैयार किया हुआ मिक्‍सचर डाल दें।<br/>अब पैन में आलू और गाजर के टुकड़े डालें। इसके बाद मध्‍यम आंच पर 15 मिनट तक इसे पकाएं। जब यह पक जाए तो इसकी प्‍यूरी तैयार कर लें। अब दूसरे पैन में इस प्‍यूरी को डालकर 5 मिनट तक चलाएं। अब गर्मागर्म सर्व करें।</p>
    </article>
  </body>
</html>