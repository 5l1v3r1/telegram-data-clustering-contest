<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/dunya-haberleri/irak-sokaklari-yine-karisti-hukumet-karsiti-gosterilerde-2-kisi-daha-oldu-1393350"/>
    <meta property="og:site_name" content="Karar.com"/>
    <meta property="article:published_time" content="2019-11-24T12:54:00+00:00"/>
    <meta property="og:title" content="Irak sokakları yine karıştı... Hükümet karşıtı gösterilerde 2 kişi daha öldü"/>
    <meta property="og:description" content="Irak'ın Zikar vilayetinde 'Zeytun Köprüsü'nde göstericiler ile güvenlik güçleri karşı karşıya kaldı. Güvenlik güçleri, eylemcileri dağıtmak için gerçek mermi ve gaz bombasıyla müdahale etti. Sert müdahalede göstericilerden ikisi öldü, 35'i yaralandı."/>
  </head>
  <body>
    <article>
      <h1>Irak sokakları yine karıştı... Hükümet karşıtı gösterilerde 2 kişi daha öldü</h1>
      <address>
        <time datetime="2019-11-24T12:54:00+00:00">24 Nov 2019, 12:54</time>
      </address>
      <p>
        <b>Irak'ın Zikar vilayetinde 'Zeytun Köprüsü'nde göstericiler ile güvenlik güçleri karşı karşıya kaldı. Güvenlik güçleri, eylemcileri dağıtmak için gerçek mermi ve gaz bombasıyla müdahale etti. Sert müdahalede göstericilerden ikisi öldü, 35'i yaralandı.</b>
      </p>
      <p>Irak'ta sokaklar yine karıştı, güvenlik güçleri göstericilere müdahale etti.</p>
      <p>Irak'ın Zikar vilayetinin merkezinde bulunan Nasıriye kentindeki 'Zeytun Köprüsü'nde göstericiler,  güvenlik güçlerinin müdahalesiyle karşı karşıya kaldı. </p>
      <p>Güvenlik güçleri, eylemcileri dağıtmak için gerçek mermi ve gaz bombasıyla müdahale etti. Göstericilerden ikisi öldü, 35'i yaralandı.</p>
      <p>
        <b>NE OLMUŞTU?</b>
      </p>
      <p>Irak'ta işsizlik, yolsuzluk ve kamu hizmeti yetersizliğini protesto etmek amacıyla 1 Ekim'de başlayan gösterilerde şu ana kadar 300'ün üzerinde kişi hayatını kaybetti, 15 binden fazla kişi yaralandı.</p>
      <p>Başkent Bağdat başta olmak üzere orta ve güney kesimlerdeki kentlerde devam eden gösteriler sırasında İran'ın ülkedeki nüfuzuna yönelik tepkiler de dile getiriliyor.</p>
      <p>Hükümetin açıkladığı reform paketleriyle ikna olmayan göstericiler, güvenlik güçlerine şiddet kullanılması talimatı verdiğini belirttikleri Başbakan Adil Abdulmehdi ile yolsuzlukla suçladıkları hükümetin istifasını istiyor.</p>
      <p>
        <b>BAĞDAT/AA</b>
      </p>
      <related>
        <a href="https://www.karar.com/dunya-haberleri/abd-baskan-yardimcisi-penceten-iraka-surpriz-ziyaret-1392852"/>
      </related>
      <related>
        <a href="https://www.karar.com/guncel-haberler/son-dakika-kuzey-irakta-eylem-hazirligindaki-5-terorist-etkisiz-1392407"/>
      </related>
    </article>
  </body>
</html>