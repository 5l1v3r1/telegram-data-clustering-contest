<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-da-amazon-a-trony-tutte-le-promozioni-attive/1952797/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T12:03:20+00:00"/>
    <meta property="og:title" content="Black Friday 2019, sconti e offerte/ Amazon, i migliori videogiochi in saldo"/>
    <meta property="og:description" content="Black Friday 2019, sconti e offerte. Su Amazon moltissimi i videogiochi in saldo. Ecco alcuni dei più interessanti, cominciando da Tomb Raider"/>
  </head>
  <body>
    <article>
      <h1>Black Friday 2019, sconti e offerte/ Amazon, i migliori videogiochi in saldo</h1>
      <h2>Black Friday 2019, sconti e offerte. Fra i prodotti più gettonati su Amazon vi sono i videogiochi: ecco quelli più interessanti in promozione</h2>
      <address><time datetime="2019-11-24T12:03:20+00:00">24 Nov 2019, 12:03</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>Scopriamo insieme le principali offerte di oggi per Amazon, in quanto a videogiochi. Con l’avvicinarsi ormai inesorabile del Black Friday 2019, tantissimi coloro che approfitteranno delle promozioni per assicurarsi appunto un videogame, e i colleghi di Everyeye hanno cercato di riunire alcuni del saldi più interessanti a riguardo. Per tutti gli amanti dei giochi di corse automobilistiche, molto interessante la Legends edition di Formula 1 2019, in vendita in versione personal computer e Playstation 4, al prezzo di 44.99 euro. Interessante anche l’ultimo capitolo di Tomb Raider, “The shadow of Tomb Raider”, ad un costo di 19.99 euro, stesso prezzo che servirà per la edizione “SCL” di Fallout 76. Serviranno invece 22.99 euro per “Kingdom Hearts the story so far”, e attenzione anche a Street Fighter 30, “Anniversary collection”, a 29.49 euro. Infine segnaliamo Dead or Alive 6, altro storico “picchia duro” in versione Ps4 e Xbox One a 19.99 euro. (aggiornamento di Davide Giancristofaro)</p>
      <h4>BLACK FRIDAY 2019, GLI SCONTI DA ESSELUNGA</h4>
      <p>Il Black Friday 2019 è già iniziato da Esselunga. La nota catena di supermercati dislocata in tutta Italia ha deciso di promuovere una serie di sconti ed offerte molto interessanti, non soltanto sui generi alimentari ma anche e soprattutto sulla tecnologia. Sfogliando il volantino in vigore fino al primo dicembre, troviamo ad esempio lo smartphone Samsung A70 da 128 Gb a 279 euro, mentre se voleste acquistare una smart tv dal prezzo non esagerato, viene proposta una Sunny da 32 pollici con tecnologia led, a soli 99.50 euro: non male. Chi invece volesse acquistare un personal computer, attenzione al notebook della Asus a 299 euro, mentre a livello di videogame troviamo il joypad della Ps4, il famoso Dualshock, proposto a 38.94 euro invece che i soliti 64.90 per uno sconto davvero importante. La console della Nintendo, Switch, è invece venduta a 269 euro, mentre non mancano le offerte sui giocattoli, a cominciare da numerosi giochi in scatola come Scarabeo, proposto a soli 15.90 euro. (aggiornamento di Davide Giancristofaro)</p>
      <h4>BLACK FRIDAY 2019: TUTTE LE PROMOZIONI ATTIVE</h4>
      <p>Prosegue a gonfie vele la settimana del <b>Black Friday 2019.</b> Ormai piovono sconti e offerte un po’ ovunque, e sono moltissimi coloro che hanno deciso di anticipare il venerdì nero di almeno una settimana, invogliando i propri clienti con diverse promozioni. Ma facciamo un po’ di chiarezza, e vediamo di capire meglio quali sono i siti e i negozi fisici in cui è già possibile fin da ora fare acquisti “neri”. Cominciamo ovviamente da <b><a href="https://www.ilsussidiario.net/news/black-friday-2019-sconti-e-offerte-da-mediaworld-arriva-facciamo-neri-i-prezzi/1952568/">Amazon</a></b>, il portale di e-commerce che si abbina praticamente in automatico con il Black Friday. Sul sito web del miliardario americano Jeff Bezos, gli sconti sono iniziati due giorni fa, venerdì 22 novembre, una serie di prodotti in saldo che proseguiranno fino al 29, quando poi scatterà il giorno ovviamente più importante in tema di promozioni e occasioni varie. Così come Amazon, anche <b><a href="https://www.ilsussidiario.net/news/black-friday-2019-le-quattro-parole-che-spiegano-il-successo-del-venerdi-nero/1951833/">Unieuro </a></b>ha giocato d’anticipo, proponendo l’“Addams Black Friday” che andrà avanti fino al 2 dicembre, giorno del Cyber Monday.</p>
      <h4>BLACK FRIDAY 2019: DA MEDIAWORLD IL VENERDI’ NERO SCATTA DOMANI</h4>
      <p>Conto alla rovescia invece in casa <b>Mediaworld</b>, visto che la catena di elettrodomestici tedesca, la più nota in Italia, darà il via alle danze da domani, lunedì 25 dicembre, sette giorni di offerte imperdibili anche su prodotti best seller, che si protrarranno anche in questo caso fino al “lunedì cibernetico”. <b>Trony </b>ha invece attuato la stessa linea strategica di Amazon e Unieuro, con un nuovo volantino di sconti fino al 30 novembre, e anche <b>ePRICE,</b> portale solo online di elettronica, ha invece proposto delle offerte molto interessanti che permettono di acquistare merce in saldo e nel contempo, di tramutare il risparmio in bonus da spendere successivamente: per maggiori informazioni basta andare sul sito dedicato. Infine segnaliamo il volantino di <b>Euronics “Black to the future”,</b> per fare il verso al noto film con Michael J. Fox, che propone come le altre grandi catene, sconti su smartphone, grandi elettrodomestici, pc e videogiochi. Insomma, ce ne è per tutti i gusti, e secondo gli esperti quest’anno sarà il più grande Black Friday di sempre.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/black-friday-2019-sconti-e-offerte-promo-amazon-ogni-5-minuti-mondo-alexa-in-saldo/1953053/"/>
        <a href="https://www.ilsussidiario.net/news/black-friday-2019-sconti-e-offerte-da-mediaworld-arriva-facciamo-neri-i-prezzi/1952568/"/>
        <a href="https://www.ilsussidiario.net/news/black-friday-2019-sconti-e-offerte-amazon-il-portale-preferito-dagli-italiani/1952102/"/>
        <a href="https://www.ilsussidiario.net/news/whatsapp-virus-file-mp4-privacy-a-rischio-hacker-in-azione-facebook-consiglia/1952037/"/>
        <a href="https://www.ilsussidiario.net/news/black-friday-2019-sconti-e-offerte-volantino-trony-iphone-xs-a-799-euro/1951685/"/>
        <a href="https://www.ilsussidiario.net/news/black-friday-2019-sconti-e-offerte-unieuro-continua-la-promo-addams-xr-a-649-euro/1951325/"/>
      </related>
    </article>
  </body>
</html>