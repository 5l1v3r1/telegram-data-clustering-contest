<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/iasi/discutii-codate-traficantii-tigari-nord-estul-tarii-da-faci-ai-intrat-vizuina-gatau-dat-frigul--1_5dda709b5163ec42715be703/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T12:14:17+00:00"/>
    <meta property="og:title" content="Discuţii codate între traficanţii de ţigări din nord-estul României. „Da' ce faci, ăi? Ai intrat în vizuină, gata? O dat frigul?“"/>
    <meta property="og:description" content="Mai multe persoane din judeţele Iaşi şi Suceava sunt cercetate de DIICOT Iaşi pentru constituire a unui grup infracţional organizat şi contrabandă de ţigări."/>
  </head>
  <body>
    <article>
      <h1>Discuţii codate între traficanţii de ţigări din nord-estul României. „Da' ce faci, ăi? Ai intrat în vizuină, gata? O dat frigul?“</h1>
      <address><time datetime="2019-11-24T12:14:17+00:00">24 Nov 2019, 12:14</time> by <a rel="author">Ionuţ Benea</a></address>
      <h4>Mai multe persoane din judeţele Iaşi şi Suceava sunt cercetate de DIICOT Iaşi pentru constituire a unui grup infracţional organizat şi contrabandă de ţigări.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/alba-iulia/femeia-60-ani-condamnata-inchisoare-suspendare-contrabanda-440-tigari-fost-achitata-1_5dd242995163ec4271223ae1/index.html"/>
      </related>
      <p>Anchetatorii au cerut în total arestarea a nouă persoane, doar una beneficiind de clemenţă şi fiind lăsată de instanţă sub control judiciar. Ceilalţi opt, Mihăiţă Cobzariu, Dumitru Rotari, Mihaela Udilă, Vasile Ion, Mariana şi Maria Pandele, Ana Busuioc, dar şi Corneliu Derscariu se află în arest.</p>
      <p>Procurorii au cerut acum câteva zile şi arestarea lui Adrian Grămadă, însă acesta a fost plasat sub control judiciar de judecători. „Decizia instanţei este una corectă şi s-a raportat la faptul că nu există probe concludente din care să rezulte că clientul meu a săvârşit vreo infracţiune de contrabandă şi sunt convins că, la finalizarea cercetărilor, nu se va impune trimiterea în judecată a acestuia”, a precizat Razvan Huţanu, avocatul lui Adrian Grămadă. </p>
      <p>Grupul infracţional de contrabandă de ţigări ar fi fost pus pe picioare la începutul acestui an. Capii grupării ar fi fost Cobzariu, Rotari, Udilă şi Derscariu, aceştia ocupându-se, cred anchetatorii, de vânzarea de ţigări de contrabandă, ce proveneau din Republica Moldova şi Ucraina. „Locul în care ar fi acţionat grupul infracţional a fost pe raza judeţului Iaşi, respective pe raza oraşelor Târgu Frumos şi Podu Iloaei, unde erau colectate, depozitate şi distribuite mai departe ţigaretele de contrabandă”, susţin surse judiciare. <br/><br/><b>Discuţiile codate ale suspecţilor </b></p>
      <p>
        <b>
          <i>Pe 29 octombrie 2019, Corneliu Derscariu discută cu Mihăiţă Cobzariu </i>
        </b>
      </p>
      <p>C.D.: Da!</p>
      <p>M.C.: Alo! Să trăiţi şefu! M-aţi sunat! </p>
      <p>C.D.: Da ce faci ăi? Ai intrat în vizuină, gata? O dat frigul? </p>
      <p>M.C.: O dat frigul, îi rece. </p>
      <p>C.D.: Îhî.</p>
      <p>M.C.: N-ai ce face! Am fost pe la bazar, acuma strâng, mă duc acasă.</p>
      <p>C.D.: Na bun. Hai în juma de oră poţi să mergi până la magazin? Acolo!</p>
      <p>M.C.: Ăă, da, da, a da, lângă mine acolo, nu? </p>
      <p>C.D.: Da. La ăla mare!</p>
      <p>M.C.: Ok. Bine. </p>
      <p>C.D.: Bine. Pa! </p>
      <p>M.C.: Pa. Pa. </p>
      <p>
        <b>
          <i>După câteva ore, Dumitru Rotari discută cu Mihăiţă Cobzariu </i>
        </b>
      </p>
      <p>M.C.: Ai tras ceva la bot? </p>
      <p>D.R.: De ce? </p>
      <p>M.C.: Trebuie să vii acasă!</p>
      <p>D.R.: Da? </p>
      <p>M.C.: Da!</p>
      <p>D.R.: Nu ştiu dacă pot!</p>
      <p>M.C.: Ai tras, îh?</p>
      <p>D.R.: Da!</p>
      <p>M.C.: Ai tras mult? </p>
      <p>D.R.: NU! Da unde este de…la deal?</p>
      <p>M.C.: Da, nu ştiu care-i treaba! (…)</p>
      <p>DIICOT susţine că sintagma „la deal” este folosită de cei doi ca paravan pentru pensiunea deţinută de Derscariu. </p>
      <hr/>
    </article>
  </body>
</html>