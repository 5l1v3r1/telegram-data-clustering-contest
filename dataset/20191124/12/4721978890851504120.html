<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.iphoneitalia.com/719274/civilization-vi-ios-dlc-gathering-storm"/>
    <meta property="og:site_name" content="iPhone Italia"/>
    <meta property="article:published_time" content="2019-11-24T12:34:31+00:00"/>
    <meta property="og:title" content="Civilization VI, arriva su iOS il DLC Gathering Storm"/>
    <meta property="og:description" content="Anche Civilization VI per iOS riceve il nuovo DLC Gathering Storm, che porta tanti nuovi contenuti ed un gameplay ancora più coinvolgente"/>
  </head>
  <body>
    <article>
      <h1>Civilization VI, arriva su iOS il DLC Gathering Storm</h1>
      <address>
        <time datetime="2019-11-24T12:34:31+00:00">24 Nov 2019, 12:34</time>
      </address>
      <p>Civilization VI riceve anche su piattaforma iOS il DLC dal titolo Gathering Storm, portando così su iPhone i contenuti dell’ultima espansione disponibile ufficialmente per il rinomato titolo strategico.</p>
      <p>Quest’espansione porta con se diversi contenuti tra i quali un nuovo pianeta attivo che sarà dotato di una sua geologia e climatologia che muta nel tempo, un metodo per innalzare ulteriormente l’asticella della sfida e aggiungere un po’ di pepe. Arriveranno anche catastrofi naturali ed un gameplay potenziato con nuove meccaniche di gioco.</p>
      <p>Ecco il contenuto completo di quest’espansione:</p>
      <ul>
        <li>Nuovi leader e civiltà</li>
        <li>5 nuovi distretti</li>
        <li>7 nuove meraviglie del mondo</li>
        <li>9 nuovi edifici</li>
        <li>Eventi ambientali come maremoti, tempeste e molto altro</li>
        <li>Energia e risorse consumabili</li>
        <li>Progetti ingegneristici</li>
        <li>Nuovi scenari</li>
      </ul>
      <figure>
        <img src="https://static.iphoneitalia.com/wp-content/uploads/2019/11/Civilization-VI-ipad-iphone-switch-city.jpg"/>
      </figure>
      <p>Una moltitudine di contenuti insomma che faranno sicuramente la gioia di tutti coloro che ancora stanno giocando con piacere uno dei titoli strategici probabilmente più apprezzati di sempre. A tutto però c’è un prezzo e ovviamente le note dolenti non potevano che arrivare da prezzo, decisamente alto per la media dei contenuti disponibili su App Store. La nuova espansione infatti ha un prezzo di acquisto su App Store pari a ben <b>43,99 euro</b>, disponibile come acquisto in-app.</p>
      <p>Civilization VI può essere scaricato da App Store gratuitamente con la necessità di pagare però 19,99 euro per sbloccare il gioco completo dopo i 60 turni di prova. Acquisterete questa nuova espansione?</p>
      <p>Civilzation VI – <a href="https://apps.apple.com/it/app/sid-meiers-civilization-vi/id1235863443">GRATIS</a></p>
      <p>[<a href="https://www.pocketgamer.com/articles/081568/civilization-vis-gathering-storm-expansion-is-now-available-for-ios/">via</a>]</p>
      <p>
        <a href="https://www.iphoneitalia.com/category/app-store-applicazioni/giochi-app-store">Giochi</a>
      </p>
      <ul>
        <li/>
        <li/>
        <li/>
        <li/>
      </ul>
      <p>0</p>
    </article>
  </body>
</html>