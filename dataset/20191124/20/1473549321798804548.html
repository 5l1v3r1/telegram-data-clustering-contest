<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/ciala-w-ciezarowce-w-essex-zarzuty-dla-trzeciej-osoby,987916.html"/>
    <meta property="og:site_name" content="TVN24"/>
    <meta property="article:published_time" content="2019-11-24T20:19:54+00:00"/>
    <meta property="og:title" content="Nowe zarzuty w sprawie 39 zwłok w ciężarówce"/>
    <meta property="og:description" content="Formalne zarzuty dla trzeciego mężczyzny zatrzymanego w związku ze śmiercią 39 Wietnamczyków postawiła w niedzielę brytyjska prokuratura. Ciała zmarłych znaleziono w październiku w południowo-wscho..."/>
  </head>
  <body>
    <article>
      <h1>Nowe zarzuty w sprawie 39 zwłok w ciężarówce</h1>
      <address><time datetime="2019-11-24T20:19:54+00:00">24 Nov 2019, 20:19</time> by <a rel="author">ft//kg</a></address>
      <slideshow>
        <figure>
          <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/6b9e8546-9c3e-4992-905e-4bfa1e6174f4-480p.mp4"/>
          <figcaption>Trzeci aresztowany w związku z ciałami ludzi w ciężarówce</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/c3395dd46c34fa7fd8d729d8cf88b7a8/caaf8375-e89e-4528-85e3-c9f9544a1355-480p.mp4"/>
          <figcaption>Czekają na potwierdzenie tożsamości ofiar w ciężarówce....</figcaption>
        </figure>
        <figcaption>W związku z 39 zwłokami w ciężarowce w Essex postawiono zarzuty trzeciej osobie<cite>Foto: ENEX | Video: ENEX</cite></figcaption>
      </slideshow>
      <h3>Formalne zarzuty dla trzeciego mężczyzny zatrzymanego w związku ze śmiercią 39 Wietnamczyków postawiła w niedzielę brytyjska prokuratura. Ciała zmarłych znaleziono w październiku w południowo-wschodniej Anglii, w hrabstwie Essex.</h3>
      <p>23-letni Christopher Kennedy, który podobnie jak dwaj wcześniej aresztowani pochodzi z Irlandii Północnej, został oskarżony o współudział w przemycie ludzi oraz o pomoc w nielegalnym przekroczeniu granicy Wielkiej Brytanii. Został zatrzymany w piątek na drodze w Beaconsfield, niespełna 40 km na zachód od Londynu. W poniedziałek ma stanąć przed sądem w Chelmsford w hrabstwie Essex.</p>
      <h3>Zatrzymani w związku z makabrycznym odkryciem w Essex</h3>
      <related>
        <a href="https://www.tvn24.pl/wiadomosci-ze-swiata,2/nastolatek-uciekl-z-osrodka-w-holandii-zostal-znaleziony-martwy-w-ciezarowce-w-essex,987669.html"/>
      </related>
      <p>Jest on trzecią osobą aresztowaną w związku ze śmiercią wietnamskich imigrantów. Tego samego dnia, w którym znaleziono ich ciała, zatrzymano 25-letniego kierowcę ciężarówki. Kilka dni później w Irlandii aresztowano jeszcze jednego mężczyznę, o którego ekstradycję starają się władze brytyjskie.</p>
      <p>Postawiono im zarzuty zabójstwa, uczestnictwa w przemycie ludzi oraz pomocy w nielegalnym przedostaniu się na terytorium Wielkiej Brytanii.</p>
      <p>Brytyjska policja poszukuje także dwóch braci z Irlandii Północnej - Ronana (40 lat) i Christophera (34 lata) Hughesów - pod zarzutem zabójstwa i handlu ludźmi. Na początku listopada wystosowała do nich apel, aby sami oddali się w ręce śledczych.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/6f2688a5fce7d48c8d19762b88c32c3b/abae0b8c-93d9-4d84-a351-8e2492f4d12e.jpeg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Ronan (lewo) i Christopher (prawo) Hughesowie<cite>Źródło: twitter.com/EssexPoliceUK</cite></figcaption>
      </figure>
      <h3>Ciała w kontenerze ciężarówki</h3>
      <related>
        <a href="https://www.tvn24.pl/wiadomosci-ze-swiata,2/trzeci-zatrzymany-w-zwiazku-z-makabrycznym-odkryciem-w-essex,987402.html"/>
      </related>
      <p>Do makabrycznego odkrycia doszło w nocy z 22 na 23 października w parku przemysłowym Waterglade Industrial Park w hrabstwie Essex, ok. 30 km na wschód od Londynu.</p>
      <p>Ciała znajdowały się w kontenerze chłodni umieszczonym na naczepie ciężarówki. Kontener przypłynął tej samej nocy z belgijskiego Zeebrugge do angielskiego portu Purfleet, gdzie odebrał go kierowca ciężarówki, która - jak się przypuszcza - przyjechała z Irlandii Północnej.</p>
      <p>Wszyscy zmarli - 31 mężczyzn i osiem kobiet - byli Wietnamczykami. Wśród ofiar było 10 nastolatków, w tym dwaj 15-letni chłopcy. W Wietnamie w związku z tą sprawą aresztowano dotychczas 11 osób.</p>
      <figure>
        <img src="https://r-scale-40.dcs.redcdn.pl/scale/o2/tvn/web-content/m/p1/i/c3395dd46c34fa7fd8d729d8cf88b7a8/54d2bc3e-6c4f-4c0a-89d2-7d9b20c7ceb7.png?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>39 ciał w ciężarówce pod Londynem<cite>Źródło: PAP/Maciej Zieliński</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/dokonczymy-brexit-stworzymy-nowa-wielka-brytanie,988001.html"/>
        <a href="https://www.tvn24.pl/wiadomosci-ze-swiata,2/nastolatek-uciekl-z-osrodka-w-holandii-zostal-znaleziony-martwy-w-ciezarowce-w-essex,987669.html"/>
        <a href="https://www.tvn24.pl/wiadomosci-ze-swiata,2/liderzy-glownych-brytyjskich-partii-odpowiadali-na-pytania-publicznosci,987608.html"/>
        <a href="https://www.tvn24.pl/wiadomosci-ze-swiata,2/xix-wieczny-hotel-pochloniety-przez-plomienie,987482.html"/>
        <a href="https://www.tvn24.pl/wiadomosci-ze-swiata,2/trzeci-zatrzymany-w-zwiazku-z-makabrycznym-odkryciem-w-essex,987402.html"/>
      </related>
    </article>
  </body>
</html>