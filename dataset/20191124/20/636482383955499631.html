<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/super-campionul-romaniei-risca-sa-fie-exclus-din-circuitul-glory-20098617"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T20:19:33+00:00"/>
    <meta property="og:title" content="Super-campionul României riscă să fie exclus din circuitul Glory!"/>
    <meta property="og:description" content="Presa internațională a preluat dezvăluirile CANCAN.RO, site-ul nr. 1 din România. Super-campionul Benjamin Adegbuyi Adekunle Miron riscă să fie exclus"/>
  </head>
  <body>
    <article>
      <h1>Super-campionul României riscă să fie exclus din circuitul Glory!</h1>
      <address><time datetime="2019-11-24T20:19:33+00:00">24 Nov 2019, 20:19</time> by <a rel="author">Răzvan Scarlat</a></address>
      <p>
        <b>Presa internațională a preluat dezvăluirile <a href="https://www.cancan.ro/">CANCAN.RO, site-ul nr. 1 din România</a>. Super-campionul Benjamin Adegbuyi Adekunle Miron riscă să fie exclus din circuitul Glory. Atenție, urmează dezvăluiri în exclusivitate.</b>
      </p>
      <p>Pe 2 noiembrie, <a href="https://www.cancan.ro/"><b>CANCAN.RO, site-ul nr. 1 din România</b></a> v-a prezentat povestea halucinantă în care a fost implicat campionul „Glory” al României, Benny Adegbuyi (<a href="https://www.cancan.ro/campionul-glory-al-romaniei-benny-adegbuyi-a-bagat-in-coma-o-persoana-in-toaleta-unei-discoteci-parchetul-l-a-lasat-inconstient-inalta-curte-decizie-scandal-20086586"><b>VEZI TOATE DETALIILE AICI</b></a>)! O bătaie într-un bar, la care luptătorul a luat parte, alături de șase prieteni, s-a lăsat cu dosare penale și apoi condamnări la ani grei de pușcărie.</p>
      <p>Celebrul luptător din TOP 10 în clasamentele ”Glory” a petrecut, în urmă cu aproximativ 10 ani, câteva luni în arest. Fusese acuzat și trimis în judecată, alături de câțiva prieteni, pentru tentativă de omor calificat, ultraj contra bunelor moravuri și tulburarea ordinii și liniștii publice. Apoi, a fost condamnat la șapte ani și șase luni de închisoare, pentru primul capăt de acuzație, și la doi, pentru celelalte.</p>
      <p><b>(VEZI AICI:</b> <a href="https://www.cancan.ro/mega-scandal-in-parcarea-mall-ului-intre-bodyguarzi-si-un-smecheras-cu-mercedes-iese-rau-fac-balamuc-nu-ma-agita-tampitule-19906342"><b>MEGA-SCANDAL ÎN PARCAREA MALL-ULUI ÎNTRE BODYGUARZI ȘI UN ȘMECHERAȘ CU MERCEDES</b></a>)</p>
      <h3>Organizatorii sunt contrariați</h3>
      <p>Sportivul avea să fie, însă, absolvit de orice vină printr-o decizie dată de Înalta Curte, în anul 2013. Nu și amicii lui, care au participat la ”masacrul” din noaptea de 14-15 iunie 2009, din Club Yax. Și unde victimă a căzut Vasile Ioan Pui (36 de ani), unul dintre bodyguarzii care au încercat să aplaneze un conflict. Amicii victimei susțin că procurorul general ar trebui să introducă un recurs în anulare și să infirme decizia.</p>
      <p>Presa internațională a preluat dezvăluirile <a href="https://www.cancan.ro/"><b>CANCAN.RO, site-ul nr. 1 din România</b></a>, iar Benny Adegbuyi riscă să fie exclus din circuitul Glory! “<b><i>Pui a ajuns în comă. A fost obligat să-și vândă apartamentul pentru a-și plăti cheltuielile medicale. A fost momentul în care mulți luptători au sărit în ajutorul lui. Incidentul a fost filmat</i></b>”, au notat cei de la vechtsportinfo.nl.</p>
      <p>În vârstă de 34 de ani, Benjamin Adegbuyi Adekunle Miron riscă, acum, să fie exclus din circuitul ”Glory”. Asta în condițiile în care l-a învins, vineri, 22 noiembrie, pe olandezul D’Angelo Marshall, în timpul competiției “Glory 71” din Chicago, SUA. Organizatorii sunt, totodată, surprinși de faptul că luptătorul care reprezintă România a primit viza pentru a lupta în Statele Unite ale Americii, având în vedere antecedentele lui.</p>
      <p><b>(CITEȘTE ȘI:</b> <a href="https://www.cancan.ro/ei-l-au-injunghiat-pe-afacerist-pe-o-plaja-celebra-din-mamaia-agresorii-eminescu-tancu-au-legatura-cu-un-interlop-celebru-20040561"><b>EI L-AU ÎNJUNGHIAT PE AFACERIST PE O PLAJĂ CELEBRĂ DIN MAMAIA! AGRESORII EMINESCU &amp; TANCU AU LEGĂTURĂ CU UN INTERLOP CELEBRU</b></a>)</p>
      <figure>
        <iframe src="https://www.youtube.com/embed/NkGHyCkiIMI" width="500" height="281" data-service="Youtube" scrolling="no"/>
      </figure>
      <h3>Scandalul, pornit de la o tânără</h3>
      <p><b>Discoteca din Club Yax, Câmpeni, județul Alba, noaptea de 14/15 iunie 2009.</b> Un tânăr a venit, alături de prietena lui și de câțiva invitați, pentru a-și serba ziua de naștere. Între participanții la chef s-au numărat și Benny și tovarășii lui, cei care, puțin mai târziu, aveau să declanșeze un scandal sângeros.</p>
      <p>La ora 3 dimineața, prietena unuia dintre cei care aveau să devină inculpați a fost abordată și, se pare, bruscată, de o persoană din club. În sprijinul fetei a sărit chiar iubitul ei. Apoi și amicii lui. Cel care o abordase a fugit. Extrem de nervoși, ”inculpații” le-au cerut bodyguarzilor clubului să le spună unde locuiește cel care a avut tupeul să se dea la tânără. Au refuzat. Între ei, Ioan Vasile Pui. Acesta a primit un pumn în față, de la unul dintre amici lui Adegbuyi, dar a reușit să fugă la parter, unde era baia. A dat să se spele pe față. Nu a mai apucat.</p>
      <p><b>(NU RATA: </b><a href="https://www.cancan.ro/a-murit-gipsy-legenda-dobrogei-20034721"><b>A MURIT GIPSY, ”LEGENDA DOBROGEI”!</b></a>)</p>
      <h3>Era inconștient, dar l-au lovit cu picioarele!</h3>
      <p>Patru dintre inculpați, între care Adegbuyi, au intrat peste el și l-au lovit cu pumnii și cu picioarele și l-au trântit de pereți. ”<b><i>Au scos-o apoi pe partea vătămată din baie și au trântit-o la pământ în fața intrării în baie și i-au aplicat din nou lovituri peste corp cu pumnii și cu picioarele lăsând-o în stare de inconștiență. Apoi, înainte de a se încheia incidentul, în timp ce partea vătămată era la pământ, au venit pe rând și i-au mai aplicat câte o lovitură cu piciorul, lăsând-o inconștientă la pământ și plină de sânge</i></b>”, se arată în rechizitoriu.</p>
      <p><b>(VEZI AICI:</b> <a href="https://www.cancan.ro/victima-calcata-cu-bmw-ul-a-intrat-in-coma-ce-legaturi-au-interlopii-cu-temutul-cap-de-porc-20046085"><b>VICTIMA CĂLCATĂ CU BMW-UL A INTRAT ÎN COMĂ + CE LEGĂTURI AU INTERLOPII CU TEMUTUL ”CAP DE PORC”</b></a>)</p>
      <p>Victima, aflată în comă, a fost transportată cu o ambulanță la spitalul din Câmpeni, iar de aici a ajuns la Spitalul Județean de Urgențe Alba. Ce a stabilit medicul legist: ”<b><i>În urma violențelor exercitate asupra sa, partea vătămată, Pui Ioan Vasile, a suferit un traumatism cranio-facial, cu fracturi ale oaselor feței și fractură de etmoid, leziuni care au determinat instalarea unui edem cerebral difuz, cu manifestări neurologice severe. Toate au necesitat peste 60 de zile de îngrijiri medicale și au pus în primejdie viața părții vătămate, iar eventualele sechele posttraumatice ar putea fi evaluate la șase luni de la întocmirea expertizei.</i></b>”</p>
      <h3>Varianta lui Adegbuyi: ”Eu am încercat, oarecum, să aplanez situația!”</h3>
      <p>Luptătorul are versiunea lui pentru tot ce s-a întâmplat în acea noapte, dar și pe perioada anchetei, când a petrecut câteva luni în arest. ”<b><i>Am fost cu un grup de prieteni la o petrecere, unde s-a iscat un scandal foarte mare. Unde eu am încercat, oarecum, să aplanez situația, dar au fost luați toți băieții cumva la grup și ulterior s-a dovedit că eu eram nevinovat. A fost un episod foarte urât, încerc să-l șterg, așa, cu buretele</i></b>”, a explicat Adegbuyi, într-un interviu pentru gsp.ro.</p>
      <p><b>(CITEȘTE ȘI:</b> <a href="https://www.cancan.ro/s-au-impuscat-in-fata-unui-club-celebru-din-mamaia-a-trecut-cu-bmw-ul-peste-capul-unuia-dintre-scandalagii-20044322"><b>S-AU ÎMPUȘCAT ÎN FAȚA UNUI CLUB CELEBRU DIN MAMAIA + A TRECUT CU BMW-UL PESTE CAPUL UNUIA DINTRE SCANDALAGII</b></a>)</p>
      <p>”<b><i>Este o perioadă urâtă pentru oricine să treacă prin așa ceva. Să se gândească… tu știi că nu ai făcut nimic și să te afli în poziția respectivă. În arest încerci să te minți, să faci activități care să te țină departe de asta, dar nu reușești. La orice te gândești, mintea îți zboară, «când e procesul?»</i></b>”, au fost trăirile luptătorului în perioada arestului.</p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>