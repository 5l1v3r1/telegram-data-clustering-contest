<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/politica/primele-date-provizorii-din-diaspora-dupa-deschiderea-a-68-de-sectii-iohannis-89-dancila-10-9-18612359"/>
    <meta property="og:site_name" content="Gândul"/>
    <meta property="article:published_time" content="2019-11-24T20:12:00+00:00"/>
    <meta property="og:title" content="Primele date provizorii din Diaspora, după deschiderea a 68 de secţii: Iohannis-89%, Dăncilă 10,9%"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>Primele date provizorii din Diaspora, după deschiderea a 68 de secţii: Iohannis-89%, Dăncilă 10,9%</h1>
      <h2>Primele date din Diaspora, după centralizarea voturilor din 68 de secţii (circa 8% din total), arată că actualul preşedinte Klaus Iohannis a obţinut 89% din voturi, în timp ce Viorica Dăncilă a obţinut 10,9%.</h2>
      <address>
        <time datetime="2019-11-24T20:12:00+00:00">24 Nov 2019, 20:12</time>
      </address>
      <p>Primele date din Diaspora, după centralizarea voturilor din 68 de secţii (circa 8% din total), arată că actualul preşedinte Klaus Iohannis a obţinut 89% din voturi, în timp ce Viorica Dăncilă a obţinut 10,9%.</p>
      <p>Datele sunt centralizate din 68 de secţii de votare din totatul de 835 de secţii din Diaspora.</p>
      <p>Datele arată astfel:</p>
      <p>Klaus Iohannis- 89%</p>
      <p>Viorica Dăncilă- 10,9%</p>
      <p>Un număr de 938.696 de români au votat în străinătate până duminică la ora 22:00, în cel de-al doilea tur al alegerilor prezidenţiale, potrivit datelor BEC, cu peste 260.000 mai mulţi faţă de primul tur. Comparativ, în primul tur, până la aceeaşi oră, votaseră în diaspora 669.448 alegători.</p>
      <p>În total, până duminică, la ora 22.00, au fost 938.696 de votanţi în diaspora, dintre care921.193 sunt votanţi pe liste suplimentare, iar 17.503 au votat prin corespondenţă.</p>
      <p>La aceeaşi oră, în primul tur de scrutin, erau în total 669.448 de votanţi, dintre care 25.189 votaseră prin corespondenţă.</p>
      <p>Până la ora 22:00, cei mai mulţi românii au votat în Italia - 190.325, Marea Britanie şi Irlanda de Nord – 168.956, în Germania – 154.417 şi în Spania – 131.607, potrivit datelor furnizate de BEC.</p>
      <p>Votul pentru cel de-al doilea tur al alegerilor pentru desemnarea şefului statului a început în străinătate, vineri, 22 noiembrie, la Auckland, în Noua Zeelandă, la ora 01.00, ora României (ora 12.00 ora locală), la secţia de votare nr. 17, cea mai îndepărtată secţie de votare organizată în afara graniţelor României.</p>
      <p>Votul în cadrul celor 838 de secţii organizate în străinătate se desfăşoară pe parcursul a trei zile, duminică fiind ultima zi de vot.</p>
    </article>
  </body>
</html>