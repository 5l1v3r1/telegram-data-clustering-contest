<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/greece/volos-odigos-paresyre-gynaika-kai-tin-egkateleipse-avoithiti/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T20:32:49+00:00"/>
    <meta property="og:title" content="Βόλος: Οδηγός παρέσυρε γυναίκα και την εγκατέλειψε αβοήθητη"/>
    <meta property="og:description" content="Σοβαρά τραυματισμένη με πολλαπλά κατάγματα στο σώμα και το κεφάλι νοσηλεύεται στο «Αχιλλοπούλειο» Νοσοκομείο του Βόλου μια γυναίκα που παρασύρθηκε από επιβατικό αυτοκίνητο."/>
  </head>
  <body>
    <article>
      <h6 class="kicker">Χαροπαλεύει</h6>
      <h1>Βόλος: Οδηγός παρέσυρε γυναίκα και την εγκατέλειψε αβοήθητη</h1>
      <h2>Σοβαρά τραυματισμένη με πολλαπλά κατάγματα στο σώμα και το κεφάλι νοσηλεύεται στο «Αχιλλοπούλειο» Νοσοκομείο του Βόλου μια γυναίκα που παρασύρθηκε από επιβατικό αυτοκίνητο.</h2>
      <address><time datetime="2019-11-24T20:32:49+00:00">24 Nov 2019, 20:32</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Σοβαρά τραυματισμένη με πολλαπλά κατάγματα στο σώμα και το κεφάλι νοσηλεύεται στο «Αχιλλοπούλειο» Νοσοκομείο του Βόλου μια γυναίκα που παρασύρθηκε σήμερα το απόγευμα από επιβατικό αυτοκίνητο στην οδό Πολυμέρη, στο ύψος της Φιλίππου Ιωάννου και στη συνέχεια ο οδηγός του αυτοκινήτου, χωρίς να σταματήσει, ανέπτυξε ταχύτητα και εξαφανίσθηκε από το σημείο του τροχαίου.</p>
      <p>Η γυναίκα, λίγο μετά τις 7 το βράδυ, προσπάθησε να διασχίσει κάθετα τον κεντρικό δρόμο, όταν το αυτοκίνητο την χτύπησε με δύναμη και την εκτίναξε σε απόσταση 10 και πλέον μέτρων πάνω στην άσφαλτο. Σύμφωνα με μάρτυρες του ατυχήματος, ο οδηγός του αυτοκινήτου, χωρίς να σταματήσει, συνέχισε την πορεία του.</p>
      <p>
        <a href="https://www.in.gr/2019/11/25/economy/oikonomikes-eidiseis/anadromika-poioi-syntaksiouxoi-tha-diekdikisoun-ekatommyria-eyro/">Δείτε επίσης: Αναδρομικά, ποιοι συνταξιούχοι θα διεκδικήσουν εκατομμύρια ευρώ</a>
      </p>
      <h3>Δίνει μάχη για τη ζωή</h3>
      <p>Η τραυματισμένη γυναίκα, που έχασε τις αισθήσεις της από το χτύπημα, μεταφέρθηκε με ασθενοφόρο του ΕΚΑΒ στα Επείγοντα του «Αχιλλοπούλειου» και σύμφωνα με τους γιατρούς δίνει μάχη για να κρατηθεί στη ζωή.</p>
      <p>Από την Τροχαία Βόλου, γίνονται έρευνες για τον εντοπισμό του οδηγού που εγκατέλειψε την γυναίκα στον δρόμο και εξαφανίσθηκε.</p>
      <p>Πηγή: ΑΠΕ-ΜΠΕ</p>
      <p>
        <a href="https://www.tanea.gr/2019/11/25/politics/antipoliteysi/to-diplo-prosopo-tou-tsipra-to-proi-aristeros-to-vrady-kentroaristeros/">Το διπλό πρόσωπο του Τσίπρα: Το πρωί αριστερός, το βράδυ κεντροαριστερός</a>
      </p>
    </article>
  </body>
</html>