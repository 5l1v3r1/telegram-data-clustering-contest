<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/ubedljive-pobede-augzburga-i-majnca-zatvorile-12-kolo-bundeslige/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T20:31:36+00:00"/>
    <meta property="og:title" content="Ubedljive pobede Augzburga i Majnca zatvorile 12. kolo Bundeslige"/>
    <meta property="og:description" content="Pobedama Augzburga i Majnca spuštena je zavesa na 12. kolo u nemačkoj Bundesligi. U derbiju začelja Augzburg je naneo četvrti uzastopni poraz berlinskoj Herti. Rano su domaći došli do dva gola prednosti pogocima Maksa i Kordove, a od 28. minuta Herta je igrala sa igračem manje, pošto je direktan crveni karton zbog prekršaja kod postizanja […]"/>
  </head>
  <body>
    <article>
      <h1>Ubedljive pobede Augzburga i Majnca zatvorile 12. kolo Bundeslige</h1>
      <address><time datetime="2019-11-24T20:31:36+00:00">24 Nov 2019, 20:31</time> by <a rel="author">Zile</a></address>
      <p>Pobedama Augzburga i Majnca spuštena je zavesa na 12. kolo u nemačkoj Bundesligi.</p>
      <p>U derbiju začelja Augzburg je naneo četvrti uzastopni poraz berlinskoj Herti. Rano su domaći došli do dva gola prednosti pogocima Maksa i Kordove, a od 28. minuta Herta je igrala sa igračem manje, pošto je direktan crveni karton zbog prekršaja kod postizanja drugog gola dobio golman Rune Jarštajn, reprezentativac Norveške. U nastavku je Augzburg iskoristio brojčanu nadmoć da još dva puta zatrese mrežu, sada golmana Denisa Smarša. Za goste je do 70. minuta igrao srpski internacionalac Marko Grujić, koji je zaradio žuti karton.</p>
      <p>Malo iznenađenje dogodilo se u Sinshajmu, gde je Hofenhajm prekinuo seriju od pet vezanih pobeda u Bundesligi, izgubivši od Majnca sa čak 5:1. Da sve bude gore po domaćina, gosti su celo drugo poluvreme igrali sa igračem manje, pošto je Baku isključen u finišu prvog poluvremena, kod rezultata 1:0. I sa čovekom manje, gosti su postigli čak četiri gola i tako, na najbolji način, ulepšali debi novog trenera Ahima Bajerlorcera, doskorašnjeg stratega Kelna.</p>
      <p><b>Augzburg – Herta 4:0</b>(2:0)<br/><i>Maks 17′, Kordova 26′, Han 52′, Niderlehner 79′</i></p>
      <p><b>Hofenhajm – Majnc 1:5</b>(0:1)<br/><i>Kramarić 83′ – Oztunali 33′, Kaderabek 52′(ag), Kunde Malong 62′,90+3′, Boetijus 90′</i></p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/23/bikovi-ponovo-efikasni-i-vratili-se-na-drugo-mesto/"/>
        <a href="https://www.sportskacentrala.com/2019/11/23/bavarci-novom-cetvorkom-u-beograd-lider-pao-u-berlinu/"/>
        <a href="https://www.sportskacentrala.com/2019/11/18/buvac-i-dalje-na-cekanju-iznenadjenje-na-klupi-majnca/"/>
        <a href="https://www.sportskacentrala.com/2019/11/13/zestoka-kazna-za-kapitena-ajntrahta/"/>
        <a href="https://www.sportskacentrala.com/2019/11/12/mesi-postavio-ultimatum-upravi-barse-dovedite-ovog-igraca-intera/"/>
        <a href="https://www.sportskacentrala.com/2019/11/11/bundesliga-se-prisetila-marka-pantelica-video/"/>
        <a href="https://www.sportskacentrala.com/2019/11/10/menhengladbah-ne-da-celo-novi-poraz-volfsburga-frajburg-i-dalje-hit/"/>
        <a href="https://www.sportskacentrala.com/2019/11/09/der-klasiker-postao-predvidljiv-bajern-opet-ubedljiv-video/"/>
        <a href="https://www.sportskacentrala.com/2019/11/09/hening-igrao-sam-protiv-salkea-bericetno-popodne-za-goste-u-bundesligi-video/"/>
      </related>
    </article>
  </body>
</html>