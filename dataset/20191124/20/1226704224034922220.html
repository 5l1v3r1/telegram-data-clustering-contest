<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teraz.sk/sport/manchester-united-remizoval-na-ihrisku-s/431999-clanok.html"/>
    <meta property="og:site_name" content="TERAZ.sk"/>
    <meta property="article:published_time" content="2019-11-24T20:08:00+00:00"/>
    <meta property="og:title" content="Manchester United remízoval so Sheffield United 3:3"/>
    <meta property="og:description" content="Sheffield viedol v 52. minúte po zásahu Lysa Mousseta už 2:0, no hostia od 72. do 79. minúty otočili skóre."/>
  </head>
  <body>
    <article>
      <h1>Manchester United remízoval so Sheffield United 3:3</h1>
      <h2>Sheffield viedol v 52. minúte po zásahu Lysa Mousseta už 2:0, no hostia od 72. do 79. minúty otočili skóre.</h2>
      <address><time datetime="2019-11-24T20:08:00+00:00">24 Nov 2019, 20:08</time> by <a rel="author">TASR</a></address>
      <p>Londýn 24. novembra (TASR) - Futbalisti Manchestru United remizovali v nedeľňajšom súboji 13. kola Premier League na ihrisku Sheffieldu United 3:3. Hostia najkôr otočili skóre z 0:2 na 3:2 tromi gólmi v priebehu siedmich minút, v nadstavenom čase ale prišli o víťazstvo.</p>
      <p>Sheffield viedol v 52. minúte po zásahu Lysa Mousseta už 2:0, no hostia od 72. do 79. minúty otočili skóre, keď sa postupne presadili Brandon Williams, Mason Greenwood a Marcus Rashford. Bod pre Sheffield potom zariadil v 91. minúte Oliver McBurnie.</p>
      <p>Manchestru United patrí v tabuľke 9. priečka, Sheffield United má o bod viac a je šiesty.</p>
      <h3>Premier League - 13. kolo:</h3>
      <p>
        <b>Sheffield United – Manchester United<b> 3:3 (1:0)<br/>Góly: 19. Fleck, 52. Mousset, 90.+1 McBurnie – 72. Williams, 77. Greenwood, 79. Rashford</b></b>
      </p>
    </article>
  </body>
</html>