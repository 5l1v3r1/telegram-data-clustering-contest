<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549793.html/%D8%A8%D8%A7-%D9%86%D9%88%D8%B4%DB%8C%D8%AF%D9%86-%D8%A7%DB%8C%D9%86-%D8%AF%D9%85%D9%86%D9%88%D8%B4-%D9%87%D8%A7-%D8%B9%D8%B5%D8%A8%D8%A7%D9%86%DB%8C%D8%AA-%D8%B1%D8%A7-%D9%81%D8%B1%D8%A7%D9%85%D9%88%D8%B4-%DA%A9%D9%86%DB%8C%D8%AF"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T20:01:00+00:00"/>
    <meta property="og:title" content="با نوشیدن این دمنوش‌ها عصبانیت را فراموش کنید"/>
    <meta property="og:description" content="یک محقق و پژوهشگر طب سنتی گفت: گیاه اسطخودوس خواص بی‌نظیری دارد و بیماری‌های عصبی را می‌توان با آن درمان کرد."/>
  </head>
  <body>
    <article>
      <h1>با نوشیدن این دمنوش‌ها عصبانیت را فراموش کنید</h1>
      <address>
        <time datetime="2019-11-24T20:01:00+00:00">24 Nov 2019, 20:01</time>
      </address>
      <p>یک محقق و پژوهشگر طب سنتی گفت: گیاه اسطخودوس خواص بی‌نظیری دارد و بیماری‌های عصبی را می‌توان با آن درمان کرد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ داود حاج محمد خانی، محقق و پژوهشگر طب سنتی خواص و طرز تهیه چند دمنوش که با گیاه <a href="https://www.yjc.ir/fa/news/7137449/%D8%A7%D8%B3%D8%AA%D8%B1%D8%B3-%D8%B1%D8%A7-%D8%A8%D8%A7-%D8%A7%DB%8C%D9%86-%D8%AF%D9%85%D9%86%D9%88%D8%B4%E2%80%8C%D9%87%D8%A7-%D8%AF%D8%B1%D9%85%D8%A7%D9%86-%DA%A9%D9%86%DB%8C%D8%AF">اسطوخودوس</a> است را معرفی کرد.</p>
      <p> </p>
      <p>او افزود: افرادی که زود عصبی می‌شوند برای درمان عصبانیت خود می توانند روزانه ۳۰ گرم اسطخودوس را در یک لیتر آب دم کرده و صبح و شب میل کنند. این دمنوش برای تقویت اعصاب، تقویت حافظه و رفع فراموشی مفید بوده و شادی آور است. </p>
      <p>این محقق و پژوهشگر طب سنتی اظهار کرد: افرادی که به تشنج مبتلا هستند می توانند ۱۵ گرم اسطوخودوس، ۱۰ گرم بو مادران و ۱۰ گرم باد رنج بویه را در یک لیتر آب جوشانده واستفاده کنند. این دمنوش برای درمان انواع تشنج‌ها و سستی اعضای بدن موثر است.</p>
      <p>حاج محمدخانی گفت:  بهترین درمان ترس استفاده از دمنوش  ترکیبی ۲۰ گرم اسطوخودوس، ۱۰ گرم سمبل الطیب، ۱۰ گرم بادرنجبویه و یک لیتر آب  است؛ افراد این ترکیب را پس از ده دقیقه جوشاندن میل کنند. این دمنوش برای از بین بردن ترس، دلهره، تپش قلب، و درمان خواب‌های ترسناک مفید است.</p>
      <p>او تصریح کرد: برای درمان درد‌های گوارشی افراد از جوشانده ترکیب اسطوخودوس، بومادران، افسنتین و آویشن به نسبت مساوی در یک لیتر آب  استفاده کنند. مصرف این دمنوش برای درمان انگل‌های گوارشی، کمک به کاهش غلت کودکان در خواب و درد‌های گوارشی موثر است.</p>
      <p> </p>
      <p>حاج محمدخانی بیان کرد: افرادی که با بیماری <a href="https://www.yjc.ir/fa/news/7137444/%D8%B3%D8%B1%D8%AF%D8%B1%D8%AF%D9%87%D8%A7-%D8%A7%D8%B2-%DA%A9%D8%AF%D8%A7%D9%85-%D8%A8%DB%8C%D9%85%D8%A7%D8%B1%DB%8C%E2%80%8C%E2%80%8C%D9%87%D8%A7-%D8%AE%D8%A8%D8%B1-%D9%85%DB%8C%E2%80%8C%D8%AF%D9%87%D9%86%D8%AF">میگرن</a> مواجه هستند می توانند ۱۰ گرم اسطوخودوس، ۱۰ گرم بادرنجبویه ۱۰ گرم مرزنجوش، ۱۰ گرم ناخنک را در یک لیتر آب جوشانده و روزی دو فنجان از این دمنوش را میل کنند. این دمنوش برای درمان انواع سردرها، به ویژه سردرد‌های <a href="https://www.yjc.ir/fa/news/7132772/%D9%85%D8%B9%D8%AC%D8%B2%D9%87-%DB%8C%DA%A9-%D8%AF%D9%85%D9%86%D9%88%D8%B4-%D8%A8%D8%B1-%D8%AF%D8%B1%D9%85%D8%A7%D9%86-%D9%85%DB%8C%DA%AF%D8%B1%D9%86">میگرنی</a> مفید است. این دمنشو برای افرادی که که به سردرد‌های ناشی از فشار خون مبتلا هستند مضر است.</p>
      <p>این محقق و پژوهشگر طب سنتی یادآوری کرد: افرادی که دچار کولیت های عصبی هستند برای درمان آن ؛ ۵۰ گرم اسطخودوس را در یک لیتر آب دم کنند و روزانه دو فنجان میل کنند. این دمنوش کمک فراوانی به درمان کولیت های عصبی، ضرب خوردگی‌های سر و بند آمدن ادار شبانه کودکان با منشاء عصبی موثر عمل می‌کند.</p>
      <p>او گفت: حمام دارویی اسطوخودوس برای درمان نقرس مفید است؛ افراد می توانند ۲۰۰ گرم اسطوخودوس را در ۵ لیتر آب جوشانده و پس از غلیظ شدن آن را به آب وان حمام اضافه کنند. این حمام دارویی برای درمان نقرس، کوبیدگی و در رفتگی بدن و آرامش اعصاب مفید است.</p>
      <p>حاج محمد خانی در پایان یادآوری کرد: افرادی که مشکلات ریوی دارند گیاه اسطوخودوس را با کتیرا و یا صمغ عربی میل کنند؛ همچنین گرم مزاجان این گیاه را همراه با سکنجبین میل نمایند.</p>
      <p>منبع: باشگاه خبرنگاران جوان</p>
      <p>انتهای پیام/</p>
    </article>
  </body>
</html>