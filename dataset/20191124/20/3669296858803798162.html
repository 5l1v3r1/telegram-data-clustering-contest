<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/adiyaman/golbasi/golbasinda-ogretmenler-gunu-kutlandi-1315121"/>
    <meta property="og:site_name" content="CNN Türk"/>
    <meta property="article:published_time" content="2019-11-24T20:21:08+00:00"/>
    <meta property="og:title" content="Gölbaşı’nda Öğretmenler Günü kutlandı"/>
    <meta property="og:description" content="Gölbaşı’nda Öğretmenler Günü kutlandı"/>
  </head>
  <body>
    <article>
      <h1>Gölbaşı’nda Öğretmenler Günü kutlandı</h1>
      <address>
        <time datetime="2019-11-24T20:21:08+00:00">24 Nov 2019, 20:21</time>
      </address>
      <p>Ahmet KORKMAZ/ GÖLBAŞI (<a href="https://www.cnnturk.com/haberleri/adiyaman">Adıyaman</a>), (<a href="https://www.cnnturk.com/haberleri/dha">DHA</a>)-ADIYAMAN'ın <a href="https://www.cnnturk.com/haberleri/golbasi">Gölbaşı</a> ilçesinde, 24 Kasım Öğretmenler Günü çeşitli etkinliklerle kutlandı.<br/><br/>Atatürk büstüne çelenk konulmasıyla başlayan tören Gölbaşı Fen Lisesi’nde hazırlanan etkinliklerle devam etti. Fen Lisesi’ndeki programa İlçe Milli <a href="https://www.cnnturk.com/haberleri/egitim">Eğitim</a> Müdürü Ali Şeyh Özdemir, STK temsilcileri, <a href="https://www.cnnturk.com/haberleri/okul">okul</a> müdürleri, öğretmenler ve veliler katıldı.<br/><br/>Törende konuşma yapan Gölbaşı İlçe Milli Eğitim Müdürü Ali Şeyh Özdemir, "Cumhuriyetimizin kurucusu Gazi Mustafa Kemal Atatürk’ün başöğretmenliği kabul buyuruşu olan 24 Kasım Öğretmenler Günü’nü kutlamak üzere toplandık. Tüm öğretmenlerimizin günü kutlu olsun. Başöğretmenimiz Atatürk’ümüz ve şehit öğretmenlerimiz başta olmak üzere, ebediyete irtihal eden bütün öğretmenlerimizin de ruhları şad olsun. Onları rahmet ve şükranla anıyorum” dedi. Konuşmanın ardından drama ve pandomim gösterisi sunuldu. Yarışmalarda  dereceye giren öğrencilere ödülleri verildi. Programın sonunda mesleğe yeni başlayan aday öğretmenler  yemin etti.</p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/adiyaman/golbasi/ekip-otosuna-carparak-kacmaya-calisan-otomobillerde-uyusturucu-ve-silah-cikti-1314894"/>
        <a href="https://www.cnnturk.com/yerel-haberler/tekirdag/marmaraeregli/tekirdagda-sehit-ogretmenler-icin-fidan-diktiler-1314664"/>
        <a href="https://www.cnnturk.com/yerel-haberler/antalya/gazipasa/gazipasada-24-kasim-toreni-1314325"/>
      </related>
    </article>
  </body>
</html>