<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815998"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T20:11:00+00:00"/>
    <meta property="og:title" content="Даскалов: Просто Левски е по-класен"/>
    <meta property="og:description" content="Полузащитникът на Царско село Реян Даскалов бе разочарован от загубата на неговия тим от Левски на “Герена”. Халфът е на мнение, че отборът е дал ..."/>
  </head>
  <body>
    <article>
      <h1>Даскалов: Просто Левски е по-класен</h1>
      <address><time datetime="2019-11-24T20:11:00+00:00">24 Nov 2019, 20:11</time> by <a rel="author">SPORTAL.BG</a></address>
      <p>Полузащитникът на Царско село Реян Даскалов бе разочарован от загубата на неговия тим от Левски на “Герена”. Халфът е на мнение, че отборът е дал всичко от себе си, но просто “сините” са по-класният състав към момента.<br/><br/>“Раздадохме се и бяхме по-равностойни в отделни моменти, но просто Левски са по-класни към момента. Всеки един отбор допуска голове, но трябва да се стреми да поправя грешките си. Поздравяваме Левски за успеха и чакаме следващия мач. Нужно ни е от малко повече шанс. Трябва ни малко повече класа, а и късмет. Надявам се да имаме по-голяма успеваемост в атака. Движим се в правилната посока, но крачка по крачка. Представяме се добре срещу отбори, които имат по-голям опит от нас”, каза Даскалов.</p>
    </article>
  </body>
</html>