<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nooz.gr/greece/1563116/gabriil-sakellaridis-pros-mitsotaki-gia-asynodeyta-paidia-pws-to-eipate-ayto-me-to-synthima-tis-anthrwpias"/>
    <meta property="og:site_name" content="NOOZ."/>
    <meta property="article:published_time" content="2019-11-24T20:29:00+00:00"/>
    <meta property="og:title" content="Γαβριήλ Σακελλαρίδης προς Μητσοτάκη για ασυνόδευτα παιδιά: Πώς το είπατε αυτό με το «σύνθημα της ανθρωπιάς»;"/>
    <meta property="og:description" content="Σκληρή απάντηση στον Κυριάκο Μητσοτάκη με αφορμή τις κυριακάτικες τοποθετήσεις του για τα ασυνόδευτα προσφυγόπουλα και την ανακοίνωση του προγράμματος «Κανένα παιδί μόνο», έδωσε ο Γαβριήλ Σακελλαρίδης."/>
  </head>
  <body>
    <article>
      <h1>Γαβριήλ Σακελλαρίδης προς Μητσοτάκη για ασυνόδευτα παιδιά: Πώς το είπατε αυτό με το «σύνθημα της ανθρωπιάς»;</h1>
      <address>
        <time datetime="2019-11-24T20:29:00+00:00">24 Nov 2019, 20:29</time>
      </address>
      <p>
        <b>Σκληρή απάντηση στον Κυριάκο Μητσοτάκη με αφορμή τις κυριακάτικες τοποθετήσεις του για τα ασυνόδευτα προσφυγόπουλα και την ανακοίνωση του προγράμματος «Κανένα παιδί μόνο», έδωσε ο Γαβριήλ Σακελλαρίδης.</b>
      </p>
      <p>Ο διευθυντής του ελληνικού τμήματος της Διεθνούς Αμνηστίας τόνισε χαρακτηριστικά σε δήλωσή του ότι η συντριπτική πλειοψηφία των ασυνόδευτων παιδιών που έρχονται στην χώρα μας μπορεί να απελαθούν, χωρίς οι αιτήσεις τους να εξεταστούν ουσιαστικά, σε χώρες που κινδυνεύουν ή διώκονται.</p>
      <p>Αναλυτικά η δήλωσή του:</p>
      <p>«Ο Πρωθυπουργός ορίζει εθνικούς συντονιστές για τα ασυνόδευτα και δηλώνει υπερήφανα ότι "η Ελλάδα δίνει πρώτη το σύνθημα της ανθρωπιάς" και ότι "κανένα παιδί μόνο". Ωραία όλα αυτά.</p>
      <hr/>
      <p>Διαβάστε:<a href="https://www.nooz.gr/greece/1563100/kanena-paidi-mono-prwtoboylia-mitsotaki-gia-ta-asynodeyta-prosfygopoyla-video-"> «Κανένα παιδί μόνο»: Πρωτοβουλία Μητσοτάκη για τα ασυνόδευτα προσφυγόπουλα [video]</a></p>
      <hr/>
      <p>Πριν τρεις βδομάδες με την ίδια υπερηφάνια ψηφιζόταν ο νόμος για το άσυλο και τη διεθνή προστασία. Εκεί οριζόταν ότι τα ασυνόδευτα παιδιά άνω των 15 έτων, δηλαδή το 93% των παραπάνω παιδιών, εξαιρούνται από τις ευάλωττες κατηγορίες και η εξέταση των αιτήσεων ασύλου τους θα γίνεται με ταχύρρυθμες διαδικασίες.</p>
      <p>Τί σημαίνει αυτό;</p>
      <p>Ότι η συντριπτική πλειοψηφία των ασυνόδευτων παιδιών που έρχονται στην χώρα μας μπορεί να απελαθούν, χωρίς οι αιτήσεις τους να εξεταστούν ουσιαστικά, σε χώρες που κινδυνεύουν ή διώκονται.</p>
      <p>Πώς το είπατε αυτό με το "σύνθημα της ανθρωπιάς";»...</p>
      <related>
        <a href="https://www.nooz.gr/greece/1563100/kanena-paidi-mono-prwtoboylia-mitsotaki-gia-ta-asynodeyta-prosfygopoyla-antidrasi-sakellaridi-video-"/>
      </related>
    </article>
  </body>
</html>