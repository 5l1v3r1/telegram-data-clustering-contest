<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/koinonia/arthro/h_kardia_ton_komik_xtypa_sto_limani_tis_thessalonikis-589251/"/>
    <meta property="og:site_name" content="Real.gr"/>
    <meta property="article:published_time" content="2019-11-24T20:00:00+00:00"/>
    <meta property="og:title" content="Θεολόγος κατηγορείται για βιασμό"/>
    <meta property="og:description" content="Την 18η Έκθεση Κόμικς και Επιτραπέζιων Παιχνιδιών του Comic Ν’ Play, διοργάνωσαν η Ένατη Διάσταση, σε συνεργασία με τον Ελληνικό Σύλλογο Φίλων Ιστορίας &amp; Παιχνιδιών Στρατηγικής (Ε.Σ.Φ.Ι.Π.Σ)."/>
  </head>
  <body>
    <article>
      <h1>
        <a href="https://www.real.gr/koinonia/arthro/theologos_katigoreitai_gia_biasmo-589246/">Θεολόγος κατηγορείται για βιασμό</a>
      </h1>
      <address><time datetime="2019-11-24T20:00:00+00:00">24 Nov 2019, 20:00</time> by <a rel="author">Νίκος Αραμπατζής για το Thestival</a></address>
      <p>
        <b>Την 18η Έκθεση Κόμικς και Επιτραπέζιων Παιχνιδιών του Comic Ν’ Play, διοργάνωσαν η Ένατη Διάσταση, σε συνεργασία με τον Ελληνικό Σύλλογο Φίλων Ιστορίας &amp; Παιχνιδιών Στρατηγικής (Ε.Σ.Φ.Ι.Π.Σ).</b>
      </p>
      <p>Η έκθεση άνοιξε τις πύλες της την Παρασκευή και ρίχνει αυλαία την Κυριακή στο λιμάνι της Θεσσαλονίκης.</p>
      <p>Από το 2001, η έκθεση αυτή αποτελεί ένα σταθερό ετήσιο ραντεβού δημιουργίας και ελεύθερης έκφρασης, με δημιουργούς απ’όλη την Ελλάδα και όλων των ηλικιών, έμπειρους και πρωτοεμφανιζόμενους, καθιστώντας την έτσι τη μακροβιότερη έκθεση κόμικς στη χώρα μας. Δεκαοκτώ χρόνια μετά, το Comic N’ Play συνεχίζει να δίνει το παρόν στα πολιτιστικά δρώμενα της πόλης και να μεγαλώνει σε μέγεθος και εμπειρία.</p>
      <figure>
        <img src="https://media.real.gr/filesystem/images/20191124/low/ko02_252863_180417.JPG"/>
      </figure>
      <p>Εκλεκτοί καλεσμένοι και δράσεις έδωσαν διαφορετική διάσταση στα εγκαίνια της Παρασκευής. Η συμβολική παρουσία στα εγκαίνια της φετινής διοργάνωσης των σεφ Ηλία Μαμαλάκη και Φίλιππου Μπαντή, που μοιράστηκαν με τους επισκέπτες του φετινού Comic N’ Play τις γεύσεις τους κατευθείαν μέσα από το άλμπουμ κόμικς Χορτάστε με την Ψυχή σας (εκδ. Ένατη Διάσταση), τα έσοδα τoυ οποίoυ υποστηρίζουν τους σκοπούς του σωματείου «Παιδικά Χωριά SOS-Eλλάδος», ήταν το Highlight της βραδιάς.</p>
      <figure>
        <img src="https://media.real.gr/filesystem/images/20191124/low/ko03_252863_180418.JPG"/>
      </figure>
      <p>Η Αποθήκη Γ΄ του Ο.Λ.Θ., λοιπόν φιλοξενεί για ακόμα μία μέρα μια πολύμορφη εκδήλωση γεμάτη κόμικς και επιτραπέζια παιχνίδια, bazaar ελληνικών, ξενόγλωσσων και μεταχειρισμένων εκδόσεων κόμικς, έκθεση αυτοχρηματοδοτούμενων εκδόσεων, πρωτότυπα έργα, εξειδικευμένους στα κόμικς εκδοτικούς οίκους, εργαστήρια και επιτραπέζια παιχνίδια με διαγωνισμούς με έπαθλα για τους επισκέπτες.</p>
    </article>
  </body>
</html>