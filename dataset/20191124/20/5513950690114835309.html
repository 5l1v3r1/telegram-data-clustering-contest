<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nyheter24.se/nyheter/936574-sd-toppens-meddelande-till-greta-thunberg-ak-till-kina"/>
    <meta property="og:site_name" content="Nyheter24"/>
    <meta property="article:published_time" content="2019-11-24T20:22:39+00:00"/>
    <meta property="og:title" content="SD-toppens uppmaning till Greta Thunberg: &quot;Åk till Kina&quot;"/>
    <meta property="og:description" content="EU-parlamentarikern Jessica Stegrud (SD) tycker att klimatfrågan är den allra viktigaste. Men hon tror inte på klimatforskarnas oroslarm och kallar det för att &quot;plocka russinen ur kakan&quot;."/>
  </head>
  <body>
    <article>
      <h1>SD-toppens uppmaning till Greta Thunberg: "Åk till Kina"</h1>
      <address><time datetime="2019-11-24T20:22:39+00:00">24 Nov 2019, 20:22</time> by <a rel="author" href="https://nyheter24.se/profil/hannes.bjernhagen" target="_blank">Hannes Bjernhagen</a></address>
      <p>
        <b>EU-parlamentarikern Jessica Stegrud (SD) tycker att klimatfrågan är den allra viktigaste. Men hon tror inte på klimatforskarnas oroslarm och kallar det för att "plocka russinen ur kakan".</b>
      </p>
      <p><b>Jessica Stegrud</b> (SD) valdes in i Europaparlamentet i våras. Hon sitter bland annat i utskottet för industrifrågor, forskning och energi. </p>
      <p>Hon brinner mest för klimatfrågan och säger till Aftonbladet att den "genomsyrar allt". </p>
      <p>Stegrud hävdar att det krävs mer "rationella röster" i det enorma tryck som klimatdebatten består av. </p>
      <h3>Tror inte på en akut klimatkris</h3>
      <p>Den absoluta majoriteten av forskare har kommit fram till en och samma slutsats – att jorden blir allt varmare och att det är vi människor som orsakar problemen. </p>
      <p>Men SD-politikern menar att man "plockar russinen ur kakan".</p>
      <p>Stegrud anser också att forskningen alltid utgår ifrån värsta tänkbara scenario. </p>
      <p>– Jag håller inte med om det. Man hänvisar ofta till vetenskapen, som att det vore en röst. Jag läser ett spektra av rapporter, jag ser inte riktigt det där. Jag ser inte det i <a href="https://www.aftonbladet.se/tagg/4e80c091-d470-464c-abbf-93e2aa6959c5">IPCC</a>:s rapport heller, säger hon till Aftonbladet. </p>
      <p>SD-politikern menar att det rör sig om prognoser och inte vetenskap.</p>
      <h3>"Satsa på kärnkraft"</h3>
      <figure>
        <img src="https://cdn01.nyheter24.se/44bf40e703d802dc05/2019/11/24/1594218/sdlKqokN2i_2kk-nh.jpg"/>
        <figcaption>Jessica Stegrud (SD) tycker att det är bättre för miljön att satsa på kärnkraft. Bildkälla: Fredrik Persson/TT</figcaption>
      </figure>
      <p>Stegrud slår också fast att EU:s mål om att minska utsläppen med 55 procent till 2030 är orealistiskt. </p>
      <p>Hon hävdar att detta skulle kosta för mycket pengar och försämra konkurrenskraften för industrin. Istället vill Stegrud satsa på kärnkraft och lägga resurserna på Kina, där utsläppen är mycket stora. </p>
      <h3>"Vill använda hennes namn"</h3>
      <p>EU-parlamentarikern säger avslutningsvis att <b><a href="https://nyheter24.se/greta-thunberg/">Greta Thunberg</a></b> gör ett fantastiskt jobb för klimatet och att hon är "otroligt duktig". </p>
      <p>Men hon menar också att det finns "särskilda intressen" runt omkring 16-åringen, <a href="https://nyheter24.se/nyheter/politik/925960-akesson-till-attack-mot-greta-thunberg-iscensatt-pr-kampanj">något partiledaren Jimmie Åkesson också varit inne på tidigare</a>. </p>
      <p>– I och med det faktum att det finns en skara människor som omger Greta är det naturligt att det också finns andra intressen som försöker påverka. Det kan vara politiker, media eller andra aktörer som vill använda hennes namn för egna syften.</p>
      <p>Och fortsätter:</p>
      <p>– Hon borde ta båten till Kina, det är mitt råd. Där har du de stora utsläppen, säger Stegrud till <a href="https://www.aftonbladet.se/nyheter/samhalle/a/0nz4O6/sd-toppen-litar-inte-pa-klimatlarmen-plockar-russinen-ur-kakan">Aftonbladet</a>.</p>
      <p><b>Läs mer:</b> <a href="https://nyheter24.se/nyheter/936376-annie-loofs-tjuvnyp-mot-greta-thunberg-har-gar-meningarna-isar">Annie Lööfs tjuvnyp mot Greta Thunberg – här går meningarna isär</a></p>
      <p><a href="https://nyheter24.se/greta-thunberg">Greta Thunberg<br/></a>/<br/><a href="https://nyheter24.se/klimat">Klimat<br/></a>/<br/><a href="https://nyheter24.se/sverigedemokraterna">Sverigedemokraterna</a></p>
      <figure>
        <a href="https://nyheter24.se/profil/hannes.bjernhagen">
          <img src="https://cdn03.nyheter24.se/7c00c39c024b004b00/profile/avatars/107082_1563373825.jpg"/>
        </a>
      </figure>
      <p><a href="https://nyheter24.se/profil/hannes.bjernhagen">Hannes Bjernhagen </a><br/>hannes.bjernhagen@nyheter24.se</p>
    </article>
  </body>
</html>