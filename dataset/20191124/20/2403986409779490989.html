<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/chomu_vlada_ne_pidvishhila_prozhitkoviy_minimum_ta_koli_tse_taki_mozhe_statisya_n1238784"/>
    <meta property="og:site_name" content="24 Канал"/>
    <meta property="article:published_time" content="2019-11-24T20:34:00+00:00"/>
    <meta property="og:title" content="Чому влада не підвищила прожитковий мінімум"/>
    <meta property="og:description" content="Народна депутатка від &quot;Слуги народу&quot; Роксолана Підласа підкреслила, що нинішній прожитковий мінімум у 1 тисячу 936 гривень недостатній, щоб на нього прожити. Водночас вона заявила: він повинен становити щонайменше 3 тисячі 500 гривень."/>
  </head>
  <body>
    <article>
      <h1>Чому влада не підвищила прожитковий мінімум</h1>
      <address><time datetime="2019-11-24T20:34:00+00:00">24 Nov 2019, 20:34</time> by <a rel="author" href="https://24tv.ua/vasil_denisyuk_tag6881/" target="_blank">Василь Денисюк</a></address>
      <p>
        <b>Народна депутатка від "Слуги народу" Роксолана Підласа підкреслила, що нинішній прожитковий мінімум у 1 тисячу 936 гривень недостатній, щоб на нього прожити. Водночас вона заявила: він повинен становити щонайменше 3 тисячі 500 гривень.</b>
      </p>
      <p>Нині депутати не можуть підвищити прожитковий мінімум через те, що до нього прив'язані багато соціальних виплат, розповіла Роксолана Підласа у коментарі "<a href="https://www.obozrevatel.com/ukr/economics/ne-prozhiti-a-vizhiti-sluga-narodu-rozpovila-pro-pidvischennya-prozhitkovogo-minimumu.htm">Обозревателю</a>".</p>
      <blockquote>До слова: <a href="https://24tv.ua/sud_viznav_nezakonnim_prozhitkoviy_minimum_na_2019_rik_n1237367">Суд визнав незаконним прожитковий мінімум на 2019 рік</a></blockquote>
      <aside>До прожиткового мінімум прив'язана величезна кількість соціальних виплат. А в бюджеті обмежена кількість коштів на них. На жаль, вона не може бути більшою, ніж зараз. Ми можемо перенаправити їх з оборони, освіти, медицини, але я не вважаю це оптимальним рішенням,<cite>– пояснила народна обраниця.</cite></aside>
      <p>За її словами, формальний прожитковий мінімум не можна підіймати, поки не буде переглянуто загальну формулу розрахунку соціальних виплат.</p>
      <p>Водночас вона визнала, що 1 тисяча 936 гривень – це дуже маленька сума, на яку не можна прожити.</p>
      <p>"Думаю, що 3500 – це вже більш реальні цифри, але це теж не та сума, на яку людина може підтримувати гідний рівень життя. Це абсолютний мінімум, без якого людина просто не зможе", – розповіла Роксолана Підласа.</p>
      <figure>
        <img src="https://24tv.ua/resources/photos/news/620_DIR/201911/1238784_10229434.png?201911202431"/>
      </figure>
    </article>
  </body>
</html>