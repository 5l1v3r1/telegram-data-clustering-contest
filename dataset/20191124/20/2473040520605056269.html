<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Auto/247110/test-drive-cu-bmw-745e-facelift-sedanul-care-merge-40-din-timp-gratis.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T20:00:11+00:00"/>
    <meta property="og:title" content="Test drive cu BMW 745e facelift - sedanul care merge 40% din timp gratis"/>
    <meta property="og:description" content="BMW Seria 7 este un sedan in care orice sef isi are seful. Spun asta intrucat si un CEO isi doreste sa il conduca, iar pasagerii de pe locurile din spate devin in acel moment &quot;sefii&quot;."/>
  </head>
  <body>
    <article>
      <h1>Test drive cu BMW 745e facelift - sedanul care merge 40% din timp gratis</h1>
      <address><time datetime="2019-11-24T20:00:11+00:00">24 Nov 2019, 20:00</time> by <a rel="author">Cristian Gubandru</a></address>
      <p>
        <b>BMW Seria 7 este un sedan in care orice sef isi are seful. Spun asta intrucat si un CEO isi doreste sa il conduca, iar pasagerii de pe locurile din spate devin in acel moment "sefii".</b>
      </p>
      <p>Locurile din spate sunt destinate sa satisfaca orice persoana, indiferent de varsta, pentru ca ei stau intr-un fel de "fotolii" cu masaj si pot comanda mai multe functii ale masinii. Ca doar locurile din spate au fost gandite pentru sefi, nu?</p>
      <figure>
        <img src="https://img.wall-street.ro/image_thumbs/thumbs/50c/50c40741ce04d647308ff8145d647a7d-822x0-00-65.jpg?v=1574426494"/>
      </figure>
      <p>Pe acest model puteti adauga foarte multe dotari optionale (40.000 euro) menite sa satisfaca mai mult pasagerii decat soferul. In noul Seria 7 puteti avea scaune electrice cu incalzire, racire si masaj pentru locurile din spate, o cotiera spate si zona de pe usa unde iti sprijini mana pot fi incalzite, o tableta integrata in cotiera spate, care poate comanda aproape toate functile de personalizare ale masinii (lumini, muzica, parasolare, etc), monitoare full-HD pe scaunele spate, portiere cu functie Soft-Close (700 euro), un sistem de sunet cu diamante.</p>
      <p>Sistemul de sunet Bowers &amp; Wilkins Diamond, disponibil optional (4.700 euro), are doua difuzoare de unde inalte, realizate din diamante sintetice pentru a elimina vibratiile si a da o calitate a sunetului nemaiintalnita. 16 difuzoare cu putere totala de 1.400 W creeaza o experienta memorabila a sunetului.</p>
      <p>
        <a href="https://www.wall-street.ro/articol/Auto/246761/black-friday-2019-la-falcon-electronics-reduceri.html">Citeste si:<br/>Black Friday 2019 la Falcon Electronics: reduceri de pana la 72%</a>
      </p>
      <figure>
        <img src="https://img.wall-street.ro/image_thumbs/thumbs/aa3/aa33b5f0d8d9b89dbd58081bb6159e24-400x250-00-65.jpg?v=1573649007"/>
      </figure>
      <p>Claritatea si sunetul sunt senzationale, nu am mai intalnit pana acum ceva atat de diferit intr-o masina. Atunci cand sistemul este pornit, difuzoarele sunt iluminate subtil.</p>
      <figure>
        <img src="https://img.wall-street.ro/image_thumbs/thumbs/6b4/6b45f165d5cdd023fa5d78575fcee403-822x0-00-65.jpg?v=1574426714"/>
      </figure>
      <p>La acest sunet unic cred ca a contribuit si faptul ca faceliftul lui Seria 7 este acum mult mai bine izolat fonic. Daca muzica nu este data la maximum, poti sa cobori din masina, sa inchizi usa si nu vei auzi absolut nimic.</p>
      <p>Hibridul plug-in 745e poate fi configurat si cu rear-seat entertainment (3.170 euro). Este un sistem de divertisment pentru locurile spate, care poate fi operat prin intermediul functiei tactile sau prin utilizarea unei tablete (BMW Touch Command). Functia tactila a fost introdusa odata cu model facelift.</p>
      <p>
        <a href="https://www.wall-street.ro/articol/Auto/246711/ford-anunta-preturile-modelului-puma-fabricat-la-craiova.html">Citeste si:<br/>Ford anunta preturile modelului Puma, fabricat la Craiova</a>
      </p>
      <figure>
        <img src="https://img.wall-street.ro/image_thumbs/thumbs/24d/24d1fc859752ac67c64087af070cc6fd-400x250-00-65.jpg?v=1573559039"/>
      </figure>
      <p>Sistemul rear-seat entertainment include doua monitoare full-HD de 10,2” pe partea spate a spatarelor scaunelor fata. In plus, acesta contine si un player Blu-ray, conexiune HDMI pentru dispozitive mobile, precum si diferite conexiuni pentru MP3 player-e, console de jocuri, etc. Prin intermediul interfetei wireless integrate pot fi conectate pana la trei seturi de casti.</p>
      <figure>
        <img src="https://img.wall-street.ro/image_thumbs/thumbs/40d/40d60ba1a4da718c8e43c6d18d5a94fc-822x0-00-65.jpg?v=1574427669"/>
      </figure>
      <p>Limuzina Seria 7 poate avea integrata in consola centrala spate si o tableta cu ecran de 7” (BMW Touch Command). Aceasta este conectata la sistemele masinii si ofera numeroase posibilitati de operare a functiilor si de reglare a setarilor. Cu ajutorul tabletei pot fi reglate, de exemplu, scaunele spate si scaunul pasagerului fata.</p>
      <figure>
        <img src="https://img.wall-street.ro/image_thumbs/thumbs/48e/48e42f5a7566f44b1f3f4eb225c80418-822x0-00-65.jpg?v=1574426808"/>
      </figure>
      <p>
        <a href="https://www.wall-street.ro/articol/Auto/246397/dacia-electrica-va-sosi-in-2021-si-va-costa-peste-15-000-euro.html">Citeste si:<br/>Dacia electrica va sosi in 2021. Afla pretul</a>
      </p>
      <figure>
        <img src="https://img.wall-street.ro/image_thumbs/thumbs/114/1147621f4ab1a6d9e2397d0524261d98-400x250-00-65.jpg?v=1572875543"/>
      </figure>
      <p>De asemenea, pot fi operate aerul conditionat, ventilatia si incalzirea scaunelor spate, precum si functiile de iluminare pentru pachetul de lumini ambientale, parasolarele pentru trapa din sticla si celelalte parasolare. Functiile de divertisment si continutul media dorit (de exemplu, filme) pot fi controlate sau redate pe ecranele disponibile in partea spate. Cu aceasta tableta puteti controla si parasolarele, care si ele sunt optionale si costa 1.100 euro.</p>
      <p>Pentru momentele in care un CEO este la volan, BMW a adus in pachetul de optionale sistemul Driving Assistant Professional. Pachetul costa 2.000 de euro, dar face foarte mult pentru sofer.</p>
      <figure>
        <img src="https://img.wall-street.ro/image_thumbs/thumbs/9c2/9c25236c72e750faada3d90b026fa941-822x0-00-65.jpg?v=1574427935"/>
      </figure>
      <p>Pilotul automat include sistemul de avertizare de coliziune frontala, avertizare de pietoni si avertizare de biciclisti cu functie de franare in caz de urgenta. Acesta mentine viteza dorita pana la 210 km/h si distanta selectata fata de automobilul din fata. Atunci cand doreste soferul, sistemul de asistenta privind limita de viteza poate prelua controlul asupra limitei curente de viteza, care este stabilita de sistemul Speed Limit Info cu indicator de interzicere a depasirii si previzualizare.</p>
      <p>Noaptea, acest Seria 7 facelift este pregatit sa faca o lumina cum nu ati mai vazut. La peste 60 km/h, pe modul de faza lunga automat, are o a doua faza lunga, Laser, care face incredibil de multa lumina.</p>
      <p>Aceasta faza lunga Laser nu poate fi activata manual intrucat este foarte puternica, iar BMW nu vrea ca soferii sa o foloseasca fara sens. Ea va intra automat doar daca camera nu detecteaza masini in fata. Farurile Laser costa 1.800 euro.</p>
      <figure>
        <img src="https://img.wall-street.ro/image_thumbs/thumbs/934/93464d58e1695bb69dbf1652a92d3352-822x0-00-65.jpg?v=1574428051"/>
      </figure>
      <p>O noutate pe Seria 7 facelift este si aceasta culoare gri a modelului de test. Costa 1.100 euro.</p>
      <p>Seria 7 are in standard suspensie pneumatica, asistentul de parcare, head-up display, sistemul de navigatie, concierge.</p>
      <figure>
        <img src="https://img.wall-street.ro/image_thumbs/thumbs/48c/48ccb14baf2f76a801b850db96e684bf-822x0-00-65.jpg?v=1574428249"/>
      </figure>
      <h3>Cat consuma si cum functioneaza BMW Seria 7 hibrid plug-in</h3>
      <blockquote>BMW 745e este o configuratie noua de motorizare hibrida lansata odata cu versiunea facelift. Un motor de 3 litri benzina si un motor electric au impreuna o putere de 394 CP. Aceasta combinatie ii ofera sedanului de 2 tone un sprint pana la 100 km/h in 5,2 secunde.</blockquote>
      <figure>
        <img src="https://img.wall-street.ro/image_thumbs/thumbs/f9d/f9daf885def158d7565fbeedfb450611-822x0-00-65.jpg?v=1574428665"/>
      </figure>
      <p>Pe cat este de puternic hibridul, pe atat este de economic. Pe o distanta de 410 km, Bucuresti - Cheia - Moeciu si retur, consumul mediu a fost de 6,8 litri la 100 de km. Avand in vedere ca atunci cand ridici piciorul de pe pedala de acceleratie de cele mai multe ori motorul pe benzina se opreste, am reusit ca 160 de km sa ii parcurg gratuit. Acest lucru inseamna ca 40% din timp, motorul pe benzina a fost oprit.</p>
      <figure>
        <img src="https://img.wall-street.ro/image_thumbs/thumbs/9ae/9ae69cdbb68ffe96f5f28d1decab9a08-822x0-00-65.jpg?v=1574428362"/>
      </figure>
      <p>Seria 7 plug-in are o autonomie in modul electric de 40 de km si poate fi incarcat in 4 ore, cu o putere de 3,7 kW. Insa poti sa nu treci pe la statia de incarcare niciodata. Sistemul hibrid recupereaza energie foarte rapid.</p>
      <p>Exista mai multe moduri de functionare: <a href="http://www.retail.ro/cataloage-sport/index.html">Sport</a>, Hibrid si Electric. Modul Confort a fost eliminat in cazul acestui hibrid.</p>
      <p>In modul Sport, masina este semnificativ mai rapida, iar motorul pe benzina nu se mai opreste de fiecare data cand decelerezi. In modul Electric, Seria 7 te lasa sa mergi cu o viteza de pana la 140 km/h.</p>
      <p>In modul Hibrid am condus majoritatea timpului, este un joc perfect intre a rula pe benzina, electric sau din inertie, in functie de relief. Modul Hibrid are trei variante: standard, ecopro si confort. In acest mod, masina poate merge pana la 70 km/h pe curent electric.</p>
      <p>Tehnologia Seria 7 plug-in hybrid poate incarca bateria in extraurban pentru ca atunci cand intri in oras, masina sa poata rula electric.</p>
      <p>BMW Seria 7 hibrid are un pret de pornire de 104.000 inclusiv TVA, iar cu dotarile enumerate mai sus, pretul urca la 139.000 euro.</p>
      <figure>
        <img src="https://img.wall-street.ro/image_thumbs/thumbs/31e/31ec83bd6b41ca7954c5f62130215623-822x0-00-65.jpg?v=1574428529"/>
      </figure>
      <p>Mai multe detalii despre model aveti <a href="https://www.bmw.ro/ro/all-models/7-series/sedan/2019/bmw-seria-7-sedan-date-tehnice.html#tab-16"><b>aici</b></a>.</p>
      <h3>Date tehnice BMW 745e Sedan:</h3>
      <p><b>Motor electric</b><br/>Putere 113 CP<br/>Cuplu 265 Nm</p>
      <p><b>Motor termic</b><br/>Putere CP (rpm) 286 (5000)<br/>Cuplu maxim Nm (rpm) 450 (1500)<br/>Cilindree cmc 2998 benzina<br/>Viteza maxima 250 km/h<br/>Acceleratie 0-100 km/h 5,2 s</p>
      <p>Tractiune spate<br/>Lungime 5120 mm<br/>Latime 1902 mm<br/>Inaltime 1467 mm<br/>Ampatament 3070 mm<br/>Greutate 2070 kg<br/>Volum rezervor 46 litri<br/>Volum portbagaj 420 litri</p>
    </article>
  </body>
</html>