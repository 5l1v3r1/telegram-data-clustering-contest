<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/843076"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T20:50:00+00:00"/>
    <meta property="og:title" content="পাথরঘাটায় ২৫ মণ হাঙরের বাচ্চা জব্দ, ২ জনকে জরিমানা"/>
    <meta property="og:description" content="বরগুনার পাথরঘাটার নতুন বাজার খাল সংলগ্ন শুঁটকি পল্লি থেকে ২৫ মণ মৃত হাঙরের বাচ্চা জব্দ করেছে কোস্টগার্ডে। এ সময় ঘটনার সাথে জড়িত ২ জনকে আটক করেছে। শুঁটকি করার জন্য সাগর থেকে অবৈধভাবে এ হাঙর ধরা হয়েছে বলে জানা গেছে। আজ রবিবার সকালে আটকৃত দুই জনকে ভ্রাম্যমাণ আদালতের মাধ্যমে ২০০ টাকা করে মোট ৪০০ টাকা জরিমানা করা হয়। এর আগে শনিবার রাতে ওই খালের মোহনার শুঁটকি পল্লি থেকে ২৫ মণ হাঙরসহ তাদের আটক করা হয়। প্রতিটি হাঙরের সাইজ হবে ৮/১০ ইঞ্চির মতো। শীত মৌসুমে এমন শত শত মণ শিশু হাঙর শুঁটকি করে দেশে বিদেশে বিক্রি করা হয় বলে নাম প্রকাশে অনিচ্ছুক এক মৎস্য ব্যবসায়ী জানান। তিনি বলেন, সমগ্র উপকূলের বিভিন্ন চরে অন্যান্য শুঁটকির সাথে হাঙর শুকিয়ে বাজারজাত করা হয়। এ বিষয় কোস্টগার্ড পাথরঘাটা স্টেশনের কমান্ডার লে. বিশ্বজিৎ বড়ুয়া বলেন, শনিবার রাতে খবর পেয়ে পাথরঘাটা খালের উত্তর পাশের ৯ নম্বর ওয়ার্ডে অভিযান চালিয়ে হাঙরের ২৫ মণ মৃত বাচ্চা জব্দ করা হয়েছে এবং ২ জনকে আটক করা হয়েছে। পরে সেখানেই হাঙরের বাচ্চাগুলো মাটির নিচে পুঁতে ফেলা হয়েছে। আটক ২ জনকে ভ্রাম্যমাণ আদালতের মাধ্যমে ৪০০ টাকা জরিমানা করা হয়েছে।"/>
  </head>
  <body>
    <article>
      <h1>পাথরঘাটায় ২৫ মণ হাঙরের বাচ্চা জব্দ, ২ জনকে জরিমানা</h1>
      <address><time datetime="2019-11-24T20:50:00+00:00">24 Nov 2019, 20:50</time> by <a rel="author">পাথরঘাটা (বরগুনা) প্রতিনিধি</a></address>
      <p>বরগুনার পাথরঘাটার নতুন বাজার খাল সংলগ্ন শুঁটকি পল্লি থেকে ২৫ মণ মৃত হাঙরের বাচ্চা জব্দ করেছে কোস্টগার্ডে। এ সময় ঘটনার সাথে জড়িত ২ জনকে আটক করেছে। শুঁটকি করার জন্য সাগর থেকে অবৈধভাবে এ হাঙর ধরা হয়েছে বলে জানা গেছে।</p>
      <p>আজ রবিবার সকালে আটকৃত দুই জনকে ভ্রাম্যমাণ আদালতের মাধ্যমে ২০০ টাকা করে মোট ৪০০ টাকা জরিমানা করা হয়।</p>
      <p>এর আগে শনিবার রাতে ওই খালের মোহনার শুঁটকি পল্লি থেকে ২৫ মণ হাঙরসহ তাদের আটক করা হয়। প্রতিটি হাঙরের সাইজ হবে ৮/১০ ইঞ্চির মতো। শীত মৌসুমে এমন শত শত মণ শিশু হাঙর শুঁটকি করে দেশে বিদেশে বিক্রি করা হয় বলে নাম প্রকাশে অনিচ্ছুক এক মৎস্য ব্যবসায়ী জানান। তিনি বলেন, সমগ্র উপকূলের বিভিন্ন চরে অন্যান্য শুঁটকির সাথে হাঙর শুকিয়ে বাজারজাত করা হয়।</p>
      <p>এ বিষয় কোস্টগার্ড পাথরঘাটা স্টেশনের কমান্ডার লে. বিশ্বজিৎ বড়ুয়া বলেন, শনিবার রাতে খবর পেয়ে পাথরঘাটা খালের উত্তর পাশের ৯ নম্বর ওয়ার্ডে অভিযান চালিয়ে হাঙরের ২৫ মণ মৃত বাচ্চা জব্দ করা হয়েছে এবং ২ জনকে আটক করা হয়েছে। পরে সেখানেই হাঙরের বাচ্চাগুলো মাটির নিচে পুঁতে ফেলা হয়েছে। আটক ২ জনকে ভ্রাম্যমাণ আদালতের মাধ্যমে ৪০০ টাকা জরিমানা করা হয়েছে।</p>
    </article>
  </body>
</html>