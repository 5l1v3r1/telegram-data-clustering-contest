<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/cegauto/20191124_A_rendorseg_horror_tetris_challangeel_figyelmezteti_az_autosokat"/>
    <meta property="og:site_name" content="HVG.hu"/>
    <meta property="article:published_time" content="2019-11-24T20:59:00+00:00"/>
    <meta property="og:title" content="A rendőrség horror tetris challenge-dzsel figyelmezteti az autósokat"/>
    <meta property="og:description" content="A balesetek nagy része megelőzhető lett volna."/>
  </head>
  <body>
    <article>
      <h1>A rendőrség horror tetris challenge-dzsel figyelmezteti az autósokat</h1>
      <address><time datetime="2019-11-24T20:59:00+00:00">24 Nov 2019, 20:59</time> by <a rel="author">hvg.hu</a></address>
      <p>
        <b>A balesetek nagy része megelőzhető lett volna.</b>
      </p>
      <p>Októberben 71-en haltak meg közúti balesetben – a rendőrség elrettentés céljából horrorisztikus tetris challenge-képet közölt a honlapján. A statisztika 3 legfőbb tényezőt nevez meg a halálos balesetek okaként: gyorshajtás, elsőbbség meg nem adása és a kanyarodási szabályok megszegése.</p>
      <figure>
        <img src="https://img0.hvg.hu/image.aspx?id=9d8cd057-dde9-4317-af4b-61c4aff61a1c&amp;view=b2dea50f-cee1-4f6e-b810-034566fbfb2e"/>
        <figcaption>
          <cite>© Police.hu</cite>
        </figcaption>
      </figure>
      <p>“Hiábavalónak tűnik minden erőfeszítés. Nem telik el úgy nap, hogy valaki ne halna meg az utakon. Egy gyerek, egy anya, egy apa, egy barát. Olykor egy nap többen is” – írják a közleményben.</p>
      <blockquote><a href="https://hvg.hu/cegauto/20191106_Olyan_sokan_halnak_meg_az_utakon_hogy_voros_kodot_adott_ki_a_rendorseg">Olyan sokan haltak meg az utakon, hogy vörös kódot adott ki a rendőrség<br/></a>Az elmúlt két hónapban különösen sokan vesztették életüket közúti balesetben.</blockquote>
      <p>“Idén már több mint 500 horrortörténetet tudnánk elmesélni. Majdnem mind megelőzhető lett volna. A helyszínre érkező kollégáink nem csak a szétroncsolt testeket látják, hanem a megroppant életeket is. Mert mindig ők a rossz hír vivői. Nem kellett volna így lennie...! – mormolják magukban, amikor a rájuk meredő könnyes szemekbe néznek. És igen, lehetett volna másképp is. És lehet is, ha jól választod meg a sebességet. Ha bekötöd a biztonsági övet. Ha elsőbbséget adsz. Ha kivilágítod az autót. Ha megfelelő gumit veszel. Ha nem ülsz ittasan az autóba. Ha nem taszítod le az előtted lévőt a pályáról. Ha nem szelfizel. Ha nem menetközben élőzöl…”</p>
      <related>
        <a href="https://hvg.hu/cegauto/20181115_Ne_adj_eselyt_a_kaszasnak__a_halalnak_oltozott_Badar_Sandorral_kampanyol_a_rendorseg__video"/>
        <a href="https://hvg.hu/cegauto/20190328_rendorseg_twitter_baleset_megelozes_kozossegi_oldal_poszt"/>
      </related>
    </article>
  </body>
</html>