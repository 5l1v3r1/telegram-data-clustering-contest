<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/dytyache_yevrobachennya_2019_khto_peremig_ta_yake_misce_posila_ukrayina"/>
    <meta property="og:site_name" content="espreso.tv"/>
    <meta property="article:published_time" content="2019-11-24T20:15:00+00:00"/>
    <meta property="og:title" content="Дитяче Євробачення-2019: хто переміг та яке місце посіла Україна"/>
    <meta property="og:description" content="Переможницею дитячого Євробачення стала представниця Польщі Вікі Габор, українка Софія Іванько посіла 15-те місце"/>
  </head>
  <body>
    <article>
      <h1>Дитяче Євробачення-2019: хто переміг та яке місце посіла Україна</h1>
      <address>
        <time datetime="2019-11-24T20:15:00+00:00">24 Nov 2019, 20:15</time>
      </address>
      <p>Переможницею дитячого Євробачення стала представниця Польщі Вікі Габор, українка Софія Іванько посіла 15-те місце</p>
      <p>Про це повідомляє <a href="https://www.ukrinform.ua/rubric-culture/2824440-na-ditacomu-evrobacenni-znovu-peremogla-predstavnica-polsi.html">"Укрінформ"</a>.</p>
      <p>На пісенному конкурсі у польському місті Глівіце Габор отримала 278 балів, випередивши представників Казахстану та Іспанії. Таким чином, в 2020 році дитяче Євробачення знову відбуватиметься у Польщі.</p>
      <p>Представниця України Софія Іванько набрала 59 балів та посіла 15-те місце. У голосуванні національних журі українка отримала 28 балів, а в онлайн-голосуванні здобула 31 бал.</p>
      <p>Українка отримала бали від Білорусі (8), Вірменії (7), Казахстану (6), Сербії та Австралії (по 3), Албанії (1).</p>
      <p>Загалом, у дитячому Євробаченні участь взяли 19 учасників, які представляли Польщу, Білорусь, Вірменію, Грузію, Казахстан, Росію, Албанію, Сербію, Північну Македонію, Велику Британію, Францію, Іспанію, Мальту, Ірландію, Нідерланди, Португалію, Італію, Австралію.</p>
      <p>Торік під час фіналу дитячого Євробачення в Мінську перемогла також представниця Польщі Роксана Венгель.</p>
      <figure>
        <iframe src="https://www.youtube.com/embed/TvmqnNxnuJM" width="640" height="360" data-service="Youtube" scrolling="no"/>
      </figure>
      <ul>
        <li>24 листопада у Глівіце відбулося дитяче Євробачення, на якому <a href="https://espreso.tv/news/2019/11/24/na_dytyachomu_yevrobachenni_vystupyla_predstavnycya_ukrayiny_sofiya_ivanko_video">виступила представниця України</a> Софія Іванько.</li>
      </ul>
    </article>
  </body>
</html>