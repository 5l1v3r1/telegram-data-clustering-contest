<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/syntages/moscharaki-me-prasa-gia-toys-echete-oloys-chortatoys/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T20:43:06+00:00"/>
    <meta property="og:title" content="Μοσχαράκι με πράσα για να τους έχετε όλους χορτάτους..."/>
    <meta property="og:description" content="Μία από τις πολλές επιλογές για το μαγείρεμα του κρέατος είναι να το κάνουμε με λαχανικά. Λάχανο, πράσο ή ό,τι άλλο μπορεί να έχει το σπίτι ή μπορούμε"/>
  </head>
  <body>
    <article>
      <h1>Μοσχαράκι με πράσα για να τους έχετε όλους χορτάτους...</h1>
      <address>
        <time datetime="2019-11-24T20:43:06+00:00">24 Nov 2019, 20:43</time>
      </address>
      <p>
        <b>Υλικά συνταγής</b>
      </p>
      <p><b>για το μοσχάρι</b><br/>1 κιλό μοσχάρι (νουά, ποντίκι, σπάλα, ελιά, μπούτι)<br/>1 μεγάλο κρεμμύδι<br/>¼ φλιτζ. ελαιόλαδο<br/>500γρ. (2 φλιτζ.) ντομάτα φρέσκια ή 1 συσκευασία χυμός ντομάτας εμπορίου<br/>2 ποτήρια νερό περίπου<br/>1 κοφτό κ.γ. ζάχαρη<br/>¼ κ.γ. μπαχάρι<br/>1 πρέζα κανέλα<br/>αλάτι<br/>πιπέρι</p>
      <p><b>για τα πράσα</b><br/>2 κιλά πράσα<br/>1 κρεμμύδι<br/>1 καρότο τριμμένο<br/>½ φλιτζ. ελαιόλαδο<br/>2 κ.σ. ντομάτα φρέσκια ή χυμός ντομάτας εμπορίου<br/>2 λεμόνια (ο χυμός τους)<br/>¼ κ.γ. μοσχοκάρυδο<br/>αλάτι<br/>πιπέρι</p>
      <p>
        <b>Διαδικασία συνταγής</b>
      </p>
      <p>-Ξεκινάμε με το κρέας. Σε κατσαρόλα σοτάρουμε στο ελαιόλαδο το κρέας και το κρεμμύδι. Μόλις πάρουν χρώμα τα κομμάτια του κρέατος προσθέτουμε νερό να το σκεπάζει ίσα ίσα. Ξαφρίζουμε και σιγοβράζουμε μέχρι σχεδόν να σωθεί το νερό. Προσθέτουμε το χυμό ντομάτας και τα μπαχαρικά εκτός από το αλάτι. Προσθέτουμε λίγο επιπλέον νεράκι και σιγοβράζουμε μέχρι να μαλακώσει και να μείνει με την σάλτσα του. Αν χρειαστεί ενδιάμεσα προσθέτουμε λίγο βραστό νερό ακόμη.<br/>-Παράλληλα καθαρίζουμε και κόβουμε τα πράσα κατά μήκος και σε φέτες. Τα πλένουμε καλά και τα μπλανσάρουμε. Τα στραγγίζουμε.<br/>-Σε κατσαρόλα σοτάρουμε στο ελαιόλαδο το κρεμμύδι, το καρότο και το πράσο. Προσθέτουμε το χυμό ντομάτας, τα μπαχαρικά και λίγο νερό (να μην τα σκεπάσει). Σιγοβράζουμε μέχρι να μαλακώσουν και προσθέτουμε το λεμόνι.<br/>-Μόλις μαλακώσει το κρέας προσθέτουμε αλάτι και τα πράσα. Δίνουμε μια τελευταία βράση στο φαγητό και αποσύρουμε από τη φωτιά. Σερβίρουμε ζεστό.</p>
      <p>
        <b>Διαβάστε περισσότερες συνταγές στο <a href="https://www.cooklos.gr/syntages/mosharaki-prasa">cooklos.gr</a></b>
      </p>
    </article>
  </body>
</html>