<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://eurosport.tvn24.pl/pilka-nozna,105/sampdoria-pokonala-udinese-w-meczu-13-kolejki-serie-a,987974.html"/>
    <meta property="og:site_name" content="TVN24"/>
    <meta property="article:published_time" content="2019-11-24T20:19:00+00:00"/>
    <meta property="og:title" content="Ważne zwycięstwo Sampdorii. Uciekła ze strefy spadkowej"/>
    <meta property="og:description" content="Sampdoria pokonała Udinese 2:1 w spotkaniu 13. kolejki Serie A. Zwycięstwo gospodarzy oznacza, że awansowali na 16. miejsce w tabeli. W spotkaniu wystąpili Karol Linetty i Łukasz Teodorczyk."/>
  </head>
  <body>
    <article>
      <h1>Ważne zwycięstwo Sampdorii. Uciekła ze strefy spadkowej</h1>
      <address>
        <time datetime="2019-11-24T20:19:00+00:00">24 Nov 2019, 20:19</time>
      </address>
      <slideshow>
        <figure>
          <img src="https://r-scale-40.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/629de34f-e2eb-4cd8-a729-ddaa252009ae.jpg?type=1&amp;srcmode=3&amp;srcx=1/2&amp;srcy=0/1&amp;srcw=640&amp;srch=360&amp;dstw=640&amp;dsth=360&amp;quality=80"/>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/7af6266cc52234b5aa339b16695f7fc4/2174b864-843d-4dc1-b9c6-733d79e69a8a-480p.mp4"/>
          <figcaption>Bartosz Bereszyński o grze na lewej obronie w kadrze</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/8562ae5e286544710b2e7ebe9858833b/c87108ca-4952-49b1-93b4-5a215e8707c2-480p.mp4"/>
          <figcaption>Sampdoria - Lazio</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/d0bd72ae-5ed7-4f1f-b674-4db852c35fdb-480p.mp4" autoplay="" loop=""/>
          <figcaption>Listopadowe Wattsy cz. 1</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/7d034bf4-9ac7-4bd1-ba3b-54a678f1fbea-480p.mp4" autoplay="" loop=""/>
          <figcaption>Listopadowe Wattsy cz. 2</figcaption>
        </figure>
        <figure>
          <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/372b8703-4663-4ddc-b349-9dea55169adb-480p.mp4" autoplay="" loop=""/>
          <figcaption>Listopadowe Wattsy cz. 3</figcaption>
        </figure>
        <figcaption>W meczu z Udinese Bereszyński nie grał z powodu kontuzji Foto: Getty Images | Video: Eurosport</figcaption>
      </slideshow>
      <h3>Sampdoria pokonała Udinese 2:1 w spotkaniu 13. kolejki Serie A. Zwycięstwo gospodarzy oznacza, że awansowali na 16. miejsce w tabeli. W spotkaniu wystąpili Karol Linetty i Łukasz Teodorczyk.</h3>
      <related>
        <a href="https://eurosport.tvn24.pl/pilka-nozna,105/swietny-mecz-dragowskiego-ale-jego-koledzy-zawiedli,987937.html"/>
      </related>
      <p>Przed niedzielnym meczem Sampdoria zajmowała miejsce w strefie spadkowej – z dorobkiem zaledwie 9 punktów plasowała się na 18. pozycji. Dlatego w sobotnim meczu z Udinese zespół Claudio Ranieriego miał zgarnąć całą pulę.</p>
      <p>W podstawowym składzie gospodarzy nie wybiegł Karol Linettty, do tej pory regularnie występujący od pierwszego gwizdka. Natomiast Bartosz Bereszyński pauzował z powodu kontuzji kolana.</p>
      <h3>Gabbiadini trafia z wolnego</h3>
      <p>Jednak to goście zaatakowali i mieli przewagę w pierwszej części meczu. Ponadto już na początku gola mógł strzelić Ilija Nestrovski, ale zabrakło mu precyzji. Jednak w 29. minucie już się nie pomylił – wówczas przejął piłkę i precyzyjnym uderzeniem z linii pola karnego zapewnił prowadzenie ekipie z Udine.</p>
      <p>Sampdoria na skuteczną odpowiedź czekała do 6. minuty doliczonego czasu gry pierwszej połowy. Wówczas do wykonania rzutu wolnego podszedł Manolo Gabbiadini. Włoch popisał się mocnym uderzeniem, przy którym bramkarz nie mógł nic zrobić.</p>
      <p>Chwilę przed przerwą na murawie zameldował się Linetty, który zmienił kontuzjowanego Andreę Bertolacciego.</p>
      <h3>Karny i gol</h3>
      <p>Po zmianie stron przyjezdni sami sobie zaszkodzili. Najpierw bezpośrednią czerwoną kartkę za brutalny atak na nogi dostał Mato Jajalo, a później jeden z defensorów bezpardonowo potraktował w polu karnym Fabio Quagliarellę. Sędzia od razu wskazał na jedenasty metr, a gola strzelił Gaston Ramirez.</p>
      <p>Sampdoria miała kolejne okazje, by podwyższyć prowadzenie, ale brakowało jej skuteczności. Najlepszą zmarnował Gianluca Caprari, a później szczęścia z rzutu wolnego ponownie szukał Gabbiadini. Linetty grał poprawnie i wywiązał się ze swoich zadań.</p>
      <p>W samej końcówce na boisko wszedł jeszcze Łukasz Teodorczyk. Napastnik Udinese miał za mało czasu, by cokolwiek zrobić.</p>
      <p>To drugie zwycięstwo Sampdorii pod wodzą Ranieriego. Dwie kolejki temu zespół wygrał ze SPAL.</p>
      <p>Dzięki wygranej Sampdoria awansowała na 16. miejsce. Udinese plasuje się trzy pozycje wyżej.</p>
      <p> </p>
      <p> </p>
      <p><b>Sampdoria - Udinese 2:1 (1:1)</b><br/>Bramki: Gabbiadini (45+6), Ramirez (75 - rzut karny) - Nestrovski (29)</p>
      <p>Autor: PO/twis / Źródło: eurosport.pl</p>
    </article>
  </body>
</html>