<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sport/egyeni/hosszu-katinkek-nem-lesznek-ott-a-nemzetkozi-uszoliga-sorozatanak-dontojeben/78me7r8"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T20:36:57+00:00"/>
    <meta property="og:title" content="Drámai fejlemények: Hosszú Katinkáék nem lesznek ott a Nemzetközi Úszóliga sorozatának döntőjében"/>
    <meta property="og:description" content="Hosszú Katinka csapata, az Iron a harmadik helyen végzett a Nemzetközi Úszóliga (ISL) londoni állomásán, így eldőlt, hogy nem lesz ott a sorozat Las Vegas-i fináléjában."/>
  </head>
  <body>
    <article>
      <h1>Drámai fejlemények: Hosszú Katinkáék nem lesznek ott a Nemzetközi Úszóliga sorozatának döntőjében</h1>
      <address><time datetime="2019-11-24T20:36:57+00:00">24 Nov 2019, 20:36</time> by <a rel="author" href="https://www.blikk.hu/szerzo/blikk-osszeallitas" target="_blank">Blikk-összeállítás</a></address>
      <p>
        <i>
          <b>
            <b>Hosszú Katinka csapata, az Iron a harmadik helyen végzett a Nemzetközi Úszóliga (ISL) londoni állomásán, így eldőlt, hogy nem lesz ott a sorozat Las Vegas-i fináléjában.</b>
          </b>
        </i>
      </p>
      <p>A brit fővárosban a Chad Le Clos fémjelezte Energy Standard diadalmaskodott.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A kaszinóvárosban sorra kerülő nagydöntőben Európát az Energy Standard mellett a Bernek Pétert és Kapás Boglárkát is foglalkoztató London Roar képviseli, míg a házigazdáktól a Cali Condors és a Los Angeles Current úszói versenyeznek majd.</p>
      <p>Az ISL-sorozat állomásain egyszerre négy csapat küzd egymással, együttesenként 12 férfi és 12 női úszó vehet részt egy viadalon, egy számban klubonként két úszó versenyez, a helyezések alapján pontokat kapnak a csapatok, így alakul ki a végső sorrend. Az egyéni számokban, 9, 7, 6, 5, 4, 3, 2, 1 pontot kapnak a csapatok, a váltók dupla szorzóval járnak, az úgynevezett csillagszóró futamban - amelyben az 50 méter gyorsot egymás után háromszor kell leúszniuk a versenyzőknek, de mindegyik végén feleződik a mezőny - pedig akár triplázni is lehet.</p>
      <p>(MTI, Blikk)</p>
    </article>
  </body>
</html>