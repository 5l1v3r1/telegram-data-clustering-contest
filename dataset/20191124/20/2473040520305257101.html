<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Agricultura/247114/buna-dulce-si-sanatoasa-cate-miere-mai-produc-apicultorii-din-romania.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T20:00:11+00:00"/>
    <meta property="og:title" content="Buna, dulce si sanatoasa: cate miere mai produc apicultorii din Romania"/>
    <meta property="og:description" content="Productia de miere a Romaniei se situeaza de la an la an intre doua medii, respectiv 20.000 si 30.000 de tone. Anul 2019, dupa primele 9 luni, se afla undeva la jumatatea intervalului, cu aproximativ 25.000 de tone de miere produse de catre apicultorii romani."/>
  </head>
  <body>
    <article>
      <h1>Buna, dulce si sanatoasa: cate miere mai produc apicultorii din Romania</h1>
      <address><time datetime="2019-11-24T20:00:11+00:00">24 Nov 2019, 20:00</time> by <a rel="author">Alice Gheorghe</a></address>
      <p>
        <b>Productia de miere a Romaniei se situeaza de la an la an intre doua medii, respectiv 20.000 si 30.000 de tone. Anul 2019, dupa primele 9 luni, se afla undeva la jumatatea intervalului, cu aproximativ 25.000 de tone de miere produse de catre apicultorii romani.</b>
      </p>
      <p>Astfel, in ultimii cinci ani, productia de miere a Romaniei a variat, cel mai bun an fiind 2017, cand au fost produse peste 30.000 de tone, iar cel mai slab 2016, an in care apicultorii din Romania au adunat din stupi doar 21.200 de tone de miere.</p>
      <p>Cu aceste cifre, Romania se claseaza intre<a href="https://www.europarl.europa.eu/news/ro/headlines/economy/20180222STO98435/piata-mierii-din-ue-in-cifre-infografic"> cei mai mari producatori de miere</a> din Uniunea Europeana, cantitati anuale de peste 20.000 de tone, fiind inregistrate doar in alte trei tari, Spania, Ungaria si Germania.</p>
      <p>In 2018, tara noastra a fost chiar pe primul loc in randul statelor Uniunii Europene, dupa productia de miere, urmata de Germania si Ungaria, potrivit datelor Comisiei Europene.</p>
      <table bordered="">
        <caption>Productie anuala miere</caption>
        <tr>
          <th align="center">Anul</th>
          <th align="center">2015</th>
          <th align="center">2016</th>
          <th align="center">2017</th>
          <th align="center">2018</th>
          <th align="center">2019</th>
        </tr>
        <tr>
          <th align="center">Productie (tone)</th>
          <td align="center">27893</td>
          <td align="center">21202</td>
          <th align="center">30177</th>
          <td align="center">29162</td>
          <td align="center">25391</td>
        </tr>
      </table>
      <p>"Scaderea productiei de miere din anul 2019 a fost cauzata de fenomenele hidrometeorologice nefavorabile precum seceta, grindina, ploi torentiale sau vant puternic, care au afectat sectorul apicol", se arata in datele <b>Ministerului Agriculturii</b>, transmise la solicitarea wall-street.ro.</p>
      <h3>Ce tipuri de miere produce Romania</h3>
      <p>Principalele tipuri de miere produsa in Romania sunt: <b>poliflora, tei, salcam, rapita, floarea-soarelui, mana, lavanda, menta. </b>Cele mai mari productii de miere se obtin in zonele de sud-vest si sud-est ale tarii.</p>
      <p>Datele Ministerului Agriculturii arata ca in Romania sunt aproximativ <b>23.500 de apicultori </b>inregistrat in sistemul unitar de identificare a stupinelor si stupilor gestionat de Agentia Nationala pentru Ameliorare si Reproductie in Zootehnie "Prof.dr.G.K. Constantinescu".</p>
      <p>Un apicultor roman detine in medie 80 de stupi de albine, arata datele Eurostat.</p>
      <p>In ciuda productiilor bune de miere, tara noastra realizeaza si importuri de miere, cifra totala a acestora ridicandu-se la 10,5 milioane de euro in 2017 si la aproximativ 9,6 milioane de euro in 2018. Anul trecut, valoarea exporturilor de miere naturala ale apicultorilor din Romania s-a ridicat la 41,7 milioane de euro, iar in 2017 am exportat miere in valoare totala de 48,4 milioane de euro, potrivit datelor Institutului National de Statistica (INS).</p>
      <figure>
        <img src="https://img.wall-street.ro/image_thumbs/thumbs/82b/82bd02708f55f1a5000601aa5026bab0-822x0-00-65.jpg?v=1574432891"/>
      </figure>
      <p>Sursa infografic: <a href="https://www.europarl.europa.eu/">https://www.europarl.europa.eu/</a></p>
      <p>
        <a href="https://www.wall-street.ro/special/retailarena/246971/europrod-parte-a-grupului-agricola-va-investi-intr-o-noua-linie-de-productie-care-va-angaja-150-de-oameni.html">Citeste si:<br/>Agricola planuieste investitii mari si cresterea numarului de angajati</a>
      </p>
      <figure>
        <img src="https://img.wall-street.ro/image_thumbs/thumbs/156/1560fbaf67cadd085b3f4c45d682a073-400x250-00-65.jpg?v=1574170452"/>
      </figure>
      <footer>Sursa foto: shutterstock</footer>
    </article>
  </body>
</html>