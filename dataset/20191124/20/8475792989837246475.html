<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.svt.se/nyheter/utrikes/regeringen-vitryssland-blir-belarus"/>
    <meta property="og:site_name" content="SVT Nyheter"/>
    <meta property="article:published_time" content="2019-11-24T20:26:01+00:00"/>
    <meta property="og:title" content="Regeringen: Vitryssland blir Belarus"/>
    <meta property="og:description" content="Svenska regeringen kommer från och med nu att använda Belarus i stället för Vitryssland i den officiella kommunikationen. Det meddelar utrikesminister Ann Linde (S) på DN Debatt."/>
  </head>
  <body>
    <article>
      <h1>Regeringen: Vitryssland blir Belarus</h1>
      <address><time datetime="2019-11-24T20:26:01+00:00">24 Nov 2019, 20:26</time> by <a rel="author">TT</a></address>
      <p>
        <b>Svenska regeringen kommer från och med nu att använda Belarus i stället för Vitryssland i den officiella kommunikationen. Det meddelar utrikesminister Ann Linde (S) på DN Debatt.</b>
      </p>
      <p>”Det är ett erkännande av det belarusiska civilsamhället och folket som länge velat framhäva sitt lands nationella identitet och suveränitet”, skriver Linde <a href="https://www.dn.se/debatt/ud-byter-i-dag-benamning-fran-vitryssland-till-belarus/">i debattartikeln</a>.</p>
      <p>Utrikesdepartementet överger därmed en benämning som kan associeras med Ryssland eftersom ändelsen ”rus” inte syftar på Ryssland, skriver Linde. Rus är en benämning på områden i Östeuropa som under medeltiden befolkades av östslaviska folk.</p>
      <p>Beskedet kommer i samband med att Linde besöker Minsk tillsammans med sin finländske utrikesministerkollega Pekka Haavisto.</p>
      <p>UD säger att samma ”korrigering”, från Vitryssland till Belarus, har gjorts i exempelvis engelskan och franskan tidigare.</p>
      <related>
        <h4>Relaterat</h4>
        <a href="https://www.svt.se/opinion/oversattare-om-belarus"/>
      </related>
    </article>
  </body>
</html>