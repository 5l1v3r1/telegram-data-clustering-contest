<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/politic-intern/alegeri-prezidentiale-2019-dacian-ciolos-urgenta-amendarea-legii-electorale-astfel-incat-romanii-diaspora-acestia-fie-reprezentati-numar-parlamentari-proportional-cel-putin-participarea-vot-1922401824002019112019179425"/>
    <meta property="og:site_name" content="News.ro"/>
    <meta property="article:published_time" content="2019-11-24T20:18:00+00:00"/>
    <meta property="og:title" content="Alegeri prezidenţiale 2019 – Dacian Cioloş: Este o urgenţă amendarea legii electorale, astfel încât românii din diaspora aceştia să fie reprezentaţi de un număr de parlamentari proporţional cel puţin cu participarea lor la vot"/>
    <meta property="og:description" content="Liderul PLUS, Dacian Cioloş, a salutat, duminică seară, participarea record a românilor din străinătate la alegerile prezidenţiale şi consideră că legea electorală ar trebui amendată, astfel încât aceştia să fie reprezentaţi mai bine în Parlament. Peste 910.000 de români au votat deja în afara ţării."/>
  </head>
  <body>
    <article>
      <h1>Alegeri prezidenţiale 2019 – Dacian Cioloş: Este o urgenţă amendarea legii electorale, astfel încât românii din diaspora aceştia să fie reprezentaţi de un număr de parlamentari proporţional cel puţin cu participarea lor la vot</h1>
      <address><time datetime="2019-11-24T20:18:00+00:00">24 Nov 2019, 20:18</time> by <a rel="author">Diana Stancovici</a></address>
      <p>
        <b>Liderul PLUS, Dacian Cioloş, a salutat, duminică seară, participarea record a românilor din străinătate la alegerile prezidenţiale şi consideră că legea electorală ar trebui amendată, astfel încât aceştia să fie reprezentaţi mai bine în Parlament. Peste 910.000 de români au votat deja în afara ţării.</b>
      </p>
      <p>”Salut participarea-record la vot a românilor din Diaspora. Consider că este o urgenţă amendarea legii electorale, astfel încât aceştia să fie reprezentaţi de un număr de parlamentari proporţional cel puţin cu participarea lor la vot. Astăzi, voturile din Diaspora înseamnă aproximativ 10% din totalul voturilor, dar Diaspora are doar 1,5% din locurile din parlament. Este o încălcare flagrantă a principiului egalităţii cetăţenilor şi, implicit, a egalităţii între voturile acestora. Or, ce fel de vot egal este acesta? Românii, oriunde s-ar afla, trebuie încurajaţi să voteze, pentru că astfel ei păstrează legătura cu ţara, iar ţara păstrează speranţa că într-o zi se vor întoarce”, a scris, duminică seară, Dacian Cioloş pe Facebook.</p>
      <p>Acesta a spus şi că îşi doreşte ca mulţi dintre cei care sunt în străinătate să revină în ţară.</p>
      <p>”Dar dincolo de modificarea legislaţiei electorale, îmi doresc să văd un număr cât mai mare de români plecaţi din ţară întorcându-se pentru a se implica direct, chiar prin candidaturi, la alegerile locale de anul viitor”, a mai scris Cioloş.</p>
      <p>În străinătate, au votat deja peste 910.000 de români, iar votarea continuă până luni, la ora 7.00.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>