<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/sel-felaketinde-olu-sayisi-artiyor-1211303.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T20:27:00+00:00"/>
    <meta property="og:title" content="Sel felaketinde ölü sayısı artıyor!"/>
    <meta property="og:description" content="Afrika ülkelerinden Kenya'da şiddetli yağışların yol açtığı sel ve toprak kaymalarında ölenlerin sayısı 60'a çıktı."/>
  </head>
  <body>
    <article>
      <h1>Sel felaketinde ölü sayısı artıyor!</h1>
      <h2>Afrika ülkelerinden Kenya'da şiddetli yağışların yol açtığı sel ve toprak kaymalarında ölenlerin sayısı 60'a çıktı.</h2>
      <address>
        <time datetime="2019-11-24T20:27:00+00:00">24 Nov 2019, 20:27</time>
      </address>
      <p>Adını vermek istemeyen bölge yetkilisi yaptığı açıklamada<b>, ülkenin batısındaki Pokot bölgesinde</b> dün şiddetli yağışların neden olduğu sel ve toprak kaymalarında hayatını kaybedenlerin sayısının 24'ten 60'a yükseldiğini belirtti.</p>
      <p>Yetkili, 7 kişinin de kaybolduğunu, arama kurtarma çalışmalarının sürdüğünü kaydetti.</p>
      <p><b>Tropikal </b>iklim kuşağındaki ülkede, yıllık ortalama yağış miktarı bölgesel farklılık gösteriyor.</p>
      <p><b>Kenya'da</b>, geçen sene meydana gelen toprak kaymalarında en az 100 kişi hayatını kaybetmişti.</p>
    </article>
  </body>
</html>