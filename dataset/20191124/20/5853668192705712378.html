<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tuttoudinese.it/apu-udine/pedone-abbiamo-avuto-il-merito-di-rientrare-in-partita-ma-non-e-bastato-72195"/>
    <meta property="og:site_name" content="TuttoUdinese.it"/>
    <meta property="article:published_time" content="2019-11-24T20:42:21+00:00"/>
    <meta property="og:title" content="Pedone: &quot;Abbiamo avuto il merito di rientrare in partita ma non è bastato&quot;"/>
    <meta property="og:description" content="Alessandro Pedone, presidente dell'Apu Old Wild West, ha commentato così la partita persa dalla sua squadra contro Mantova: “Difficile commentare una sconfitta maturata così nei minuti finali, dopo essere riusciti a mettere il naso avanti a tre minuti dalla fine. Innanzitutto vanno fatti i complimenti a Mantova. Sapevamo che era una delle squadre più in forma del campionato e lo hanno dimostrato mettendoci sotto di brutto all’inizio, andando addirittura sopra di 19 punti. Certo noi non dovevamo entrare in campo molli in quel modo, non dovevamo e non potevamo farlo con una formazione come quella degli Stings.  Certi black-out in un campionato così equilibrato non sono permessi. Ci siamo trovati quindi ad inseguire per tutta la partita, avendo però il merito di crederci e di riuscire a vincere il secondo, terzo e quarto tempo, ma non è bastato. Alla fine la partita si è risolta in due episodi, il tiro magistrale di Clarke e la tripla fortunosa di tabella di Lawson.  Teniamoci di buono la grinta messa in campo per…"/>
  </head>
  <body>
    <article>
      <h1>Pedone: "Abbiamo avuto il merito di rientrare in partita ma non è bastato"</h1>
      <address><time datetime="2019-11-24T20:42:21+00:00">24 Nov 2019, 20:42</time> by <a rel="author">Francesco Paissan</a></address>
      <figure>
        <img src="https://net-storage.tccstatic.com/storage/tuttoudinese.it/img_notizie/thumb1/9c/9c636f9eab47bdb6cd121f314b1c22ff-62981-d41d8cd98f00b204e9800998ecf8427e.jpeg"/>
      </figure>
      <p>Alessandro Pedone, presidente dell'Apu Old Wild West, ha commentato così la partita persa dalla sua squadra contro Mantova: “Difficile commentare una sconfitta maturata così nei minuti finali, dopo essere riusciti a mettere il naso avanti a tre minuti dalla fine. Innanzitutto vanno fatti i complimenti a Mantova. Sapevamo che era una delle squadre più in forma del campionato e lo hanno dimostrato mettendoci sotto di brutto all’inizio, andando addirittura sopra di 19 punti. Certo noi non dovevamo entrare in campo molli in quel modo, non dovevamo e non potevamo farlo con una formazione come quella degli Stings.  Certi black-out in un campionato così equilibrato non sono permessi. Ci siamo trovati quindi ad inseguire per tutta la partita, avendo però il merito di crederci e di riuscire a vincere il secondo, terzo e quarto tempo, ma non è bastato. Alla fine la partita si è risolta in due episodi, il tiro magistrale di Clarke e la tripla fortunosa di tabella di Lawson.  Teniamoci di buono la grinta messa in campo per recuperare, e il miglioramento atletico di buona parte dei ragazzi, dimostrati purtroppo, mi ripeto, a partire dal secondo quarto. Perdere a Mantova non è un dramma, adesso però a capofitto nel recuperare punti in classifica, che per nostra fortuna è ancora molto corta”.</p>
    </article>
  </body>
</html>