<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/tezhka-katastrofa-s-velosipedist-na-ptya-trgovishche-veliki-preslav-407540.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T20:51:00+00:00"/>
    <meta property="og:title" content="Тежка катастрофа затвори пътя Търговище - Велики Преслав"/>
    <meta property="og:description" content="Инцидентът е станал в близост до село Руец"/>
  </head>
  <body>
    <article>
      <h1>Тежка катастрофа затвори пътя Търговище - Велики Преслав</h1>
      <address><time datetime="2019-11-24T20:51:00+00:00">24 Nov 2019, 20:51</time> by <a rel="author">Стандарт</a></address>
      <p>Временно е затворен за движение участък от пътя Търговище - Велики Преслав заради тежка катастрофа с велосипедист. Пътният инцидент е станал в близост до търговищкото село Руец, съобщават от Областната дирекция /ОД/ на МВР в Търговище. Осигурен е обходен маршрут. Сигналът за инцидента е получен на тел. 112 в 18,39 ч. Извършва се оглед на местопроизшествието. На пътуващите в посока Търговище се предлага обходен маршрут през селата: Певец - Дългач - Надарево - Острец - Ловец - Васил Левски. Движението се регулира от екипи на сектор "Пътна полиция" и на Районното полицейско управление в Търговище. От полицията апелират към водачите да шофират с повишено внимание и със съобразена с пътната настилка и метеорологичните условия скорост.</p>
    </article>
  </body>
</html>