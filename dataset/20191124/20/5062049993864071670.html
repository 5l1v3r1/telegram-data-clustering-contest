<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tenisovysvet.cz/article/detail/10751--denni-menu-25-11-2019-ctrnactilete-senzace-mlade-cesky-vyprovodily-favoritky"/>
    <meta property="og:site_name" content="Tenisový svět"/>
    <meta property="article:published_time" content="2019-11-24T20:52:00+00:00"/>
    <meta property="og:title" content="Denní menu, 25.11.2019: Čtrnáctileté senzace! Mladé Češky vyprovodily favoritky"/>
    <meta property="og:description" content="Úvodní den kvalifikace v Milovicích byl senzační. Dvě teprve čtrnáctileté Češky se dostaly do finále kvalifikace, když porazily favorizované soupeřky. V turecké Antalyai se o finále kvalifikace ucházela Linda Ševčíková, která však první nasazenou nepřekvapila."/>
  </head>
  <body>
    <article>
      <h1>Denní menu, 25.11.2019: Čtrnáctileté senzace! Mladé Češky vyprovodily favoritky</h1>
      <address>
        <time datetime="2019-11-24T20:52:00+00:00">24 Nov 2019, 20:52</time>
      </address>
      <p>
        <b>Úvodní den kvalifikace v Milovicích byl senzační. Dvě teprve čtrnáctileté Češky se dostaly do finále kvalifikace, když porazily favorizované soupeřky. V turecké Antalyai se o finále kvalifikace ucházela Linda Ševčíková, která však první nasazenou nepřekvapila.</b>
      </p>
      <h3>Češi v akci</h3>
      <p>
        <b>Ševčíková v Turecku prohrála s nasazenou jedničkou</b>
      </p>
      <p>Linda Ševčíková (-) finále kvalifikace nevybojovala. Jednadvacetiletá Češka se v turecké Antalyai potkala s nejvýše nasazenou Enou Kajevičovou (1172.), se kterou prohrála 4:6, 7:5, 8:10. Ševčíková tak ani při svém letošním osmém pokusu na hlavní soutěž nedosáhla. Mezi nejlepšími se naposledy ukázala loni v září, kdy se zúčastnila turnaje v Brně.</p>
      <p>
        <u>Milovice</u>
      </p>
      <p>
        <b>Tomajková nedala šanci slovenské favoritce</b>
      </p>
      <p>Milovice si během pondělí připsaly druhou senzaci. Na Lucii Havlíčkovou (-) navázala další čtrnáctiletá Češka Kristýna Tomajková (-), která rovněž při své premiéře porazila dvanáctou nasazenou Sofii Milatovou (1215.) 6:3, 6:1.</p>
      <p><b>Havlíčková při debutu zametla s nasazenou Přádovou</b> </p>
      <p>Čtrnáctiletá Lucie Havlíčková (-) se dočkala senzačního debutu na okruhu ITF. Dle českého žebříčku devátá nejlepší dorostenkyně republiky v úvodním kole kvalifikace v Milovicích nedala šanci jedenácté nasazené Martině Přádové (1022.), kterou porazila 6:3, 6:0.</p>
      <h4>ITF World Tennis Tour</h4>
      <p><b>Milovice Indoor Open 2019 (ženy, CZE, 15 000 USD, tvrdý povrch – hala)<br/></b><u>1. kolo kvalifikace</u><br/>ANDREA NOVÁ (-) – <b>IVANA ŠEBESTOVÁ (1162.)</b> 2:6, 6:7(3)<br/>ANETA KLADIVOVÁ (1054.) – <b>Veronika Pepeljajevová (RUS, 1228.)</b> 4:6, 4:6<br/><b>Lara Schmidtová (GER, 909.)</b> – NATÁLIE AUGUSTÍNOVÁ (-) 6:3, 6:1<br/>SONJA KŘTĚNOVÁ (-) – <b>Aleksandra Pospelovová (RUS, 1093.)</b> 1:6, 3:6<br/>KLÁRA HÁJKOVÁ (-) – <b>Alena Fominová (RUS, 1055.)</b> 2:6, 6:3, 4:10<br/><b>Kathleen Kanevová (GER, 1035.)</b> – KRISTÝNA HRABALOVÁ (1273.) 4:6, 6:1, 10:5<br/>LUDMILA KAREISOVÁ (-) – <b>Julia Oczachowská (POL, 1172.)</b> 3:6, 7:5, 9:11<br/><b>LUCIE HAVLÍČKOVÁ (-)</b> – MARTINA PŘÁDOVÁ (1022.) 6:3, 6:0<br/><b>Maria Danielsová Sierraová (RUS, 1018.)</b> – ADÉLA JAROŠOVÁ (-) 7:5, 6:2<br/><b>LAETITIA PULCHARTOVÁ (888.)</b> – LUCIE PETRUŽELOVÁ (1228.) 6:3, 6:3<br/><b>KRISTÝNA TOMAJKOVÁ (-)</b> – Sofia Milatová (SVK, 1215.) 6:3, 6:1<br/><b>NIKOLA BŘEČKOVÁ (957.)</b> – Anika Jašková (SVK, -) 7:5, 6:2</p>
      <p><b>GD Tennis Cup Series, Antalya (ženy, TUR, 15 000 USD, antuka)</b><br/><u>2. kolo kvalifikace</u><br/><b>Ena Kajevičová (CRO, 1172.)</b> – LINDA ŠEVČÍKOVÁ (-) 6:4, 5:7, 10:8</p>
      <footer>Filip Lefenda, foto: Instagram: havlickova._</footer>
      <related>
        <h4>přečtěte si také</h4>
        <a href="https://www.tenisovysvet.cz/article/detail/10746--denni-menu-24-11-2019-cechum-se-v-nedeli-nedarilo-vypadl-take-michnev"/>
        <a href="https://www.tenisovysvet.cz/article/detail/10739--denni-menu-23-11-2019-gengel-ctvrtou-letosni-trofej-neprida-v-egypte-dohral-v-semifinale"/>
      </related>
    </article>
  </body>
</html>