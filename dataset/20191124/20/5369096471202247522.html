<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778841/aek-gioucha-apo-ton-kosmo-sti-lixi-tou-agona/"/>
    <meta property="og:site_name" content="to10.gr"/>
    <meta property="article:published_time" content="2019-11-24T20:08:57+00:00"/>
    <meta property="og:title" content="ΑΕΚ: «Γιούχα» από τον κόσμο στη λήξη του αγώνα"/>
    <meta property="og:description" content="Η ΑΕΚ απέτυχε για δεύτερη συνεχόμενη αγωνιστική να φτάσει στη νίκη και η άσχημη εμφάνιση της ομάδας, έφερε τις έντονες αποδοκιμασίες από μεριάς του κόσμου, μετά τη λήξη της αναμέτρησης."/>
  </head>
  <body>
    <article>
      <h1>ΑΕΚ: «Γιούχα» από τον κόσμο στη λήξη του αγώνα</h1>
      <h2>Η ΑΕΚ απέτυχε για δεύτερη συνεχόμενη αγωνιστική να φτάσει στη νίκη και η άσχημη εμφάνιση της ομάδας, έφερε τις έντονες αποδοκιμασίες από μεριάς του κόσμου, μετά τη λήξη της αναμέτρησης.</h2>
      <address><time datetime="2019-11-24T20:08:57+00:00">24 Nov 2019, 20:08</time> by <a rel="author">to10.gr</a></address>
      <p>Η ΑΕΚ μετά την ήττα-«μαχαιριά» από τον Παναθηναϊκό, δεν τα κατάφερε ούτε με τον Άρη που αγωνιζόταν με παίκτη<a href="https://www.to10.gr/podosfero/superleague/778741/astia-apovoli-tou-intege-sto-oaka-vids/"> λιγότερο από το 54ο λεπτό</a>, μένοντας στο 1-1.</p>
      <p>Το νέο αρνητικό αποτέλεσμα έφερε τις έντονες αποδοκιμασίες του κόσμου προς την ομάδα, τον Νίκο Κωστένογλου και τους παίκτες, τόσο για την «προβληματική» εμφάνιση, όσο και για το αποτέλεσμα.</p>
      <p>
        <a href="https://www.to10.gr/podosfero/superleague/778354/afto-kritiki-apo-martins-aftos-den-ine-o-olybiakos-fteme-oli/">
          <i>Αυτο-κριτική από Μαρτίνς: «Αυτός δεν είναι ο Ολυμπιακός – Φταίμε όλοι»</i>
        </a>
      </p>
      <p>Η αδυναμία της ΑΕΚ να πάρει τους τρεις βαθμούς κόντρα στους «κίτρινους» την άφησε πολύ πίσω από την την κορυφή, με τους Ολυμπιακό και ΠΑΟΚ να μοιράζονται την πρώτη θέση έχοντας συγκεντρώσει αμφότεροι 27 βαθμούς και την «Ένωση» να είναι στην τρίτη θέση με εννέα λιγότερους (18).</p>
      <p>Η «Ένωση» έχει σημειώσει μόλις δύο νίκες στα επτά τελευταία παιχνίδια και ο προβληματισμός «γιγαντώνεται», σε μια σεζόν που στόχος όλων στην ομάδα ήταν το πρωτάθλημα. Τέλος η ομάδα του Νίκου Κωστένογλου, μετράει με το Big-4 (Άρη, Παναθηναϊκό, ΠΑΟΚ, Ολυμπιακό), 2 ισοπαλίες και 2 ήττες.</p>
      <p>
        <b>
          <a href="https://www.to10.gr/podosfero/superleague/778841/aek-gioucha-apo-ton-kosmo-sti-lixi-tou-agona/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>