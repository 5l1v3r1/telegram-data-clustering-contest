<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/obshtestvo/prodavat-barovsko-imenie-ot-ptyat-na-chestta-za-1-mln-evro_news711208.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T20:46:00+00:00"/>
    <meta property="og:title" content="Продават баровско имение от „Пътят на честта” за 1 млн. евро"/>
    <meta property="og:description" content="Просторната смарт къща на се намира на ул. „Върбинка” край Панчарево"/>
  </head>
  <body>
    <article>
      <h1>Продават баровско имение от „Пътят на честта” за 1 млн. евро</h1>
      <h2>Просторната смарт къща на се намира на ул. „Върбинка” край Панчарево</h2>
      <address>
        <time datetime="2019-11-24T20:46:00+00:00">24 Nov 2019, 20:46</time>
      </address>
      <p>https://blitz.bg/obshtestvo/prodavat-barovsko-imenie-ot-ptyat-na-chestta-za-1-mln-evro_news711208.html Blitz.bg</p>
      <figure>
        <img src="https://static.blitz.bg/documents/thumbnails/730/201911/1574620214-157460966921212.jpg"/>
      </figure>
      <p><b>От три месеца зрителите на сериала „Пътят на честта” по Нова телевизия се питат на кого е баровското имение, в което мафиотът Киро Християнина се шири. Тези дни имотът бе обявен за продажба от брокери на агенция за луксозни имоти. </b><br/><br/>2-етажният дом от 470 кв.м се простира на терен от 1000 кв. м и се продава за респектиращата сума от 949 000 евро, пише „Уикенд”.<br/><br/>Екипът на сериала наел за снимките просторната смарт къща на ул. „Върбинка” край Панчарево. След като първите 55 епизода били заснети, тя била обявена от собствениците си за продан.<br/><br/>Къщата разполагала с 4 бани и 4 спални, но само една от спалните била използвана за снимачен терен. Именно в нея били заснети секс сцените на героя на Веселин Плачков с наркоманката Бианка, психарката Стела и бизнес дамата Жаклин.<br/><br/>„Представяме не просто къща, а дом от бъдещето, подчинен на минимализма и добрия вкус. Съчетаването на естествените материали и изобилието от целодневна естествена светлина, благодарение на огромните прозорци, е сигурен знак за вашата пълноценна почивка и комфорт.<br/><br/>С мисъл за природата е създаден цялостния облик на имота. Философията, на която се подчиняват знаковите детайли са жизнено важни и незаменими за един хармоничен начин на живот. Ето защо Фън Шуй изкуството е сред основните вдъхновители за осъществяването на този съвършен интериор”, рекламират скъпарския имот брокерите.<br/><br/>Той разполага с модерата технология „Умен дом”, чрез която само с един клик системите в къщата могат да се управляват от разстояние. Тя позволява множество функции като отопление, осветление, поливна система и камери за видеонаблюдение да бъдат управлявани през телефона.</p>
    </article>
  </body>
</html>