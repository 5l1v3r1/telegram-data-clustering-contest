<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-svet/119742-bolivija-donela-zakon-o-novim-izborima-zabranjeno-ucesce-moralesu?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T20:45:03+00:00"/>
    <meta property="og:title" content="Bolivija donela zakon o novim izborima, zabranjeno učešće Moralesu"/>
    <meta property="og:description" content="Privremena predsednica Bolivije Henin Anjes danas je potpisala zakon o organizaciji novih predsedničkih i parlamentarnih izbora na kojima doskorašnji predsednik Evo Morales neće moći da učestvuje, dok deluje da jenjavaju protesti koji su više od mesec dana potresali tu zemlju.U zakonu koji je Anjes potpisala nije utvrdjen datum novih izbora, o čemu će odlučiti novi izborni tribunal koji još nije imenovan.Anjes je obećala da će &quot;organizovati pravedne, čiste i transparentne izbore&quot;.Novi izborni zakon kojim su poništeni rezultati izbora održanih 20. oktobra i zabranjeno učešće Moralesa na narednom glasanju, juče su usvojila oba doma parlamenta.Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, na kojima je prema oceni medjunarodnih posmatrača Organizacije američkih država bilo brojnih nereguarnosti.Morales, prvi predsednik Bolivije indijanskog porekla, podneo je ostavku 10. novembra u jeku protesta, pošto ga je vojska pozvala da to učini…"/>
  </head>
  <body>
    <article>
      <h1>Bolivija donela zakon o novim izborima, zabranjeno učešće Moralesu</h1>
      <address>
        <time datetime="2019-11-24T20:45:03+00:00">24 Nov 2019, 20:45</time>
      </address>
      <slideshow>
        <figure>
          <img src="https://static.beta.rs/thumbs/4fb9247c.596x371.jpg"/>
        </figure>
        <figure>
          <img src="https://static.beta.rs/thumbs/e00a03b3.562x371.jpg"/>
        </figure>
        <figure>
          <img src="https://static.beta.rs/thumbs/b8788b26.515x371.jpg"/>
        </figure>
        <figure>
          <img src="https://static.beta.rs/thumbs/ccd715d2.605x371.jpg"/>
        </figure>
        <figure>
          <img src="https://static.beta.rs/thumbs/1d546831.537x371.jpg"/>
        </figure>
        <figure>
          <img src="https://static.beta.rs/thumbs/d4c91e19.574x371.jpg"/>
        </figure>
        <figure>
          <img src="https://static.beta.rs/thumbs/267e65b5.556x371.jpg"/>
        </figure>
        <figure>
          <img src="https://static.beta.rs/thumbs/db014127.556x371.jpg"/>
        </figure>
        <figure>
          <img src="https://static.beta.rs/thumbs/f7c5a9b0.547x371.jpg"/>
        </figure>
        <figure>
          <img src="https://static.beta.rs/thumbs/1ce68dbe.556x371.jpg"/>
        </figure>
      </slideshow>
      <p>Privremena predsednica Bolivije Henin Anjes danas je potpisala zakon o organizaciji novih predsedničkih i parlamentarnih izbora na kojima doskorašnji predsednik Evo Morales neće moći da učestvuje, dok deluje da jenjavaju protesti koji su više od mesec dana potresali tu zemlju.<br/><br/>U zakonu koji je Anjes potpisala nije utvrdjen datum novih izbora, o čemu će odlučiti novi izborni tribunal koji još nije imenovan.<br/><br/>Anjes je obećala da će "organizovati pravedne, čiste i transparentne izbore".<br/><br/>Novi izborni zakon kojim su poništeni rezultati izbora održanih 20. oktobra i zabranjeno učešće Moralesa na narednom glasanju, juče su usvojila oba doma parlamenta.<br/><br/>Bolivija je pogodjena teškom političkom krizom otkako je Morales proglasio pobedu na predsedničkim izborima održanim 20. oktobra, na kojima je prema oceni medjunarodnih posmatrača Organizacije američkih država bilo brojnih nereguarnosti.<br/><br/>Morales, prvi predsednik Bolivije indijanskog porekla, podneo je ostavku 10. novembra u jeku protesta, pošto ga je vojska pozvala da to učini i sklonio se u Meksiko, ali su potom počele da protestuju njegove pristalice.<br/><br/>Tokom 35 dana demonstracija poginule su 32 osobe.<br/><br/>Iako nemira i dalje ima u nekim mestima, okončanje blokade puteva omogućilo je da u glavni grad La Paz stignu hrana, gorivo i druga roba.</p>
    </article>
  </body>
</html>