<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_goroskop-na-25-listopada-1-grudnya-chim-potishit-ostannij-tizhden-oseni/939653"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T20:00:00+00:00"/>
    <meta property="og:title" content="Гороскоп на 25 листопада – 1 грудня: чим потішить останній тиждень осені"/>
    <meta property="og:description" content="25 листопада матимемо Молодик. Повернуться сили і здатність щось творити. Про це Gazeta.ua розповіла астролог Олена Максимова. &quot;Легко буде кинути шкідливу звичку, розпрощатися з партнером, який обтяжує ваше життя, - говорить астролог. &amp;ndash; В останній тиждень осені плануйте справи, якими ..."/>
  </head>
  <body>
    <article>
      <h1>Гороскоп на 25 листопада – 1 грудня: чим потішить останній тиждень осені</h1>
      <address><time datetime="2019-11-24T20:00:00+00:00">24 Nov 2019, 20:00</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939653_w_300.jpg?v=0"/>
        <figcaption>В останній тиждень осені плануйте справи, якими хочете займатися протягом грудня. Фото: astrozodiac.net</figcaption>
      </figure>
      <p>25 листопада матимемо Молодик. Повернуться сили і здатність щось творити. Про це <a href="https://gazeta.ua/">Gazeta.ua</a> розповіла астролог <b>Олена Максимова</b>.</p>
      <p>"Легко буде кинути шкідливу звичку, розпрощатися з партнером, який обтяжує ваше життя, - говорить астролог. – В останній тиждень осені плануйте справи, якими хочете займатися протягом грудня. У середу добре пройдуть мандрівки та відрядження. Вдалий період для виправлення помилок і початку будівництва. Важко ітиме торгівля. Великі закупівлі перенесіть на середину грудня. Грошей зараз забракне. Не спішіть спочивати на лаврах. У вихідні працювати доведеться ще більше, ніж в будні".</p>
      <p>Овен (21 березня – 20 квітня)</p>
      <p>Пам'ятайте, що поруч з вами є люди, яким ваша поведінка псує життя. Не розривайте стосунки з тими, хто раніше готовий був підставити своє плече. Пошкодує і той, хто змінить основний напрямок діяльності. Перехід на нове місце роботи негативно вплине на ваш бюджет.</p>
      <p>Телець (21 квітня – 20 травня)</p>
      <p>Працюйте за попередньо узгодженим графіком. Не шукайте додаткових заробітків. Кохані житимуть власними інтересами. Їм буде не до романтики. Ви відчуватимете дефіцит уваги з їхнього боку.</p>
      <p>Близнюки (21 травня – 21 червня)</p>
      <p>Годі критикувати дії оточуючих. Чим більше дивитиметеся на когось, тим більше помилок допустите самі. Понеділок і вівторок – дні втрат. Не проводьте фінансові операції, якої б вигоди вони не обіцяли.</p>
      <p>Рак (22 червня – 22 липня)</p>
      <p>У ніч на понеділок снитимуться жахіття. Ігноруйте їх. Вони не несуть собою нічого віщого. Хотітиметься розради та доброго слова від найдорожчих людей. Заробітки надійдуть вчасно. Перед вихідними отримаєте цікаві пропозиції щодо працевлаштування.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/life/_goroskop-na-2324-listopada-yak-i-z-kim-provesti-ci-vihidni/939507"/>
      </related>
      <p>Лев (23 липня – 23 серпня)</p>
      <p>Тримайтеся подалі від брехунів. Годі покладатися на чутки. Ваших рук потребує дім. Вчасно відремонтуйте сантехніку. Стережіться власних бажань. Вони заманять у пастку. Планувати великі покупки – зась. Кохані віддаляться. Не спішіть думати про завершення стосунків..</p>
      <p>Діва (24 серпня – 23 вересня)</p>
      <p>Збільшується кількість аварій на дорогах та будівництві. Пильнуйте за кермом, дотримуйтеся техніки безпеки. Матимете гарних покровителів, за допомогою яких легко вирішуватимете будь-які проблеми.</p>
      <p>Терези (24 вересня – 23 жовтня)</p>
      <p>Зараз варто шукати своє місце під сонцем і прокладати шлях до власного успіху. Фінансова ситуація стає помітно кращою. Застережете себе від втрат, якщо утримаєтеся від судових процесів. Не полишатимуть думки про коханих. Важко буде дочекатися нового побачення.</p>
      <p>Скорпіон (24 жовтня – 22 листопада)</p>
      <p>Один із найщасливіших знаків цього тижня. Почуватиметеся сильними і впливовими. Заздрість і бажання обігнати когось будуть серйозно гальмувати ваші дії. Не озирайтеся, дбайте про власні досягнення. Уваги потребуватимуть кохані і діти. Проведіть з ними вихідні. Завітайте до театру чи на концерт.</p>
      <p>Стрілець (23 листопада – 21 грудня)</p>
      <p>Доведеться трохи перепочити. Попереду – час збирання урожаю. Пожинатимете плоди з того, що затіяли протягом року. Не відмовляйтеся від додаткового підробітку у вихідні. Не найкращий період для розвитку стосунків з коханими. Уникайте гострих тем під час розмов. Підвищується плодючість організму. Легко наставатиме вагітність.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/regions/_u-lvovi-vipav-pershij-snig/939651"/>
      </related>
      <p>Козеріг (22 грудня – 20 січня)</p>
      <p>Докладіть зусиль, щоб спокійніше почувалися ваші кохані та діти. Від участі у масштабних фінансових проектів краще відмовитися. Зміна зовнішності буде вдалою. Можна погоджуватися на послуги перукарів та пластичних хірургів.</p>
      <p>Водолій (21 січня – 20 лютого)</p>
      <p>Удача супроводжуватиме всюди. Зустрічатимуться потрібні люди у потрібний час. Скористайтеся цим. Вдалий збіг обставин дозволить добре заробити і вигідно вкласти свої заощадження. Самотні матимуть шанс зустріти своє кохання, а одружені – переживуть черговий медовий місяць.</p>
      <p>Риби (21 лютого – 20 березня)</p>
      <p>Останній по справжньому вдалий тиждень цього року. Далі доведеться просто плисти за течією. Максимально завантажте свій графік, тоді встигнете якомога більше. Будьте обережні із чужими грошима. Майте при собі ліки від головного болю.</p>
      <blockquote>Предстоятель Православної церкви України, митрополит Епіфаній сказав, що якщо суспільство захоче, Різдво можна буде святкувати за григоріанським календарем <a href="https://gazeta.ua/ru/articles/life/_budem-prazdnovat-rozhdestvo-25-dekabrya-esli-eto-podderzhat-lyudi-epifanij/939636">25 грудня</a>.</blockquote>
    </article>
  </body>
</html>