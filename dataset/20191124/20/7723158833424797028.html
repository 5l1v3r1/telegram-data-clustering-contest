<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://newspao.gr/panaitolikos-panathinaikos-diloseis-doni-sti-synenteyxi-typoy-2/"/>
    <meta property="og:site_name" content="NewsPAO.gr"/>
    <meta property="article:published_time" content="2019-11-24T20:35:21+00:00"/>
    <meta property="og:title" content="Η πικρή αλήθεια του Δώνη στη συνέντευξη Τύπου!"/>
    <meta property="og:description" content="Ο Γιώργος Δώνης στη συνέντευξη Τύπου του αγώνα με τον Παναιτωλικό υποστήριξε πως η ομάδα του ακόμα δεν έχει φτάσει στο επίπεδο να καθαρίζει ματς όπως αυτό του Αγρινίου. Πικρή, αλλά μεγάλη αλήθεια…"/>
  </head>
  <body>
    <article>
      <h1>Η πικρή αλήθεια του Δώνη στη συνέντευξη Τύπου!</h1>
      <address>
        <time datetime="2019-11-24T20:35:21+00:00">24 Nov 2019, 20:35</time>
      </address>
      <h3>Ο Γιώργος Δώνης στη συνέντευξη Τύπου του αγώνα με τον Παναιτωλικό υποστήριξε πως η ομάδα του ακόμα δεν έχει φτάσει στο επίπεδο να καθαρίζει ματς όπως αυτό του Αγρινίου. Πικρή, αλλά μεγάλη αλήθεια…</h3>
      <p>
        <b>Για το ματς με τον Παναιτωλικό:</b>
      </p>
      <p>
        <i>“Σε γενικές γραμμές είχαμε μέτρια εικόνα. Στο πρώτο ημίχρονο είχαμε τον έλεγχο και την κυκλοφορία της μπάλας αλλά όσες φορές προσπαθήσαμε να περάσουμε τη μπάλα μπροστά οι επαφές μας δεν ήταν καλές και δεν γινόμασταν απειλητικοί.</i>
      </p>
      <p>
        <i>Το δεύτερο ημίχρονο ήταν διαφορετικό. Μπορεί η εικόνα μας να μην ήταν η καλύτερη αλλά στα πρώτα 25 λεπτά θα έπρεπε να είχαμε σκοράρει. Υπήρχαν πέντε μεγάλες φάσεις που με την ποιότητα που έχουμε θα έπρεπε να είχαμε στείλει τη μπάλα στα δίχτυα.</i>
      </p>
      <p>
        <i>Στο τελευταίο τέταρτο δεν είχαμε την ένταση που θέλαμε και ο Παναιτωλικός δημιούργησε με στημένες μπάλες τις προϋποθέσεις να σκοράρει”.</i>
      </p>
      <h3>Διαβάζονται περισσότερο τώρα…</h3>
      <p>
        <b>
          <a href="https://newspao.gr/panathinaikos-iraklis-to-kanali-kai-i-ora-metadosis/">Παναθηναϊκός – Ηρακλής: Το κανάλι και η ώρα μετάδοσης</a>
        </b>
      </p>
      <p>
        <b>
          <a href="https://newspao.gr/kleidose-i-mera-afixis-toy-rik-pitino/">«Κλείδωσε» η μέρα άφιξης του Ρικ Πιτίνο!</a>
        </b>
      </p>
      <p>
        <b>
          <a href="https://newspao.gr/panaitolikos-panathinaikos-diloseis-doni-sti-synenteyxi-typoy-2/">Η πικρή αλήθεια του Δώνη στη συνέντευξη Τύπου!</a>
        </b>
      </p>
      <p>
        <b>Για την εξήγηση που δίνει στο γεγονός ότι ο Παναθηναϊκός είναι καλύτερος στα ντέρμπι και αν έλειψε ο Ζαχίντ:</b>
      </p>
      <p>
        <i>“Δεν υπάρχει μια εξήγηση για αυτό. Σε αυτά τα παιχνίδια με ομάδες όπως ο Παναιτωλικός, η Λάρισα κ.λ.π. κάνουμε περισσότερες ευκαιρίες και ας μην τα κερδίσουμε. Ο Ζαχίντ είναι μεγάλη απώλεια, αλλά θα πρέπει να μάθουμε να λειτουργούμε καλύτερα με τις ελλείψεις”.</i>
      </p>
      <p>
        <b>Για το αν ο Παναθηναϊκός πέταξε την ευκαιρία να πλησιάσει τους πρωτοπόρους:</b>
      </p>
      <p>
        <i>“Δεν μπαίνω σε αυτή τη λογική. Βλέπουμε κάθε παιχνίδι ξεχωριστά και θέλουμε να είμαστε όσο ψηλότερα γίνεται παρά το κακό μας ξεκίνημα. Δεν έχουμε υποτιμήσει ποτέ κανέναν αντίπαλο και θέλουμε να κερδίζουμε όλα τα παιχνίδια. Δεν έχουμε φτάσει ακόμα το επίπεδο της μεγάλης ομάδας που πρέπει να είμαστε και να κερδίζουμε τέτοια παιχνίδια όπως το σημερινό”.</i>
      </p>
    </article>
  </body>
</html>