<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/insanlar-neden-psikopat-olur-h80450.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T20:38:50+00:00"/>
    <meta property="og:title" content="İnsanlar Neden Psikopat Olurlar?"/>
    <meta property="og:description" content="Bilim insanlarının uzun süredir ilgilendiği sorulardan birisi de insanların neden psikopat olduğudur. Bu konuda bazı açıklamalar var."/>
  </head>
  <body>
    <article>
      <h1>İnsanlar Neden Psikopat Olurlar?</h1>
      <h2>Joker filmi vizyona girdi ve büyük başarı yakaladı. Orada Arthur Fleck, gerçek anlamda bir psikopatın adeta kitap tanımıydı. Peki insanlar neden psikopat olurlar?</h2>
      <address><time datetime="2019-11-24T20:38:50+00:00">24 Nov 2019, 20:38</time> by <a rel="author" href="https://www.webtekno.com/yazar/lasfiniel" target="_blank">Emre Ömer Zehir</a></address>
      <p>Günümüzde belki de en çok kullanılan ifadelerden biri <b>psikopat</b>. Bir dönem psikopata bağlamak ifadesi de oldukça meşhurdu. Yakın zamanda da sinemada bir psikopat gördük: <b>Joker</b>. Batman’in asla vazgeçmeyen düşmanı ve psikopat sözcüğünün neredeyse sözlük karşılığıydı. Daha da önemlisi bu karakter, dünyanın dört bir yanında seyirci kitlelerinde karşılık buldu. </p>
      <p>Peki insanlar <b>psikopat </b>haline nasıl gelir? Bizde de psikopatlık var mıdır? Bu soruların cevaplarını aramak elbette ki uzmanların işi. </p>
      <h3>Psikopat mı, CEO mu?</h3>
      <figure>
        <img src="https://www.webtekno.com/images/editor/default/0002/31/5cee92c42507bb2e96a2129822e244f81b9d373b.jpeg"/>
      </figure>
      <p>Hikâyemiz, 1970’li yıllarda <b>Robert Hare​ </b>tarafından geliştirilen <b>PCL-R</b> ile başlıyor. Bu test oldukça basit ve insanların yalnızca %1’i bu testte psikopat çıkıyor. Bu oran farklı ortamlarda değişiklik gösterebiliyor. Örneğin hapishanelerde psikopatlık oranı %25, <b>CEO’lar arasındaysa %21</b>. Tamamen psikopat olanlar <b>40 </b>puanla en yüksek puana ulaşırken, 0 rakamına ulaşanların psikopatlıkla uzaktan yakından alakası olmuyor. </p>
      <p>Öte yandan <b>psikopatlık </b>oldukça geniş bir skalaya sahip. Durumun getirdiği özellikler herkeste farklı şekilde ve <b>farklı seviyede </b>ortaya çıkıyor. Genel olarak “<i>Şu puanda psikopatlar böyle yapar”</i> gibi bir durum söz konusu değil. </p>
      <h3>Psikopat olunur mu, doğulur mu?</h3>
      <figure>
        <img src="https://www.webtekno.com/images/editor/default/0002/31/2757e460c8e1f015f82349bd12bde63ab8f5dd7e.jpeg"/>
      </figure>
      <p>Psikopatlığın genetik mi olduğu yoksa sonradan mı ortaya çıktığı çok uzun süredir tartışma konusu. <b>Psikologlar </b>arasında bu konuda uzun süredir devam eden ve bir noktaya varamamış tartışmalar var. Genel olarak durum, genetik yapının çevresel etmenler, yaşam tarzı ve karşılaşılan olaylarla <b>tetiklenmesi </b>temeline dayanıyor. Psikopatlık seviyesi <b>PCL-R </b>testi ile ölçülüyor ancak her psikopat, gidip bir Patrick Bateman olmuyor. Başarılı uzmanlar olmaları daha muhtemel oluyor. </p>
      <p>PCL-R testine göre bir psikopatın <b>ilk özelliği</b>, sahip olduğu etkileyicilik. Genel olarak etkileyici olmak olumlu bir özellik olsa da psikopatlar bunu samimi hislerle ya da başkalarına yönelik <b>empati göstergesi </b>olarak yapmıyor. Onun yerine etraflarındaki kişileri etkileyip manipüle etmeye, gaslighting yapmaya (birinin kendinden şüphe etmesini sağlamaya çalışma) ya da kendi amaçları için <b>kullanmaya </b>yöneliyorlar. </p>
      <figure>
        <img src="https://www.webtekno.com/images/editor/default/0002/31/83eb2efa3ace25c750619c8bb277632942950d1d.jpeg"/>
      </figure>
      <p>İkincil olarak bu kişiler, kendilerine çok ciddi değer veriyor.  Ayrıca yaptıkları şeylerden pek de <b>pişmanlık </b>duymuyorlar. Onlara göre suçlu daima bir başkası olabiliyor. Psikopatların <b>narsistik </b>eğilimleri bulunuyor.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/ciglik-filminin-katili-psikopat-bir-oyuna-karakter-olarak-geliyor-h68340.html">Çığlık Filminin Katili, Psikopat Bir Oyuna Karakter Olarak Geliyor</a>
      </p>
      <p>Öte yandan bu kişiler <b>davranışlarını kontrol etmekte</b> ise sorun yaşıyor. Başkalarını çok iyi gözlemleseler de söz konusu kendileri olunca ipleri ellerinden kaçırabiliyorlar. Bu yüzden de tarih boyunca <b>şiddet eğilimli </b>hareketlerle birlikte ele alınıyorlar. Bu arada PCL-R testini <a href="http://sedatirgil.com/psikopati-testi/?utm_source=webtekno">buradaki</a> siteden kendiniz için de yapabilirsiniz. Sonuçları yorumlar kısmından bizlerle paylaşmayı unutmayın.</p>
      <p><b>Kaynak : </b>https://thenextweb.com/syndication/2019/11/24/psychologist-explains-what-makes-people-psychopathic/</p>
    </article>
  </body>
</html>