<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/football/superleague/article/1418281/haristeas-ean-o-diaititis-den-ekane-ena-kako-paihnidi-tha-kerdizame"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T20:40:05+00:00"/>
    <meta property="og:title" content="Χαριστέας: «Εάν ο διαιτητής δεν έκανε ένα κακό παιχνίδι θα κερδίζαμε»"/>
    <meta property="og:description" content="Την δυσαρέσκεια του για την διαιτησία του αγώνα με την ΑΕΚ στο ΟΑΚΑ εξέφρασε ο διευθυντής του ποδοσφαιρικού τμήματος του Άρη, Άγγελος Χαριστέας."/>
  </head>
  <body>
    <article>
      <h1>Χαριστέας: «Εάν ο διαιτητής δεν έκανε ένα κακό παιχνίδι θα κερδίζαμε»</h1>
      <h2>Την δυσαρέσκεια του για την διαιτησία του αγώνα με την ΑΕΚ στο ΟΑΚΑ εξέφρασε ο διευθυντής του ποδοσφαιρικού τμήματος του Άρη, Άγγελος Χαριστέας.</h2>
      <address><time datetime="2019-11-24T20:40:05+00:00">24 Nov 2019, 20:40</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Ο Άγγελος Χαριστέας επισήμανε στις δηλώσεις του για το ΑΕΚ - Άρης για:</p>
      <p><b>Το ματς με την ΑΕΚ: </b>Ήρθαμε εδώ για να πάρουμε ένα θετικό αποτέλεσμα: τη νίκη. Ολοι είδαν ότι έχουμε μία πολύ δυνατή ομάδα. Είμαι ευχαριστημένος από τα παιδιά. Εάν δεν ήταν ο ρέφερι ο οποίος έκανε ένα πολύ κακό παιχνίδι, θα μπορούσαμε να φύγουμε με τους τρεις βαθμούς. Δεν είμαι άνθρωπος που στέκομαι σε αυτά αλλά η ελληνική διαιτησία έχει πολλά προβλήματα. Το συζήτησα και στην UEFA. Χάνουμε την ουσία του αθλήματος. Χάνουμε πολύ χρόνο στο VAR το οποίο δεν έχουμε μάθει να χρησιμοποιηούμε. Εκνευρίζει τους πάντες. Κάνουμε βήματα προς τα πίσω. Ως ΠΑΕ είμαι ευχαριστημένοι από τους παίκτες. Αν το παιχνίδι ήταν 50-50 θα φεύγαμε με τη νίκη. Οι δηλώσεις μου δεν έχουν να κάνουν με την ΑΕΚ. Απλά ο Άρης απέδειξε πόσο δυνατός είναι. Οσοι δουν τις φάσεις από την αρχή, θα εντοπίσουν έναν διαιτητή που σταματάει συνέχεια το παιχνίδι. Χαλάει το παιχνίδι για 5-10 λεπτά και μετά δίνει οκτώ λεπτά καθυστερήσεις. Κάτι δεν πάει καλά.</p>
      <p><b>Το θέμα των διακοπών: </b>Πως να διαχειριστεί μία ομάδα την διακοπή; Οταν προηγούμαστε και ο διαιτητής... κόβει συνέχεια το παιχνίδι, τι να κάνουν οι παίκτες. Οταν ένας διαιτητής χαλάει τόσο χρόνο για μία απόφαση, μου δημιουργεί ερωτηματικά.</p>
    </article>
  </body>
</html>