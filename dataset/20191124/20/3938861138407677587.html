<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_ukrayina-postijno-vidbivaye-ataki-v-kiberprostori-zagorodnyuk/939674"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T20:10:00+00:00"/>
    <meta property="og:title" content="Україна постійно відбиває атаки в кіберпросторі - Загороднюк"/>
    <meta property="og:description" content="Україна постійно відбиває атаки у інформаційному та кібернетичному просторі. Міністр оборони Андрій Загороднюк сказав про це під час Міжнародного форуму з питань безпеки у Галіфаксі, Канада, повідомляється на сайті Міноборони. &quot;Ми постійно вчимося, багато чого знаємо і розуміємо. Ми ..."/>
  </head>
  <body>
    <article>
      <h1>Україна постійно відбиває атаки в кіберпросторі - Загороднюк</h1>
      <address><time datetime="2019-11-24T20:10:00+00:00">24 Nov 2019, 20:10</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939674_w_300.jpg?v=0"/>
        <figcaption>Міністр закликав навчитись орієнтуватись у інформаційному полі. Фото: УНІАН</figcaption>
      </figure>
      <p>Україна постійно відбиває атаки у інформаційному та кібернетичному просторі.</p>
      <p>Міністр оборони <b>Андрій Загороднюк</b> сказав про це під час Міжнародного форуму з питань безпеки у Галіфаксі, Канада, повідомляється на сайті Міноборони.</p>
      <p>"Ми постійно вчимося, багато чого знаємо і розуміємо. Ми вже навчилися відбивати такі атаки, але простір постійно розвивається, спонукаючи нас діяти набагато активніше. Сьогодні багато країн інвестують в розвиток кібернетичного напряму, але, на жаль, ми ніколи не будемо діяти швидше ніж ті, хто цілеспрямовано розробляє нові форми ведення інформаційних і кібернетичних війн. Тому єдиним можливим фактором спротиву є загальні зусилля країн, а також людей, які в них проживають, протистояти таким викликам", - сказав він.</p>
      <p>Міністр вважає, що інформаційний захист має викладатися у школах. Люди змалечку мають навчитися відрізняти правду від неправди, перевіряти інформацію і дотримуватися цифрової гігієни.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_novij-ofshornij-skandal-hakeri-zlamali-cayman-national-bank/938954"/>
      </related>
      <p>Загороднюк навів досвід Бельгії, де наразі школярі навчаються орієнтуватися в інформаційних потоках.</p>
      <blockquote>Месенджер WhatsApp, що належить Facebook, <a href="https://gazeta.ua/articles/science/_koristuvacham-radyat-vidalyati-whatsapp/939155">відстежує особисті дані користувача</a>. Про це засновник соціальної мережі "ВКонтакте" і Telegram Павло Дуров написав у своєму блозі.</blockquote>
    </article>
  </body>
</html>