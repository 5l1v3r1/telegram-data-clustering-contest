<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.b1.ro/stiri/politica/dan-barna-felicitari-klaus-iohannis-307199.html"/>
    <meta property="og:site_name" content="B1 TV"/>
    <meta property="article:published_time" content="2019-11-24T20:39:49+00:00"/>
    <meta property="og:title" content="Dan Barna: ”Îl felicit pe Klaus Iohannis, îi felicit pe românii de acasă și din Diaspora. Victoria de astăzi este sfârșitul regimului Dragnea”"/>
    <meta property="og:description" content="Liderul USR Dan Barna l-a felicitat, duminică, pe Klaus Iohannis pentru scorul obținut în turul doi al alegerilor prezidențiale. Barna a salutat mobilizarea la urne a românilor din țară și din..."/>
  </head>
  <body>
    <article>
      <h1>Dan Barna: ”Îl felicit pe Klaus Iohannis, îi felicit pe românii de acasă și din Diaspora. Victoria de astăzi este sfârșitul regimului Dragnea”</h1>
      <address><time datetime="2019-11-24T20:39:49+00:00">24 Nov 2019, 20:39</time> by <a rel="author">Redacția B1.ro</a></address>
      <p>Liderul USR <a href="https://www.b1.ro/tag/dan-barna-255371.html">Dan Barna</a> l-a felicitat, duminică, pe <a href="https://www.b1.ro/tag/klaus-iohannis-73135.html">Klaus Iohannis</a> pentru scorul obținut în turul doi al alegerilor prezidențiale. </p>
      <p>Barna a salutat mobilizarea la urne a românilor din țară și din străinătate și a precizat că este nevoie deo corectare urgentă a modului în care sunt reprezentanți românii din Diaspora în Parlament. </p>
      <p>”Îl felicit pe <a href="https://www.b1.ro/tag/klaus-iohannis-73135.html">Klaus Iohannis</a>, îi felicit pe românii de acasă și din Diaspora pentru mobilizarea extraordinară. Este victoria românilor care-și doresc o țară modernă și democratică. Este rezultatul luptei începute în ianuarie 2017, în stradă, care a continuat în 10 august, împotriva regimului penalilor.</p>
      <p>Aștept de la președintele <a href="https://www.b1.ro/tag/klaus-iohannis-73135.html">Klaus Iohannis</a> să fie mai implicat decât a fost în primul mandat și să înceapă imediat discuțiile cu partidele politice pentru declanșarea alegerilor anticipate. Este momentul să trimitem PSD în istorie.</p>
      <p>Este o datorie și o urgență să asigurăm corecta reprezentare a românilor din Diaspora în Parlamentul României și o putem face chiar săptămâna aceasta printr-un vot dat legii depusă în urmă cu un an în Parlament. Președintele României trebuie să dea un semnal și pentru susținerea alegerilor locale în două tururi pentru a îndepărta baronii PSD, sursa puterii acestui partid retrograd și clientelar.</p>
      <p>Victoria de astăzi este sfârșitul regimului Dragnea și un început pentru schimbarea profundă a României în țara la care visăm. Alianța USR PLUS continuă lupta!”, a scris <a href="https://www.b1.ro/tag/dan-barna-255371.html">Dan Barna</a> pe Facebook. <br/> </p>
    </article>
  </body>
</html>