<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://refresher.sk/77724-Opiteho-Justina-Timberlakea-niekto-nafotil-ako-ho-obchytkava-znama-herecka-Fanusikovia-nechcu-uverit-ze-podvadza-manzelku"/>
    <meta property="og:site_name" content="REFRESHER"/>
    <meta property="article:published_time" content="2019-11-24T20:38:00+00:00"/>
    <meta property="og:title" content="Opitého Justina Timberlakea niekto nafotil, ako ho obchytkáva známa herečka. Fanúšikovia nechcú uveriť, že podvádza manželku"/>
    <meta property="og:description" content="Herec mal pravdepodobne slabšiu chvíľku a rolu v tomto prípade zohral aj alkohol."/>
  </head>
  <body>
    <article>
      <h1>Opitého Justina Timberlakea niekto nafotil, ako ho obchytkáva známa herečka. Fanúšikovia nechcú uveriť, že podvádza manželku</h1>
      <address><time datetime="2019-11-24T20:38:00+00:00">24 Nov 2019, 20:38</time> by <a rel="author">Viktor Kniš</a></address>
      <p>
        <b>Herec mal pravdepodobne slabšiu chvíľku a rolu v tomto prípade zohral aj alkohol.</b>
      </p>
      <p>Pred pár dňami obleteli zahraničný internet paparazzi fotografie, na ktorých zjavne podguráženého <b>Justina Timberlakea</b> obchytkáva jeho známa kolegyňa Alisha Wainwright. Podľa <a href="https://refresher.sk/thesun.co.uk/tvandshowbiz/10414371/justin-timberlake-co-star-trousersnake/">The Sun</a> bolo zjavné, že mal populárny herec vypité, čo okrem pohára pri ústach naznačovali aj jeho ťažko koordinované pohyby. </p>
      <p>Fotografie rozšírili ľudia, ktorí Justina v bare v New Orleans spoznali a dôkazom, že je to skutočne on, je fakt, že práve v tomto meste vzniká nový film, kde je obsadený. V tomto prípade malo ísť o súkromný večierok, a tak všetci zúčastnení mali právo predpokladať, že verejnosť nemá možnosť zachytiť čokoľvek. </p>
      <p>Justin Timberlake je od roku 2012 ženatý a jeho manželkou je populárna Jessica Biel. Verejnosť ich dlhodobo vníma ako stabilný pár šoubiznisu, ktorí svoje súkromie nerieši na sociálnych sieťach, vyhýba sa kontroverziám a pozornosti médií akéhokoľvek druhu, a tak je, pochopiteľne, táto správa pre mnohých prekvapením.</p>
      <p>Podľa The Sun sa už od zverejnenia fotiek Jessica Biel na verejnosti objavila a tvárila sa, že je všetko v poriadku. Predpokladáme preto, že išlo len o výpadok spôsobený alkoholom, takže môže byť tento prípad aspoň výstrahou pre všetkých ostatných. </p>
      <figure>
        <embed-post data-src="https://www.instagram.com/p/B5QzkEeKXIi" data-service="Instagram"/>
      </figure>
      <related>
        <h4>ĎALŠIE ČLÁNKY, KTORÉ BY ŤA MOHLI ZAUJÍMAŤ</h4>
        <a href="https://refresher.sk/76327-Navstivili-sme-4-tetovacie-studia-na-vychodnom-Slovensku-Frajerku-pretetovavali-na-lebku-ked-sa-klient-isiel-ozenit-s-inou"/>
        <a href="https://refresher.sk/69411-Pokusili-sme-sa-dostat-k-hraniciam-Severnej-Korey-Cesta-viedla-cez-zabudnuty-region-na-konci-sveta-Cast-3"/>
        <a href="https://refresher.sk/70541-Transsibirska-magistrala-konci-v-dolezitom-meste-kde-kedysi-nemali-pristup-ziadni-cudzinci-Cast-2"/>
        <a href="https://refresher.sk/69410-Zdolali-sme-vyse-9-000-kilometrov-dlhu-Transsibirsku-magistralu-najdlhsiu-zeleznicnu-trat-na-Zemi-Cast-1"/>
        <a href="https://refresher.sk/70355-Slovenskou-divocinou-Boli-sme-v-tajuplnych-pralesoch-patrat-ako-pomoct-nasej-prirode-Stretli-sme-aj-medveda-a-jelene"/>
        <a href="https://refresher.sk/70132-Cesko-smuti-Pamiatke-Karla-Gotta-sa-do-Prahy-prisli-poklonit-desattisice-ludi-Fotoreport"/>
        <a href="https://refresher.sk/69880-Nocna-Bratislava-je-ovela-nebezpecnejsia-ako-psychiatria-Stravili-sme-tri-dni-v-pezinskej-nemocnici-kde-liecia-dusevne-chorych"/>
        <a href="https://refresher.sk/69559-Nazreli-sme-do-romskych-domov-a-boli-sme-prekvapeni-Nasli-sme-vesele-interiery-slusne-byvanie-chut-stavat-a-pracovat"/>
      </related>
    </article>
  </body>
</html>