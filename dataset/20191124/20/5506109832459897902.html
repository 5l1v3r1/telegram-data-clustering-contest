<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/04/2145262/%D8%A7%D9%88%D9%84%DB%8C%D9%86-%D9%85%D9%88%D8%A7%D8%AC%D9%87%D9%87-%D8%AF%D9%88%D9%84%D8%AA-%D8%AA%D8%AF%D8%A8%DB%8C%D8%B1-%D9%88-%D8%A7%D9%85%DB%8C%D8%AF-%D8%A8%D8%A7-%D9%87%D9%86%D8%B1-%D9%85%D8%A8%D8%AA%D9%86%DB%8C-%D8%A8%D8%B1-%D8%AD%D8%B0%D9%81-%D9%88-%D8%B3%D8%A7%D9%86%D8%B3%D9%88%D8%B1-%D8%A8%D9%88%D8%AF-%D8%AF%D9%88%D9%84%D8%AA%D9%85%D8%B1%D8%AF%D8%A7%D9%86-%D9%81%D8%B9%D9%84%DB%8C-%D8%B2%D8%A8%D8%A7%D9%86-%D9%87%D9%86%D8%B1-%D8%B1%D8%A7-%D8%A8%D8%B1%D9%86%D9%85%DB%8C-%D8%AA%D8%A7%D8%A8%D9%86%D8%AF"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T20:50:00+00:00"/>
    <meta property="og:title" content="اولین مواجهه دولت &quot;تدبیر و امید&quot; با هنر مبتنی بر حذف و سانسور بود!/ دولتمردان فعلی زبان هنر را برنمی‌تابند"/>
    <meta property="og:description" content="مشروح نخستین بخش از اینگفت‌وگو در تاریخ 25 آبان 1398 در خبرگزاری تسنیم منتشر شد:"/>
  </head>
  <body>
    <article>
      <h1>اولین مواجهه دولت "تدبیر و امید" با هنر مبتنی بر حذف و سانسور بود!/ دولتمردان فعلی زبان هنر را برنمی‌تابند</h1>
      <h2>«صابر شیخ‌رضائی» هنرمند رشته گرافیک و طراح دیوارنگاره‌های جدید لانه جاسوسی آمریکا می‌گوید که اولین مواجهه دولت روحانی با هنر، مبتنی بر حذف و سانسور بود.</h2>
      <address>
        <time datetime="2019-11-24T20:50:00+00:00">24 Nov 2019, 20:50</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/14/1398081410041537918823144.jpg"/>
      </figure>
      <p>
        <a href="https://www.tasnimnews.com/fa/service/4/%D9%81%D8%B1%D9%87%D9%86%DA%AF%DB%8C">- اخبار فرهنگی -</a>
      </p>
      <p>به گزارش خبرنگار فرهنگیباشگاه خبرنگاران پویا، «صابر شیخ‌رضائی» هنرمند رشته گرافیک و طراح دیوارنگاره‌های جدید لانه جاسوسی آمریکا است. ویفارغ‌التحصیل رشته ارتباط تصویری از دانشکده هنر دانشگاه شاهد است و به عنوان مدیر هنری در پروژه بهسازی دیوارهای لانه جاسوسی مشارکت داشته است.<br/><br/>پس از اجرای دیوارنگاره‌هایجدید لانه جاسوسی آمریکا، نقدهایی در فضای مجازی نسبت به برخی از طرح‌های دیوارنگاره‌هایجدیدمطرح شد و بهانه‌ایبرای گفت‌وگو با این هنرمند را فراهم کرد.</p>
      <p>"شیخ‌رضائی "در گفت‌وگو با خبرنگار تجسمی تسنیم، به برخی نقدهای واردشده نسبت به طراحی دیوارنگاره‌های جدید لانه جاسوسی آمریکا پاسخ داد.</p>
      <p>مشروح نخستین بخش از اینگفت‌وگو در تاریخ 25 آبان 1398 در <a href="https://www.tasnimnews.com/">خبرگزاری تسنیم</a> منتشر شد:</p>
      <p>
        <a href="http://tn.ai/2139660">برخی هنرمندان از همکاری در پروژه بازسازی دیوارهای لانه جاسوسی می‌ترسیدند!</a>
      </p>
      <p>اکنون بخش دوم و پایانی این گفت‌وگو را در ادامه می‌خوانید:</p>
      <p>
        <b>***</b>
      </p>
      <p>
        <b>نوعی مینی‌مالیسم فرمی و محتواییدر دیوارنگاره‌های جدید لانه جاسوسی آمریکا مشاهده می‌شود؛ دلیل حرکت طراحی‌ها به سمت چنینمینی‌مالیسمی چه بود؟</b>
      </p>
      <p>بخشی از این اتفاق به دلیل انتخاب قالب گرافیتی بود؛ ما به منظور وحدت تصویری دیوارنگاره‌ها تصمیم گرفتیم که طرح‌ها متنوع باشند ودیوارها به لحاظ جزئیات خیلی سنگین نباشند؛ بعضی دیوارها تنفس تصویری داشته باشند و برخی دیگر دارای سطوح سفید وسیع باشند تا چشم مخاطب هنگام تماشای آنها با سهولت بیشتری در سطح اثر گردشکند؛ در مجموع به این نتیجه رسیدیم که تمامی طرح‌ها مبتنی بر الگویی واحد طراحی نشوند و طرح‌های جدیداز تنوع نگاه و تنفس تصویری برخوردار باشند.</p>
      <p>یکی دیگر از چالش‌های جدی ما این بود که این طرح‌هاهم باید از فاصله 20-30 سانتیمتری پیاده‌روی مجاور دیده می‌شدند و جلوه خوبی پیدا می‌کردند و هم از فاصله 100 متری آن طرف خیابان؛ در نهایت به این نتیجه رسیدم که الزامی نیستهمه فریم‌ها یکسان باشند؛ برخی می‌توانندخلوت‌تر و به اصطلاح مینی‌مالباشند و برخی دیگر نیز از جزئیات بیشتری برخوردار باشند و حاوی روایات تاریخی و اسطوره‌ای باشند.</p>
      <p>نکته دیگر این بود که ما می‌خواستیم تنوع سلیقه و ذائقه مخاطبان را هم درنظر بگیریم؛ اگر قرار بود تمامی دیوارها از حیث فرم و ساختار شبیه هم باشند، در نگاه مخاطب تکراری و خسته‌کننده می‌شدند اما می‌توان گفت کهاکنون با نمایشگاهی هنری در ابعاد سطوح شهری مواجهیم.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/14/139808141004160418823144.jpg"/>
      </figure>
      <p>
        <b>همراهیمسئولین و حمایت دست‌اندرکاران مربوطه برای اجرای دیوارنگاره‌های جدید لانه جاسوسی آمریکابا شما چگونه بود؟</b>
      </p>
      <p>خوشبختانه مسئولین موزه 13آبان به بنده به عنوان مدیر هنری طرح اعتماد کامل داشتند و طرح‌های پیشنهادی ما با حدأقل چالش برای تأیید مواجه شد. من تلاش کردم خیلی زود با نیازها و انتظاراتی که مسئولین موزهاز دیوارنگاره‌های جدید در ذهن داشتند، ارتباط برقرار کنم؛ البته همیشه شرایط به این خوبی پیش نمی‌رود و گاهی مراحل تأیید و پیشرفت طرح با دشواریهای زیادیهمراه است؛ البته برای شخص من تاکنون چنین اتفاقی رخ ندادهاما دیده‌ام که برای سایر همکارانماتفاق افتاده است. به عنوان یک طراح،همواره تلاش می‌کنم سفارش‌دهندگانم را به لحاظ زبان بصری تربیت کنم ووظیفه خود می‌دانم که در هر پروژه هنری سواد بصری سفارش‌دهندگان را دست‌کم یک پله بالا ببرم؛ این اتفاق باعث می‌شود سواد بصری مخاطبان آثار نیز ارتقا پیدا کند.</p>
      <p>
        <b>یکی دیگر از نقدهایی که از سوی برخی کاربران فضای مجازینسبت به طرح‌هایحجمی دیوارنگاره‌ها مطرح شد، این بود که این طرح‌ها ممکن است به دلیل بهره‌گیری از جمجمه انسان برای کودکان و اقشار خردسال ترسناک باشند و بهداشت روانی آنها را به مخاطره بیندازند؛ پاسخ شما به نقدهای این‌چنینی چیست؟</b>
      </p>
      <p>ما هنگام خلق اثر به تمامی جوانبی که ممکن است مخاطب با آن مواجه شود فکر می‌کنیم؛ پاسخ به این پرسش مفصل است و من نمی‌خواهم چندان وارد این چالش شوم اما باید بگویم در کشوری که سینما و سریال‌های تلویزیونیآن درجه‌بندی سنی مناسبی ندارند و مخاطبان این مدیوم‌ها هنگام تماشای فیلم‌ها و سریال‌ها با اقسام قتل‌ها و جنایات روبه‌رو می‌شوند، طرح چنین انتقاداتی مضحک است؛ این منتقدان لطیفتاکنون کجا بودند که نسبت به هجوم چنین حجمی از محتوای خشن و موحش در سینما و تلویزیون واکنش نشان دهند؟ تازه از خواب زمستانیآرام خود بیدار شده‌اند و فهمیده‌اند که این دیوارها ترسناکند؟ این حرف‌هامفت است.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/14/1398081410041575418823144.jpg"/>
      </figure>
      <p>اولاً باید پرسید که روزانه چه تعداد کودک و نوجوان از این مسیر عبور می‌کنند و در معرض تماشای این دیوارها قرار می‌گیرند؟ نکته دوم این است که اکنون کودکان و نوجوانان ما مخاطبان بازیها و گیم‌هایی‌اند که در آنها کاراکترهای بازی اعم از هیولا، خون‌آشام و...سلاخی می‌شوند! چنین نقدهایی برآمده از تصورات مبهم منتقدان نسبت به شرایط کنونی جامعهاست. چگونه وجود چنین محتواهایی نادیده گرفته می‌شود و صرفاً به وجود جمجمه بر دیوارنگاره‌های جدید لانه جاسوسی توجه می‌شود؟‌</p>
      <p>نکته دیگر این است که ما در تبلیغات شهریمان هم چنین خشونت بصری‌ایرا شاهدیم؛ برخی از تبلیغات شهری ما کاملاً مروج خشونتند. در مجموع باید بگویم کهبا چنین انتقادی موافق نیستم. لانه جاسوسی جایی است که برنامه‌ریزی بسیاری از جنایت‌های رخ داده در کشور درآنجا صورت گرفته است؛ این خیلی کودکانه است که ما وقوع این همه جنایت در طول تاریخ کشورمان را نادیده بگیریم و بگوییم فلان جمجمه جاگذاری شده در دیوارهای لانه جاسوسی برای کودکانترسناک است؛ تازه این جمجمه واقعی نیست و قالب است؛ضمن اینکه بسیاری از خردسالان ما اصلاً نمی‌دانند که اسکلت چیست و تصوری از اینکه بدن ما روی ساختاری اسکلتی قرار گرفته است ندارند. رسانه ملی‌، روزنامه‌ها، شبکه‌های اجتماعی و سایر رسانه‌های ما به مدت دو هفته مشغول آموزش شیوه قتل همسر شهردار اسبق تهران همراه با جزئیات جنایی کامل آنبودند؛ ما در چنین جامعه‌ای زندگی می‌کنیم.</p>
      <p>آمریکا باعث و بانیهرآنچیزی است که ماروی این دیوارها نشان داده‌ایمو این خشونت‌ها، کنترل شده است؛چنین خشونتی از جنس خشونت مواجهه با تونل وحشت نیست که مردم را غافل‌گیر کند؛ جهان تصویری ما از تصویرهایاینچنینی آکنده است؛ از مجموعه کاریکاتورهایی که در جرایدمان چاپ می‌شود گرفته تا فیلم‌ها و اقلام تزئینی نظیر گوشواره، گردنبند،‌طرح لباس‌ها...همگی دارای چنین عناصر تصاویری هستند. به باور من این نقدها ناشی از عدم شناخت منتقدین از نسل‌های جدید وخنده‌دار است؛ اینکه برخی دوستان منتقد این همه مصادیق خشنو ترسناک که در متن جامعه جریان دارد را نمی‌بینند و تنها به طرح ساده دیوارنگاره‌های جدید لانه جاسوسی توجه می‌کنند، در نوع خود عجیب است!</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/14/1398081410041548818823144.jpg"/>
      </figure>
      <p>
        <b>نقد دیگری که در نسبت طرح‌های جدید دیوارنگاره‌ها مطرح شد، این بود که چرا عنصر تصویری معینی که ناظر به مستندنگاری تصویری تسخیر لانه جاسوسی باشد در میان طرح‌ها به چشم نمی‌خورد؟</b>
      </p>
      <p>دو قطعه از دیوارها به شکل طرح‌های تمبری است؛ دو طرح از سمت غربی، اشاره به تصویر معروف دریادار آمریکایی است که در سفارت حضور داشته و دیگری تصویری از مجسمه آزادی در قالب نمادین مرگ است که از آن زمان بر دیوارها نقش بسته بود.</p>
      <p>من به شخصه از نقد استقبال می‌کنم اما ترجیح می‌دهم کسانی کارهایم را نقد کنند که درباره آثار قبلی‌ام هم صحبت کرده باشند؛ نقد کار افراد متخصص است و کسی که تخصصی در حوزه هنرهای تجسمی ندارد نباید به عنوان مخاطب اثر هنری آن را نقد کند؛ البته نظر هرکسی محترم است ودریافت مخاطبان مختلف با توجه به سطح سواد بصری آنهامی‌تواند با یکدیگر متفاوت باشد.</p>
      <p>
        <b>نکته‌ دیگری که در نسبت هراثر هنری فاخر مطرح است، این است که اثر هنری باید بتواند مخاطب را دست‌کم یک پله بالا ببرد و او را نسبت به ارتقای سطح سواد رسانه‌ایشتشویق کند. چقدر به این موضوع توجه و تلاش کردید این ویژگیرا در طرح‌های جدید دیوارنگاره‌های لانه جاسوسی لحاظ کنید؟</b>
      </p>
      <p>وظیفه و دغدغه من به عنوان هنرمند این است که همواره به این موضوع فکر کنم و نسبت به مخاطبانم احساس مسئولیت داشته باشم؛ وظیفه من این است که هر اثرم بتواند مخاطب را حدأقل یک پله به پیش براند و ذهنیت، سطح تحلیل و سواد او را ارتقا دهد؛ در طول همه سال‌هایی کهفعالیت هنری کرده‌ام،چنین نگاهی را داشته‌ام و صرف اینکه تصویری زیبا تولید کنم برایم اقناع‌کننده نبوده است؛ هدف همیشگی‌ام چه در ارائه و تکنیک و چه در محتوا این بوده که بتوانم پیشگام باشم و سطح چشم مخاطبانم را رشد دهم؛ البته اصل برایممحتوا است؛ چراکه ما باید در رشد و اعتلای فکر مخاطبانمان مؤثر باشیم.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/14/1398081410041644118823144.jpg"/>
      </figure>
      <p>
        <b>اتفاق جالبی پیش از رونمایی از طرح‌های جدید دیوارنگاره لانه جاسوسی رخ داد و آن اینکه روی تمامی دیوارهای لانه رنگ سفید پاشیده شد؛ برخی با خوش‌باوری خیال کردند که این اتفاق به معنای تغییر مواضع ما در قبالآمریکا است؛ کمی هم درباره این اتفاق بگویید.</b>
      </p>
      <p>گاهی برخی مسئولین و جریانات مردم را وارد چالش می‌کنند و گاهی ما این کار را انجام می‌دهیم(با خنده)؛ ما تصمیم گرفتیم که مردم شاهد یکسان‌سازی دیوارها و پوشیده شدنشان با رنگ سفید باشند و در ادامه واکنش‌های احتمالی رسانه‌ایرا هم پیش‌بینی کردیم که اتفاقاً مطابق با پیش‌بینی ما واکنش‌های رسانه‌ای به وقوع پیوست. نکته قابل تأمل این است که چرا خبرنگار بی‌بی‌سی فارسی هنگام تهیه گزارش ازدیوارهای لانه جاسوسی باید نگران مسئولین بلندپایه حوزه دیپلماتیک ما باشد؟ برای من عجیب است که بی‌بی‌سی فارسی نگران وضعیت آتی مذاکره کنندگان ایرانی می‌شود! چه شد که پس از گذشت 40 سال از انقلاب اسلامی، چنین رسانه‌ایبه قدری پیشروی می‌کند که نگران مسئولین ترازاول کشور ما می‌شود؟ فکر می‌کنم که هم‌صدایی برخی مسئولین ما بارسانه‌ای چونبی‌بی‌سی فارسی پیام‌های روشنی دارد؛‌ خوب است که مردم به این موضوعات فکر کنند. به شخصه برای من جالب است؛ چه می‌شود که بی‌بی‌سی فارسی با برخی از دولتمردان ما همصدا می‌شود یا برعکس؛ برخی دولتمردان ما با آن همصدا می‌شوند؟ اتفاقاً در گزارشی که بی‌بی‌سی از مراسم رونمایی از دیوارنگاره‌های جدید لانه جاسوسی پخش کرد نیز نگرانیهای منعکس شده از سوی این رسانه ازجنس همان نگرانیهایی بود که برخی از مسئولین ما هم داشتند!</p>
      <p>
        <b>اگر بخواهیم از نگاه شما به عنوان طراح و خالق طرح‌های دیوارهای لانه جاسوسی پیامی واحداز مجموعه دیوارنگاره‌های جدید لانه جاسوسی داشته باشیم، این پیام چیست؟</b>
      </p>
      <p>نخ تسبیح اصلی این مجموعه آثار یک نکته بود و آن افول آمریکا و شکستن بت بزرگ این کشوربود؛ این افول چه در زیرساخت فرهنگی و چه اقتصادی، چه سیاسی، چه نظامی و...مشهود است. نکته دیگر نیز، توجه به جنایت‌های آمریکا در طول تاریخ و اثبات غیرقابل اعتماد بودن این کشور است؛ ملت‌های دنیا هر زمان که به آمریکا اعتماد کردند، نتیجه معکوس آن را دیدند. اگر همین دو نکته به ذهن مخاطبان منتقل شود، برای من کفایت می‌کند.</p>
      <figure>
        <img src="https://newsmedia.tasnimnews.com/Tasnim/Uploaded/Image/1398/08/14/1398081410041581618823144.jpg"/>
      </figure>
      <p>
        <b>سخن پایانی؟</b>
      </p>
      <p>فکر می‌کنم در پایان طرح چند نکته خالی از لطف نباشد؛ متأسفانه دولتمردان کنونی ما اعتقادی به دیالوگ ندارند؛ ابزار هنر ابزار دیالوگ است؛ دولتمردان فعلی ما در اکثر زمینه‌ها قائل به مونولوگ هستند؛‌ انتظار دارند فقط آنها سخن بگویند و مردم صرفاً شنونده باشند؛‌گوش‌هایشان بسته است و صرفاً می‌خواهند متکلم باشند. البته این نقد تنها به این دولت اختصاص ندارد بلکه به دولت‌ نهم و دهم هم وارد است؛ با این وجوددولت آقای روحانی خیلی بیشتر شعار گفت‌وگو محوری و تحمل نظر مخالفینرا سر داد. یکی از دسته‌گلهایی که دولت در این راستا به آب داد، حذف تابلوهای شهری «صداقت آمریکایی» از سطح شهر تهران بود؛ اولین مواجهه دولت آقای روحانی با ابزار هنر، تمسک به سانسور و حذف بود که در قالببرخوردی تحکمی در قبال تابلوهای مجموعه «صداقت آمریکایی» اتفاق افتاد؛‌ متأسفانه دولتمردان فعلی ما زبان هنر را برنمی‌تابند؛ اگرچه این زبان در زمرهشیرین‌ترین زبان‌ها است. ما در آن مقطع این تذکر اخلاقی را به دولتمردان دادیم که آمریکا قابل اعتماد نیست اما آنها چنین برخورد سانسورمأبانه‌ایبا آثار ما کردند!اینها لطیفه‌هایی است که در تاریخ معاصر ما باقی خواهد ماند و قطعاً فرزندان ما در آینده به این روزهای تاریخ کشور خواهند خندید؛ روزهایی که در آن دولتمردان ما با مسئولین آمریکایی نامه‌نگاری می‌کردند و برای یکدیگر کارت‌پوستال‌های تبریک عید می‌فرستادند! هیچ کاریکاتوری مضحک‌تر از وضعیتی که سیاست خارجی ما در طول این سال‌ها داشته است،نیست. توصیه‌ام به دولتمردان این است که قدری تحملشان را بالا ببرند و روحیه دیالوگ را در خود ایجاد کنند.</p>
      <p>
        <b>------------------------------</b>
      </p>
      <p>
        <b>گفت‌وگو و تنظیم: محمد خاجی</b>
      </p>
      <p>
        <b>------------------------------</b>
      </p>
      <p>
        <a href="http://tn.ai/2145072">تصویرگر برگزیده دوسالانه بلگراد: دوست دارم پیام صلح را به کودکان منتقل کنم</a>
        <a href="http://tn.ai/2145316">سامانه پدافند هوایی 15خرداد به روایت اینفوگرافیک+عکس</a>
        <a href="http://tn.ai/2145007">پوستر|ویژگی‌های فرهنگ بسیجی از نگاه رهبر معظم انقلاب</a>
        <a href="http://tn.ai/2143851">رونمایی از کتاب تصویرگر ایرانی برگزیده جایزه قلم طلایی بلگراد</a>
        <a href="http://tn.ai/2143840">دبیر جدید کارگروه ساماندهی مد و لباس منصوب شد</a>
        <a href="http://tn.ai/2142684">عصمتی: به ما تهمت می‌زنند که شما متحجّر هستید!/ آنها که هنر انقلاب را سفارشی می‌دانند، خود سفارش‌پذیر هستند</a>
      </p>
      <p>انتهای پیام/</p>
    </article>
  </body>
</html>