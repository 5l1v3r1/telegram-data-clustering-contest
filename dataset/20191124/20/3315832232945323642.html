<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://jurnal.md/ro/news/3706e5e9b8612b46/viorica-dancila-le-multumesc-celor-care-au-votat-cu-inima-psd-a-recastigat-astazi-increderea-romanilor.html?utm_source=RSS&amp;utm_medium=RSS&amp;utm_campaign=RSS"/>
    <meta property="og:site_name" content="Jurnal.md"/>
    <meta property="article:published_time" content="2019-11-24T20:28:03+00:00"/>
    <meta property="og:title" content="Viorica Dăncilă: Le mulţumesc celor care au votat cu inima; PSD a recâştigat astăzi încrederea românilor"/>
    <meta property="og:description" content="Viorica Dăncilă le-a mulţumit, duminică seară, tuturor celor care s-au prezentat la vot şi, mai ales, celor care au votat ”cu inima”. Dăncilă susţine că PSD a recâştigat încrederea românilor, scrie News.ro."/>
  </head>
  <body>
    <article>
      <h1>Viorica Dăncilă: Le mulţumesc celor care au votat cu inima; PSD a recâştigat astăzi încrederea românilor</h1>
      <address><time datetime="2019-11-24T20:28:03+00:00">24 Nov 2019, 20:28</time> by <a rel="author">Jurnal.md</a></address>
      <p>
        <b>Viorica Dăncilă le-a mulţumit, duminică seară, tuturor celor care s-au prezentat la vot şi, mai ales, celor care au votat ”cu inima”. Dăncilă susţine că PSD a recâştigat încrederea românilor, scrie News.ro.</b>
      </p>
      <p>”Vreau să-i felicit pe toţi cei care au mers la vot şi le mulţumesc în mod special celor care au votat cu inima. (...) Vreau să le mulţumesc tuturor care au vrut să înlocuiască ura şi dezbinarea, cu unitatea şi încrederea” , a spus Viorica Dăncilă, după anunţarea rezultatelor exit poll-urilor.</p>
      <p>Dăncilă susţine că PSD a recâştigat încrederea românilor.</p>
      <p>”Partidul Social Democrat astăzi a recâştigat încrederea cetăţenilor români care ne-au votat în 2016. Am recuperat voturile pe care le-am pierdut la alegerile europarlamentare, iar astăzi avem peste trei milioane de voturi, ceea ce înseamnă că avem numărul de voturi pe care l-am avut la parlamentare din 2016 şi care ne-au permis să intrăm la guvernare. Am toată convingerea că numărul de voturi de astăzi ne ajută, ne obligă şi în acest sens vom face tot ce este posibil să câştigăm alegerile locale şi alegerile parlamentare”, a mai spus Dăncilă.</p>
      <p>Aceasta a precizat că social-democraţii vor aştepta rezultatele oficiale ale alegerilor şi vor face numărătoare paralelă.</p>
      <p>”Avem în acest moment un rezultat exit-poll, vom sta până vom prelua toate procesele verbale din teritoriu, vom face numărătoare paralelă pentru că atunci vom ştii cu adevărat rezultatul voturilor de astăzi”, a mai afirmat preşedintele PSD.</p>
      <p>Aceasta a explicat că nu va mai face declaraţii până la aflatea rezutatelor oficiale.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F2502257373203545%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
    </article>
  </body>
</html>