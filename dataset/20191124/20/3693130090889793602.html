<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bursadabugun.com/haber/bir-baba-once-oglunu-sonra-komiser-yardimcisini-vurdu-1211302.html"/>
    <meta property="og:site_name" content="Bursada Bugün"/>
    <meta property="article:published_time" content="2019-11-24T20:09:00+00:00"/>
    <meta property="og:title" content="Bir baba önce oğlunu, sonra komiser yardımcısını vurdu"/>
    <meta property="og:description" content="İstanbul Beyoğlu'nda aile içi sorunları nedeniyle sokakta oğluyla tartışan bir baba, silahla önce oğlunu, ardından da olaya müdahale eden komiser yardımcısını vurdu. Yaralılar hastaneye kaldırılırken, baba gözaltına alındı."/>
  </head>
  <body>
    <article>
      <h1>Bir baba önce oğlunu, sonra komiser yardımcısını vurdu</h1>
      <h2>İstanbul Beyoğlu'nda aile içi sorunları nedeniyle sokakta oğluyla tartışan bir baba, silahla önce oğlunu, ardından da olaya müdahale eden komiser yardımcısını vurdu. Yaralılar hastaneye kaldırılırken, baba gözaltına alındı.</h2>
      <address>
        <time datetime="2019-11-24T20:09:00+00:00">24 Nov 2019, 20:09</time>
      </address>
      <figure>
        <a href="http://www.bursadabugun.com/video/bir-baba-once-oglunu-sonra-komiser-yardimcisini-vurdu-114867.html">
          <img src="http://images.bursadabugun.com/video/2019/11/24/114867-5ddada4860437.jpg"/>
        </a>
        <figcaption>Bir baba önce oğlunu, sonra komiser yardımcısını vurdu</figcaption>
      </figure>
      <p>Olay, saat 19.00 sıralarında <b>Beyoğlu ilçesi Hacıahmet Mahallesi Yenibostan Sokak </b>üzerinde meydana geldi.</p>
      <p>Emniyet kaynaklarından alınan bilgiye göre, aile içi sorunları olan Baba Bülent T. ve oğlu İlhan T., sokak üzerinde tartışmaya başladı. <b>Annesini</b> ve <b>babasını </b>sürekli darp ettiği öğrenilen İlhan T., babasını yine darp etmek istedi. Bu sırada <b>Baba Bülent </b>T., oğlunun yaptığını kabullenemeyerek yanındaki silahla oğlunu bacaklarından yaraladı.</p>
      <figure>
        <img src="https://images.bursadabugun.com/editor/haber/24112019/aw864017-01-5ddad6406ae1a.jpg"/>
      </figure>
      <p>
        <b>Oğlunu yaralayan baba, komiser yardımcısını da vurdu</b>
      </p>
      <p>Bu sırada Cinderesi Parkı civarında uygulama yapan polisler silah sesini duyarak olay yerine geldi. Oğluna kurşun yağdıran babanın silahından çıkan kurşunla, bir komiser yardımcısı sol bacağından vurularak yere yığıldı.</p>
      <figure>
        <img src="https://images.bursadabugun.com/editor/haber/24112019/aw864017-02-5ddad64c8b590.jpg"/>
      </figure>
      <p>
        <b>Baba yaralı olarak ele geçirildi</b>
      </p>
      <p><b>Komiser yardımcısının </b>vurulduğunu gören polisler, olay yerine takviye ekip istedi. Bunun üzerine olay yerine çok sayıda ekip gönderilirken, baba yaralı bir şekilde ele geçirildi. Bülent T. gözaltına alınırken, polis ekipleri sağlık görevlilerinden yardım istedi. Olay yerine gelen sağlık ekiplerinin yaptığı ilk müdahalenin ardından yaralılar hastaneye kaldırdı. Yaşanan olayla ilgili geniş çalışma başlatıldı.<br/> </p>
    </article>
  </body>
</html>