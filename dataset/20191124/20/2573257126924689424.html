<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tecnoandroid.it/2019/11/24/nokia-2-3-ecco-rivelato-il-prezzo-di-vendita-del-device-629917"/>
    <meta property="og:site_name" content="tecnoandroid"/>
    <meta property="article:published_time" content="2019-11-24T20:15:47+00:00"/>
    <meta property="og:title" content="Nokia 2.3: ecco rivelato il prezzo di vendita del device"/>
    <meta property="og:description" content="Uno store spagnolo online ci ha svelato in anteprima il prezzo di vendita del prossimo smartphone entry-level targato Nokia, ovvero il Nokia 2.3."/>
  </head>
  <body>
    <article>
      <h1>Nokia 2.3: ecco rivelato il prezzo di vendita del device</h1>
      <h2>Uno store spagnolo online ci ha svelato in anteprima il prezzo di vendita del prossimo smartphone entry-level targato Nokia, ovvero il Nokia 2.3.</h2>
      <address><time datetime="2019-11-24T20:15:47+00:00">24 Nov 2019, 20:15</time> by <a rel="author">Anna Lisa Ferilli</a></address>
      <figure>
        <img src="https://t4m7p5j6.stackpathcdn.com/wp-content/uploads/2019/11/Nokia-2.3-prezzo-di-vendita-1.jpg"/>
      </figure>
      <p>L’azienda finlandese <b>HMD Global</b> ha già annunciato ufficialmente che il prossimo 5 dicembre terrà un evento di presentazione in cui verranno svelati alcuni nuovi smartphone. Tra questi dispositivi, come sappiamo da tempo, potrebbe esserci l’entry-level <b>Nokia 2.3</b>. E proprio di quest’ultimo è stato rivelato nel corso delle ultime ore il <b>prezzo di vendita</b>.</p>
      <h3>Nokia 2.3 avrà un prezzo inferiore ai 100€</h3>
      <figure>
        <img src="https://t4m7p5j6.stackpathcdn.com/wp-content/uploads/2019/11/Nokia-2.3-prezzo-di-vendita.jpg"/>
      </figure>
      <p>Una peculiarità di questi dispositivi targati Nokia è sicuramente il <a href="https://www.tecnoandroid.it/2019/11/23/nokia-in-arrivo-un-nuovo-smartphone-il-prossimo-5-dicembre-629428">prezzo di vendita</a> molto ridotto. Già con lo scorso Nokia 2.2, ad esempio,<b> HMD Global</b> ha portato sul mercato mobile uno smartphone comunque interessante ad un prezzo di poco superiore ai 100€. Per il suo successore, però, l’azienda ha pensato bene di ridurre ancora di più il prezzo.</p>
      <p>Grazie a quanto svelato da uno store spagnolo online, infatti, ora sappiamo che l’azienda finlandese ha intenzione di proporre il nuovo Nokia 2.3 ad un prezzo pari a<b> 93,99€</b>. Oltre a questo, lo store online ci ha inoltre rivelato che sarà disponibile soltanto una sola versione con un unico taglio di memoria. Nello specifico, saranno disponibili <b>2 GB</b> di memoria <b>RAM</b> accoppiati a <b>32 GB</b> di storage interno.</p>
      <p>Dal punto di vista delle specifiche tecniche, finora sappiamo per certo che come processore ci sarà il <b>SoC MediaTek Helio A22</b>. Dal punto di vista del software, non sappiamo ancora se anche questo dispositivo apparterrà al progetto Android One (come il suo predecessore Nokia 2.2).</p>
      <p>Per avere maggiori certezze, non ci resta che attendere la presentazione ufficiale del terminale, forse prevista per il prossimo 5 dicembre. Oltre a questo smartphone, vi ricordiamo che potrebbero essere presentati anche i modelli maggiori <b>Nokia 5.2</b> e <b>Nokia 8.2</b>.</p>
    </article>
  </body>
</html>