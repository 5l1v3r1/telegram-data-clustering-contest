<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815995"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T20:00:00+00:00"/>
    <meta property="og:title" content="Хубчев: Доволен съм, Костов може да се завърне скоро"/>
    <meta property="og:description" content="Наставникът на Левски Петър Хубчев бе доволен от успеха с 2:0 над Царско село. Специалистът е на мнение, че тимът е направил необходимото за ..."/>
  </head>
  <body>
    <article>
      <h1>Хубчев: Доволен съм, Костов може да се завърне скоро</h1>
      <address><time datetime="2019-11-24T20:00:00+00:00">24 Nov 2019, 20:00</time> by <a rel="author">SPORTAL.BG</a></address>
      <p>Наставникът на Левски Петър Хубчев бе доволен от успеха с 2:0 над Царско село. Специалистът е на мнение, че тимът е направил необходимото за победата. Старши треньорът разкри също така, че възстановяването на Станислав Костов върви добре и ако продължава така, може да бъде на терена преди края на годината. <br/><br/><br/><br/>“Едно много добре първо полувреме, второто не толкова, но като цяло мога да съм доволен. Един от мачовете, в който трябва да победим, защото след време никой няма да ни пита как сме играли. Търпението е много важно особено в мачове, в които съперникът играе малко по-затворено. Колкото положения имахме горе долу ги вкарахме, няма как да не бъдем доволни. Аз гледам като цяло отбора. Без помощ отзад няма как да има голове отпред. Найджъл Робърта доста дълго време отсъства, като чисто бегово можем да бъдем доволни, но все още има какво да наваксва. Паузата този път бе добре дошла за нас. Доста хора се възстановяват. Ако продължи така да се развиват нещата с Костов, той може да се завърне преди края на годината”, каза Хубчев.</p>
    </article>
  </body>
</html>