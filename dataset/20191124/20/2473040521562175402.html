<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/special/retailarena/247115/dm-drogerie-markt-modernizeaza-si-extinde-magazinul-din-centrul-vechi-din-capitala-cel-care-genereaza-cele-mai-mari-vanzari.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T20:00:11+00:00"/>
    <meta property="og:title" content="Dm drogerie markt modernizeaza si extinde magazinul din Centrul Vechi din Capitala, cel care genereaza cele mai mari vanzari"/>
    <meta property="og:description" content="Dm drogerie markt planuieste sa modernizeze si sa extinda magazinul din Centrul Vechi din Bucuresti, urmand sa il transforme intr-un megastore pe doua etaje, dupa ce ii va tripla suprafata, a declarat, pentru wall-street.ro, Cristian Crisan, administrator al dm drogerie markt."/>
  </head>
  <body>
    <article>
      <h1>Dm drogerie markt modernizeaza si extinde magazinul din Centrul Vechi din Capitala, cel care genereaza cele mai mari vanzari</h1>
      <address><time datetime="2019-11-24T20:00:11+00:00">24 Nov 2019, 20:00</time> by <a rel="author">Anca Olteanu</a></address>
      <p>
        <b>Dm drogerie markt planuieste sa modernizeze si sa extinda magazinul din Centrul Vechi din Bucuresti, urmand sa il transforme intr-un megastore pe doua etaje, dupa ce ii va tripla suprafata, a declarat, pentru wall-street.ro, Cristian Crisan, administrator al dm drogerie markt.</b>
      </p>
      <hr/>
      <p>La inceputul anului, magazinul de pe strada Franceza, nr. 80, din Bucuresti va intra intr-un proces de modernizare si isi va extinde suprafata, la subsol, cu mai bine de 500 de metri patrati. ”Magazinul in apropiere de Centrul Vechi va fi extins de la 280 de metri patrati la 900 de metri patrati. Il vom transforma intr-un megastore, pe doua etaje”, a spus Crisan.</p>
      <p>
        <b>Procesul de modernizare incepe in luna ianuarie si va dura pana in martie, cel mai probabil, timp in care magazinul va fi inchis.</b>
      </p>
      <p>Dm drogerie markt are 27 de magazine au in Bucuresti. Din numarul total de drogerii detinute de retailerul german in Capitala, magazinul din Centrul Vechi genereaza cele mai mari vanzari.</p>
      <p>”In Centrul Vechi sunt multi turisti, este foarte mult trafic, iar magazinul este foarte vizibil. Acum, experienta de cumparaturi din acel magazin lasa de dorit, locul este mic si inghesuit. Totusi, este un magazin care genereaza vanzari foarte mari. Insa,<b> credem ca va fi numarul 1 in tara, dupa modernizare.</b> El este si acum in topul celor mai profitabile magazine, din punctul de vedere al vanzarilor, si concureaza cu magazinele din Timisoara si Cluj”, explica administratorul dm drogerie markt.</p>
      <p>In magazinul modernizat se vor pastra categoriile specifice drogeriilor, dar vor fi suplimentate produsele de cosmetica si machiaj. ”In magazine vom pastra in continuare categoriile specifice de drogherie, nu o sa intram cu alte categorii. Vom aduce si alte categorii pentru client. Am inceput deja in unele magazine sa aducem si cosmetica de par profesionala, iar pe partea de machiaj vrem sa aducem produse suplimentare”, a declarant Danieal Jordanovski, manager de marketing si achizitii in cadrul dm drogerie markt.</p>
      <p><b>Planul pentru anul financiar 2019-2020 este de a deschide intre 12 si 15 magazine in Romania, dintre care doua in Timisoara, patru in Bucuresti si restul in orasele mari din tara. </b>Expansiunea retailerul german este sustinuta de preferinta clientilor pentru magazinele de proximitate.</p>
      <p>”Consideram ca ne ajuta trendul potrivit caruia clientul se indreapta catre magazine specializate, magazine de proximitate, magazine mai mici. Am observat ca un client merge mai des la magazine, nu mai merge odata pe saptamana si isi face cumparaturi pentru toata saptamana sau toata luna, ci vine mult mai frecvent la cumparaturi. Atunci cand ia decizia aceasta, alege un magazin mai mic ca suprafata, ca sa nu piarda foarte mult timp. Atunci, chiar daca este posibil ca, per total, consumul sa mai scada in anul urmator, pe noi nu ar trebui sa ne afecteze, pentru ca se muta, de fapt, din magazinele foarte mari in magazine mai mici, de specialitate, ceea ce ne avantajeaza”, a explicat Jordanovski.</p>
      <p><b>90% dintre clientii dm sunt femei, cu venituri medii si peste nivelul mediu, in timp ce doar 10% sunt barbati. </b>”Dar, de multe ori, femeile cumpara si pentru barbati, asa cum se intampla in multe familii”, precizeaza reprezentanta dm.</p>
      <p>Din total vanzari, <b>cele mai mari volume si valori sunt generate de categoria de make-up, urmata de cea de ingrijire a tenului</b>. ”Categoria de make-up are si cel mai generos spatiu la noi in magazine, urmata indeaproape de alte categorii, in special cea de ingrijire a fetei si tot ce inseamna ingrijirea tenului si a parului (vopsea, sampon). Igiena orala este, de asemenea, in top. Noi am dezvoltat o gama mult mai larga pentru igiena orala si nu avem strict apa de dinti, pasta si periuta, avem si multe alte accesorii”, a completat Jordanovski.</p>
      <p>Compania dm drogerie markt a fost infiintata in 1973 in Germania, iar de atunci s-a extins in 13 tari: Austria, Bosnia, Bulgaria, Croatia, Cehia, Germania, Italia, Macedonia, Romania, Serbia, Slovacia, Slovenia si Ungaria, cu aproximativ 3500 de magazine si 60.000 de angajati in Europa. In Romania, lantul dm drogerie markt este prezent de 12 ani, timp in care a deschis peste 100 de magazine in Bucuresti si in principalele orase din tara, creand 600 de locuri de munca. Lantul de magazine a terminat anul financiar 2018-2019 cu afaceri de 498 de milioane de lei, in crestere cu 20% comparativ cu perioada 2017-2018.</p>
    </article>
  </body>
</html>