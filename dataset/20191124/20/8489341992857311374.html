<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807204/%D9%88%D8%B8%DB%8C%D9%81%D9%87-%D9%85%D8%A7-%D8%AF%D8%B1-%DA%A9%D9%86%D8%A7%D8%B1-%D8%A7%D9%81%D8%B2%D8%A7%DB%8C%D8%B4-%D8%B9%D9%84%D9%85-%D9%88-%D8%AA%D9%82%D9%88%D8%A7-%D8%A7%D9%81%D8%B2%D8%A7%DB%8C%D8%B4-%D8%A8%D8%B5%DB%8C%D8%B1%D8%AA-%D8%B3%DB%8C%D8%A7%D8%B3%DB%8C-%D9%88-%D8%A7%D8%AC%D8%AA%D9%85%D8%A7%D8%B9%DB%8C-%D8%A7%D8%B3%D8%AA"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T20:11:00+00:00"/>
    <meta property="og:title" content="وظیفه ما در کنار افزایش علم و تقوا افزایش بصیرت سیاسی و اجتماعی است"/>
    <meta property="og:description" content="آیت‌الله مصباح یزدی گفت: باید در تشخیص تکلیف خود مهارت داشته باشیم، وظیفه ما در کنار افزایش علم و تقوا افزایش بصیرت سیاسی و اجتماعی است، باید تکلیف شرعی، دینی و معارف آن را بشناسیم و اراده قوی برای عمل خالصانه داشته باشیم."/>
  </head>
  <body>
    <article>
      <h1>وظیفه ما در کنار افزایش علم و تقوا افزایش بصیرت سیاسی و اجتماعی است</h1>
      <h2>آیت‌الله مصباح یزدی گفت: باید در تشخیص تکلیف خود مهارت داشته باشیم، وظیفه ما در کنار افزایش علم و تقوا افزایش بصیرت سیاسی و اجتماعی است، باید تکلیف شرعی، دینی و معارف آن را بشناسیم و اراده قوی برای عمل خالصانه داشته باشیم.</h2>
      <address>
        <time datetime="2019-11-24T20:11:00+00:00">24 Nov 2019, 20:11</time>
      </address>
      <p>به گزارش گروه فرهنگی <a href="https://snn.ir/">خبرگزاری دانشجو</a>، آیت‌الله محمدتقی مصباح یزدی امشب در همایش بزرگداشت شهدای بسیج جهانی مستضعفین که در مجتمع آیه‌ها برگزار شد، گفت: انسان آفریده شده تا از صفر تا بینهایت حرکت کند، ما مکلف هستیم برای انجام کارهای خوب و باید بدانیم هرچه قدر معرفت ما به معارف الهی و اسلامی بیشتر شود، تکلیف ما سخت‌تر و سنگین‌تر می‌شود. </p>
      <p>رئیس موسسه آموزشی و پژوهشی امام خمینی(ره) ادامه داد: ما نمی‌توانیم راه صدساله را یک شبه برویم و به مقام اولیاء الهی برسیم، این راه را باید تدریجی و با استقامت طی کنیم، اما انسان در یک شب سقوط می‌کند و به پایین‌ترین درجه می‌رسد. </p>
      <p>وی خاطر‌نشان کرد: باید برنامه‌ریزی کنیم که علم ما روزبه‌روز افزایش یابد و باید مراقب باشیم آموزه‌های ما فراموش نشود، همچنین باید با اخلاص عمل خود را در مسیر بندگی خدا قرار دهیم، غیر از علم، تقوا و اخلاص بصیرت اجتماعی نیز مهم است.</p>
      <p>آیت‌الله مصباح یزدی افزود: باید در تشخیص تکلیف خود مهارت داشته باشیم، وظیفه ما در کنار افزایش علم و تقوا افزایش بصیرت سیاسی و اجتماعی است، باید تکلیف شرعی، دینی و معارف آن را بشناسیم و اراده قوی برای عمل خالصانه داشته باشیم.</p>
      <p>رئیس موسسه آموزشی و پژوهشی امام خمینی(ره) عنوان کرد: نباید به‌دنبال هوس راه بیفتیم، فقط علم و تقوا و بصیرت لازم نیست با هوای نفس نیز باید مبارزه کنیم، تهذیب نفس مهم است و هوای نفس سبب تسلط شیطان بر ما می‌شود.</p>
      <p>وی اظهار کرد: امام(ره) وقتی حرکت خود را آغاز کرد برخی از دوستانش نیز با حرکتش مخالف بودند و تا زمان پیروزی انقلاب هم مخالفت کردند، گفتند کار امام(ره) اشتباه بوده است، ما باید تکلیف‌شناس و موقعیت‌شناس باشیم تا بدانیم تکلیف خود را چگونه باید اجرا کنیم.</p>
    </article>
  </body>
</html>