<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/botranya-miatt-nem-megy-el-fia-szulinapjara-ii-erzsebet-kiralyno/kgnr34t"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T20:10:25+00:00"/>
    <meta property="og:title" content="Így bünteti a szexbotrányba keveredett András herceget a szülinapján Erzsébet királynő"/>
    <meta property="og:description" content="A megbotránkoztató interjúja után nem hajlandó elmenni fia, András yorki herceg 60. születésnapi ünneplésére II. Erzsébet királynő."/>
  </head>
  <body>
    <article>
      <h1>Így bünteti a szexbotrányba keveredett András herceget a szülinapján Erzsébet királynő</h1>
      <address><time datetime="2019-11-24T20:10:25+00:00">24 Nov 2019, 20:10</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>A megbotránkoztató interjúja után nem hajlandó elmenni fia, András yorki herceg 60. születésnapi ünneplésére II. Erzsébet királynő.</b>
        </i>
      </p>
      <p>Nemrégiben hatalmas port kavart, hogy András yorki herceg a pedofília miatt börtönt is megjárt - és ott tisztázatlan körülmények között elhunyt - Jeffrey Epstein ügyébe keveredett. Bár <a href="https://www.blikk.hu/sztarvilag/sztarsztorik/megszolalt-a-szexualis-visszaelessel-vadolt-andras-herceg/w3lp6rs">András yorki herceg határozottan tagadta</a>, hogy szexuális kapcsolata lett volna egy fiatalkorú lánnyal, e rejtélyes ügy miatt mégis <a href="https://www.blikk.hu/aktualis/kulfold/bejelentette-visszalepeset-a-pedofilbotranyba-keveredett-andras-yorki-herceg/kpn6fl8">arra kényszerült, hogy visszalépjen a közfeladataitól</a> a közbizalom helyreállítása végett. S mint kiderült, maga II. Erzsébet királynő sem nézi jó szemmel <a href="https://www.blikk.hu/sztarvilag/sztarsztorik/jeffrey-epstein-a-nagymellu-noket-kert-a-szexpartira-andras-herceg-miatt/00v0s7d">a fia körüli botrányt</a> - írja a <a href="https://www.mirror.co.uk/news/uk-news/queen-cancels-prince-andrews-60th-20948024">Mirror</a>.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>A 93 éves brit uralkodónő ugyanis úgy döntött, nem megy el András 60. születésnapját megünnepelni februárban, jóllehet ő maga kezdte el tervezi az eseményt, amely ezáltal mostanra mindössze egy kisebb családi vacsorából fog állni. Másik fia, Károly walesi herceg 60. születésnapját 2008-ban fényűzően megünnepelték több mint 400 vendéggel.</p>
      <p>Erzsébet királynő az alább látható interjú miatt hozta meg ezt a döntését:</p>
      <figure>
        <iframe src="https://www.youtube.com/embed/QtBS8COhhhM" width="640" height="360" data-service="Youtube" scrolling="no"/>
      </figure>
    </article>
  </body>
</html>