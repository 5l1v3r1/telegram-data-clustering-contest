<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/iohannis-vs-dancila-profilul-votantilor-publicul-urban-tanar-cu-studii-superioare-a-votat-in-proportii-mai-mari-pentru-iohannis.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T20:20:52+00:00"/>
    <meta property="og:title" content="Iohannis vs. Dăncilă – profilul votanților: Publicul urban, tânăr, cu studii superioare a votat în proporții mai mari pentru Iohannis"/>
    <meta property="og:description" content="Klaus Iohannis a fost votat de femei și bărbați în proporții egale, în timp ce Viorica Dăncilă a atras mai multe femei (54%) decât bărbați (46%), arată"/>
  </head>
  <body>
    <article>
      <h1> Iohannis vs. Dăncilă – profilul votanților: Publicul urban, tânăr, cu studii superioare a votat în proporții mai mari pentru Iohannis </h1>
      <address><time datetime="2019-11-24T20:20:52+00:00">24 Nov 2019, 20:20</time> by <a rel="author">Mihai Roman</a></address>
      <p>Klaus Iohannis a fost votat de femei și bărbați în proporții egale, în timp ce Viorica Dăncilă a atras mai multe femei (54%) decât bărbați (46%), arată datele IRES. De asemenea, profilul votanților arată că Iohannis a fost votat în proporție mai mare (62%) pentru calitățile sale decât Dăncilă (doar 44%).</p>
      <p>În privința vârstei, Iohannis a atras semnificativ mai mulți tineri din categoriile 18-24 de ani, 25-24 de ani și 35 – 44 de ani (51% din totalul voturilor primite) decât Viorica Dăncilă (doar 22% din voturi).</p>
      <p>Studiile arată o altă diferență netă: 34% dintre votanții lui Iohannis au studii superioare, dublu față de Dăncilă.</p>
      <p>Votanții lui Iohannis locuiesc în majoritate în mediul urban (62% din voturile primite), în timp ce majoritatea votanților lui Dăncilă locuiesc în mediul rural (52%).</p>
      <p>Distribuția pe regiuni a votanților arată că Iohannis a luat 44% din voturi în București+Sud+Dobrogea, 37% în Transilvania + Banat și 19% în Moldova. În schimb, Dăncilă a luat 53% din voturile sale în București+Sud+Dobrogea, 25% în Transilvania + Banat și 22% în Moldova.</p>
      <p>
        <i>Foto: IRES</i>
      </p>
    </article>
  </body>
</html>