<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://espreso.tv/news/2019/11/24/vladu_otrymaly_lyudy_bez_poglyadiv_v_tomu_y_usya_problema_portnykov"/>
    <meta property="og:site_name" content="espreso.tv"/>
    <meta property="article:published_time" content="2019-11-24T20:20:00+00:00"/>
    <meta property="og:title" content="Владу отримали люди без поглядів. В тому й уся проблема, - Портников"/>
    <meta property="og:description" content="Визначальною особливістю команди Володимира Зеленського є відсутність у них системи власних поглядів"/>
  </head>
  <body>
    <article>
      <h1>Владу отримали люди без поглядів. В тому й уся проблема, - Портников</h1>
      <address>
        <time datetime="2019-11-24T20:20:00+00:00">24 Nov 2019, 20:20</time>
      </address>
      <p>Визначальною особливістю команди Володимира Зеленського є відсутність у них системи власних поглядів</p>
      <p>Про це відомий український журналіст, публіцист і громадський діяч Віталій Портников заявив в ефірі програми "Суботній політклуб", яка 23 листопада 2019 року вийшла на каналі <a href="https://espreso.tv/">Еспресо.TV</a>.</p>
      <p>"Цим людям абсолютно все рівно. Вони не є людьми з системою політичних поглядів. Вони не є політиками", - зазначив він.</p>
      <p>На думку Портникова, так само як Зеленський і його найближче оточення раніше були "обслугою" Партії регіонів, з "таким самим успіхом" вони могли б виконувати ті самі функції у будь-якій іншій політсилі, яка була б при владі.</p>
      <p>"Ці люди могди б те ж саме робити, бути активістами, якби на момент, коли вони почали свою діяльність, головною силою була б не Партія регіонів, а "Наша Україна", а прем'єр-міністром був би не Азаров, а Тимошенко, а, скажімо, "Інтером" володіли б не ФІрташ і Хорошковський, а, умовно кажучи, Порошенко і Аваков. Зеленський з таким самим успіхом був би генеральним продюсером "Інтеру", Разумков з таким самим успіхом був би активістом "Нашої України", а Богдан би рівно з таким самим успіхом був би уповноваженим по корупції у Тимошенко, як уповноваженим по корупції в Азарова. В цьому й сутність проблеми", - пояснив журналіст.</p>
      <p>При цьому, продовжив Портников, нова влада спирається на точно таких виборців - не на проукраїнських, не на проросійських, а на тих, "яким в принципі все одно як це буде називатися - Україна... Росія...". "Хоч Голандією назви, тільки пенсію зроби нормальну, дай на євроблясі їздити і зарплату плати. Й не мороч голову".</p>
      <figure>
        <iframe src="https://www.youtube.com/embed/g9RRR-p9uDA" width="640" height="360" data-service="Youtube" scrolling="no"/>
      </figure>
      <p> </p>
    </article>
  </body>
</html>