<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963436"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T20:32:44+00:00"/>
    <meta property="og:title" content="ఘోర ఓటమిపై స్పందించిన బంగ్లాదేశ్ కెప్టెన్"/>
    <meta property="og:description" content="ADVT"/>
  </head>
  <body>
    <article>
      <h1>ఘోర ఓటమిపై స్పందించిన బంగ్లాదేశ్ కెప్టెన్</h1>
      <address>
        <time datetime="2019-11-24T20:32:44+00:00">24 Nov 2019, 20:32</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>కోల్‌కతా:</b> భారత్‌తో జరిగిన పింక్‌టెస్ట్‌లో ఘోర ఓటమిపై బంగ్లాదేశ్ కెప్టెన్ మొమినుల్ హక్ స్పందించాడు. తమ బ్యాటింగ్ బలహీనతలను ఇండియన్ పేసర్లు చక్కగా వినియోగించుకున్నారని పేర్కొన్నాడు. టెస్టుల్లో మానసిక ఒత్తిడిని ఎదుర్కోవడం ఎలానో నేర్చుకోవాల్సి ఉందన్నాడు. వచ్చే ఏడాది నుంచి అదే పనిలో ఉంటామని పేర్కొన్నాడు. ఏకపక్షంగా సాగిన ఈ సిరీస్ తమకెన్నో పాఠాలు నేర్పిందని, తాము బలమైన టెస్టు దేశంగా ఎదిగేందుకు ఇది ఉపకరిస్తుందని ఆశాభావం వ్యక్తం చేశాడు.</p>
      <p> </p>
      <p>భారత్‌తో జరిగిన రెండు టెస్టుల్లోనూ భారత్ ఘన విజయం సాధించింది. ఇండోర్‌లో జరిగిన తొలి టెస్టులో బంగ్లాదేశ్ ఇన్నింగ్స్ 130 పరుగుల తేడాతో ఓటమి పాలవగా, కోల్‌కతాలో జరిగిన డే/నైట్ టెస్టులో ఇన్నింగ్స్ 46 పరుగుల తేడాతో ఓడింది. మొమినుల్ మాట్లాడుతూ.. జట్టుగా తాము అన్ని విభాగాల్లోనూ విఫలమయ్యామని ఆవేదన వ్యక్తం చేశాడు. చాలా వాటిలో తాము మరింత పరిణితి సాధించాల్సి ఉందని అభిప్రాయపడ్డాడు. అదే జరిగితే వచ్చే ఏడాది నుంచి మంచి పోటీ ఇవ్వగలుగుతామని ఆశాభావం వ్యక్తం చేశాడు. వచ్చే ఏడాది దాదాపు 10 టెస్టులు ఆడాల్సి ఉందన్నాడు.</p>
    </article>
  </body>
</html>