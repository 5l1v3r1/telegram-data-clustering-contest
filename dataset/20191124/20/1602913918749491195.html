<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/kelemen-nu-este-nicio-surpriza-ca-a-castigat-iohannis-rezultatul-este-extrem-de-convingator-18612341"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T20:04:52+00:00"/>
    <meta property="og:title" content="Kelemen: Nu este nicio surpriză că a câştigat Iohannis, rezultatul este extrem de convingător"/>
    <meta property="og:description" content="Preşedintele UDMR, Kelemen Hunor, consideră că nu este nicio o surpriză că a câştigat Klaus Iohannis, rezultatul fiind unul extrem de convingător."/>
  </head>
  <body>
    <article>
      <h1>Kelemen: Nu este nicio surpriză că a câştigat Iohannis, rezultatul este extrem de convingător</h1>
      <address><time datetime="2019-11-24T20:04:52+00:00">24 Nov 2019, 20:04</time> by <a rel="author" href="https://www.zf.ro/autor/vasile-magradean" target="_blank">Vasile Magradean</a></address>
      <p>Preşedintele UDMR, Kelemen Hunor, consideră că nu este nicio o surpriză că a câştigat Klaus Iohannis, rezultatul fiind unul extrem de convingător.</p>
      <p>Kelemen Hunor a declarat, duminică, la Cluj-Napoca, după exit-poll-uri, că este convins că, în următorii 5 ani, preşedintele va acţiona mult mai hotărât, mai categoric şi se va orienta mai mult spre problemele societăţii.</p>
      <p>„Aşa cum era de aşteptat, preşedintele Iohannis a câştigat, nu este nicio surpriză, este un câştig categoric, este un câştig absolut convingător, îl felicit pentru rezultatul extrem de convingător. Urmează cinci ani extrem de grei, dar sunt convins că preşedintele Iohannmis nu va mai avea o presiune pentru încă un mandat şi va acţiona mult mai hotărât, mai categoric şi se va orienta mai mult spre problemele societăţii, va avea priorităţile foarte bine conturate pentru societatea din România”, a spus Kelemen.</p>
      <p>Potrivit acestuia, prezenţa la vot a fost bună.</p>
      <p>„În judeţele Harghita, Covasna şi Mureş a fost o prezenţă mai scăzută, fiindcă niciunul dintre candidaţi nu a avut mesaje coerente şi o strategie politică spre comunitatea maghiară. Aşteptăm în această perioadă de 5 ani de la preşedintele Iohannis o acţiune fermă în ceea ce priveşte educaţia, infrastructura, problemele mari ale societăţii, o schimbare de atitudine faţă de fiecare om, ca România să devină o ţară mai faină”, a conchis liderul UDMR.</p>
      <p>Exit poll-ul Curs-Avangarde, pentru ora 19.30, arată că în turul al doilea al alegerilor prezidenţiale, Klaus Iohannis a obţinut 64,8%, în timp ce Viorica Dăncilă a primit 35,2%.</p>
    </article>
  </body>
</html>