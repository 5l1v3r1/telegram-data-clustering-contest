<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.reggionline.com/reggiana-pari-al-fotofinish-sfumare-secondo-posto/"/>
    <meta property="og:site_name" content="Reggionline - Quotidianionline - Telereggio - Trc - TRM"/>
    <meta property="article:published_time" content="2019-11-24T20:07:36+00:00"/>
    <meta property="og:title" content="Reggiana, il pari al fotofinish fa sfumare il secondo posto"/>
    <meta property="og:description" content="FERMO – Dopo una settimana in cui il nome Reggiana è stato al centro delle cronache per altre vicende, la squadra sfiora la vittoria a Fermo e solo il colpo di testa di Scrosta a pochi minuti dalla fine le nega la gioia dei tre punti. E, in più, nega la gioia del secondo posto […]"/>
  </head>
  <body>
    <article>
      <h1>Reggiana, il pari al fotofinish fa sfumare il secondo posto</h1>
      <address><time datetime="2019-11-24T20:07:36+00:00">24 Nov 2019, 20:07</time> by <a rel="author">Francesco Ferrari</a></address>
      <p>
        <b>Il colpo di testa di Scrosta della Fermana soffoca la gioia dei granata. Pesa l’espulsione di Andrea Costa, che lascia i granata in dieci uomini nel secondo tempo</b>
      </p>
      <p><b>FERMO</b> – Dopo una settimana in cui il nome <b>Reggiana</b> è stato al centro delle cronache per altre vicende, la squadra sfiora la vittoria a <b>Fermo</b> e solo il colpo di testa di Scrosta a pochi minuti dalla fine le nega la gioia dei tre punti. E, in più, <b>nega la gioia del secondo posto</b> in solitaria dato che Carpi, Sudtirol e Padova sono tutte ferme a quota 32, un punto davanti ai granata. Un peccato per il modo in cui è arrivato un pareggio, con la squadra che paga un calcio d’angolo e un pallone che doveva essere calciato in tribuna prima (cit. Varone), dove pesa anche l’inferiorità numerica in cui si trovava, a causa dell’<b>espulsione del difensore Andrea Cost</b>a.</p>
      <p>Il peccato è perché questo pareggio arriva dopo un primo tempo in cui la Reggiana, in 23’, è brava a costruire due <b>ottime occasioni da gol</b> compresa quella del vantaggio. La prima è il palo di <b>Kirwan</b> al 3’, da un tiro che si trasforma in un cross, ma l’apice arriva dalla bella azione partita sempre dal neozelandese, con <b>Kargbo</b> che appoggia di tacco per un <b>Varone</b> che concretizza un’azione perfetta. In tutto questo, <b>Narduzzo</b> non corre quasi mai dei pericoli e la difesa granata, con <b>Rozzio</b> in primis, regge senza particolari problemi.</p>
      <p>La Fermana ha giocato cercando di imporre il proprio gioco, terreno ideale di conquista per una Reggiana che fatica contro le compagini che si chiudono e fino a quel momento ha sofferto pochissimo. Un match dove i calciatori locali sono stati molto decisi negli interventi, come sottolineato poi nel post gara da alcuni dirigenti granata. E poi non c’è <b>Scappini?</b> La Reggiana può contare sulla capacità sotto porta di <b>Ivan Varone, centrocampista con il fiuto del gol</b> e che questa sera si è ripetuto. Sesta rete per lui in questo campionato.</p>
      <p>Poi l’espulsione di Andrea Costa, al 27’ del secondo tempo, che cade nella trappola delle provocazioni e lascerà la squadra orfana del suo uomo più rappresentativo nel derby contro il Piacenza. <b>Il pari finale lascia l’amaro in bocca</b>, peccato per due punti che potevano essere fondamentali in questa classifica.</p>
      <related>
        <a href="https://www.reggionline.com/serie-c-fermana-reggiana-cronaca-tabellino/"/>
      </related>
    </article>
  </body>
</html>