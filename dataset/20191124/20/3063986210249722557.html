<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/24/843073"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T20:43:00+00:00"/>
    <meta property="og:title" content="আকাশ থেকে পড়লো গাড়ি! নিহত এক নারী (ভিডিও)"/>
    <meta property="og:description" content="ভরদুপুরে রাস্তা দিয়ে চলাফেরা করছেন পথচারীরা। কেউ আবার অপেক্ষা করছেন গাড়ির জন্য। হঠাৎ আকাশ থেকে উড়ে এসে পড়ে একটি লাল রঙের গাড়ি। ভয়ঙ্কর এই দুর্ঘটনায় নিহত হন এক নারীর। আহত হয়েছেন ৬ জন।  শনিবার (২৩ নভেম্বর) ভারতের হায়দ্রাবাদের গাচিবোউলি এলাকায় সদ্য চালু হওয়া বায়োডাইভার্সিটি ফ্লাইওভারে ঘটেছে এই দুর্ঘটনা। দুপুর একটা নাগাদ ফ্লাইওভার দিয়ে দ্রুত গতিতে যাচ্ছিল একটি ফোক্সভাগেন। পুলিশ জানিয়েছে, ফ্লাইওভারে চলার গতি ৪০ কিলোমিটার প্রতি ঘণ্টা হলেও গাড়িটি যাচ্ছিল প্রায় ১০৪ কিলোমিটার বেগে। যার জেরে নিয়ন্ত্রণ হারিয়ে নীচে পড়ে যায় সেটি। গাড়িটির পড়ার দৃশ্য বন্দি হয়েছে সিসিটিভি ক্যামেরায়। তার পরই ভাইরাল সিনেমার মতো সেই দৃশ্য। গাড়িটি পড়ার সময় মেয়ের সঙ্গে অটোর জন্য নীচের রাস্তায় অপেক্ষা করছিলেন এক নারী। দুর্ঘটনায় জেরে মৃত্যু হয় তার। এ ছাড়াও ৬ জন আহত বলে জানা গিয়েছে। কিন্তু এই ভয়াবহ দুর্ঘটনাতেও আশ্চর্যজনকভাবে বেঁচে গিয়েছেন ওই গাড়ির চালক।"/>
  </head>
  <body>
    <article>
      <h1>আকাশ থেকে পড়লো গাড়ি! নিহত এক নারী (ভিডিও)</h1>
      <address><time datetime="2019-11-24T20:43:00+00:00">24 Nov 2019, 20:43</time> by <a rel="author">কালের কণ্ঠ অনলাইন</a></address>
      <p>ভরদুপুরে রাস্তা দিয়ে চলাফেরা করছেন পথচারীরা। কেউ আবার অপেক্ষা করছেন গাড়ির জন্য। হঠাৎ আকাশ থেকে উড়ে এসে পড়ে একটি লাল রঙের গাড়ি। ভয়ঙ্কর এই দুর্ঘটনায় নিহত হন এক নারীর। আহত হয়েছেন ৬ জন।</p>
      <p> শনিবার (২৩ নভেম্বর) ভারতের হায়দ্রাবাদের গাচিবোউলি এলাকায় সদ্য চালু হওয়া বায়োডাইভার্সিটি ফ্লাইওভারে ঘটেছে এই দুর্ঘটনা। দুপুর একটা নাগাদ ফ্লাইওভার দিয়ে দ্রুত গতিতে যাচ্ছিল একটি ফোক্সভাগেন। পুলিশ জানিয়েছে, ফ্লাইওভারে চলার গতি ৪০ কিলোমিটার প্রতি ঘণ্টা হলেও গাড়িটি যাচ্ছিল প্রায় ১০৪ কিলোমিটার বেগে। যার জেরে নিয়ন্ত্রণ হারিয়ে নীচে পড়ে যায় সেটি। গাড়িটির পড়ার দৃশ্য বন্দি হয়েছে সিসিটিভি ক্যামেরায়। তার পরই ভাইরাল সিনেমার মতো সেই দৃশ্য।</p>
      <p>গাড়িটি পড়ার সময় মেয়ের সঙ্গে অটোর জন্য নীচের রাস্তায় অপেক্ষা করছিলেন এক নারী। দুর্ঘটনায় জেরে মৃত্যু হয় তার। এ ছাড়াও ৬ জন আহত বলে জানা গিয়েছে। কিন্তু এই ভয়াবহ দুর্ঘটনাতেও আশ্চর্যজনকভাবে বেঁচে গিয়েছেন ওই গাড়ির চালক।</p>
    </article>
  </body>
</html>