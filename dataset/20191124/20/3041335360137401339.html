<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/sports/etsi-diamorfothike-i-vathmologia-tis-super-league-4/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T20:19:07+00:00"/>
    <meta property="og:title" content="Έτσι διαμορφώθηκε η βαθμολογία της Super League"/>
    <meta property="og:description" content="Ο ΠΑΟΚ επικράτησε 1-0 της ΑΕΛ και «έπιασε» τον Ολυμπιακό στην κορυφή της Super League με 27 βαθμούς. Δείτε τα αποτελέσματα, τη βαθμολογία και την επόμενη αγωνιστική της Super League."/>
  </head>
  <body>
    <article>
      <h6 class="kicker">Η επόμενη αγωνιστική</h6>
      <h1>Έτσι διαμορφώθηκε η βαθμολογία της Super League</h1>
      <h2>Ο ΠΑΟΚ επικράτησε 1-0 της ΑΕΛ και «έπιασε» τον Ολυμπιακό στην κορυφή της Super League με 27 βαθμούς. Δείτε τα αποτελέσματα, τη βαθμολογία και την επόμενη αγωνιστική της Super League.</h2>
      <address><time datetime="2019-11-24T20:19:07+00:00">24 Nov 2019, 20:19</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Μία εβδομάδα πριν το ντέρμπι τίτλου, Ολυμπιακός και ΠΑΟΚ ισοβαθμούν στην κορυφή της Super League!</p>
      <p>Ο «Δικέφαλος του Βορρά» εκμεταλλεύτηκε τη χθεσινή απώλεια βαθμών του Ολυμπιακού στη Νέα Σμύρνη και με τη νίκη του με 1-0 κόντρα στην ΑΕΛ, έπιασε τους «ερυθρόλευκους» στην κορυφή με 27 βαθμούς.</p>
      <p>
        <a href="https://www.in.gr/2019/11/24/greece/ponokefalos-gia-tin-el-oi-sklires-katalipseis-enopsei-epeteiou-grigoropoulou/">Δείτε επίσης: Λαμία : Πονοκέφαλος για την ΕΛ.ΑΣ. οι «σκληρές» καταλήψεις ενόψει επετείου Γρηγορόπουλου</a>
      </p>
      <p>Από εκεί και έπειτα, η ΑΕΚ ήρθε ισόπαλη στο ΟΑΚΑ με 1-1 κόντρα στον Άρη και παρέμεινε στην 3η θέση της βαθμολογίας με 18 πόντους, ενώ οι Θεσσαλονικείς είναι στην 4η θέση μαζί με ΟΦΗ και Ξάνθη στους 16 βαθμούς.</p>
      <p>Παναιτωλικός και Παναθηναϊκός ήρθαν ισόπαλοι με 0-0 στο Αγρίνιο, με τους «πράσινους» να είναι 10οι με 13 βαθμούς, μαζί με Λαμία και Βόλο, ενώ οι Αγρινιώτες έφτασαν στους τέσσερις βαθμούς.</p>
      <p>Ο Ατρόμητος επικράτησε με 2-1 του ΟΦΗ στο Περιστέρι και ανέβηκε στην 8η θέση με 14 βαθμούς, όντας στο -2 από την προνομιούχο πρώτη εξάδα. Χωρίς τέρματα έληξε η αναμέτρηση Αστέρας Τρίπολης-Βόλος.</p>
      <p>Την επόμενη αγωνιστική φυσικά την παράσταση κλέβει το σπουδαίο ντέρμπι τίτλου ανάμεσα στον Ολυμπιακό και τον ΠΑΟΚ στο «Γ. Καραϊσκάκης», την Κυριακή 1η Δεκεμβρίου στις 19:30. Οι δύο ομάδες πάνε ισόβαθμες στο μεγάλο ματς και θα πέσουν… κορμιά για τη νίκη που θα δώσει αέρα τριών βαθμών στην κορυφή σε αυτόν που θα επικρατήσει.</p>
      <p>Δείτε τα αποτελέσματα της 11ης αγωνιστικής:</p>
      <p>Σάββατο (23/11)</p>
      <p>Πανιώνιος – Ολυμπιακός 1-1<br/>Λαμία – Ξάνθη 1-0</p>
      <p>Κυριακή (24/11)</p>
      <p>Ατρόμητος – ΟΦΗ 2-1</p>
      <p>Αστέρας Τρίπολης – Βόλος 0-0<br/>ΠΑΟΚ – ΑΕΛ 1-0<br/>ΑΕΚ – Άρης 1-1<br/>Παναιτωλικός – Παναθηναϊκός 0-0</p>
      <p>Η βαθμολογία μετά από 11 αγωνιστικές:</p>
      <figure>
        <img src="https://www.in.gr/wp-content/uploads/2019/11/%CE%9A%CE%B1%CF%84%CE%B1%CE%B3%CF%81%CE%B1%CF%86%CE%AE-257-1.jpg"/>
      </figure>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
    </article>
  </body>
</html>