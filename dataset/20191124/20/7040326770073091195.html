<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.karar.com/guncel-haberler/validen-bacak-bacak-ustune-atan-ogretmene-sen-ogretmen-misin-birader-1393719"/>
    <meta property="og:site_name" content="Karar.com"/>
    <meta property="article:published_time" content="2019-11-24T20:20:00+00:00"/>
    <meta property="og:title" content="Vali'den bacak bacak üstüne atan öğretmene: Sen öğretmen misin birader?"/>
    <meta property="og:description" content="Konya Valisi Cüneyit Orhan Toprak, 24 Kasım Öğretmenler Günü dolayısıyla katıldığı etkinlikte karşısında bacak bacak üstüne atarak oturuyor diye bir öğretmeni kaba ifadelerle azarladı: “Sen öğretmen misin birader?”"/>
  </head>
  <body>
    <article>
      <h1>Vali'den bacak bacak üstüne atan öğretmene: Sen öğretmen misin birader?</h1>
      <address>
        <time datetime="2019-11-24T20:20:00+00:00">24 Nov 2019, 20:20</time>
      </address>
      <p>
        <b>Konya Valisi Cüneyit Orhan Toprak, 24 Kasım Öğretmenler Günü dolayısıyla katıldığı etkinlikte karşısında bacak bacak üstüne atarak oturuyor diye bir öğretmeni kaba ifadelerle azarladı: “Sen öğretmen misin birader?”</b>
      </p>
      <p>24 Kasım Öğretmenler Günü için Konya’da düzenlenen törene Konya Valisi Cüneyit Orhan Toprak damga vurdu. Selçuklu Kongre Merkezi’nde düzenlenen törende konuşan Cüneyit Orhan Toprak, kendisini ayak ayak üstüne atarak dinleyen öğretmene tepki gösterdi.</p>
      <figure>
        <iframe src="https://www.youtube.com/embed/PYuf-Znl7V8" width="685" height="384" data-service="Youtube" scrolling="no"/>
      </figure>
      <p>Kürsüde öğretmeni işaret eden vali, “Sen öğretmen misin birader? Öğretmen gibi otur da bir görelim ya… Allah Allah! Yani böyle güzel duygularla geliyoruz, güzel hareketlerle karşılaşmak isteriz, ayağını dikip de valinin karşısında oturmak değil… Allah’ım yarabbim ya. Bu kadar eğitim ordusunu geliyorsun, burada rencide ediyorsun. Beni değil, arkadaşlarını rencide ediyorsun. Bana göre hava hoş. Biz hâlâ ilkokul öğretmenimizin bize söylediği düstur edindiğimiz hareketle hayatımızı devam ettiriyoruz. Öyle öğretmenler görmek istiyoruz. Yalan mı arkadaşlar, yalansa yalan deyin ya” dedi.</p>
      <p>Vali Toprak, bu sözleri üzerine alkışlanırken kürsüden seslendiği öğretmenin de konuşmayı dinlediği görüldü.</p>
    </article>
  </body>
</html>