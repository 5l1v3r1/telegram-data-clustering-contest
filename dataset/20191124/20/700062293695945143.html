<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.madata.gr/diafora/technology/715046-poies-einai-oi-kalyteres-ores-gia-na-kaneis-post-se-Facebook-kai-Instagram.html"/>
    <meta property="og:site_name" content="madata.gr"/>
    <meta property="article:published_time" content="2019-11-24T20:26:00+00:00"/>
    <meta property="og:title" content="Ποιες είναι οι καλύτερες ώρες για να κάνεις post σε Facebook και Instagram"/>
    <meta property="og:description" content="Δεν είναι όλες οι ώρες και οι μέρες οι καταλληλότερες για να προωθήσετε με επιτυχία τις ανακοινώσεις σας και για να περάσετε το μήνυμά σας. Ο"/>
  </head>
  <body>
    <article>
      <h1>Ποιες είναι οι καλύτερες ώρες για να κάνεις post σε Facebook και Instagram</h1>
      <address>
        <time datetime="2019-11-24T20:26:00+00:00">24 Nov 2019, 20:26</time>
      </address>
      <p>Δεν είναι όλες οι ώρες και οι μέρες οι καταλληλότερες για να προωθήσετε με επιτυχία τις ανακοινώσεις σας και για να περάσετε το μήνυμά σας.</p>
      <p>Ο Δημήτρης Στραγαλάς, Head of Social Media της Cloudevo, της ταχύτερα αναπτυσόμενης εταιρίας digital growth στην Ελλάδα μας δίνει τις απαντήσεις μέσα από τον παρακάτω οδηγό.</p>
      <p>"Ανάλογα το κανάλι υπάρχουν συγκεκριμένες ώρες και μέρες που το περιεχόμενό μας μπορεί να συγκεντρώσει τα περισσότερα likes ή να έχει την μεγαλύτερη διαδραστικότητα μεταξύ των χρηστών".</p>
      <p>
        <b>Ποια είναι η καλύτερη ώρα για να ποστάρουμε στο Facebook;</b>
      </p>
      <p>Σύμφωνα με έρευνες οι καλυτερες ώρες ειναι μεταξύ 12μμ - 4μμ ενώ η αμέσως καλύτερη ώρα είναι 9 το πρωί.</p>
      <p>Ο λόγος είναι γιατί κατά τις μεσημεριανές ώρες οι χρήστες του Facebook κάνουν διάλειμμα από την εργασία τους με αποτέλεσμα να αφιερώνουν χρόνο στο timeline τους.</p>
      <p>Ποιες είναι οι καλύτερες μέρες για αναρτήσεις στο Facebook</p>
      <p>Οι καλύτερες μέρες είναι η Τετάρτη, η Πέμπτη και η Παρασκευή κυρίως γιατί βρισκόμαστε πιο κοντά στο Σαββατοκύριακο και η ψυχολογία των χρηστών είναι "ανεβασμένη". Η καλύτερη μέρα από πλευράς διαδραστικότητας (σχόλια, likes, shares) όπως εύκολα μπορεί να καταλάβει κανείς είναι η Παρασκευή.</p>
      <p>
        <b>Instagram</b>
      </p>
      <p>Το Instagram έχει μια αμεσότητα με πλούσιο φωτογραφικό και οπτικοακουστικό υλικό το οποίο οι χρήστες χρησιμοποιούν πολύ εύκολα σχεδόν οποιαδήποτε στιγμή της ημέρας.</p>
      <p>Ωστόσο, οι καλύτερες ώρες δημοσίευσης περιεχομένου είναι από τις 11πμ μέχρι τη 1μμ ενώ ιδιαίτερα υψηλά ποσοστά διαδραστικότητας έχουν οι δημοσιεύσεις που γίνονται στις 2 τα ξημερώματα. Μάλιστα. Δεν έχει γίνει κάποιο λάθος: 2 τα ξημερώματα όσο παράξενο και αν ακούγεται.</p>
      <p>Κατά την διάρκεια της ημέρας γίνονται τα περισσότερα ποσταρίσματα με αποτέλεσμα πολλά να χάνονται στο βυθό του timeline και να μειώνονται οι πιθανότητες ο χρήστης να έρθει σε "επαφή" μαζί τους. Αντιθέτως, μπορείτε να πιάσετε στον ύπνο τον ανταγωνισμό και να κάνετε ποσταρίσματα την συγκεκριμένη ώρα προκειμένου να βρεθείτε στην κορυφή του timeline το πρωί όταν ο χρήστης θα ελέγξει το λογαριασμό του.</p>
      <p>Οι μεσημεριανές ώρες είναι εξίσου καλές διότι οι χρήστες θέλουν να αλλάξουν παραστάσεις από την δουλειά.</p>
      <p>Οι καλύτερες μέρες είναι η Δευτέρα, η Τετάρτη, η Πέμπτη και η Παρασκευή. Ο λόγος είναι ότι οι χρήστες θέλουν να ξεκινήσουν πιο χαλαρά την εβδομάδα τους και να μην πέσουν κατευθείαν στη δουλειά ενώ η Τετάρτη έχει τα καλύτερα αποτελέσματα διότι όπως είπαμε και για το Facebook, ωδεύουμε πιο κοντά στο Σαββατοκύριακο και η διάθεση των χρηστών είναι πολύ καλή.</p>
      <p>
        <b>Twitter</b>
      </p>
      <p>Οι καλύτερες ώρες είναι είτε στις 12 το μεσημέρι ή 6-7 το απόγευμα. Το Twitter είναι ιδανικό για μικρές ειδήσεις και περιεχόμενο που εύκολα μπορεί να δει ο χρήστης ιδιαίτερα αφού τελειώσει την εργασία του.</p>
      <p>Οι καλύτερες μέρες είναι Δευτέρα με Πέμπτη ιδιαίτερα αν μιλάμε για τον B2B κλάδο.</p>
      <p>Σύμφωνα με τον υπεύθυνο της Cloudevo, είναι απαραίτητο να ελέγχουμε τα στατιστικά στοιχεία των σελίδων μας στα social media και να κάνουμε πιο ενδελεχή έρευνα αναζητώντας ποιες είναι οι καταλληλότερες μέρες και ώρες για να προωθήσουμε το περιεχόμενο μας. Τέλος, "οι παραπάνω πληροφορίες δεν είναι αρκετές από μόνες τους. Είναι εξίοσου απαραίτητο να έχουμε επίγνωση και για το είδος του περιεχομένου που σκοπεύουμε να δημοσιεύσουμε. Πρέπει πάντα να επιδιώκουμε να βρούμε την χρυσή τομή".</p>
      <p>Πηγή: protothema.gr</p>
    </article>
  </body>
</html>