<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/koumoutsakos_gia_to_prosfygiko_h_ellada_kai_h_europi_tha_prepei_na_proetoimastoun_gia_ola_ta_senaria-589336/"/>
    <meta property="og:site_name" content="Real.gr"/>
    <meta property="article:published_time" content="2019-11-24T20:12:00+00:00"/>
    <meta property="og:title" content="Κουτσούμπας: Εγκληματικό το συνεχιζόμενο εμπάργκο εναντίον της Κούβας"/>
    <meta property="og:description" content="Συνέντευξή στο Spiegel Online παραχώρησε ο αναπληρωτής υπουργός Προστασίας του Πολίτη και υπεύθυνος για θέματα Μεταναστευτικής Πολιτικής, Γιώργος Κουμουτσάκος."/>
  </head>
  <body>
    <article>
      <h1>
        <a href="https://www.real.gr/politiki/arthro/koutsoumpas_egklimatiko_to_synexizomeno_empargko_enantion_tis_koubas-589333/">Κουτσούμπας: Εγκληματικό το συνεχιζόμενο εμπάργκο εναντίον της Κούβας</a>
      </h1>
      <address><time datetime="2019-11-24T20:12:00+00:00">24 Nov 2019, 20:12</time> by <a rel="author">Deutsche Welle</a></address>
      <p>
        <b>Συνέντευξή στο Spiegel Online παραχώρησε ο αναπληρωτής υπουργός Προστασίας του Πολίτη και υπεύθυνος για θέματα Μεταναστευτικής Πολιτικής, Γιώργος Κουμουτσάκος.</b>
      </p>
      <p>«Η Άγκυρα επανειλημμένα απειλεί την Ευρώπη ότι θα ανοίξει της πύλες της στους πρόσφυγες (…) Όταν κάποιος το επαναλαμβάνει διαρκώς, τότε οι πρόσφυγες, οι μετανάστες και οι διακινητές βλέπουν ευκαιρίες» σημειώνει αναφορικά με την Τουρκία συμπληρώνοντας ότι «και στο παρελθόν ο Τούρκος πρόεδρος έκανε παρόμοιες δηλώσεις, αλλά ποτέ τόσο επίμονες. Δεν είναι μόνο το περιεχόμενο, αλλά και η συχνότητα των απειλών που μας ανησυχούν. Ειδικά καθώς γίνονται σε μια εποχή, κατά την οποία οι σχέσεις της ΕΕ και της Τουρκίας δεν είναι οι καλύτερες. Δεν θα δραματοποιήσω, αλλά ούτε και θα υποτιμήσω τον κίνδυνο. Αλλά η Ελλάδα και η Ευρώπη θα πρέπει να προετοιμαστούν για όλα τα σενάρια».</p>
      <p>Aναφορικά με τα σχέδια της νέας κυβέρνησης για κλείσιμο των υπαρχόντων hotspot στα νησιά και τη δημιουργία νέων, κλειστών κέντρων κράτησης για μετανάστες που πρόκειται να απελαθούν ο Γ. Κουμουτσάκος αναφέρει: «Η κράτηση δεν θα υπερβαίνει το ανώτατο όριο που επιτρέπει η ευρωπαϊκή και η εθνική νομοθεσία.</p>
      <p>Σχετικά με τις πρόσφατες τουρκικές αιτιάσεις για παράνομα push-back δεκάδων χιλιάδων αιτούντων άσυλο, ο Γ. Κουμουτσάκος απαντά: «Διάβασα το δημοσίευμα. Η απάντησή μου είναι ότι η Ελλάδα σέβεται πλήρως τις διεθνείς υποχρεώσεις της και το διεθνές δίκαιο. Εκείνοι που μας κατηγορούν δεν έχουν το ίδιο ιστορικό».</p>
      <p>Στη συνέχεια ο έλληνας αναπληρωτής υπουργός τονίζει αναφορικά με την «ανεξέλεγκτη» κατάσταση στα νησιά του Αιγαίου ότι «αν συνεχίσουν να φτάνουν στα ήδη υπερπλήρη νησιά κι άλλοι άνθρωποι, τότε, ναι, η κατάσταση θα γίνει ανεξέλεγκτη. Ο χειμώνας πλησιάζει και οι ροές αναμένεται να μειωθούν σημαντικά, κάτι που μας δίνει χρόνο για να βελτιώσουμε τις συνθήκες. Από την Ελλάδα δεν θα υπάρξουν άλλες σκληρές εικόνες».</p>
    </article>
  </body>
</html>