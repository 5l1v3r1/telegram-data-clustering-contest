<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/sotia-celebrului-fotbalist-din-generatia-de-aur-rupe-tacerea-m-a-dat-afara-din-casa-20098587"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T20:19:30+00:00"/>
    <meta property="og:title" content="Soția celebrului fotbalist din “Generația de aur” rupe tăcerea: “M-a dat afară din casă!”"/>
    <meta property="og:description" content="Ionel Ganea și-ar fi părăsit familia pentru o femeie care este cu doi ani mai în vârstă decât fiica lui, Ioana. Dana Iaru, încă soția celebrului fotbalist"/>
  </head>
  <body>
    <article>
      <h1>Soția celebrului fotbalist din “Generația de aur” rupe tăcerea: “M-a dat afară din casă!”</h1>
      <address><time datetime="2019-11-24T20:19:30+00:00">24 Nov 2019, 20:19</time> by <a rel="author">Răzvan Scarlat</a></address>
      <p>
        <b>Ionel Ganea și-ar fi părăsit familia pentru o femeie care este cu doi ani mai în vârstă decât fiica lui, Ioana. Dana Iaru, încă soția celebrului fotbalist din “Generația de aur”, a rupt tăcerea și a povestit calvarul prin care a trecut. <a href="https://www.cancan.ro/">CANCAN.RO, site-ul nr. 1 din România</a>, vă prezintă declarații super-exclusive.</b>
      </p>
      <p><b>(VEZI AICI:</b> <a href="https://www.cancan.ro/sotia-l-a-facut-praf-la-divort-pe-celebrul-fotbalist-din-generatia-de-aur-el-a-pus-un-capac-de-piatra-pe-inima-si-sufletul-meu-20064994"><b>SOȚIA L-A FĂCUT PRAF LA DIVORȚ PE CELEBRUL FOTBALIST DIN ”GENERAȚIA DE AUR”: ”EL A PUS UN CAPAC DE PIATRĂ PE INIMA ȘI SUFLETUL MEU!”</b></a>)</p>
      <p>Dana şi Ionel Ganea au împreună doi copii, Ioana și George, în prezent majori. Lanțul de iubire, însă, s-a rupt, iar între ei nu ar mai exista cale de împăcare. Divorțul este iminent. Cuplul va ajunge, din nou, în fața magistraților, pentru un nou termen, în această săptămână.</p>
      <p>Soția fostului mare fotbalist trage speranțe că, într-un final, va deveni femeie liberă. Situația este însă complicată. <a href="https://www.cancan.ro/"><b>CANCAN.RO, site-ul nr. 1 din România</b></a>, a intrat în posesia unor informații uluitoare. Toate confirmate de Dana Iaru, femeia cu care fostul “tricolor” este însurat de mai bine de 24 de ani!</p>
      <p>Divorțul dintre ei nu este deloc unul simplu. Asta din cauza faptului că Ionel Ganea ar fi un personaj care nu uită și nu iartă. <b>(CITEȘTE ȘI: </b><a href="https://www.cancan.ro/fostul-fotbalist-sotia-au-primit-ragaz-pentru-impacare-dar-primele-declaratii-eu-raman-ferma-19969216"><b>FOSTUL FOTBALIST &amp; SOȚIA AU PRIMIT RĂGAZ PENTRU ÎMPĂCARE, DAR… PRIMELE DECLARAȚII: ”EU RĂMÂN FERMĂ!”</b></a>)</p>
      <h3>Și-ar fi alungat soția, fiica și nepotul din casă!</h3>
      <p>Prin intermediul celebrei adrese <a href="https://pont.cancan.ro/">pont@cancan.ro</a>, <a href="http://cancan.roâ/">site-ul nr. 1 din România</a> a intrat în posesia unor noi amănunte legate de relația dintre Dana Iaru și Ionel Ganea. Potrivit unor surse din apropierea celor doi, fostul internațional și-ar fi alungat soția, dar și fiica din casă! În prezent, ex-fotbalistul ar avea o legătură amoroasă cu o altă femeie.</p>
      <p>“<b><i>Habar nu am cu cine trăiește. Și chiar nu mă interesează, este strict problema lui ce face cu viața personală. Pentru mine este un capitol steril. M-a dat afară din casă. Și pe mine, dar și pe fiică și nepot. Mie mi-a interzis să mai intru în vreo casă încă de anul trecut. Pe Ioana și pe nepotul meu i-a scos afară încă dinainte ca băiețelul să facă un an, mai exact pe 1 noiembrie</i></b>”, a spus Dana Iaru pentru <a href="https://www.cancan.ro/"><b>CANCAN.RO, site-ul nr. 1 din România</b></a>.</p>
      <p>Altfel, Ionel Ganea și-ar fi găsit, deja, o parteneră. Ar fi cu doar doi ani mai mare decât fiica lui, Ioana, și ar fi devenit o prezență constantă la casa din Gura Văii, una dintre proprietățile fostului internațional român.</p>
      <p><b>(NU RATA</b>: <a href="https://www.cancan.ro/declaratii-naucitoare-adevarul-despre-divortul-din-familia-lui-ganea-e-halucinant-fostul-fotbalist-si-a-batut-sotia-la-cina-din-cauza-ca-17501765"><b>DECLARAŢII NĂUCITOARE. ADEVĂRUL DESPRE DIVORŢUL DIN FAMILIA LUI GANEA</b></a>)</p>
      <p>În această săptămână, Dana Iaru și Ionel Ganea au o nouă înfățișare la Tribunal. În urma căreia femeia trage speranțe că, în sfârșit, va divorța.</p>
      <h3>În 2017, Dana a cerut ordin de protecție</h3>
      <p>Dana și Ionel Ganea au ajuns pentru a treia oară în fața magistraților. Cuplul a mai fost aproape de separare în 2010 și 2017. Acum, femeia este hotărâtă și exclude din start o împăcare. Susține că i-ar fi acordat ex-fotbalistului multe șanse, de care acesta nu ar fi știut să profite. Cel mai probabil, în lunile următoare, separarea va deveni oficială.</p>
      <p>“<b><i>Despre motivele de divorț nu are rost să vorbesc, având în vedere că toată lumea îl cunoaște. Cert este că din august 2018 am intrat din nou în conflict. Șanse de împăcare nu mai sunt! Au fost, dar nu a știut să profite de ele.</i></b></p>
      <p><b><i>Atât divorțul, cât și partajul vor fi foarte grele, că doar este vorba despre o persoană cu influență. Am cerut inclusiv ordin de protecție în 2017, dar fără rezultat, pe motiv că nu sunt suficiente probe la dosar. Dar ordin de protecție nu cere nimeni aiurea! Că doar nu am cerut că m-a invitat la o cafea…</i></b>”, ne-a declarat Dana Ganea în luna martie.</p>
      <p><b>(VEZI AICI:</b> <a href="https://www.cancan.ro/mega-scandal-in-divortul-unui-cunoscut-atacant-al-generatiei-de-aur-si-a-alungat-sotia-din-casa-19955799"><b>MEGA-SCANDAL ÎN DIVORȚUL UNUI CUNOSCUT ATACANT AL ”GENERAȚIEI DE AUR”! ȘI-A ALUNGAT SOȚIA DIN CASĂ?!)</b></a></p>
      <h3>A ajuns la spital după proces!</h3>
      <p>Scene de panică s-au petrecut în sala de judecată, în primăvară, când a avut loc un alt termen al procesului de divorț dintre cei doi. La un moment dat, fostului fotbalist i s-a făcut rău și a fost transportat de urgență la spital. Martorii au povestit că un echipaj al Jandarmeriei a intervenit la fața locului.</p>
      <p>În timp ce cadrele medicale au susținut că este posibil să fi făcut o criză de epilepsie, martorii au spus că fostul fotbalist ar fi fost băut. Ionel Ganea a ajuns la Unitatea de Primiri Urgențe a Spitalului Municipal Făgăraș, după ce a leșinat. Incidentul a avut loc în sediul Judecătoriei Făgăraș.</p>
      <p>“<b><i>Sunt bine, nu mai sunt la spital. Sunt acasă. Am leșinat în sala de judecată de bucurie pentru că fiul meu a dat două goluri ieri, în meciul Astra</i></b>”, a fost reacția lui Ionel Ganea după incident.</p>
      <p><b>(CITEȘTE ȘI:</b> <b><a href="https://www.cancan.ro/cunoscutul-fotbalist-a-divortat-in-secret-a-castigat-custodia-mops-ului-19955106">CUNOSCUTUL FOTBALIST A DIVORȚAT ÎN SECRET + A CÂȘTIGAT ”CUSTODIA” MOPS-ULUI)</a></b></p>
      <h3>Cine este Ionel Ganea</h3>
      <p>Cu 45 de meciuri şi 19 goluri pentru reprezentativa României, Ionel Ganea a fost unul dintre cei mai prolifici atacanți. În CV-ul său găsim echipe precum Universitatea Craiova, Rapid, VfB Stuttgart, Wolverhampton și Dinamo. În prezent este antrenor, fără angajament. Ultima echipă pe care a pregătit-o a fost ACS Poli Timișoara, din Liga a II-a. În martie 2008 a fost decorat cu Ordinul “Meritul Sportiv” clasa a III-a, pentru rezultatele obținute la turneele finale din perioada 1990-2000 și pentru întreaga activitate.</p>
      <p>
        <b>Cine deţine informaţii despre acest subiect este rugat să ne scrie la <a href="https://pont.cancan.ro/">pont@cancan.ro</a> sau pe Whatsapp la 0741 CANCAN (226.226)</b>
      </p>
    </article>
  </body>
</html>