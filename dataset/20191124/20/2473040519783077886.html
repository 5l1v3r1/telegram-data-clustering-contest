<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.wall-street.ro/articol/Start-Up/247103/galani-gemelli-shoes-de-pe-bancile-scolilor-nu-apar-alti-cizmari-din-pacate.html"/>
    <meta property="og:site_name" content="Wall-Street"/>
    <meta property="article:published_time" content="2019-11-24T20:00:11+00:00"/>
    <meta property="og:title" content="Galani, Gemelli Shoes: De pe bancile scolilor nu apar alti cizmari, din pacate"/>
    <meta property="og:description" content="Mihaela Galani are 30 de ani, masteranda in Comunicare si Relatii Interculturale in Spatiul European. De la 24 de ani, a decis sa aleaga calea antreprenoriatului, desi spune ca nu crede neaparat in aceasta titulatura, prin preluarea afacerii Gemelli Shoes de la parinti si, treptat, l-a facut sa creasca."/>
  </head>
  <body>
    <article>
      <h1>Galani, Gemelli Shoes: De pe bancile scolilor nu apar alti cizmari, din pacate</h1>
      <address><time datetime="2019-11-24T20:00:11+00:00">24 Nov 2019, 20:00</time> by <a rel="author">Alex Goaga</a></address>
      <p>
        <b>Mihaela Galani are 30 de ani, masteranda in Comunicare si Relatii Interculturale in Spatiul European. De la 24 de ani, a decis sa aleaga calea antreprenoriatului, desi spune ca nu crede neaparat in aceasta titulatura, prin preluarea afacerii Gemelli Shoes de la parinti si, treptat, l-a facut sa creasca.</b>
      </p>
      <p><a href="https://gemellishoes.eu/">Gemelli Shoes</a> este un business de pantofi croiti manual, in Romania, cu forta de munca autohtona si dupa modele locale.</p>
      <p><b>WALL-STREET.ro</b>: Cum ai inceput business-ul si ce te-a motivat sa iti doresti antreprenoriatul?<br/><b>Mihaela Galani</b>: Acum ca ma intrebi, realizez ca nu a existat un “start” la o data anume. Am preluat impreuna cu sora mea, din mers, business-ul parintilor si, treptat, l-am facut sa creasca.</p>
      <p>Nu mi-am dorit antreprenoriatul per se ci l-am capatat atunci cand am realizat ca rolul meu in echipa Gemelli este sa gasesc solutii la toate obstacolele aparute zilnic in cadrul afacerii. Nu cred in titulatura de antreprenor . Cred in implicare, primcipii de Business, ancorare in realitatea sociala si scopuri.</p>
      <p><b>W-S.ro:</b> Care au fost principalele provocari la inceput de drum si cum le-ai depasit? Care sunt principalele provocari in prezent?<br/><b>MG:</b> Principala provocare a fost sa credem in potentialul acestei meserii pe cale de disparitie. Consideram ca cei 18 ani de mentinere si evolutie pe piata reprezinta limitele depasite. In acest moment principala provocare este continuarea mecanizarii fluxului tehnologic.</p>
      <figure>
        <img src="https://img.wall-street.ro/image_thumbs/thumbs/005/005915f9902a16d77b9feefc4f356c09-822x0-00-65.jpg?v=1574421640"/>
      </figure>
      <p><b>W-S.ro</b>: Cate magazine fizice are Gemelli &amp; ce pondere din vanzari vine din online?<br/><b>MG</b>: In acest moment produsele Gemelli se gasesc in Constanta, Braila, Sibiu, Cluj si Oradea. 30% din vanzari vin din platforma online.</p>
      <p>
        <a href="https://www.wall-street.ro/special/retailarena/246965/2performant-romanii-au-preferat-sa-cumpere-de-pe-mobile-in-mod-special-produse-de-fashion-si-articole-pentru-copii.html">Citeste si:<br/>2Performant: Cum si ce au cumparat romanii de Black Friday 2019</a>
      </p>
      <figure>
        <img src="https://img.wall-street.ro/image_thumbs/thumbs/08c/08cee126bdbbfcf4aa3dc4530e9cd9a9-400x250-00-65.jpg?v=1574164490"/>
      </figure>
      <p><b>W-S.ro</b>: Prin ce incercati sa va diferentiati de concurenta acerba?<br/><b>MG:</b> In ultimii ani, compania a investit in produsul Gemelli nu pentru a se diferentia de concurenta, nu acesta a fost scopul. Strategia a fost aceea de a fi cat mai aproape de dorintele publicului Tinta. Ne-am dorit sa cunoastem profilul potentialului client Gemelli, pentru a-i oferi un produs care sa-l satisfaca. Colectiile Gemelli au la baza calitatea, diversitatea si conceptul “custom made” .</p>
      <p><b>W-S.ro</b>: Cum realizati productia si care sunt provocarile aici? Cati angajati aveti?<br/><b>MG</b>: Productia se realizeaza atat manual cat si mecanizat . Echipa Gemelli este format din 24 de angajati. Artizanii fabricii sunt cei care au reusit sa creasca compania. Meritul este in special al lor, pentru constanta si pasiune. Provocarile sunt legate de lipsa personalului calificat. De pe bancile scolilor nu apar alti cizmari, din pacate!</p>
      <p><b>W-S.ro</b>: Cum ai descrie tendintele in zona de incaltaminte? Ce isi doresc clientii mai mult sau mai diferit?<br/><b>MG</b>: In zona de fashion, implicit pe segmentul incaltaminte, tendintele ajung sa reprezinte un stil de viata. Impactul industriei de fashion, mereu in miscare, reuseste sa transforme intr-un mod impresionant si constant profilul cumparatorului. Clientul isi doreste de la un produs design, calitate, versatilitate si preturi rezonabile.</p>
      <p>Noi ne dorim de la clientul Gemelli sa regaseasca in produsul nostru calitatea, design-ul si profesionalismul la un pret corect.</p>
      <h3>Cresterea cosului mediu este influentata de modalitatea de prezentare a produselor</h3>
      <p><b>W-S.ro:</b> La cat se ridica cosul mediu si cum evolueaza acesta?<br/><b>MG</b>: Cosul mediu se ridica la 600 de lei. Cresterea vanzarilor atat fizic cat si online are la baza modalitatea de prezentare si diversitatea produselor. Factorii ce determina evolutia acestui proces sunt cei temporali (in functie de sezon) si factorii rationali, atunci cand clientul face raportul “calitate - pret“.</p>
      <p><b>W-S.ro:</b> Ce afaceri estimezi pentru 2019 si ce evolutie fata de 2018?<br/><b>MG:</b> 2018 a fost un an al investiilor. Compania a investit aproximativ 300.000 de euro in dezvoltare tehnologica cu ajutorul unui Program de Fonduri Europene, iar 2019 va fi un an de dezvoltare si expansiune la nivel national si international.</p>
      <p><b>W-S.ro</b>: In ce directii doresti sa dezvolti Gemelli, ce planuri de viitor ai?<br/><b>MG</b>: Gemelli isi mareste echipa constant. <b>Avem nevoie de forta de munca si suntem dispusi sa investim si sa instruim in generatii noi care inca mai cred in notiunea de “meserie si arta“.</b></p>
      <p>
        <a href="https://www.wall-street.ro/special/retailarena/246565/fashion-days-cu-afaceri-de-320-milioane-lei-intra-in-top-10-jucatori-de-fashion-din-romania.html">Citeste si:<br/>Fashion Days, singurul jucator online de fashion in top 10</a>
      </p>
      <figure>
        <img src="https://img.wall-street.ro/image_thumbs/thumbs/6b4/6b468ece0fbb2f89c42ef329fba81238-400x250-00-65.jpg?v=1573226596"/>
      </figure>
      <p>In anul 2020, Gemelli Shoes va deschide propriul showroom in Bucuresti, un showroom ce va avea ca si prim concept acela de “made-to-order shoes”, iar pe online suntem in pline negocieri cu una din cele mai mare platforme online din Romania si SE Europei.</p>
    </article>
  </body>
</html>