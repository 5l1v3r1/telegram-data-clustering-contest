<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/arakhamiia-pryhrozyv-zalyshyty-neefektyvnykh-sylovykiv-bez-shtaniv/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T20:53:00+00:00"/>
    <meta property="og:title" content="Арахамія пригрозив залишити «неефективних» силовиків «без штанів»"/>
    <meta property="og:description" content="Лідер фракції «Слуга народу» Давид Арахамія пригрозив «неефективним» правоохоронним органам подвійним зменшенням бюджету"/>
  </head>
  <body>
    <article>
      <h1>Арахамія пригрозив залишити «неефективних» силовиків «без штанів»</h1>
      <address>
        <time datetime="2019-11-24T20:53:00+00:00">24 Nov 2019, 20:53</time>
      </address>
      <p>Лідер фракції «Слуга народу» <b>Давид Арахамія</b> пригрозив «неефективним» правоохоронним органам подвійним зменшенням бюджету.<br/><br/>Про це він сказав під час брифінгу.<br/><br/>За його словами, високий запит українців на покарання для винних повинен конвертуватися в ефективну роботу силовиків, інакше фінансування скоротять, а деякі органи можуть розпустити.<br/><br/>«Це не погроза – це факт, який стосується всіх силовиків. Всі силовики приходять і хочуть збільшити фінансування на 30-40%, свій бюджет. І пояснюють, навіщо їм це потрібно. Але якщо немає взагалі розслідування справ, то навіщо їх тоді фінансувати? Навіщо державі фінансувати стільки «трибуквених» назв, що всі вже заплуталися. Необхідно їх тоді скорочувати, об’єднувати і мати менше органів, але більш ефективних», – пояснив нардеп.<br/><br/>Також Арахамія додав, що фінансування зменшать у разі неефективної роботи.<br/><br/>«Ми в два рази скоротимо їм бюджет. Я думаю, що буде так – це мій прогноз», – резюмував Арахамія.</p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fua.pershyi.news%2Fvideos%2F1084769195199603%2F&amp;show_text=0&amp;width=560" width="560" height="315" data-service="Facebook" scrolling="no"/>
      </figure>
      <p>Реклама</p>
    </article>
  </body>
</html>