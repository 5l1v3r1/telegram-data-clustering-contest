<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nczas.com/2019/11/24/odnaleziono-kolejne-ofiary-stanislawa-piotrowicza-pis-chce-zrobic-z-niego-sedziego-tk-osobiscie-przesluchiwal-ich-w-siedzibie-sb/"/>
    <meta property="og:site_name" content="Najwyższy Czas!"/>
    <meta property="article:published_time" content="2019-11-24T20:15:07+00:00"/>
    <meta property="og:title" content="Odnaleziono kolejne ofiary Stanisława Piotrowicza. PiS chce zrobić z niego sędziego TK! „Osobiście przesłuchiwał ich w siedzibie SB”"/>
    <meta property="og:description" content="Jest rok 1988. SB i milicjanci rozbili właśnie obóz młodych działaczy opozycyjnej KPN. Zostają przewiezieni do siedziby SB, gdzie na ich nieszczęście, osobiście przesłuchuje ich Stanisław Piotrowicz. 31 lat później Prawo i Sprawiedliwość wystawi tego człowieka jako kandydata na sędziego TK."/>
  </head>
  <body>
    <article>
      <h1>Odnaleziono kolejne ofiary Stanisława Piotrowicza. PiS chce zrobić z niego sędziego TK! „Osobiście przesłuchiwał ich w siedzibie SB”</h1>
      <address><time datetime="2019-11-24T20:15:07+00:00">24 Nov 2019, 20:15</time> by <a rel="author" href="https://nczas.com/author/sg/" target="_blank">SG</a></address>
      <p>
        <b>Jest rok 1988. SB i milicjanci rozbili właśnie obóz młodych działaczy opozycyjnej KPN. Zostają przewiezieni do siedziby SB, gdzie na ich nieszczęście, osobiście przesłuchuje ich Stanisław Piotrowicz. 31 lat później Prawo i Sprawiedliwość wystawi tego człowieka jako kandydata na sędziego TK.</b>
      </p>
      <p><i>– Wiesiek i dwie inne osoby były maglowane przez Piotrowicza. Rozmowa była dość sucha, nieprzyjemna –</i> mówi w rozmowie z „Faktem” Mariusz Ambroziak – za czasów PRL działacz podziemnej „Solidarności”, a potem poseł AWS.</p>
      <p>Sytuacja o której mowa rozegrała się w Cieklinie koło Jasła. Młodzi działacze KPN zorganizowali obóz dla opozycjonistów w tych okolicach.</p>
      <p>W nocy do domu, w którym ukrywali się działacze, wpadli z rewizją milicjanci i esbecy. Pochwycili opozycjonistów i przewieźli ich do siedziby SB, gdzie osobiście przesłuchiwał ich Stanisław Piotrowicz.</p>
      <p>Wbrew temu, co dziś opowiada były komunistyczny prokurator i prominentny polityk PiS, wcale nie stosował „taryfy ulgowej” w stosunku do działaczy podziemia.</p>
      <p><i>„Czy Piotrowicz, jak deklarował[…] umorzył tę sprawę? Czy pomógł opozycjonistom? Nic z tych rzeczy. Działacze skarżyli się potem, że był bardzo ostry”</i> – czytamy w „Fakcie”.</p>
      <p>Tę wersję zdarzeń potwierdzają inni obecni na miejscu zdarzenia działacze KPN.</p>
      <p><i>– Kiedyś Wiesiek mi o tym opowiadał, nawet notatki robiłem. Mówił, że był zatrzymany, a potem trafił na przesłuchanie do prokuratora Stanisława Piotrowicza –</i> mówi dziennikarzom Fakt24 Robert Nowicki, obecnie szef wydawnictwa Akces.</p>
      <p>Piotrowicz utrzymywał dotychczas, że brał udział tylko w dwóch sprawach politycznych: Antoniego Pikula (była to bardzo głośna sprawa) oraz Zofii Jankowskiej. Okazuje się, że człowiek, którego PiS rekomenduje na sędziego TK, czyli strażnika Konstytucji, może kłamać.</p>
      <p>Były prokurator z czasów PRL utrzymuje, że <i>„nie ma powodu się wstydzić”</i>.</p>
      <p>Źródło: Fakt.pl/Fakt24</p>
      <related>
        <h4>PODOBNE ARTYKUŁY</h4>
        <a href="https://nczas.com/2019/11/24/biejat-szefowa-sejmowej-komisji-rodziny-chce-adopcji-przez-pary-jednoplciowe-zostala-wybrana-glosami-pis-wideo/"/>
        <a href="https://nczas.com/2019/11/24/kod-wybral-nowego-przewodniczacego-wczesniej-odpowiadal-za-kulinarne-show-w-tvn-i-uczyl-niemieckiego/"/>
        <a href="https://nczas.com/2019/11/24/krwawa-bojka-w-tramwaju-motorniczy-i-pasazer-trafili-do-szpitala/"/>
        <a href="https://alaluna.pl/newsy/godlewska-ostro-krytykuje-polakow-celebrytka-stworzyla-nowa-modlitwe-na-potrzeby-rodakow-xxi-wieku-18-bez-cenzury/"/>
        <a href="https://nczas.com/2019/11/24/piotr-zyla-komentuje-swoj-upadek-klasyczny-telemark-na-nosie-mialem-szczesliwe-skarpetki-foto/"/>
        <a href="https://nczas.com/2019/11/24/pis-straci-wiekszosc-w-sejmiku-podlaskim-efekt-uboczny-wygranej-do-sejmu/"/>
        <a href="https://nczas.com/2019/11/24/pis-i-psl-traca-poparcie-zyskuje-konfederacja-i-lewica-sondaz/"/>
        <a href="https://nczas.com/2019/11/24/nowe-swietne-informacje-o-stanie-zdrowia-piotra-zyly-biedny-poobdzierany-ale-bedzie-zyl-video/"/>
        <a href="https://nczas.com/2019/11/24/najbardziej-sfeminizowane-zawody-w-polsce-gdzie-rzadza-kobiety/"/>
      </related>
    </article>
  </body>
</html>