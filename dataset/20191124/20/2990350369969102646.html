<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.volynnews.com/ua/news/all/feykove-predstavnytstvo-Tesla-u-kyyevi-obmanulo-ukrayintsiv-na-12-mln/"/>
    <meta property="og:site_name" content="Волинські новини"/>
    <meta property="article:published_time" content="2019-11-24T20:25:00+00:00"/>
    <meta property="og:title" content="Фейкове представництво Tesla у Києві обмануло українців на 12 млн"/>
    <meta property="og:description" content="Прокуратура Києва завершила досудове розслідування у кримінальному провадженні за фактом незаконної діяльності двох осіб, які діяли від фейкового представництва компанії «Tesla Motors Inc» за ознаками кримінальних правопорушень, передбачених ч. ч. 2, 3, 4 ст. 190 та ч.2 ст.209 КК України"/>
  </head>
  <body>
    <article>
      <h1>Фейкове представництво Tesla у Києві обмануло українців на 12 млн</h1>
      <address>
        <time datetime="2019-11-24T20:25:00+00:00">24 Nov 2019, 20:25</time>
      </address>
      <p>Прокуратура Києва завершила досудове розслідування у кримінальному провадженні за фактом незаконної діяльності двох осіб, які діяли від фейкового представництва компанії «Tesla Motors Inc» за ознаками кримінальних правопорушень, передбачених ч. ч. 2, 3, 4 ст. 190 та ч.2 ст.209 КК України, інформує прокуратура Києва.<br/><br/>За версією слідства, вказані особи у період з 2017 по 2019 рік утворили в Україні низку компаній – псевдо представництв американської компанії «Tesla Motors Inc», використавши при цьому схожі назви.<br/><br/>Крім того, підозрювані розмістили на власному інтернет-ресурсі інформацію про продаж цінних паперів корпорації «Tesla», а також автомобілів цієї марки. У дійсності ніякого відношення до діяльності корпорації підозрювані не мали, ліцензії на провадження діяльності на фондовому ринку не отримували та правочинів з цінними паперами не здійснювали.<br/><br/>Усі грошові кошти, отримані від потенційних інвесторів, вказані особи привласнювали. За період реалізації шахрайської схеми підозрювані ошукали 25 потерпілих на суму понад 12 млн гривень. На даний момент підозрюваним оголошено про завершення досудового розслідування, відповідно вимог ст.290 КПК України.<br/><br/>Після ознайомлення з матеріалами кримінального провадження обвинувальний акт буде скеровано до суду.<br/><br/>Відповідно до ст. 62 Конституції України особа вважається невинуватою у вчиненні злочину і не може бути піддана кримінальному покаранню, доки її вину не буде доведено в законному порядку і встановлено обвинувальним вироком суду. Реклама</p>
    </article>
  </body>
</html>