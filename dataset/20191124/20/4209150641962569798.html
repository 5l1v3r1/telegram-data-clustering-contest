<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/svijet/Vikiliks-Izvjestaj-o-hemijskom-napadu-u-Siriji-laziran/570294?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T20:01:00+00:00"/>
    <meta property="og:title" content="Vikiliks: Izvještaj o hemijskom napadu u Siriji lažiran"/>
    <meta property="og:description" content="Portal Vikiliks objavio je pismo jednog od članova misije Organizacije za zabranu hemijskog oružja (OZHO) u Siriji šefu kabineta ove organizacije Robertu Fajervezeru. U poruci se napominje da njegove kolege iskrivljuju informacije o onome što se dogodilo u sirijskom gradu Duma 2018. godine."/>
  </head>
  <body>
    <article>
      <h1>Vikiliks: Izvještaj o hemijskom napadu u Siriji lažiran</h1>
      <address><time datetime="2019-11-24T20:01:00+00:00">24 Nov 2019, 20:01</time> by <a rel="author">N.N.</a></address>
      <p>Portal Vikiliks objavio je pismo jednog od članova misije Organizacije za zabranu hemijskog oružja (OZHO) u Siriji šefu kabineta ove organizacije Robertu Fajervezeru. U poruci se napominje da njegove kolege iskrivljuju informacije o onome što se dogodilo u sirijskom gradu Duma 2018. godine.</p>
      <p>Prema riječima autora pisma, u izmenjenoj verziji izveštaja organizacije, informacije su predstavljane selektivno. U odvojenim zaključcima takođe su navođeni lažni zaključci.</p>
      <p>Kao primjer on navodi redigovani dio izvještaja u kome se govori da misija koja je vodila istragu ima dokaze o korišćenju hlora u hemijskom napadu. Pri tome autor naglašava da su otkrivene samo male čestice materije koje se mogu naći u običnom izbjeljivaču. On smatra da je takva zamjenu pojmova licemerje.</p>
      <p>Kako je navedeno u originalnoj verziji izvještaja, misija nije pronašla dovoljno dokaza da je u balonima pronađenim na mjestu "napada" pronađena otrovna supstanca. Međutim, ovaj dio nedostaje u redigovanoj verziji.</p>
      <p>Osim toga, autor ističe da su u novoj verziji izveštaja izbačeni komentari komisije o simptomima žrtava, koji su se razlikovali od onih koji se mogu videti u slučaju hemijskog trovanja.</p>
      <p>Iz izveštaja je takođe u potpunosti izbrisan dio u kome se govorilo o postojanju balona na mestu incidenta. Bila je to analiza o tome da li su oni korišćeni za hemijski napad ili su se jednostavno nalazili na tom mjestu.</p>
      <p>Autor zaključuje da takve promjene u tekstu izveštaja povećavaju nivo pristrasnosti, koji može dovesti u sumnju reputaciju misije i organizacije.</p>
      <p>Vikiliks prenosi da je korigovanje konačnog teksta izvještaja moglo biti učinjeno na insistiranje tadašnjeg predsjednika OZHO-a, turskog diplomata Ahmeta Uzumdžuja.</p>
      <h3>Hemijski napad u Dumi</h3>
      <p>Zapad je optužio Damask za navodni hemijski napad na sirijski grad Duma 7. aprila 2018. I zaprijetio vojnim napadima. Kao dokaz hemijskog napada organizacija Beli šlemovi koristila je kadrove na kojima se vide stanovnici Dume, među kojima su i djeca, koju su navodno pokušavaju da spase ljekari od djelovanja otrovnih supstanci. Kasnije su ljudi koji se vide na snimcima saopštili da nisu vidjeli nikakav napad. Jedan od njih je ispričao da su nepoznati ljudi posijali paniku u gradu nakon čega su pokušali da okupe ljude u bolnici. Tamo su ih polivali vodom ne dajući nikakva objašnjenja, a nakon toga ih pustili kući. Ljekari koji su u tom trenutku radili u bolnici potvrdili su da pacijenti nisu imali simptome hemijskog napada.</p>
      <p>Ministarstvo spoljnih poslova Rusije saopštilo je da je cilj ovakvog širenja dezinformacija o upotrebi otrovnih supstanci od strane sirijske vojske da se zaštite teroristi i opravdaju eventualni napadi spolja. Pri tome je Generalštab Oružanih snaga Rusije prije toga govorio teroristi u Istočnoj Guti pripremaju provokacije insceniranja upotrebe "hemijskog oružja".  </p>
      <p>
        <i>
          <a href="https://rs-lat.sputniknews.com/svet/201911241121223487-vikiliks-otkriva-izvestaj-o-hemijskom-napadu-u-siriji-laziran/">(Sputnjik)</a>
        </i>
      </p>
    </article>
  </body>
</html>