<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://odatv.com/validen-24-kasimda-ogretmene-azar-24111953.html"/>
    <meta property="og:site_name" content="OdaTV"/>
    <meta property="article:published_time" content="2019-11-24T20:52:00+00:00"/>
    <meta property="og:title" content="Vali'den 24 Kasım'da öğretmene azar"/>
    <meta property="og:description" content="Konya'da kutlanan 24 Kasım Öğretmenler Günü'nde Vali Cüneyit Orhan Toprak, konuşma yapacağı sırada karşısında bacak bacak üstüne attı diye bir öğretmeni herkesin içersinde azarladı... Vali Toprak'ın uyardığı kişinin yerel gazeteci olduğu ortaya çıktı."/>
  </head>
  <body>
    <article>
      <h1>Vali'den 24 Kasım'da öğretmene azar</h1>
      <h2>Konya'da kutlanan 24 Kasım Öğretmenler Günü'nde Vali Cüneyit Orhan Toprak, konuşma yapacağı sırada karşısında bacak bacak üstüne attı diye bir öğretmeni herkesin içersinde azarladı... Vali Toprak'ın uyardığı kişinin yerel gazeteci olduğu ortaya çıktı.</h2>
      <address>
        <time datetime="2019-11-24T20:52:00+00:00">24 Nov 2019, 20:52</time>
      </address>
      <p>Konya'da kutlanan 24 Kasım Öğretmenler Günü'nde Vali Cüneyit Orhan Toprak, konuşma yapacağı sırada karşısında bacak bacak üstüne attı diye bir öğretmeni herkesin içersinde azarladı.</p>
      <p>Bu duruma sinirlenen Toprak, <b>"Sen öğretmen misin birader? Öğretmen gibi otur da bir görelim"</b> dedi.</p>
      <p>Valinin bu tavrının ardından salon adeta buz kesti.</p>
      <p>
        <b>İşte o anlar:</b>
      </p>
      <figure>
        <a href="https://odatv.com/vid_video.php?id=8H246">
          <img src="https://odatv.com/images2/2019_11/2019_11_24/video_ikon(1).jpg"/>
        </a>
      </figure>
      <p>
        <b>UYARDIĞI KİŞİ GAZETECİ ÇIKTI</b>
      </p>
      <p>Törenin ardından valilik tarafından yapılan araştırmada bacak bacak üstüne atan kişinin, yerel bir gazetede çalışan muhabir olduğu ortaya çıktı. Vali Toprak, yaptığı yazılı açıklamada,  programda üzücü bir olay yaşandığını belirterek, şunları kaydetti:</p>
      <p>
        <b>“Öğretmenler Günü münasebetiyle düzenlenen ve çok güzel geçen program esnasında maalesef üzücü bir gelişme yaşanmıştır. Programdaki konuşmam sırasındaki protokolde oturan bir kişinin oturma biçiminin asgari nezaket ölçülerinin çok ötesinde olması üzerine, kendisine öğretmen olup olmadığını sordum. Şahsın, başıyla olumlu işaret yapmasından sonra bir uyarım oldu. Ülkemize, bizlere ve tüm insanlığa emeği olan bütün öğretmenlerimizin bu kadar önemli bir günde yerel muhabir olduğunu öğrendiğimiz bir kişiden dolayı böyle bir durumla karşılaşmaları beni de derinden üzdü. Çok büyük bir heyecan ve mutlulukla geldiğimiz törende, öğretmen olmasa dahi bu tip bir oturuş şekli orada bulunan herkese karşı da uygun görülemezdi. Program yaklaşık 2 bin öğretmenimizin bulunduğu ortamda çok coşkulu, mutlu ve heyecanlı şekilde devam etmiştir.”</b>
      </p>
      <p>
        <b>Odatv.com</b>
      </p>
      <p><a href="https://twitter.com/share?ref_src=twsrc%5Etfw">Tweet<br/></a><br/>37,245 Bu habere tepkiniz: <br/> </p>
      <p> </p>
    </article>
  </body>
</html>