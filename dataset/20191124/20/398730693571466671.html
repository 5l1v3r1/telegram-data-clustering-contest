<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/sport/ishockey/timra-vann-toppmote-tog-femte-raka/"/>
    <meta property="og:site_name" content="DN.SE"/>
    <meta property="article:published_time" content="2019-11-24T20:51:23+00:00"/>
    <meta property="og:title" content="Timrå vann toppmöte – tog femte raka"/>
    <meta property="og:description" content="Hemma mot tabelltrean Karlskoga kom femte raka segern för de rödklädda, som vann med 3–1."/>
  </head>
  <body>
    <article>
      <h1>Timrå vann toppmöte – tog femte raka</h1>
      <address><time datetime="2019-11-24T20:51:23+00:00">24 Nov 2019, 20:51</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Timrå fortsätter att sätta press på topplagen i hockeyallsvenskan.<br/>Hemma mot tabelltrean Karlskoga kom femte raka segern för de rödklädda, som vann med 3–1.<br/>Samtidigt fortsätter AIK att slira i botten.</b>
      </p>
      <p>Timrås poängkung Jonathan Dahlén visade vägen med sitt 1–0-mål bara en dryg minut in i den första perioden mot Karlskoga. Det var 21-åringens 13:e fullträff för säsongen och hans 32:a poäng totalt.</p>
      <p>Sebastian Ohlsson utökade sedan till 2–0 i samma period.</p>
      <p><b>En kvittering av Karlskoga</b> i powerplay drygt tre minuter in i andra perioden gav nerv, men när Marcus Hardegård dundrade in 3–1 i krysset i powerplay i början av tredje kunde gästerna inte återhämta sig.</p>
      <p>3–1 innebar Timrås andra seger mot Karlskoga den här säsongen.</p>
      <p>Timrå ligger fyra i tabellen, sju poäng efter serieledande Björklöven som har en match mer spelad och som tog sin sjätte raka seger genom att slå Kristianstad med 3–1 på hemmais.</p>
      <p><b>Längre ner i tabellen</b> lyckades Mora vinna, 6–5 borta mot Almtuna, efter åtta raka förluster.</p>
      <p>Desto tyngre för AIK, som är kvar som jumbo efter att ha åkt på ytterligare ett nederlag hemma mot Tingsryd. 1–4 på Hovet innebar AIK:s elfte förlust på de tolv senaste matcherna. Laget är sex poäng bakom nästjumbon Södertälje och har också sex poäng upp till Almtuna på säker mark.</p>
      <p>Modo gick upp som ny tvåa efter en 5–2-seger borta mot Karlskrona.</p>
    </article>
  </body>
</html>