<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159303_1.html"/>
    <meta property="og:site_name" content="Novsport"/>
    <meta property="article:published_time" content="2019-11-24T20:40:00+00:00"/>
    <meta property="og:title" content="Емери: Трябва да си върнем увереността"/>
    <meta property="og:description" content="&quot;Разбирам какво изпитват запалянковците към отбора и мен&quot;"/>
  </head>
  <body>
    <article>
      <h1>Емери: Трябва да си върнем увереността</h1>
      <address><time datetime="2019-11-24T20:40:00+00:00">24 Nov 2019, 20:40</time> by <a rel="author">Спортал</a></address>
      <p>След пети пореден двубой без победа в Премиър лийг мениджърът на Арсенал Унай Емери не е изненадан от негативното отношение на привържениците. В събота лондончани едва стигнаха до 2:2 у дома срещу Саутхамптън и вече са на 8 точки от четвъртата позиция. Късният гол на Александре Лаказет в 96-ата минута не промени отношението на феновете, които освиркаха тима и треньора.<br/><br/>“Разбирам какво изпитват запалянковците спрямо отбора и спрямо мен в частност - коментира Емери пред “Скай Спортс”. - Ще работя здраво, за да могат футболистите да отговорят с добра игра, с което да покажем, че можем да сме по-силни. В този мач феновете ни помагаха с подкрепата си, но на терена ние не отговорихме по същия начин, тъй като не демонстрирахме възможността ни да се борим.”<br/><br/>Съперникът отправи 21 изстрела към вратата на Бернд Лено и като по чудо не реализира трети гол. Според испанския наставник на домакините обаче тимът му е изиграл най-силните си 20 минути през сезона в началото на второто полувреме. “Моята работа е да анализирам нещата и да намирам решение на проблемите. Трябва да си върнем увереността. Един положителен резултат ще ни даде нужното самочувствие, за да заиграем пак силно”, каза още Емери.</p>
    </article>
  </body>
</html>