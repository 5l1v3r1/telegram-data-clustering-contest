<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/society/novinite-naj-vajnoto-za-denja-24-noemvri-news_1409320.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T20:00:00+00:00"/>
    <meta property="og:title" content="Новините: Най-важното за деня, 24 ноември"/>
    <meta property="og:description" content="Редакционният екип представя вечерния информационен бюлетин, посветен на по-важните новинарски акценти от днешния ден"/>
  </head>
  <body>
    <article>
      <h1>Новините: Най-важното за деня, 24 ноември</h1>
      <address><time datetime="2019-11-24T20:00:00+00:00">24 Nov 2019, 20:00</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Редакционният екип на <a href="https://www.actualno.com/society/../../undefined/">Actualno.com</a> представя вечерния информационен бюлетин, посветен на новинарските акценти, от днешния 24 ноември, неделя. <br/><br/><br/><a href="https://www.actualno.com/society/sindikatite-njama-da-dopusnem-orjazvane-na-pravata-na-raboteshtite-news_1409234.html">СИНДИКАТИТЕ: НЯМА ДА ДОПУСНЕМ ОРЯЗВАНЕ НА ПРАВАТА НА РАБОТЕЩИТЕ</a> Ръководствата на КНСБ и КТ "Подкрепа" категорично заявяват, че няма да допуснат, с цената на всички допустими от закона средства, да се орязват правата на работниците и служителите, когато техните работодатели не са изпълнили задължението си по закон да внесат дължимите осигурителни вноски и данъци. Това се посочва в позиция на двата синдиката, изпратена до медиите от пресцентъра на КНСБ. <a href="https://www.actualno.com/politics/borisov-se-nadjava-na-politicheska-otstypka-za-amerikanskite-vizi-za-bylgari-news_1409281.html">БОРИСОВ СЕ НАДЯВА НА ПОЛИТИЧЕСКА ОТСТЪПКА ЗА АМЕРИКАНСКИТЕ ВИЗИ ЗА БЪЛГАРИ</a> <br/>На политическа отстъпка за американските визи за българи се надява Бойко Борисов. Това стана ясно по време на разговора на премиера с журналисти, които пътуват заедно с него за Вашингтон, за да отразят визитата му, пише 24 часа. <a href="https://www.actualno.com/society/bivsh-ekoministyr-vodnata-kriza-v-pernik-e-zaradi-losho-upravlenie-news_1409301.html">БИВШ ЕКОМИНИСТЪР: ВОДНАТА КРИЗА В ПЕРНИК Е ЗАРАДИ ЛОШО УПРАВЛЕНИЕ</a> Водната криза в Перник е в резултат на много лошо управление на всички нива. Това заяви в предаването „120 минути” по bTV Евдокия Манева, бивш министър на околната среда и водите в периода 1997-2001 г. и зам.-министър в три правителство. По думите ѝ институциите са проявили безхаберие – от ресорните министерства до кмета. <br/><br/><a href="https://www.actualno.com/society/nsi-vsjaka-godina-se-rajdat-mejdu-1000-i-2000-po-malko-bebeta-v-bylgarija-news_1409186.html">НСИ: ВСЯКА ГОДИНА СЕ РАЖДАТ МЕЖДУ 1000 И 2000 ПО-МАЛКО БЕБЕТА В БЪЛГАРИЯ</a> Между 105 и 108 момчета се раждат на 100 момичета. Това показва статистиката на ражданията у нас. Този феномен обаче не е само в България, а и по света. Това заяви в интервю за БГНЕС директорът на Дирекция „Демографска и социална статистика“ в Националния статистически институт Магдалена Костова. <a href="https://www.actualno.com/healthy/vyvejdat-potrebitelska-taksa-za-deca-pri-lichnija-lekar-news_1409188.html">ВЪВЕЖДАТ ПОТРЕБИТЕЛСКА ТАКСА ЗА ДЕЦА ПРИ ЛИЧНИЯ ЛЕКАР?</a> „Потребителска такса е въведена в почти всички европейски страни. Нейната задача е да финансира съответното лечебно заведение и да се преустанови свръхдостъпността. Не всеки, който си мисли, че е болен, е такъв”. Така в ефира на „Събуди се” заместник-председателят на БЛС Николай Брънзалов коментира предложението на Лекарския съюз да плащаме по един лев за детските прегледи при личния лекар. Такава ще е таксата и за пенсионерите. <a href="https://www.actualno.com/crime/probodenoto-vyv-vlak-momiche-izvadilo-noj-na-napadatelja-pritesnjaval-ja-news_1409247.html">ПРОБОДЕНОТО ВЪВ ВЛАК МОМИЧЕ ИЗВАДИЛО НОЖ НА НАПАДАТЕЛЯ, ПРИТЕСНЯВАЛ Я</a> <br/><br/>Младото момиче, което беше прободено във влак снощи, е извадила ножа, с който беше прободена снощи, съобщава БТВ. Според информацията, тя е опитала да се защити от агресивен 21-годишен пловдивчанин, който й досаждал. <a href="https://www.actualno.com/europe/andrej-lugovoj-razkritijata-za-gru-i-otravjaneto-na-gebrev-sa-absurdni-news_1409228.html">АНДРЕЙ ЛУГОВОЙ: РАЗКРИТИЯТА ЗА ГРУ И ОТРАВЯНЕТО НА ГЕБРЕВ СА АБСУРДНИ</a> Абсурдна, но координирана информационна акция за дискредитиране на руските спецслужби - така определи публикацията на разследващите сайтове „Белингкат“ и „Инсайдър“ заедно с германското издание „Шпигел руският депутат Андрей Луговой, член на парламентарната комисия по сигурност, пише БГНЕС. <a href="https://www.actualno.com/europe/boris-djonsyn-obeshta-brexit-do-kraja-na-januari-news_1409270.html">БОРИС ДЖОНСЪН ОБЕЩА: BREXIT ДО КРАЯ НА ЯНУАРИ</a> Британският премиер Борис Джонсън обяви предизборния манифест на торите, обещавайки да осъществи Brexit до края на януари и да „отприщи“ потенциала на Великобритания, съобщава Би Би Си. На митинг в град Телфорд, графство Шропшир, той обеща да не вдига ДДС-то, данъка върху доходите и осигуровките. <a href="https://www.actualno.com/europe/polsha-vdiga-svoja-triumfalna-arka-news_1409308.html">ПОЛША ВДИГА СВОЯ ТРИУМФАЛНА АРКА</a> Победата на Полша над руските болшевики през лятото на 1920 година, която спира настъплението на запад на Червената армия, трябва да бъде почетена с Триумфална арка в столицата. Това обяви премиерът Матеуш Моравецки, цитиран от Дарик. <a href="https://www.actualno.com/showbusiness/28-godini-ot-smyrtta-na-fredi-merkuri-news_1409192.html">28 ГОДИНИ ОТ СМЪРТТА НА ФРЕДИ МЕРКЮРИ</a> Днес се навършват 28 години от смъртта на един от най-великите певци в историята на музиката – Фреди Меркюри. Талантливият изпълнител умира през 1991 година на 45 години след усложнения от СПИН. <a href="https://www.actualno.com/curious/misteriozno-ogneno-kylbo-padna-v-shtata-oregon-news_1409177.html">МИСТЕРИОЗНО ОГНЕНО КЪЛБО ПАДНА В ЩАТА ОРЕГОН</a> Мистериозно огнено кълбо падна в щата Орегон, пише БГНЕС. Към момента не е ясно какъв точно е бил обекта, наблюдаван от местни жители. <a href="https://www.actualno.com/celebrate/pochitame-sv-velikomychenica-ekaterina-news_1409080.html">ПОЧИТАМЕ СВЕТА ВЕЛИКОМЪЧЕНИЦА ЕКАТЕРИНА</a> Св. великомъченица Екатерина - от Александрия, дъщеря на Конста, бивш цар. Майка й - християнка, я запознала с един пустинник, който я въвел във вярата. Изучила елинската мъдрост, но над всичко обикнала Божествената мъдрост. Бита, обезобразена, хвърлена в тъмница, Екатерина търпяла глад и страдала заради вярата си и накрая била посечена с меч в 305 година. Ангел Божи отнесъл тялото й на планина Синай, дето по-сетне е построен манастир.</p>
    </article>
  </body>
</html>