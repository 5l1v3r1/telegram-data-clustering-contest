<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392882-%d7%a1%d7%a2%d7%a8-%d7%aa%d7%95%d7%a7%d7%a3-%d7%90%d7%aa-%d7%93%d7%95%d7%91%d7%a8%d7%95%d7%aa-%d7%94%d7%9c%d7%99%d7%9b%d7%95%d7%93-%d7%9e%d7%a2%d7%a9%d7%99%d7%9d-%d7%a4%d7%a1%d7%95%d7%9c%d7%99%d7%9d"/>
    <meta property="og:site_name" content="סרוגים"/>
    <meta property="article:published_time" content="2019-11-24T20:44:09+00:00"/>
    <meta property="og:title" content="סער: מברך על ההחלטה לקיים פריימריז להנהגה"/>
    <meta property="og:description" content="הקרב על ראשות הליכוד: גדעון סער מברך על ההחלטה לקיום פריימריז, דורש כי יתקיימו בטרם ההכרעה על הבחירות, ותוקף את דוברות הליכוד על שימוש פסול..."/>
  </head>
  <body>
    <article>
      <h1>סער: מברך על ההחלטה לקיים פריימריז להנהגה</h1>
      <h2>הקרב על ראשות הליכוד: גדעון סער מברך על ההחלטה לקיום פריימריז, דורש כי יתקיימו בטרם ההכרעה על הבחירות, ותוקף את דוברות הליכוד על שימוש פסול במשאבי המפלגה לטובת נתניהו</h2>
      <address><time datetime="2019-11-24T20:44:09+00:00">24 Nov 2019, 20:44</time> by <a rel="author">חדשות סרוגים</a></address>
      <p>חבר הכנסת גדעון סער מגיב הערב (ראשון) להחלטת נתניהו לקיום פריימריז לראשות הליכוד: "מברך על הסכמת ראש הממשלה לקיים פריימריז להנהגת התנועה".</p>
      <p>אולם, מוסיף סער, כי אינו מרוצה מההחלטה לקיים את הבחירות תוך 6 שבועות כפי שהחליטו חיים כץ ונתניהו, אלא כבר בטרם ההכרעה על הבחירת: "חוזר על קריאתי מאמש לקיימם במסגרת הזמנים (לפני תום ״21 הימים״) שתאפשר מניעת בחירות שלישיות".</p>
      <h3>סער תוקף את דוברות הליכוד: שימוש פסול במשאבי המפלגה</h3>
      <p>מוקדם יותר הערב סער תוקף את דוברות הליכוד והמשיך את הקרבות הפנים-ליכודניקיות.</p>
      <p>בחשבון הטוויטר שלו, התייחס סער לציוץ שעלה בחשבון הטוויטר של הליכוד בו נכתב:</p>
      <p>"יו״ר הליכוד הוא ראש הממשלה נתניהו שהביא לליכוד 32 מנדטים בפתק מחל עליו נכתב ״הליכוד בראשות נתניהו״.</p>
      <p>"מצער לראות שבזמן שראש הממשלה נתניהו שומר על ביטחון ישראל בכל החזיתות ופועל לשמר את שלטון הליכוד, גדעון סער כהרגלו מגלה אפס נאמנות ומקסימום חתרנות".</p>
      <p>סער, שכבר הבהיר את כוונתו להתמודד לראשות הרשימה תקף בחריפות את דוברות הליכוד: "משאבי התנועה (כדוגמת דוברות הליכוד)- הממומנים ממיסי חבריה – אינם אמורים לשמש להשתלחויות בנבחרי התנועה".</p>
      <p>סער הוסיף כי המעשה: "פסול ומעיד על העדר מעצורים!"</p>
      <figure>
        <img src="https://www.srugim.co.il/i/wp-content/uploads/2019/11/-%D7%9B%D7%A0%D7%A1-%D7%99%D7%A8%D7%93%D7%9F-%D7%97%D7%99%D7%99%D7%9D-%D7%92%D7%95%D7%9C%D7%93%D7%91%D7%A8%D7%92-e1574620833273__w1980.jpg"/>
      </figure>
      <h4>עוד באותו נושא</h4>
      <h4>נתניהו הכריע: פריימריז לראשות הליכוד</h4>
      <p>לכתבה המלאה בסרוגים &gt;<br/>9</p>
      <h3>הסכינים נשלפים בליכוד: קרב סער-ברקת</h3>
      <p>אחרי שמוקדם יותר טען חבר הכנסת ניר ברקת כי גדעון סער מתואם עם השמאל להפלת נתניהו, סער מגיב לברקת ואומר כי בזמן שהליכוד התרסק ל- 12 מנדטים והוא נלחם בשבילו, ברקת היה זה שחגג במפלגת 'קדימה'.</p>
      <p>‏"כשנלחמתי עבור הליכוד, שנותר עם 12 מנדטים – ברקת חגג עם שמפניות במטה 'קדימה' בה היה חבר", אמר סער.</p>
      <p>סער עקץ את ברקת ואמר: "אחרי כמה ימים בכנסת ברקת עושה קמפיין כביכול ל"ספר" או ל"ממלא מקום יו"ר התנועה" וכדי להוכיח שהוא קיים מנהל קמפיין הסתה נגדי".</p>
      <p>"ברקת, תלמד", אמר סער, "ליכודניקים לא קונים בכסף ומנהיגות לא בזגזוגים ומצמוצים".</p>
      <figure>
        <img src="https://www.srugim.co.il/i/wp-content/uploads/2019/11/%D7%92%D7%93%D7%A2%D7%95%D7%9F-%D7%A1%D7%A2%D7%A8-8__w1980.jpg"/>
      </figure>
      <h4>עוד באותו נושא</h4>
      <h4>ארבעת המהלכים של גדעון סער</h4>
      <p>לכתבה המלאה בסרוגים &gt;<br/>9</p>
      <p>לאחר כשעה הגיב ברקת לסער ואמר לו כי הוא צריך להתבייש: "מנהיגות אמיתית נבחנת בשעת משבר. התבלבלת קצת ממחיאות הכפיים של השמאל והתקשורת ונכשלת בניסיון להדיח את ראש הממשלה. גילית חוסר נאמנות בשעה הכי קשה של נתניהו והליכוד. הפאניקה, איבוד העשתונות והמתקפות האישיות והנמוכות כלפי ראש הממשלה וכלפי לא יצליחו לטשטש זאת. תתבייש לך".</p>
      <p>מוקדם יותר נאם<u><a href="https://www.srugim.co.il/392497-%d7%a0%d7%99%d7%a8-%d7%91%d7%a8%d7%a7%d7%aa-%d7%9e%d7%a6%d7%99%d7%a2-%d7%9e%d7%aa%d7%95%d7%95%d7%94-%d7%9e%d7%a9%d7%9c%d7%95-%d7%9c%d7%a4%d7%a8%d7%99%d7%99%d7%9e%d7%a8%d7%99%d7%96-%d7%91%d7%9c%d7%99"> ברקת</a></u> בכנס לשכת יועצי המס באילת, והתייחס למתיחות החריפה בליכוד ביום שאחרי <u><a href="https://www.srugim.co.il/392146-%d7%a9%d7%95%d7%97%d7%93-%d7%9e%d7%a8%d7%9e%d7%94-%d7%95%d7%94%d7%a4%d7%a8%d7%aa-%d7%90%d7%9e%d7%95%d7%a0%d7%99%d7%9d-%d7%9b%d7%aa%d7%91-%d7%94%d7%90%d7%99%d7%a9%d7%95%d7%9d-%d7%94%d7%9e%d7%9c%d7%90">כתב האישום</a></u> נגד <u><a href="https://www.srugim.co.il/392697-%d7%a0%d7%aa%d7%a0%d7%99%d7%94%d7%95-%d7%9c%d7%90-%d7%90%d7%97%d7%96%d7%95%d7%a8-%d7%a2%d7%9c-%d7%94%d7%98%d7%a2%d7%95%d7%aa-%d7%a9%d7%9c-%d7%90%d7%95%d7%9c%d7%9e%d7%a8%d7%98-%d7%9c%d7%90-%d7%90">ראש הממשלה נתניהו</a></u>. הוא האשים את חלק מחבריו למפלגה וקרא להם "לפעול לסיכול ניסיונות הפלגנות מבית ומחוץ, לפעול ליצירת המשכיות שלטונית ואופק מנהיגותי למפלגה, תוך תמיכה מלאה בראש הממשלה".</p>
      <p>ברקת השמיע ביקורת על חברי המפלגה שפועלים נגד ראש הממשלה: "חברים מבית, כבר די בגלוי, מתואמים במסרים עם חברי כנסת מהשמאל, ומנסים לשדל חברי כנסת מטעם הליכוד ומהמחנה הלאומי לערוק ולהקים בקולותיהם ממשלת שמאל. גם הקריאה לקיום פריימריז לראשות הרשימה אינה תמימה כלל וכחל, כי הדבר מהווה מהלך של הדחה בפועל של יו"ר התנועה הנבחר וראש הממשלה, וזאת תוך עקיפת מוסדות המפלגה וההליכים החוקתיים הקבועים בחוקת המפלגה ותוך התעלמות מוחלטת מרצון רוב חברי הליכוד.</p>
      <p>בעקבות כך קרא להם, "האחריות הלאומית של התנועה, כמפלגת שלטון המנווטת את מדינת ישראל מחייבת אותנו לפעול לסיכול ניסיונות הפלגנות מבית ומחוץ, לפעול ליצירת המשכיות שלטונית ואופק מנהיגותי למפלגה, תוך תמיכה מלאה בראש הממשלה נתניהו ככל שהחוק והפסיקה מאפשרים, וכן לעמוד איתן לממש את רצון התנועה והעומד בראשה להקמת ממשלת אחדות לאומית. אנו צריכים להתייצב לצידו של ראש הממשלה, שהוא נכס אדיר למדינה ולליכוד, לאפשר לו להוכיח את חפותו, לא לחרוץ את דינו ובוודאי נוכח הכשלים החמורים שנתגלו בחקירה ודורשים טיפול יסודי ועמוק, לזכור את שורת אישי הציבור שזוכו לחלוטין בבית המשפט"</p>
    </article>
  </body>
</html>