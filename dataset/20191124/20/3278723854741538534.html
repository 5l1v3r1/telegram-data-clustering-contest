<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/NF/id/2111452"/>
    <meta property="og:site_name" content="www.bta.bg"/>
    <meta property="article:published_time" content="2019-11-24T20:51:00+00:00"/>
    <meta property="og:title" content="Заради тежка катастрофа с велосипедист временно е затворен пътят Търговище - Велики Преслав"/>
    <meta property="og:description" content="Търговище, 24 ноември /Боряна Димитрова, БТА/ Временно е затворен за движение участък от пътя Търговище - Велики Преслав заради тежка катастрофа с велосипедист. Пътният инцидент е станал в близост до търговищкото село Руец, съобщават от Областната дирекция /ОД/ на МВР в Търговище. Осигурен е обходен маршрут. Сигналът за инцидента е получен на тел.112 в 18,39 ч. Извършва се оглед на местопроизшествието. На пътуващите в посока Търговище се предлага обходен маршрут през селата: Певец - Дългач - Надарево - Острец - Ловец - Васил Левски. Движението се регулира от екипи на сектор &quot;Пътна полиция&quot; и на Районното полицейско управление в Търговище. От полицията апелират към водачите да шофират с повишено внимание и със съобразена с пътната настилка и метеорологичните условия скорост. /МИМ/"/>
  </head>
  <body>
    <article>
      <h1>Заради тежка катастрофа с велосипедист временно е затворен пътят Търговище - Велики Преслав</h1>
      <address>
        <time datetime="2019-11-24T20:51:00+00:00">24 Nov 2019, 20:51</time>
      </address>
      <p>NF 20:53:01 24-11-2019</p>
      <p>MI2050NF.007</p>
      <p>Търговище - движение - катастрофа - велосипедист</p>
      <p>Заради тежка катастрофа с велосипедист</p>
      <p>временно е затворен пътят</p>
      <p>Търговище - Велики Преслав</p>
      <p>Търговище, 24 ноември /Боряна Димитрова, БТА/</p>
      <p>Временно е затворен за движение участък от пътя Търговище - Велики Преслав заради тежка катастрофа с велосипедист. Пътният инцидент е станал в близост до търговищкото село Руец, съобщават от Областната дирекция /ОД/ на МВР в Търговище. Осигурен е обходен маршрут.</p>
      <p>Сигналът за инцидента е получен на тел.112 в 18,39 ч. Извършва се оглед на местопроизшествието.</p>
      <p>На пътуващите в посока Търговище се предлага обходен маршрут през селата: Певец - Дългач - Надарево - Острец - Ловец - Васил Левски. Движението се регулира от екипи на сектор "Пътна полиция" и на Районното полицейско управление в Търговище.</p>
      <p>От полицията апелират към водачите да шофират с повишено внимание и със съобразена с пътната настилка и метеорологичните условия скорост.</p>
      <p>/МИМ/</p>
    </article>
  </body>
</html>