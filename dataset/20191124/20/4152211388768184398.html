<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.banglatribune.com/others/news/594517/%E0%A6%A8%E0%A6%A4%E0%A7%81%E0%A6%A8-%E0%A6%A1%E0%A7%87%E0%A6%99%E0%A7%8D%E0%A6%97%E0%A7%81-%E0%A6%B0%E0%A7%8B%E0%A6%97%E0%A7%80-%E0%A7%AF%E0%A7%A8"/>
    <meta property="og:site_name" content="বাংলা ট্রিবিউন"/>
    <meta property="article:published_time" content="2019-11-24T20:18:00+00:00"/>
    <meta property="og:title" content="নতুন ডেঙ্গু রোগী ৯২"/>
    <meta property="og:description" content="ঢাকা ও ঢাকার বাইরে গত ২৪ ঘণ্টায় নতুন করে ডেঙ্গুতে আক্রান্ত হয়ে হাসপাতালে ভর্তি হয়েছেন ৯২ জন। রবিবার (২৪ নভেম্বর) স্বাস্থ্য অধিদফতরের হেলথ ইমার্জেন্সি অপারেশন সেন্টার ও কন্ট্রোল রুম এ তথ্য জানায়। এসময় ছাড়পত্র নিয়ে বাড়ি ফিরেছেন ১২১ জন। কন্ট্রোল রুম জানায়, নতুন ভর্তি হওয়া ৯২ জনের মধ্যে..."/>
  </head>
  <body>
    <article>
      <h1>নতুন ডেঙ্গু রোগী ৯২</h1>
      <address><time datetime="2019-11-24T20:18:00+00:00">24 Nov 2019, 20:18</time> by <a rel="author">বাংলা ট্রিবিউন রিপোর্ট</a></address>
      <figure>
        <img src="http://cdn.banglatribune.com/contents/cache/images/800x0x1/uploads/media/2019/08/01/5cd0402cc0829a72caccc14bb5409daf-5d42e39429640.jpg"/>
      </figure>
      <p>ঢাকা ও ঢাকার বাইরে গত ২৪ ঘণ্টায় নতুন করে ডেঙ্গুতে আক্রান্ত হয়ে হাসপাতালে ভর্তি হয়েছেন ৯২ জন। রবিবার (২৪ নভেম্বর) স্বাস্থ্য অধিদফতরের হেলথ ইমার্জেন্সি অপারেশন সেন্টার ও কন্ট্রোল রুম এ তথ্য জানায়। এসময় ছাড়পত্র নিয়ে বাড়ি ফিরেছেন ১২১ জন।</p>
      <p>কন্ট্রোল রুম জানায়, নতুন ভর্তি হওয়া ৯২ জনের মধ্যে রাজধানী ঢাকার ৪২টি হাসপাতালে ভর্তি হয়েছেন ৪৬ জন আর ঢাকাসহ আট বিভাগে ভর্তি হয়েছেন ৪৬ জন। অপরদিকে, রাজধানীর বিভিন্ন হাসপাতাল থেকে ছাড়পত্র নিয়েছেন ৬০ জন। আর আট বিভাগের বিভিন্ন হাসপাতাল থেকে ছাড়পত্র নিয়েছেন ৬১ জন।</p>
      <p>কন্ট্রোল রুম আরও জানায়, বর্তমানে ডেঙ্গু আক্রান্ত হয়ে দেশের বিভিন্ন হাসপাতালে ভর্তি আছেন ৫৩৬ জন। এরমধ্যে রাজধানী ঢাকার ২৯টি বেসরকারি ও ১২টি সরকারি ও স্বায়ত্বশাসিত হাসপাতালে ভর্তি আছেন ২৬২ জন। ঢাকার বাইরের হাসপাতালে ভর্তি আছেন ২৭৪ জন। সারাদেশে এখন পর্যন্ত ডেঙ্গু আক্রান্ত হয়ে শতকরা ৯৯ দশমিক দুই শতাংশ রোগী হাসপাতাল থেকে চিকিৎসা নিয়ে বাড়ি ফিরেছেন।</p>
      <p>চলতি বছরের শুরু থেকে এখন পর্যন্ত ডেঙ্গু আক্রান্ত হয়ে হাসপাতালে ভর্তি হয়েছেন ৯৯ হাজার ৫৪৫ জন আর চিকিৎসা নিয়ে হাসপাতাল ছেড়েছেন ৯৮ হাজার ৭৪৫ জন। অপরদিকে, সরকারি হিসেবে চলতি মাসে এখন পর্যন্ত ডেঙ্গুতে আক্রান্ত হয়েছেন তিন হাজার ৪৪৯ জন।</p>
      <p>এদিকে, সরকারের রোগতত্ত্ব, রোগ নিয়ন্ত্রণ ও গবেষণা প্রতিষ্ঠান (আইইডিসিআর) ২৬৪টি মৃত্যুর মধ্যে ১৯৩টি পর্যালোচনা করে ১২১ জনের মৃত্যু ডেঙ্গুজনিত বলে নিশ্চিত করেছে।</p>
      <p> </p>
      <footer>/জেএ/টিটি/</footer>
    </article>
  </body>
</html>