<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/yerel-haberler/adana/cukurova/soner-cetinden-ogretmenlere-vefa-1315058"/>
    <meta property="og:site_name" content="CNN Türk"/>
    <meta property="article:published_time" content="2019-11-24T20:11:38+00:00"/>
    <meta property="og:title" content="Soner Çetin’den öğretmenlere vefa"/>
    <meta property="og:description" content="Soner Çetin’den öğretmenlere vefa"/>
  </head>
  <body>
    <article>
      <h1>Soner Çetin’den öğretmenlere vefa</h1>
      <address>
        <time datetime="2019-11-24T20:11:38+00:00">24 Nov 2019, 20:11</time>
      </address>
      <p><a href="https://www.cnnturk.com/haberleri/adana">ADANA</a>,(<a href="https://www.cnnturk.com/haberleri/dha">DHA</a>)- <a href="https://www.cnnturk.com/haberleri/cukurova">ÇUKUROVA</a> <a href="https://www.cnnturk.com/haberleri/belediye">Belediye</a> Başkanı Soner Çetin, 24 Kasım Öğretmenler Günü dolayısıyla ilkokul öğretmeni Serpil Kükrer ve Adana Anadolu Lisesi’nin geçmiş dönem müdürlüğünü yürüten Mustafa Sofu’yu ziyaret etti.<br/><br/>Eşi Ayşe Çetin ile birlikte emekli öğretmen Serpil Kükrer’i evinde ziyaret eden Başkan Soner Çetin, ilkokul öğretmeninin elini öptü ve Öğretmenler Günü'nü kutladı. Duygulandığı gözlenen Serpil Kükrer, “Ben çok şanslı bir öğretmenim. Kaç öğretmenin böyle vefalı bir öğrencisi var? Soner Çetin hem vefalı bir insan hem de Cumhuriyet değerlerine bağlı, halkına hizmet önemli hizmetler veren mükemmel bir belediye başkanı. Belediye başkanı olmadan önce de sürekli beni arar sorardı. Başkan olduktan sonra da hiç değişmedi. Aynı ilgisi devam ediyor, aynı vefayı gösteriyor" dedi.<br/><br/>'HER ŞEY ÖĞRETMENLER SAYESİNDE'<br/><br/>Başkan Soner Çetin de en önemli eğitimin ilkokulda alınan <a href="https://www.cnnturk.com/haberleri/egitim">eğitim</a> olduğunu belirterek, “Bizleri küçük bir çocukken aldınız ve eğittiniz. Sizler sayesinde iyi bir eğitim alarak bugünlere geldik. Sahip olduğumuz özellikleri sizlere borçluyuz. Bugün Cumhuriyete ve Atatürk ilkelerine bağlı insanlar olarak yetiştiysek bunu sizlerden aldığımız eğitime borçluyuz" diye konuştu.<br/><br/>Çukurova Belediye Başkanı Soner Çetin ve eşi Ayşe Çetin daha sonra Adana Anadolu Lisesi’nin geçmiş dönem müdürü Mustafa Sofu’yu ziyaret etti. Başkan Çetin, Mustafa Çetin’in elini öperek, öğretmenler gününü kutladı.</p>
      <p> </p>
      <p>-GÖRÜNTÜLÜ</p>
      <p> </p>
      <p>Yasal Bilgilendirme</p>
      <p>"Yerel Haberler" kategorisi altındaki içerikler, sistem tarafından ajanslardan otomatik olarak çekilip yayına verilmektedir. Bu içerikler üzerinde cnnturk.com editörlerinin herhangi bir tasarrufu yoktur, sorumluluk ilgili ajanslardadır.</p>
      <related>
        <h4>ilgili haberler</h4>
        <a href="https://www.cnnturk.com/yerel-haberler/adiyaman/golbasi/ekip-otosuna-carparak-kacmaya-calisan-otomobillerde-uyusturucu-ve-silah-cikti-1314894"/>
        <a href="https://www.cnnturk.com/yerel-haberler/tekirdag/marmaraeregli/tekirdagda-sehit-ogretmenler-icin-fidan-diktiler-1314664"/>
        <a href="https://www.cnnturk.com/yerel-haberler/adiyaman/golbasi/golbasinda-ogretmenler-gunu-kutlandi-1315121"/>
      </related>
    </article>
  </body>
</html>