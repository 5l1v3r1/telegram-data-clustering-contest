<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/ygeia/ponos-sto-ayti-pos-tha-katalavete-an-einai-otitida-i-kryologima/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T20:20:57+00:00"/>
    <meta property="og:title" content="Πόνος στο αυτί: Πώς θα καταλάβετε αν είναι ωτίτιδα ή κρυολόγημα"/>
    <meta property="og:description" content="Με πόνο στο αυτί από κρυολόγημα, εσείς ή το παιδί σας μπορεί να έχετε δυσκολία στον ύπνο, να “σηκώσετε” πυρετό και να έχετε βλεννώδεις εκκρίσεις από την"/>
  </head>
  <body>
    <article>
      <h1>Πόνος στο αυτί: Πώς θα καταλάβετε αν είναι ωτίτιδα ή κρυολόγημα</h1>
      <address>
        <time datetime="2019-11-24T20:20:57+00:00">24 Nov 2019, 20:20</time>
      </address>
      <p>Στα κρυολογήματα, ο πόνος στο αυτί συνήθως φεύγει από μόνος του μετά από λίγο. Ωστόσο, είναι πάντα σώφρον να επισκεφθείτε το γιατρό σας για μια έγκυρη διάγνωση.</p>
      <p>Ο πόνος στο αυτί από ένα κρυολόγημα μπορεί να είναι ένας απότομος πόνος που τον αισθάνεστε και σαν “κάψιμο” και μπορεί να κυμαίνεται από ήπιος έως πολύ έντονος. Ακόμη και αν το παγιδευμένο υγρό στο εσωτερικό του αυτιού δεν έχει μολυνθεί, το υγρό εξακολουθεί να ασκεί πίεση στο τύμπανο, με αποτέλεσμα να διογκώνεται και να το αισθάνεστε να πάλλεται.</p>
      <p>Και ενώ ο <b>πόνος στο αυτί</b> ξεκινάει συνήθως με κάποιο κρυολόγημα, είναι πιθανό να εξελιχθεί σε μια δευτερεύουσα μόλυνση του μέσου ωτός (ωτίτιδα). Αυτές οι μολύνσεις εκδηλώνονται κατά κανόνα πολύ ξαφνικά και είναι εξαιρετικά επώδυνες στην αρχή. Αυτό συμβαίνει, επειδή οι αισθητικές νευρικές απολήξεις στο τύμπανο ανταποκρίνονται στην αυξημένη πίεση με εκδήλωση πόνου. Στη συνέχεια, αφότου το τύμπανο διογκωθεί λίγο, ο πόνος στα αυτιά μπορεί να υποχωρήσει.</p>
      <p><b>-Πόνος στο αυτί:</b> Άλλα συμπτώματα μιας μόλυνσης στο αυτί (ωτίτιδα), μπορεί να περιλαμβάνουν τα ακόλουθα:<br/><b>-Απώλεια της όρεξης:</b> Αυτή μπορεί να είναι εμφανής σε μικρά και βρέφη, ειδικά κατά τη διάρκεια που τα ταΐζετε με το μπουκάλι. Οι αλλαγές πίεσης στο μέσο αυτί προκαλούν περισσότερο πόνο.<br/><b>-Ευερεθιστότητα.</b><br/><b>-Κακή ποιότητα ύπνου:</b> Ο πόνος μπορεί να είναι πιο επίμονος όταν ξαπλώνετε, καθώς το υγρό στο αυτί μετατοπίζεται.<br/><b>-Πυρετός:</b> Οι μολύνσεις του αυτιού μπορεί να προκαλέσουν πυρετό που θα φτάσει ακόμα και τους 40 βαθμούς Κελσίου.<br/><b>-Ίλιγγος:</b> Μπορεί να έχετε μια αίσθηση έντονης ζαλάδας και αστάθειας. Πολλοί ασθενείς το περιγράφουν ως “τα πάντα γύρω τους να γυρίζουν”.<br/><b>-Απόσταξη υγρού από το αυτί:</b> Αυτό συνήθως έχει χρώμα κίτρινο ή καφέ, μπορεί να έχει και λίγο αίμα, ή άσπρο υγρό που δεν έχει κερί του αυτιού. Προσοχή! Αυτό υποδεικνύει ότι το τύμπανο μπορεί να έχει υποστεί ρήξη.<br/><b>-Δυσκολία ακοής:</b> Η συσσώρευση υγρού στο μέσο αυτί εμποδίζει το τύμπανο από το να λειτουργήσει κανονικά. Ο ήχος δεν μπορεί να μεταδοθεί προς τα οστά του μέσου ωτός και από εκεί προς τον εγκέφαλο.</p>
      <p>πηγή: <a href="https://www.iatropedia.gr/ygeia/ponos-sto-afti-pote-einai-otitida-kai-pote-aplo-kryologima/42734/">iatropedia.gr</a></p>
    </article>
  </body>
</html>