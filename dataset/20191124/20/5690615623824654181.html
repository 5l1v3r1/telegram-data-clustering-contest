<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837550-na-volini-zatrimali-netverezogo-vodiya-yakiy-tikav-vid-politseyskikh-i-sprichiniv-dtp"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T20:20:00+00:00"/>
    <meta property="og:title" content="На Волині затримали нетверезого водія, який тікав і спричинив ДТП"/>
    <meta property="og:description" content="КИЇВ. 24 листопада. УНН. На Волині поліцейські затримали нетверезого водія, який намагався втекти від правоохоронців та спричинив ДТП. Про це УНН повідомили …"/>
  </head>
  <body>
    <article>
      <h1>На Волині затримали нетверезого водія, який тікав і спричинив ДТП</h1>
      <address><time datetime="2019-11-24T20:20:00+00:00">24 Nov 2019, 20:20</time> by <a rel="author">Роман Рудський</a></address>
      <figure>
        <img src="https://www.unn.com.ua/uploads/media/photo/2019/11/24/f0eb85f81aedee65ed1e310fd565b31ba4c2b0f1.jpg"/>
      </figure>
      <p><b>КИЇВ. 24 листопада. УНН.</b> На Волині поліцейські затримали нетверезого водія, який намагався втекти від правоохоронців та спричинив ДТП. Про це <b>УНН</b> повідомили у відділі комунікації ГУНП в області. </p>
      <p>Так, Співробітники групи реагування патрульної поліції на вулиці в райцентрі Камінь-Каширськ виявили автомобіль Mercedes Benz – 320, який рухався, порушуючи правила дорожнього руху. </p>
      <p>Його водій не виконав законні вимоги поліцейських про зупинку й почав утікати. Під час переслідування правопорушник скоїв дорожнього-транспортну пригоду, в якій було пошкоджено поліцейський автомобіль. Зловмисника правоохоронці зупинили та затримали в селі Клітицьк цього ж району. За кермом виявився раніше судимий 32-річний житель райцентру. Автомобіль зловмисника помістили на арешт майданчик. </p>
      <p>На правопорушника поліцейські склали шість адміністративних матеріалів, у тому числі й за керування транспортом у стані сп’яніння. До слова, за неодноразове керування транспортним засобом у стані сп’янніння волинянин уже був позбавлений права керування. Перевірка триває.</p>
      <p>Нагадаємо, у Рівненській області через <a href="https://www.unn.com.ua/uk/news/1837517-na-rivnenschini-vnaslidok-dtp-odin-z-vodiyiv-potrapiv-do-reanimatsiyi">зіткнення двох автомобілів</a> один з водіїв потрапив до реанімації із закритою черепно-мозковою травмою.</p>
    </article>
  </body>
</html>