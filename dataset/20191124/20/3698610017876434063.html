<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/UKRAINE/pid-chas-vidpracyuvannya-limanu-policiya-zatrimala-dvoh-eksboyovikiv-dnr-fotoreportazh-330742_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T20:31:00+00:00"/>
    <meta property="og:title" content="Під час відпрацювання Лиману поліція затримала двох ексбойовиків &quot;ДНР&quot;: фоторепортаж"/>
    <meta property="og:description" content="Правоохоронці відзвітували про вилучені боєприпаси і наркотики, складені адмінпротоколи и розкриту крадіжку."/>
  </head>
  <body>
    <article>
      <h1>Під час відпрацювання Лиману поліція затримала двох ексбойовиків "ДНР": фоторепортаж</h1>
      <h2>Правоохоронці відзвітували про вилучені боєприпаси і наркотики, складені адмінпротоколи и розкриту крадіжку.</h2>
      <address>
        <time datetime="2019-11-24T20:31:00+00:00">24 Nov 2019, 20:31</time>
      </address>
      <slideshow>
        <figure>
          <img src="https://image.zn.ua/media/images/614xX/Nov2019/245946.jpg"/>
          <figcaption>© Національна поліція України</figcaption>
        </figure>
        <figure>
          <img src="https://image.zn.ua/media/images/614xX/Nov2019/245947.jpg"/>
          <figcaption>© Національна поліція України</figcaption>
        </figure>
        <figure>
          <img src="https://image.zn.ua/media/images/614xX/Nov2019/245948.jpg"/>
          <figcaption>© Національна поліція України</figcaption>
        </figure>
        <figure>
          <img src="https://image.zn.ua/media/images/614xX/Nov2019/245949.jpg"/>
          <figcaption>© Національна поліція України</figcaption>
        </figure>
        <figure>
          <img src="https://image.zn.ua/media/images/614xX/Nov2019/245952.jpg"/>
          <figcaption>© Національна поліція України</figcaption>
        </figure>
        <figure>
          <img src="https://image.zn.ua/media/images/614xX/Nov2019/245950.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/245951.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/245953.jpg"/>
          <figcaption>©</figcaption>
        </figure>
        <figure>
          <img src="https://image.zn.ua/media/images/614xX/Nov2019/245954.jpg"/>
          <figcaption>©</figcaption>
        </figure>
      </slideshow>
      <p>Під час комплексного <b><a href="https://dt.ua/UKRAINE/policiya-i-nacgvardiya-vidpracyuvali-zolote-1-i-girske-fotoreportazh-330646_.html">оперативно-профілактичного відпрацювання</a></b> Лиману Донецької області поліція затримала двох колишніх бойовиків угрупування "ДНР". За даними слідства, місцеві мешканці 1985 року народження переступили закон у 2014 році: один з них чергував з мисливською рушницею на блокпосту між селами Ямпіль і Озерне, другий – перевіряв автомобілі та вантажі на в'їзді до села Дробишеве, повідомляє прес-центр обласної поліції.</p>
      <p>Щодо затриманих зареєстровані кримінальні провадження за ст. 260 Кримінального кодексу (створення непередбачених законів збройних формувань або участь у їх діяльності).</p>
      <p>Оперативно-профілактичні заході проводилися в Лимані минулої п'ятниці, 22 листопада. У них були задіяні співробітники поліції і військовослужбовці Національної гвардії зі складу Об'єднаних сил.</p>
      <p>Правоохоронці патрулювали вулиці міста, перевіряли автомобілі, відвідували раніше судимих жителів, а також власників зареєстрованої зброї.</p>
      <p>Поліцейські відзвітувала про розкриття крадіжки, вчиненої майже місяць тому, вилучення 100 грам марихуани та дев'яти патронів калібру 7,62. Щодо 30 осіб були складені протоколи про адміністративні правопорушення. Зокрема, щодо двох водіїв, котрі керували автомобілями в стані алкогольного сп'яніння.</p>
      <p>Нагадаємо, за перший тиждень січня в Слов'янську та Слов'янському районі Донецької області правоохоронці виявили та <b><a href="https://dt.ua/UKRAINE/policiya-vidzvituvala-pro-zatrimannya-grupi-posobnikiv-boyovikiv-v-slov-yansku-299005_.html"><b>затримали вісьмох пособників бойовиків</b></a></b> російсько-окупаційних формувань. За даними слідства, вони разом з іншими місцевими мешканцями чергували на блокпостах окупантів, добровільно рили їм окопи і надавали інші послуги за їжу й цигарки.</p>
      <p>2 січня <b><a href="https://dt.ua/UKRAINE/za-dobu-do-policiyi-kramatorska-zdalisya-troye-posobnikiv-boyovikiv-298682_.html">поліцію Краматорська добровільно здалися троє колишніх спільників бойовиків</a></b> російсько-окупаційних формувань ОРДЛО. Всі троє в 2014 році чергували на блокпостах і незаконно оглядали автомобілі. За це їм платили гроші, видавали продукти харчування та цигарки.</p>
      <footer>За матеріалами: <a href="https://dt.ua/go/aHR0cDovL3puLnVhLw==">DT.UA</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>