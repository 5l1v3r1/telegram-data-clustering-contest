<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348147.html"/>
    <meta property="og:site_name" content="שלושה ימים אחרי מות אביו: באוטיסטה אגוט ניצח"/>
    <meta property="article:published_time" content="2019-11-24T20:54:00+00:00"/>
    <meta property="og:title" content="שלושה ימים אחרי מות אביו: באוטיסטה אגוט ניצח"/>
    <meta property="og:description" content="הספרדי גבר על פליקס אוז'ר אלייסים 6:7(3) ו-3:6 ונתן לנבחרת הדייויס של ארצו יתרון על קנדה בגמר, לפני שנדאל השלים את המשימה והבטיח זכייה"/>
  </head>
  <body>
    <article>
      <h1>שלושה ימים אחרי מות אביו: באוטיסטה אגוט ניצח</h1>
      <h2>הספרדי גבר על פליקס אוז'ר אלייסים 6:7(3) ו-3:6 ונתן לנבחרת הדייויס של ארצו יתרון על קנדה בגמר, לפני שנדאל השלים את המשימה והבטיח זכייה </h2>
      <address><time datetime="2019-11-24T20:54:00+00:00">24 Nov 2019, 20:54</time> by <a rel="author">מאת שי אלון</a></address>
      <figure>
        <img src="https://images.one.co.il/images/d/dmain/ms/gg1443638.jpg"/>
        <figcaption>באוטיסטה אגוט (רויטרס)</figcaption>
      </figure>
      <p>נבחרת הטניס של ספרד זכתה הערב (ראשון) לראשונה מאז 2011 בגביע דיוייס עם 0:2 על קנדה בגמר כאשר מי שעשה את הצעד הראשון בדרך לניצחון היה רוברטו באוטיסטה אגוט, שגבר על פליקס אוז'ר אלייסים בן ה-19, 6:7(3) ו-3:6 כדי להעלות את ספרד ל-0:1.</p>
      <p>ספרד שנהנתה מביתיות ב"מונדיאל הראשון של הטניס" שלחה למשחק הראשון את הספרדי התשיעי בעולם שאיבד את אביו לפני מספר ימים ונעדר עקב כך ממשחקי הנבחרת ברבע וחצי הגמר.</p>
      <p>הקנדי הצעיר היה בתמונת המשחק עד סוף המערכה הראשונה אך הספרדי השיג יתרון בשובר השוויון 3:5 והקנדי איבד ריכוז. במערכה השנייה באוטיסטה אגוט שבר כבר בפתיחה ל-0:2, הקנדי החזיר שבירה והפיח תקוות אצל קנדה אבל חוסר ניסיונו בלט, הספרדי שבר שוב ל-2:4 בדרך לניצחון אותו הקדיש לאביו.</p>
      <p>לאחר מכן <a href="https://www.one.co.il/Article/19-20/7,673,7827,0/348132.html?ref=hp">נדאל השלים את המשימה</a> עם ניצחון על שפובלוב בשתי מערכות והספרדים חגגו זכייה בגביע דייויס.</p>
    </article>
  </body>
</html>