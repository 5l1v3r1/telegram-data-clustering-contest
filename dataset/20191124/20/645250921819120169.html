<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.aftodioikisi.gr/diethni/chili-orgi-gia-ti-dolofonia-tis-fotografoy-tis-exegersis-almpertina-martines/"/>
    <meta property="og:site_name" content="Aftodioikisi.gr"/>
    <meta property="article:published_time" content="2019-11-24T20:29:14+00:00"/>
    <meta property="og:title" content="Χιλή: Οργή για τη δολοφονία της φωτογράφου της εξέγερσης, Αλμπερτίνα Μαρτίνες"/>
    <meta property="og:description" content="Τον γύρο του διαδικτύου κάνει τις τελευταίες ώρες η είδηση πως η φωτογράφος Αλμπερτίνα Μαρτίνες, η οποία κατέγραψε με τον φακό της τόσο τις μεγαλειώδεις"/>
  </head>
  <body>
    <article>
      <h1>Χιλή: Οργή για τη δολοφονία της φωτογράφου της εξέγερσης, Αλμπερτίνα Μαρτίνες</h1>
      <address><time datetime="2019-11-24T20:29:14+00:00">24 Nov 2019, 20:29</time> by <a rel="author">Παναγιώτης Θεoδωρόπουλος</a></address>
      <p>Τον γύρο του διαδικτύου κάνει τις τελευταίες ώρες η είδηση πως η φωτογράφος Αλμπερτίνα Μαρτίνες, η οποία κατέγραψε με τον φακό της τόσο τις μεγαλειώδεις διαδηλώσεις στη Χιλή όσο και την ακραία καταστολή από τους καραμπινιέρος, κυρίως σε βάρος γυναικών, βρέθηκε νεκρή στο διαμέρισμά της.</p>
      <p>Σύμφωνα με όσα μεταδίδουν τα τοπικά ΜΜΕ, η Μαρτίνες, ηλικίας 38 ετών, εντοπίστηκε ξυλοκοπημένη και μαχαιρωμένη μέχρι θανάτου στο διαμέρισμά της στο κέντρο του Σαντιάγο, προκαλώντας σοκ και κατακραυγή στη χιλιανή κοινή γνώμη. Η Μαρτίνες είχε δηλωθεί ως αγνοούμενη από την περασμένη Τετάρτη.</p>
      <p>Παράλληλα, στο διαμέρισμά της δεν βρέθηκαν ούτε η κάμερα, ούτε ο υπολογιστής της, ούτε κανένα από τα έγγραφα της δουλειάς της. Οι Αρχές δήλωσαν πως ο θάνατός της «ίσως οφείλεται σε ανθρωποκτονία».</p>
      <p>Ο βίαιος θάνατος της Μαρτίνες έρχεται μόλις λίγες ημέρες μετά τον εξίσου άγριο θάνατο της μίμου Ντανιέλα Καράσκο, η οποία βρέθηκε κρεμασμένη από χειροπέδες σε φράκτη πάρκου. Και στην περίπτωση της Καράσκο, συνδικάτα και φεμινιστικές οργανώσεις κατήγγειλαν κρατική δολοφονία, παρά το επίσημο πόρισμα της νεκροψίας που έκανε λόγο για αυτοκτονία.</p>
      <related>
        <h4>Δημοφιλη άρθρα</h4>
        <a href="https://www.aftodioikisi.gr/ota/rythmisi-ypes-lynetai-to-provlima-elleipsis-michanikon-stoys-ota/"/>
        <a href="https://www.aftodioikisi.gr/oikonomia/epidoma-paidioy-katavoli-me-ekplixeis-sta-atm-ti-ginetai-stis-trapezes/"/>
        <a href="https://www.aftodioikisi.gr/dimosio/dimosio-trizei-i-monimotita-montelo-dei-kai-se-alles-deko/"/>
      </related>
      <related>
        <h4>Η aftodioikisi.gr προτείνει</h4>
        <a href="https://www.aftodioikisi.gr/oikonomia/oaed-i-aitisi-gia-to-epidoma-ton-1-150-eyro-oi-dikaioychoi/"/>
        <a href="https://www.aftodioikisi.gr/dimosio/pos-mporoyn-na-symmetaschoyn-se-diagonismo-asep-apolymenoi-toy-dimosioy/"/>
        <a href="https://www.aftodioikisi.gr/dimosio/dimosio-poia-epidomata-metrane-sti-syntaxi/"/>
      </related>
    </article>
  </body>
</html>