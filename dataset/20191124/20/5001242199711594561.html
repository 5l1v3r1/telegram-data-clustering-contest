<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sinidisi.gr/chavos-ikanopoiimenos-tin-emfanisi-to-apotelesma/"/>
    <meta property="og:site_name" content="ΣΥΝΕΙΔΗΣΗ"/>
    <meta property="article:published_time" content="2019-11-24T20:52:09+00:00"/>
    <meta property="og:title" content="Χάβος: «Ικανοποιημένος από την εμφάνιση, όχι από το αποτέλεσμα»"/>
    <meta property="og:description" content="Χάβος: «Ικανοποιημένος από την εμφάνιση, όχι από το αποτέλεσμα». Ο κόουτς των «κυανοκίτρινων» έδειξε πεπεισμένος πως σύντομα"/>
  </head>
  <body>
    <article>
      <h1>Χάβος: «Ικανοποιημένος από την εμφάνιση, όχι από το αποτέλεσμα»</h1>
      <address><time datetime="2019-11-24T20:52:09+00:00">24 Nov 2019, 20:52</time> by <a rel="author">ΣΥΝΕΙΔΗΣΗ</a></address>
      <p>
        <b>Ο κόουτς των «κυανοκίτρινων» έδειξε πεπεισμένος πως σύντομα θα έρθουν νίκες για τα «καναρίνια»</b>
      </p>
      <p>Ικανοποιημένος από την εμφάνιση και όχι από το αποτέλεσμα ήταν ο Μάκης Χάβος, μετά το αποψινό 0-0 του Παναιτωλικού με τον Παναθηναϊκό.  «Ξέραμε ότι είχαμε να αντιμετωπίσουμε μια πολύ καλή ομάδα. Την παρακολουθήσαμε σε πολλά παιχνίδια και αλλάζει εύκολα σχηματισμό. Στο πρώτο ημίχρονο κάναμε καλό παιχνίδι και κρατήσαμε τον αντίπαλο μακριά από την εστία μας, αλλά δεν κάναμε φάσεις. Δεν γίναμε απειλητικοί αν και ήμασταν εξαιρετικοί στο τακτικό κομμάτι. Στο δεύτερο ημίχρονο ο αντίπαλος μπήκε καλύτερα στο ματς αλλά από ένα σημείο και έπειτα είχαμε τον έλεγχο και κάναμε φάσεις για να πάρουμε τη νίκη. Είμαστε ικανοποιημένοι από την εμφάνιση, όχι όμως από το αποτέλεσμα. Έχει σημασία όταν δεν μπορείς να κερδίσεις ένα παιχνίδι να μη το χάνεις. Ευχαριστώ τον κόσμο που ήρθε στο γήπεδο», είπε αρχικά.<br/><b>Και μετά ρωτήθηκε γιατί δεν κερδίζουν τα «καναρίνια». «Παίζει ρόλο η τύχη και η αποτελεσματικότητα. Θα γυρίσει και θα πάρουμε και νίκες». <br/></b>Για το αν θα ενισχυθεί η ομάδα τόνισε πως «το έχουμε συζητήσει με τη διοίκηση απ’ την πρώτη μέρα που είμαι εδώ και θα πάρουμε παίκτες. Βρισκόμαστε σε αναζητήσεις». Κλείνοντας του μεταφέρθηκε η καλή παράδοση που έχει κόντρα στους «πράσινους». «Για εμένα ο Παναθηναϊκός έχει τον καλύτερο Έλληνα προπονητή και βάζει δύσκολα σε κάθε αντίπαλο. Είναι καθαρή τύχη που έχει δημιουργήσει αυτό το στατιστικό».</p>
      <related>
        <h4>Σχετικες Δημοσιευσεις</h4>
        <a href="http://sinidisi.gr/itta-ta-koritsia-trikoypi-sta-ioannina/"/>
        <a href="http://sinidisi.gr/paraitisi-pagkaki-to-d-s-tis-eps-aitoloakarnanias/"/>
        <a href="http://sinidisi.gr/agnoithike-katafanes-penalti-ston-arigimpi-para-ti-chrisi-var/"/>
        <a href="http://sinidisi.gr/to-cheirokrotima-tis-exedras/"/>
        <a href="http://sinidisi.gr/varoychas-penalti-apovoli/"/>
        <a href="http://sinidisi.gr/ta-highlights-panaitolikos-panathinaikos/"/>
      </related>
    </article>
  </body>
</html>