<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/surse-urmeaza-traditionala-noapte-cutitelor-lungi-psd-baronii-pregatesc-debarcarea-vioricai-dancila-lupta-trei-sefia-partidului-1_5ddaea375163ec42716048bd/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T20:50:04+00:00"/>
    <meta property="og:title" content="Surse. Urmează tradiţionala noapte a cuţitelor lungi în PSD. Baronii pregătesc debarcarea Vioricăi Dăncilă. Luptă în trei pentru şefia partidului"/>
    <meta property="og:description" content="Liderii PSD pregătesc răsturnarea Vioricăi Dăncilă din fruntea partidului, după eşecul istoric de la prezidenţiale, susţin surse politice pentru Adevărul. Viorica Dăncilă ar urma să fie executată la fel ca predecesorii săi: Adrian Năstase, Mircea Geoană şi Victor Ponta, pierzători în lupta pentru Cotroeni. Favoriţi pentru şefia PSD: Marcel Ciolacu (preşedintele Camerei Deputaţilor), Lia Olguţa Vasilescu şi Gabriela Firea, primarul Capitalei"/>
  </head>
  <body>
    <article>
      <h1>Surse. Urmează tradiţionala noapte a cuţitelor lungi în PSD. Baronii pregătesc debarcarea Vioricăi Dăncilă. Luptă în trei pentru şefia partidului</h1>
      <address><time datetime="2019-11-24T20:50:04+00:00">24 Nov 2019, 20:50</time> by <a rel="author">Sebastian Zachmann</a></address>
      <h4>Liderii PSD pregătesc răsturnarea Vioricăi Dăncilă din fruntea partidului, după eşecul istoric de la prezidenţiale, susţin surse politice pentru Adevărul. Viorica Dăncilă ar urma să fie executată la fel ca predecesorii săi: Adrian Năstase, Mircea Geoană şi Victor Ponta, pierzători în lupta pentru Cotroeni. Favoriţi pentru şefia PSD: Marcel Ciolacu (preşedintele Camerei Deputaţilor), Lia Olguţa Vasilescu şi Gabriela Firea, primarul Capitalei</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/exit-poll-rezultate-alegeri-prezidentiale-2019-klaus-iohannis-665-viorica-dancila-352-1_5ddacd155163ec42715f45f9/index.html"/>
      </related>
      <p>Klaus Iohannis a surclasat-o pe Viorica Dăncilă. Candidatul PNL a atins 66,5% din voturi, în timp ce candidatul PSD a scos doar 33,5%, potrivit unui Exit Poll realizat de IRES şi prezentat de Digi 24. Cifrele includ şi diaspora, unde preşedintele Klaus Iohannis a fost votat masiv. Este cel mai slab rezultat obţinut vreodată de PSD la alegerile prezidenţiale, comparabil cu procentul scos de Corneliu Vadim Tudor în finala din 2000, când a pierdut în faţa lui Ion Iliescu, catalogat drept „răul cel mai mic“. Liderul PRM a ajuns atunci la 33,17%. Viorica Dăncilă ar putea scoate chiar şi mai puţin ca Vadim Tudor, în funcţie de numărătoarea finală a voturilor înregistrate în diaspora.</p>
      <p>Deşi eşecul a fost unul crunt, Viorica Dăncilă a prezentat înfrângerea ca pe o victorie.„Am recuperat voturile pe care le-am pierdut la alegerile europarlamentare. Am ajuns din nou la voturile pe care le-am primit în 2016. Numărul de voturi de azi ne ajută, ne obligă şi vom face tot ce este posibil să câştigăm alegerile locale şi parlamentare“, a spus liderul PSD, semn că nu demisionează din fruntea partidului, deşi a scos cel mai slab scor din istorie comparativ cu rstul candidaţilor la prezidenţiale: Ion Iliescu, Adrian Năstase, Mircea Geoană şi Victor Ponta. Potrivit unro surse politice, Viorica Dăncilă va încerca să rămână în fruntea partidului, însă mai mulţi lideri locali vor cere zilele viitoare un Congres extraordinar al partidului. Marcel Ciolacu, Lia Olguţa Vasilescu şi Gabriela Firea se încălzesc pentru şefia PSD, susţin sursele citate.</p>
      <p>„Doamna Dăncilă va pleca destul de repede, marea problemă e cine vine, că PSD-ul e într-o secetă de lideri, cum  de altfel sunt cam toate partidele“, a preconizat fostul preşdinte Traian Băsescu. Ş fostul lider PSD Victor Ponta a comentat situaţia social-democraţilor: „Sper să-şi găsească pe cineva care să poată să-i conducă, să facă reforme, să facă schimbări, să-i scoată din negarea realităţii. Discursul de astă seară, «ne-am luat voturile înapoi, e bine», nu e discursul bun”, a afirmat preşedintele Pro România.</p>
      <p>
        <b>
          <a href="https://adevarul.ro/news/politica/rezultate-partiale-s-a-redus-diferenta-iohannis-dancila-numaratoarea-voturilor-aproape-gata-1_5ddae6535163ec427160295f/index.html">Rezultate parţiale. S-a redus diferenţa dintre Iohannis şi Dăncilă. Numărătoarea voturilor, aproape gata</a>
        </b>
      </p>
      <p>
        <b>
          <a href="https://adevarul.ro/news/politica/rusine-istorica-psd-dancila-ajuns-raposatul-vadim-tudor-1_5ddae3f35163ec4271600f9b/index.html">Ruşine istorică. PSD sub Dăncilă a ajuns cât răposatul Vadim Tudor</a>
        </b>
      </p>
      <p>
        <b>
          <a href="https://adevarul.ro/news/politica/ghinionul-psd-alegerile-prezidentiale-mosteneste-patrulea-esec-ultimii15-ani-1_5ddae3a65163ec4271600d23/index.html">Ghinionul PSD la alegerile prezidenţiale se moşteneşte: al patrulea eşec în ultimii 15 ani</a>
        </b>
      </p>
      <hr/>
    </article>
  </body>
</html>