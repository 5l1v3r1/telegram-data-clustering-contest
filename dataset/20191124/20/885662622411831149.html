<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.insider.gr/eidiseis/politiki/125910/synedrio-pasok-yperpsifistikan-oi-katastatikes-allages"/>
    <meta property="og:site_name" content="Insider"/>
    <meta property="article:published_time" content="2019-11-24T20:00:00+00:00"/>
    <meta property="og:title" content="Υπερψηφίστηκαν οι καταστατικές αλλαγές στο Συνέδριο του ΠΑΣΟΚ"/>
    <meta property="og:description" content="Εγκρίθηκε η καταστατική πρόβλεψη πως τα μέλη του ΠΑΣΟΚ συμμετέχουν στις οργανώσεις του Κινήματος Αλλαγής."/>
  </head>
  <body>
    <article>
      <h1>Υπερψηφίστηκαν οι καταστατικές αλλαγές στο Συνέδριο του ΠΑΣΟΚ</h1>
      <h2>Εγκρίθηκε η καταστατική πρόβλεψη πως τα μέλη του ΠΑΣΟΚ συμμετέχουν στις οργανώσεις του Κινήματος Αλλαγής.</h2>
      <address>
        <time datetime="2019-11-24T20:00:00+00:00">24 Nov 2019, 20:00</time>
      </address>
      <p>Με την υπερψήφιση των καταστατικών προσαρμογών που εισηγήθηκε ο συντονιστής της ΚΟΕΣ και γραμματέας της Κ.Ο του ΚΙΝΑΛ, <b>Βασίλης Κεγκέρογλου, </b>ολοκληρώθηκε το έκτακτο συνέδριο του <b>ΠΑΣΟΚ.</b></p>
      <p>Σύμφωνα με την μεταβατική διάταξη συγχρονίζεται η θητεία τη <b>Φώφης Γεννηματά </b>ως προέδρου του ΠΑΣΟΚ με τη θητεία της προέδρου Κινήματος Αλλαγής, δηλαδή μέχρι το 2021 οπότε και προβλέπεται η νέα διαδικασία εκλογής ηγεσίας.</p>
      <p>Ταυτόχρονα εγκρίθηκε η καταστατική πρόβλεψη πως τα μέλη του ΠΑΣΟΚ συμμετέχουν στις οργανώσεις του Κινήματος Αλλαγής. Ακόμη τα στελέχη σύνεδροι του ΠΑΣΟΚ έδωσαν την συγκατάθεσή τους για τις ιδεολογικές και πολιτικές προτεραιότητες και του στόχους που θα πρέπει το Κίνημα Αλλαγής να διεκδικήσει.</p>
      <h3>Θέμα ηγεσίας ΠΑΣΟΚ έθεσε ο Παύλος Γερουλάνος</h3>
      <p>Επίθεση στην ηγεσία του ΠΑΣΟΚ <a href="https://www.insider.gr/eidiseis/politiki/125908/geroylanos-i-igesia-thabei-pasok-prepei-na-allaxei">εξαπέλυσε ο Παύλος Γερουλάνος </a>κατά την ομιλία του στο συνέδριο και την κατηγόρησε ότι ζητάει να «θαφτεί» το ΠΑΣΟΚ.</p>
      <p>Σύμφωνα με τον Παύλο Γερουλάνο, η ηγεσία του ΠΑΣΟΚ βρίσκεται σε χάσμα με τις απαιτήσεις της κοινωνίας γι' αυτό και πρέπει να αλλάξει για να εκφράσει τις αγωνίες και τις απαιτήσεις του κόσμου του ΠΑΣΟΚ. Άφησε, δε, να εννοηθεί ότι θα προχωρήσει στην ίδρυση πολιτικής κίνησης για να διεκδικήσει την ηγεσία στο χώρο.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.insider.gr/eidiseis/politiki/125884/ranteboy-2021-gia-toys-mnistires-tis-igesias-sto-kinal"/>
        <a href="https://www.insider.gr/125872/oi-proteinomenes-allages-sto-katastatiko-toy-pasok"/>
        <a href="https://www.insider.gr/eidiseis/politiki/125779/den-tha-paei-sto-synedrio-toy-pasok-o-giorgos-papandreoy"/>
      </related>
    </article>
  </body>
</html>