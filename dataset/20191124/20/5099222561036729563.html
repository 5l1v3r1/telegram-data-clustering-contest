<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23511557-prezidentiabilul-psd-viorica-dancila-declaratii-presa-ora-21-00-dupa-anuntarea-rezultatelor-exit-poll.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T20:31:00+00:00"/>
    <meta property="og:title" content="VIDEO Prezidențiabilul PSD Viorica Dăncilă, după anunțarea rezultatelor exit-poll: Mulțumesc în mod special celor care au votat cu inima"/>
    <meta property="og:description" content="Prezidențiabilul PSD Viorica Dăncilă, care a pierdut alegerile cu un scor în jur de 33% conform exit-poll-urilor, a susținut o scurtă declarație de presă la sediul partidului, în care"/>
  </head>
  <body>
    <article>
      <h1>VIDEO Prezidențiabilul PSD Viorica Dăncilă, după anunțarea rezultatelor exit-poll: Mulțumesc în mod special celor care au votat cu inima</h1>
      <address><time datetime="2019-11-24T20:31:00+00:00">24 Nov 2019, 20:31</time> by <a rel="author">Redactia</a></address>
      <p>
        <b>Prezidențiabilul PSD Viorica Dăncilă, care a pierdut alegerile cu un scor în jur de 33% conform exit-poll-urilor, a susținut o scurtă declarație de presă la sediul partidului, în care le-a mulțumit celor "care au votat cu inima". Ea a susținut că PSD a recâștigat alegătorii pe care i-a pierdut la europarlamentare.</b>
      </p>
      <figure>
        <iframe src="https://www.facebook.com/plugins/video.php?href=https%3A%2F%2Fwww.facebook.com%2Fpsdbiroupresa%2Fvideos%2F2502257373203545%2F&amp;show_text=0&amp;width=490" width="490" height="276" data-service="Facebook" scrolling="no"/>
      </figure>
      <p>Dăncilă, îmbrăcată complet în negru, a venit în fața jurnaliștilor însoțită de mai mulți lideri ai PSD, între care Gabriela Firea, Eugen Teodorovici, Codrin Ștefănescu, Lia Olguța Vasilescu. <br/><br/>Declarațiile Vioricăi Dăncilă:</p>
      <ul>
        <li>Îi felicit pe toți cei care au mers la vot, mulțumesc în mod special celor care au votat cu inima, colegilor mei din teritoriu, primarilor și simpatizanților, tuturor celor care au vrut să înlocuiescă ura și dezbinarea cu unitatea și încrederea</li>
        <li>PSD a recâștigat azi încrederea celor care ne-au votat în 2016. Am recuperat voturile pe care le-am pierdut la alegerile europarlamentare, iar astăzi avem peste 3 milioane de voturi, ceea ce înseamnă că avem numărul de voturi de la parlamentarele din 2016, care ne-au permis să intrăm la guvernare</li>
        <li>Am toată convingerea că numărul de voturi de astăzi ne ajută, ne obligă și vom face tot ce este posibil să câștigăm alegerile locale și europarlamentare</li>
        <li>Avem în acest moment un rezultat exit-poll și vom sta până când vom prelua toate procesele-verbale din teritoriu, vom face numărtoarea paralelă, pentru că atunci vom ști cu adevărat rezultatul votului de astăzi</li>
        <li>Alte declarații vom face după ce vom ști rezultatul final al votului</li>
      </ul>
    </article>
  </body>
</html>