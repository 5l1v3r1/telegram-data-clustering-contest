<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://anweshanam.com/index.php/kerala/news/accused-in-athani-murder-is-remanded"/>
    <meta property="og:site_name" content="Anweshanam | Part of A.N.N News Private Limited"/>
    <meta property="article:published_time" content="2019-11-24T20:35:00+00:00"/>
    <meta property="og:title" content="അത്താണി കൊലപാതകം: മുഖ്യപ്രതികളെ റിമാന്‍റ് ചെയ്‍തു"/>
    <meta property="og:description" content="കൊച്ചി: നെടുമ്പാശേരി അത്താണിയില്‍ നടുറോഡില്‍ യുവാവിനെ വെട്ടിക്കൊലപ്പെടുത്തിയ കേസിൽ മുഖ്യപ്രതികളെ 14 ദിവസത്തേക്ക് റിമാന്‍റ് ചെയ്തു. കൊലപാതകത്തില്‍ നേരിട്ട് പങ്കുളള വിനു വിക്രമന്‍, ഗ്രീന്‍ഡേഷ്, ലാല്‍ കിച്ചു എന്നിവരാണ് പിടിയിലായത്. നെടുമ്പാശേരി തുരുത്തിശേരി വല്ലത്തുകാരന്‍..."/>
  </head>
  <body>
    <article>
      <h1>അത്താണി കൊലപാതകം: മുഖ്യപ്രതികളെ റിമാന്‍റ് ചെയ്‍തു</h1>
      <address><time datetime="2019-11-24T20:35:00+00:00">24 Nov 2019, 20:35</time> by <a rel="author" href="http://anweshanam.com/author/sreehari" target="_blank">Sreehari</a></address>
      <p>കൊച്ചി: നെടുമ്പാശേരി അത്താണിയില്‍ നടുറോഡില്‍ യുവാവിനെ വെട്ടിക്കൊലപ്പെടുത്തിയ കേസിൽ മുഖ്യപ്രതികളെ 14 ദിവസത്തേക്ക് റിമാന്‍റ് ചെയ്തു. കൊലപാതകത്തില്‍ നേരിട്ട് പങ്കുളള വിനു വിക്രമന്‍, ഗ്രീന്‍ഡേഷ്, ലാല്‍ കിച്ചു എന്നിവരാണ് പിടിയിലായത്.</p>
      <p>നെടുമ്പാശേരി തുരുത്തിശേരി വല്ലത്തുകാരന്‍ ഗില്ലാപ്പി എന്നു വിളിക്കുന്ന ഗുണ്ടാത്തലവന്‍ ബിനോയി (40)യെയാണ് കാറിലെത്തിയ മൂന്നംഗസംഘം വെട്ടിക്കൊലപ്പെടുത്തിയത്. കഴിഞ്ഞ ഞായറാഴ്ച രാത്രി എട്ടരയോടെ അത്താണിയിലുള്ള ബാറിന് മുന്നിലായിരുന്നു സംഭവം.</p>
      <p>കൊലപാതകത്തില്‍ നാല് മുതല്‍ എട്ടു വരെ പ്രതികളായ അഖില്‍ (25), അരുണ്‍(22), ജസ്റ്റിന്‍(28), ജിജീഷ് (38) എന്നിവരെ അന്വേഷണ സംഘം നേരത്തെ അറസ്റ്റ് ചെയ്തിരുന്നു/</p>
      <p>അഖിലിന്‍റെ വീട്ടിൽ പ്രതികളെല്ലാം സംഘടിച്ച്  ബിനോയിയെ കൊലപ്പെടുത്താൻ ഗൂഡാലോചന നടത്തുകയായിരുന്നു. കൊല്ലപ്പെട്ട ബിനോയിയും,  കൊലപാതകം ആസൂത്രണം ചെയ്ത വിനുവും 2015 വരെ  ഒറ്റ സംഘത്തിൽ പെട്ടവരായിരുന്നു.  ഇവർക്കെതിരെ വിവിധ സ്റ്റേഷനുകളിലായി വധശ്രമം, കാപ്പ, തട്ടികൊണ്ടുപോകല്‍ തുടങ്ങി നിരവധി ക്രിമിനൽ കേസുകളുണ്ട്.  രണ്ടാം പ്രതി ഗ്രിന്‍റേഷ് 2016ൽ കാലടി സനൽ വധക്കേസിലും ജയിൽ വാർഡനെ ബോംബെറിഞ്ഞ് കൊലപ്പെടുത്താൻ ശ്രമിച്ച കേസ്സിലും പ്രതിയാണ്.</p>
    </article>
  </body>
</html>