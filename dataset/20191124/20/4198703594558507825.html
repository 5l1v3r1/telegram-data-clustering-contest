<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mako.co.il/good-evening-with-guy-pines-articles/Article-6c9199b0aee9e61027.htm"/>
    <meta property="og:site_name" content="mako"/>
    <meta property="article:published_time" content="2019-11-24T20:25:00+00:00"/>
    <meta property="og:title" content="גלית גוטמן על נאום נתניהו: &quot;זה כמו ניסיון הפיכה&quot;"/>
    <meta property="og:description" content="בחמישי האחרון התכנסו נשות הביצה לאירוע מנצנץ במיוחד, ובדיוק באותו הזמן הוגשו כתבי אישום נגד ראש הממשלה, שבתגובה קרא לחקור את החוקרים. מה חושבות הכוכבות על המצב הפוליטי בארץ ומי כמעט לא הגיעה לאירוע בגללו?"/>
  </head>
  <body>
    <article>
      <h1>גלית גוטמן על נאום נתניהו: "זה כמו ניסיון הפיכה"</h1>
      <h2>בחמישי האחרון התכנסו נשות הביצה לאירוע מנצנץ במיוחד, ובדיוק באותו הזמן הוגשו כתבי אישום נגד ראש הממשלה, שבתגובה קרא לחקור את החוקרים. מה חושבות הכוכבות על המצב הפוליטי בארץ ומי כמעט לא הגיעה לאירוע בגללו?</h2>
      <address><time datetime="2019-11-24T20:25:00+00:00">24 Nov 2019, 20:25</time> by <a rel="author">ערב טוב עם גיא פינס</a></address>
      <p>יהלומים, סלבס וכתב אישום: בדיוק באותו ערב היסטורי של מדינת ישראל, בו היועץ המשפטי לממשלה החליט להגיש שלושה כתבי אישום נגד ראש הממשלה בנימין נתניהו, התכנסו נשות הביצה לאירוע מנצנץ של מותג התכשיטים H.Stern. במקרה או לא, הן הגיעו לבושות בשחור, על פי קוד הלבוש כמובן, לא לפני שחלקן התעדכנו במתרחש ולרגע היה נדמה להן שלא יגיעו כלל לאירוע.</p>
      <figure>
        <img src="https://img.mako.co.il/2019/11/24/Guy_Pines2_173_03_michal_c.jpg"/>
      </figure>
      <p>"בדרך לפה כמעט לא יצאתי מהמונית", סיפרה מיכל אנסקי לערב טוב עם <a href="http://www.mako.co.il/good-evening-with-guy-pines?partner=gtags">גיא פינס</a>. "נצמדתי לרשת ב', שמעתי את הנאום של מנדלבליט עד הסוף. הלם. ערב מאוד דרמטי בהיסטוריה של המדינה שלנו". גם שני כהן הודתה שהשידורים גרמו לה להיצמד למסך: "צפיתי, מה זה צפיתי, כמעט לא באתי. זה מאוד מסקרן מעבר לארץ נהדרת, גם ברמה של הארץ שלי".  כמעט לא הגיעה. מיכל אנסקי | צילום: מתוך "ערב טוב עם גיא פינס", קשת 12</p>
      <figure>
        <img src="https://img.mako.co.il/2019/11/24/Guy_Pines2_173_04_jenny_c.jpg"/>
      </figure>
      <p>אצל ג'ני צ'רוואני, אשתו של רוני מאנה, לשעבר חברם הטוב של הזוג נתניהו וכיום אחד ממבקריו החריפים, הנושא עדיין בוער בבית. "כמה טלפונים היו לרוני", סיפרה הדוגמנית. "אנשים שאמרו לו כמה הוא צדק. הוא מרגיש מלך העולם כרגע, יושב על הספה, קינג".  "רוני יושב בספה כמו קינג". ג'ני צ'רוואני | צילום: מתוך "ערב טוב עם גיא פינס", קשת 12</p>
      <p>גם הקומיקאית עדי אשכנזי שמה לרגע בצד את הצחוקים והבדיחות, והתייחסה לנושא: "משהו חייב להשתנות, אי אפשר שבפוליטיקה שלנו יהיו אנשים שנאשמים. אמנם הוא רק נאשם, אבל שם שר האוצר מואשם בגניבה, פה הנשיא באונס, פה ראש הממשלה בשוחד. כולנו משלמים מיסים, כולנו עבדים של החיים במדינה הזאת, בטח שגם המנהיגים יהיו ולא רק אנחנו. זה ממש מעציב אותי".</p>
      <p>גלית גוטמן, הדוגמנית והמנחה, לא הסתירה את דעתה על ההתקפה הקשה שניהל ראש הממשלה נגד הפרקליטות והמשטרה: "מה שיש לו להגיד על השוטרים והחוקרים, זה כמו ניסיון הפיכה. אין לזה שם אחר, אי אפשר לכבס את זה במילים אחרות. הוא עשר שנים מכהן כראש ממשלה ועצוב לראות שכך זה מתנהל". </p>
      <figure>
        <img src="https://img.mako.co.il/2019/11/24/Guy_Pines2_173_02_shani_cohen_c.jpg"/>
      </figure>
      <p>ומה לגבי בחירות סבב ג'? תשאלו את שני כהן. "זה ממש מביך", אמרה כהן ברצינות לא אופיינית לה. "זה מביך אותי. באמת כאזרחית זה מביך אותי. נכון? זה מביך". יעל פוליאקוב מצידה חושבת שזו שערורייה איומה: "הלוואי ולא יהיו לנו בחירות נוספות, אוי ואבוי לנו אם יהיו". אותה בחירות סבב ג' זה מביך. שני כהן | צילום: מתוך "ערב טוב עם גיא פינס", קשת 12</p>
      <figure>
        <img src="https://img.mako.co.il/2019/11/24/Guy_Pines2_173_01_yael_c.jpg"/>
      </figure>
      <p>ומה חשבה הדוגמנית הצעירה יעל שלבייה על בחירות שלישיות, למרות שכלל לא הייתה מודעת שנתניהו הוא ראש הממשלה ושהוגשו נגדו כתבי אישום? "אני חושבת שזה משמים כי פספסתי פעמיים את הבחירות, פעמיים הייתי בחו"ל. אני כבר בת 18 אז נראה לי שהגיע הזמן שאני אביע את דעתי".  פעם שלישית גלידה? יעל שלבייה | צילום: מתוך "ערב טוב עם גיא פינס", קשת 12</p>
    </article>
  </body>
</html>