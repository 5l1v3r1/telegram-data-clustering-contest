<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/firstclass/2019/11/24/ismet-kipusztult-egy-allatfaj-a-foldrol/"/>
    <meta property="og:site_name" content="Vezess"/>
    <meta property="article:published_time" content="2019-11-24T14:07:08+00:00"/>
    <meta property="og:title" content="Ismét kipusztulhat egy állatfaj a Földről"/>
    <meta property="og:description" content="Rákban pusztult el a szumátrai orrszarvúk fajának utolsó ismert malajziai egyede, egy 25 éves nőstény - írta a BBC."/>
  </head>
  <body>
    <article>
      <h1>Ismét kipusztulhat egy állatfaj a Földről</h1>
      <address><time datetime="2019-11-24T14:07:08+00:00">24 Nov 2019, 14:07</time> by <a rel="author" href="https://www.vezess.hu/author/demecsaba/" target="_blank">Deme Csaba</a></address>
      <p>
        <b>Rákban pusztult el a szumátrai orrszarvúk fajának utolsó ismert malajziai egyede, egy 25 éves nőstény - írta a BBC.</b>
      </p>
      <p>Az Iman nevű állat Borneó malajziai részén múlt ki szombaton – közölte Christine Liew, Sabah állat turisztikai, kulturális és környezetvédelmi minisztere. A faj utolsó malajziai hímje májusban pusztult el.</p>
      <p>A szumátrai rinocéroszok hajdan Ázsia nagy részét benépesítették, a vadon élő populációk azonban szinte teljesen kihaltak, úgy vélik, ma már alig száz példány él belőlük. A faj a Természetvédelmi Világszövetség (IUCN) vörös listáján a súlyosan veszélyeztetettek között szerepel.</p>
      <blockquote>“Iman természetes halált hal. Teljes figyelmet és a legjobb gondoskodást kapta, mióta 2014 márciusában befogtuk” – monda Liew.</blockquote>
      <p>A szumátrai rinocéroszokat az orrvadászat és az élőhelyük elvesztése sodorta végveszélybe, ám a fajt ma leginkább a populációk széttöredezettsége fenyegeti. A faj tenyésztését szolgáló erőfeszítések mindeddig kudarcot vallottak Malajziában.</p>
      <p>Ma öt orrszarvúfaj él a Földön, kettő Afrikában, három Ázsiában. Az utóbbiak közé tartozik a szumátrai rinocérosz (Dicerorhinus sumatrensis), a legkisebb testű faj.</p>
      <footer>Forrás: BBC</footer>
    </article>
  </body>
</html>