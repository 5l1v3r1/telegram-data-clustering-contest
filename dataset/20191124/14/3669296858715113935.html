<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnnturk.com/spor/futbol/samsunspordan-cocuklari-sevindiren-hareket"/>
    <meta property="og:site_name" content="CNN Türk"/>
    <meta property="article:published_time" content="2019-11-24T14:10:09+00:00"/>
    <meta property="og:title" content="Samsunspor'dan çocukları sevindiren hareket"/>
    <meta property="og:description" content="TFF 2. Lig Beyaz Grup ekiplerinden Samsunspor'un..."/>
  </head>
  <body>
    <article>
      <h1>Samsunspor'dan çocukları sevindiren hareket</h1>
      <h2>TFF 2. Lig Beyaz Grup ekiplerinden Samsunspor'un sahasında Şanlıurfaspor karşılaştığı maça davet edilen kimsesiz çocuklar, oyuncak sürprizi ile karşılaştı.</h2>
      <address>
        <time datetime="2019-11-24T14:10:09+00:00">24 Nov 2019, 14:10</time>
      </address>
      <p><a href="https://www.cnnturk.com/haberleri/samsunspor">Samsunspor</a> Kulübü, sosyal sorumluluk projesi kapsamında Aile, Çalışma ve Sosyal Hizmetler İl Müdürlüğünün evlerinde kalan 100 çocuğu, <a href="https://www.cnnturk.com/haberleri/sanliurfaspor">Şanlıurfaspor</a> ile oynadığı maça davet etti.</p>
      <p>Çocuklar için önceden peluş bebek toplayan Ondokuz Mayıs Üniversitesinin Tiyatro Topluluğu'nda yer alan öğrenciler, beraberlerinde getirdikleri oyuncakları, ev sahibi takımın 2-0 üstünlüğü ile devam eden karşılaşmanın 55'inci dakikasında, çocukların bulunduğu yöne atmaya başladı.</p>
      <p>Öğrencilerin çocukları <a href="https://www.cnnturk.com/haberleri/oyuncak">oyuncak</a> yağmuruna tutmasını diğer taraftarlar da alkışladı. Oyuncak yağmuruna tutulan çocuklar, şaşkınlık ve sevinci bir arada yaşadı.</p>
      <p>Öte yandan, geçtiğimiz günlerde Yılport Samsunspor ile 5 yıllık resmi sözleşme imzalayan tecrübeli teknik direktör Ertuğrul Sağlam, geçen yıl Süper Lig'de İstiklal Mobilya Kayserispor-<a href="https://www.cnnturk.com/haberleri/trabzonspor">Trabzonspor</a> maçında aldığı 1 maçlık cezası nedeniyle ilk resmi müsabakasını tribünden takip etmek zorunda kaldı.</p>
      <p>Karşılaşmayı Yılport Samsunspor 5-0 kazandı.</p>
      <related>
        <h4>ilgili haberler</h4>
        <a href="https://www.cnnturk.com/spor/futbol/ertugrul-saglam-samsunsporu-6-sampiyon-yapmak-icin-geldim"/>
        <a href="https://www.cnnturk.com/turkiye/suriyeye-oyuncak-tasiyan-tir-alev-alev-yandi"/>
        <a href="https://www.cnnturk.com/spor/futbol/samsunsporda-ertugrul-saglam-sesleri"/>
      </related>
    </article>
  </body>
</html>