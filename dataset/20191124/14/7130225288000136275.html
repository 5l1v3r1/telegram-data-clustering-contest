<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/ifadesinde-11-yildir-kahrini-cekiyordum-dedi-istanbul-da-bir-kadin-uyuyan-kocasini-balta-ile-oldurdu-890328"/>
    <meta property="og:site_name" content="Onedio"/>
    <meta property="article:published_time" content="2019-11-24T14:49:19+00:00"/>
    <meta property="og:title" content="İfadesinde '11 Yıldır Kahrını Çekiyordum' Dedi: İstanbul'da Bir Kadın Uyuyan Kocasını Balta ile Öldürdü"/>
    <meta property="og:description" content="Zeytinburnu'nda sabaha karşı yabancı uyruklu bir kadın, uyuyan kocasını balta ile öldürdü. Olayın ardından komşusuna giden kadın polis çağırmasını ist..."/>
  </head>
  <body>
    <article>
      <h1>İfadesinde '11 Yıldır Kahrını Çekiyordum' Dedi: İstanbul'da Bir Kadın Uyuyan Kocasını Balta ile Öldürdü</h1>
      <address><time datetime="2019-11-24T14:49:19+00:00">24 Nov 2019, 14:49</time> by <a rel="author" href="https://onedio.com/profil/batuhan" target="_blank">Batuhan</a></address>
      <h4>Zeytinburnu'nda sabaha karşı yabancı uyruklu bir kadın, uyuyan kocasını balta ile öldürdü. Olayın ardından komşusuna giden kadın <a href="https://onedio.com/etiket/polis/578bf06ee4ad23697ca1a0b3">polis</a> çağırmasını istedi. <a href="https://onedio.com/etiket/olay/57ceb76ded62790c040afa50">Olay</a> yerine gelen polis ekipleri cinayeti işleyen kadını gözaltına aldı. Evde bulunan çocuklar ise polis eşliğinde çocuk büro amirliğine götürüldü.</h4>
      <figure>
        <img src="https://img-s2.onedio.com/id-5dda934fe843f6f010f552eb/rev-0/w-500/s-c3ce104d1a1366d5840cc401c01c471d7b61e4ea.jpg"/>
      </figure>
      <p><a href="https://onedio.com/etiket/olay/57ceb76ded62790c040afa50">Olay</a> Zeytinburnu, Nuripaşa Mahallesi'nde sabah saat 05:30 sıralarında meydana geldi. Edinilen bilgiye göre, yabancı uyruklu olduğu öğrenilen Fazilet Ö. isimli kadın salonda uyuyan ve eşi olduğu öğrenilen Hasan Ö.'nün balta ile baş kısmına vurdu. Aldığı darbelerle kanlar içinde kalan adam ağır yaralandı.</p>
      <h3>Komşusu durumu polis ve sağlık ekiplerine haber verdi</h3>
      <figure>
        <img src="https://img-s2.onedio.com/id-5dda9355b5daaf021124b135/rev-0/w-500/s-0a225c83da1a5dd3e27258d065a6ff73e276d725.jpg"/>
        <figcaption><a href="https://onedio.com/etiket/olay/57ceb76ded62790c040afa50">Olay</a> sonrası bir alt komşusuna inen Fazilet Ö., olayı anlatarak komşusundan eve <a href="https://onedio.com/etiket/polis/578bf06ee4ad23697ca1a0b3">polis</a> çağırmasını istedi. Komşusu da hemen durumu polis ve sağlık ekiplerine haber verdi. Olay yerine gelen sağlık ekipleri yaptığı incelemede Hasan Ö.'nün hayatını kaybettiğini belirledi.</figcaption>
      </figure>
      <h3>Gözaltına alındı</h3>
      <figure>
        <img src="https://img-s2.onedio.com/id-5dda94b4f1f3b4cf11c88dc7/rev-0/w-500/s-8e3c08c463c6be33504ffb2d46f6ba11b30da363.jpg"/>
        <figcaption><a href="https://onedio.com/etiket/polis/578bf06ee4ad23697ca1a0b3">Polis</a> ekipleri de <a href="https://onedio.com/etiket/olay/57ceb76ded62790c040afa50">olay</a> yerinde önlem alırken cinayeti işleyen Fazilet Ö.'yü de gözaltına alarak polis merkezine götürdü. Cinayeti işleyen Fazilet Ö.'nün polise verdiği ilk ifadede "11 yıldır kahrını çekiyorum" dediği öğrenildi.</figcaption>
      </figure>
      <h3>Çocuklar Zeytinburnu Çocuk Büro Amirliğine götürüldü</h3>
      <figure>
        <img src="https://img-s1.onedio.com/id-5dda94b300a27d6f12f0d5a2/rev-0/w-500/s-3cd79cbd30b620c78f455ec62db450d41e722a89.jpg"/>
        <figcaption>Cinayetin işlendiği evde ve başka odada uyudukları öğrenilen aileye ait iki çocuk da <a href="https://onedio.com/etiket/polis/578bf06ee4ad23697ca1a0b3">polis</a> ekiplerince evden çıkarıldı. Polis memuru çocukların ellerinden tutarak ekip aracına bindirdi. Evden çıkarılan çocuklar Zeytinburnu Çocuk Büro Amirliğine götürüldü.</figcaption>
      </figure>
      <h3>Emniyetteki işlemleri tamamlanan kadın adliyeye sevk edildi</h3>
      <figure>
        <img src="https://img-s2.onedio.com/id-5dda981817c0a1f211355cb9/rev-0/w-500/s-763d036c6812dc5bc7a53e97b8e54b2c67f16a1e.jpg"/>
        <figcaption>Bu arada, Fazilet A'nın emniyetteki ifadesinde, eşiyle arasında uzun zamandır şiddetli geçimsizlik olduğunu, eşinin kendisini sürekli darp ettiğini, boşanmak istediğini ancak kocasının tehdit ederek boşanmayı kabul etmediğini söylediği öğrenildi.</figcaption>
      </figure>
      <h4>Bu Haber ile İlgili Linkler</h4>
      <p>
        <a href="https://eksisozluk.com/balta-ile-basi-kesilen-koca--6257772?a=popular">| Balta İle Başı Kesilen Koca - <b>eksisozluk.com</b></a>
      </p>
    </article>
  </body>
</html>