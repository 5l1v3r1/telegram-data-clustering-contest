<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/special-report/travel-eat-shop/news_539764/"/>
    <meta property="og:site_name" content="INNnews"/>
    <meta property="article:published_time" content="2019-11-24T14:38:22+00:00"/>
    <meta property="og:title" content="เขตประเวศจัดงานสืบสานประเพณีแข่งเรือคลองประเวศบุรีรมย์"/>
    <meta property="og:description" content="นายขจิต ชัชวานิชย์ รองปลัดกรุงเทพมหานคร เป็นประธานพิธีเ…"/>
  </head>
  <body>
    <article>
      <h1>เขตประเวศจัดงานสืบสานประเพณีแข่งเรือคลองประเวศบุรีรมย์</h1>
      <h2>เขตประเวศ จัดงานสืบสานประเพณีแข่งเรือคลองประเวศบุรีรมย์</h2>
      <address>
        <time datetime="2019-11-24T14:38:22+00:00">24 Nov 2019, 14:38</time>
      </address>
      <p>นายขจิต ชัชวานิชย์ รองปลัดกรุงเทพมหานคร เป็นประธานพิธีเปิด “งานสืบสานประเพณีแข่งเรือคลองประเวศบุรีรมย์” โดยมี พระครูโสภณพิหารกิจ เจ้าอาวาสวัดกระทุ่มเสือปลา  และผู้เกี่ยวข้อง ร่วมพิธีเปิดและชมการแข่งขัน ณ วัดกระทุ่มเสือปลา เขตประเวศ</p>
      <figure>
        <img src="https://www.innnews.co.th/wp-content/uploads/2019/11/19-4.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/18-9.jpg"/>
      </figure>
      <p>กรุงเทพมหานคร โดยสำนักงานเขตประเวศ ร่วมกับคณะกรรมการบริหารและพัฒนาท้องถิ่นเขตประเวศ (ภาคเอกชน) และวัดกระทุ่มเสือปลา จัด “งานประเพณีแข่งเรือคลองประเวศบุรีรมย์” ครั้งที่ 3 ระหว่างเวลา 08.00 – 16.00 น. ณ วัดกระทุ่มเสือปลา เพื่อส่งเสริมให้เยาวชนและประชาชนตระหนักถึงความสำคัญของการอนุรักษ์ สายน้ำ โดยเฉพาะคลองประเวศบุรีรมย์ที่มีประวัติศาสตร์อันดีงามและยาวนานไว้เป็นมรดกไว้ให้คนรุ่นหลัง และเพื่อรองรับการพัฒนากรุงเทพมหานครให้เป็นเมือง เวนิสตะวันออก  รวมทั้งเป็นการสืบสานประเพณี วิถีชีวิตชุมชน และมรดกวัฒนธรรมท้องถิ่นที่เกี่ยวพันกับสายน้ำ</p>
      <figure>
        <img src="https://www.innnews.co.th/wp-content/uploads/2019/11/15-17.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/16-11.jpg"/>
      </figure>
      <p> </p>
      <figure>
        <img src="https://www.innnews.co.th/wp-content/uploads/2019/11/13-29.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/20-21.jpg"/>
      </figure>
      <p>ตลอดจนอนุรักษ์และพัฒนาคูคลอง แหล่งน้ำให้เป็นแหล่งสัญจรทางน้ำ อีกทั้งเป็นการสนับสนุนและส่งเสริมให้เกิดการท่องเที่ยวเชิงอนุรักษ์ บริเวณคลองประเวศบุรีรมย์และพื้นที่เขตประเวศ สนับสนุนแนวคิด “คูคลองต้องให้มีชีวิต คู่วิถีชุมชน” อันจะเป็นการส่งเสริมการมีส่วนร่วมของทุกภาคส่วนในการร่วมกันพัฒนาบ้านเมือง สอดคล้องกับนโยบายของรัฐบาลที่ให้ความสำคัญกับการพัฒนาคูคลองให้เป็นแหล่งสัญจรทางน้ำ รวมถึงการมีส่วนร่วมของประชาชนในการทำนุบำรุงศาสนา ศิลปะและวัฒนธรรม</p>
      <figure>
        <img src="https://www.innnews.co.th/wp-content/uploads/2019/11/14-25.jpg"/>
      </figure>
      <p>โดยกิจกรรมภายในงาน ประกอบด้วย 1.การแข่งขันเรือพาย ประเภทต่าง ๆ  อาทิ  เรือเพียว ขนาด 7 ฝีพาย ประเภท บุคคลทั่วไป  , เรือมาด ขนาด 12 ฝีพาย ประเภท บุคคลทั่วไป , เรือหัวใบ้ท้ายบอด ขนาด 2 ฝีพาย  การเที่ยวชมพิพิธภัณฑ์ท้องถิ่น วัดกระทุ่มเสือปลา 3.กิจกรรมกีฬาทางน้ำมหาสนุก ได้แก่ การชกมวยทะเล เป็นต้น 4.กิจกรรมส่งเสริมการท่องเที่ยว การปั่นจักรยานภายใต้แนวคิด “ปั่นวันเดียว เที่ยวประเวศ” เพื่อเข้าชมศาสนสถาน และแหล่งท่องเที่ยว ที่ตั้งอยู่บริเวณ ริมคลอง ประเวศบุรีรมย์ ทั้งสองฝั่งคลอง</p>
      <figure>
        <img src="https://www.innnews.co.th/wp-content/uploads/2019/11/10-99.jpg"/>
      </figure>
      <p> </p>
      <p> </p>
      <p> </p>
      <p> </p>
    </article>
  </body>
</html>