<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687702/la-caccia-monteperdido-terza-puntata-anticipazioni"/>
    <meta property="og:site_name" content="Tvblog"/>
    <meta property="article:published_time" content="2019-11-24T14:30:49+00:00"/>
    <meta property="og:title" content="La caccia. Monteperdido, anticipazioni terza puntata"/>
    <meta property="og:description" content="Jorge offre soldi in cambio di informazioni, mentre Elisa fa una rivelazione ad Ismael"/>
  </head>
  <body>
    <article>
      <h1>La caccia. Monteperdido, anticipazioni terza puntata</h1>
      <h2>Le anticipazioni della terza puntata de La caccia. Monteperdido, la serie tv spagnola in onda su Canale 5 con Megan Montaner nei panni di Sara Campos, referente dell'Unione Centrale Operativa della Guardia Civil in cerca della soluzione al mistero della sparizione di due ragazze</h2>
      <address><time datetime="2019-11-24T14:30:49+00:00">24 Nov 2019, 14:30</time> by <a rel="author" href="https://www.tvblog.it/author/2967/paolo-sutera" target="_blank">Paolo Sutera</a></address>
      <figure>
        <iframe src="https://www.youtube.com/embed/dUBLrawnYRk" width="640" height="360" data-service="Youtube" scrolling="no"/>
      </figure>
      <p>Mentre proseguono le indagini della protagonista de <b>La caccia. Monteperdido</b>, aumentano le rivelazioni sulle famiglie delle due ragazze sparite e su chi le circonda. Nella terza puntata, in onda <b>questa sera, 24 novembre 2019, alle 21:20</b> su <b>Canale 5</b>, ci saranno al centro in particolare <b>Joaquin</b> (Jorge Bosch) ed <b>Alvaro</b> (Pablo Derqui).</p>
      <h3>La caccia. Monteperdido, la terza puntata</h3>
      <figure>
        <img src="https://media.tvblog.it/2/2be/la-caccia-monteperdido-terza-puntata.jpg"/>
      </figure>
      <p>
        <b>Sara</b>
      </p>
      <p>(Megan Montaner) si convince che ad aver rapito <b>Ana</b> (Cala Dìaz) e <b>Lucia</b> (Ester Exposito) siano state due persone. Joaquin, intanto, offre una taglia a chiunque gli dia informazioni sulla figlia: per <b>Concha</b>, la governante di <b>Rafael</b> (Patxy Freytez), è l'occasione per risolvere alcuni suoi problemi finanziari.</p>
      <p>La donna, però, viene fermata dalla Polizia, che stava tenendo d'occhio Joaquin: Concha, quindi accusa il veterinario <b>Nicolas</b> (Jordi Sanchez). <b>Elisa</b> (Aria Bedmanr), intanto, è ancora scossa per il comportamento del padre ed, ubriaca, rivela ad <b>Ismael</b> (Chechu Salgado) di aver fatto l'amore con Alvaro: una notizia che Ismael corre a dire a <b>Raquel</b> (Bea Segura), sperando di ricucire i rapporti con lei.</p>
      <p>Nicolas viene rilasciato, non prima però di aver rivelato l'esistenza di un giro di prostituzione nell'esclusivo resort La Guardia. Sara, dopo aver passato una serata da <b>Victor</b> (Alain Hernandez), scopre che quest'ultimo tempo prima ha insabbiato un rapporto riguardante un episodio che si era verificato proprio al resort.</p>
      <h3>La caccia. Monteperdido, streaming</h3>
      <p>E' possibile vedere La caccia. Monteperdido in streaming <a href="https://www.mediasetplay.mediaset.it/">sul sito ufficiale di Mediaset</a>, e sull'app per smart tv, tablet e smartphone, mentre da domani si potrà vedere nella sezione <b>On Demand</b>.</p>
      <figure>
        <a href="https://www.instagram.com/tvblog.it/?hl=it">
          <img src="https://media.tvblog.it/d/da9/banner-instagram-tvblog.jpg"/>
        </a>
      </figure>
    </article>
  </body>
</html>