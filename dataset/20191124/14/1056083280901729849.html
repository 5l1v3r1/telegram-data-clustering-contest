<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301824/%D9%BE%DB%8C%DA%A9%D9%87-%D8%A7%DA%AF%D8%B1-%D8%A2%D8%B1%DA%98%D8%A7%D9%86%D8%AA%DB%8C%D9%86-%D8%B5%D8%B9%D9%88%D8%AF-%D9%85%DB%8C-%DA%A9%D8%B1%D8%AF-%D9%85%D8%B3%DB%8C-%D8%A7%DB%8C%D9%86%D8%AC%D8%A7-%D8%A8%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T14:41:32+00:00"/>
    <meta property="og:title" content="پیکه: اگر آرژانتین صعود می‌کرد مسی اینجا بود!"/>
    <meta property="og:description" content="مدافع بارسلونا اعلام کرد در صورت صعود تیم تنیس آرژانتین به نیمه نهایی جام دیویس ستاره آلبی سلسته در ورزشگاه حاضر می‌شد تا از کشورش حمایت کند."/>
  </head>
  <body>
    <article>
      <h1>پیکه: اگر آرژانتین صعود می‌کرد مسی اینجا بود!</h1>
      <address><time datetime="2019-11-24T14:41:32+00:00">24 Nov 2019, 14:41</time> by <a rel="author">محمد علی ایزدی</a></address>
      <p>مدافع بارسلونا اعلام کرد در صورت صعود تیم تنیس آرژانتین به نیمه نهایی جام دیویس ستاره آلبی سلسته در ورزشگاه حاضر می‌شد تا از کشورش حمایت کند.</p>
      <p>به گزارش ایسنا و به نقل از آس، جرارد پیکه در نشست خبری برای ارزش‌گذاری نخستین دوره جام دیویس که کاسموس (شرکت پیکه) برگزار کرد به لیونل مسی اشاره کرد. مدافع بارسلونا در ورزشگاه کاخا مخیکا اعلام کرد که به همراه ستاره آبی اناری ها دیدار یک چهارم نهایی میان تیم تنیس اسپانیا و آرژانتین را تماشا کرد (آلبی سلسته  در حالی از اسپانیا ۲ بر یک شکست خورد که تا آخرین لحظه جنگید و در بازی آخر دبل مغلوب شد). مدافع اسپانیایی گفت: سرگرم کننده بود. در هتل بودیم چون قرار بود روز بعد در لگانس بازی کنیم و این دیدار را با هم تماشا کردیم.</p>
      <p>پیکه در ادامه به دعوت شدن مسی در صورت صعود کشورش اشاره کرد و افزود: اگر آرژانتین صعود می‌کرد مسی در مادرید حاضر می‌شد تا بازی را از نزدیک تماشا کند. با این حال اسپانیا به دور بعد راه یافت.</p>
      <p>مدافع بارسلونا در پایان گفت: سرگرم کننده بود. دست آخر باورنکردنی بود. برنده در آخرین ست برنده بازی مشخص شد. مسی خیلی تنیس دوست دارد و علاقه‌مند است تا از کشورش حمایت کند. به همین خاطر مطمئن هستم اگر آرژانتین به نیمه نهایی صعود می‌کرد او اکنون در اینجا حضور داشت.</p>
      <p>انتهای پیام</p>
    </article>
  </body>
</html>