<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webcafe.bg/id_2027914359_Pochina_kompozitorat_Aleksandar_Mihaylov"/>
    <meta property="og:site_name" content="webcafé"/>
    <meta property="article:published_time" content="2019-11-24T14:11:00+00:00"/>
    <meta property="og:title" content="Почина композиторът Александър Михайлов"/>
    <meta property="og:description" content="На 71-годишна възраст след боледуване от рак почина композиторът Александър Михайлов. Новината съобщиха неговите близки."/>
  </head>
  <body>
    <article>
      <h1>Почина композиторът Александър Михайлов</h1>
      <address><time datetime="2019-11-24T14:11:00+00:00">24 Nov 2019, 14:11</time> by <a rel="author" href="https://www.webcafe.bg/author/id_1_Webcafe" target="_blank">Webcafe</a></address>
      <figure>
        <img src="https://images.webcafe.bg/2019/11/24/alexandr-mikhailov1/1170x658.png"/>
        <figcaption>
          <cite>Снимка: © Съюз на композиторите в България</cite>
        </figcaption>
      </figure>
      <p>На 71-годишна възраст след боледуване от рак почина композиторът Александър Михайлов. Новината съобщиха неговите близки.</p>
      <p>Александър Михайлов е автор на оперна, симфонична, камерна, хорова, филмова, театрална и забавна музика. Има много записи за Българското национално радио, както и издадени аудиокасети и компактдискове. Със свои творби участва в прегледи за нова българска музика.</p>
      <p>Занимава се с организирането на редица филмови и музикални фестивали, част от които под патронажа на бившата първа дама Зорка Първанова.</p>
      <p>Александър Михайлов е роден на 17 април 1948 г. в Новохоперск, Русия. През 1970 г. завършва музикалното Санкт-Петербургското училище „Николай Андреевич Римски-Корсаков” със специалност композиция при изтъкнатия руски композитор Валери Гаврилин и пиано при доц. Андрей Кондратев, ученик на световноизвестния пианист Хенрих Нейгауз.</p>
      <p>Същата година постъпва в Санкт-Петербургската държавна консерватория „Николай Андреевич Римски-Корсаков”, която завършва през 1975 г. със специалност композиция при проф. Владислав Успенски.</p>
      <p>През 1985 г. се мести в България, където активно се занимава с изучаване на българската фолклорна музика. През 1990 г. завършва и задочна аспирантура по музикална фолклористика в Института за музика при БАН - София.</p>
      <p>От 1978 г. до 1990 г. работи като редактор към редакция „Музикален обмен с чужбина” при Българското национално радио, а от 2005 г. - в отдел „Култура” на Руския културно-информационен център в София.</p>
      <p>Михайлов има две дъщери.</p>
      <figure>
        <iframe src="https://www.youtube.com/embed/YfAisNNMReQ" width="560" height="315" data-service="Youtube" scrolling="no"/>
      </figure>
    </article>
  </body>
</html>