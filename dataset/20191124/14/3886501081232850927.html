<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://beta.rs/vesti/politika-vesti-srbija/119728-1-od-5-miliona-anasonovic-se-protivila-odluci-studenata-o-blokadi?utm_source=feedburner&amp;utm_medium=feed&amp;utm_campaign=Feed%3A+betavesti+%28Novinska+agencija+Beta+-+Vesti%29&amp;hl=en"/>
    <meta property="og:site_name" content="Novinska agencija Beta"/>
    <meta property="article:published_time" content="2019-11-24T14:55:04+00:00"/>
    <meta property="og:title" content="1 od 5 miliona: Anasonović se protivila odluci studenata o blokadi"/>
    <meta property="og:description" content="Udruženje &quot;1 od 5 miliona&quot; saopštilo je da je bivša članica Udruženja Jelena Anasonović za list Blic iznela svoje vidjenje protesta, ali i niz neistina.U saopštenju se dodaje da je Jelena Anasonović napustila Udruženje pre četiri meseca, a neposredni povod bio je taj što je Udruženje bez njene saglasnosti donelo odluku da 19. jula stupi u jednočasovnu blokadu upozorenja Rektorata.Odluka o blokadi doneta je unutar Udruženja, i do same realizacije sa time nije bio upoznat niko, a ponajmanje predstavnici opozicionih političkih stranaka, kaže se u saopštenju.&quot;Nije nam jasno zbog čega je Jeleni Anasonović tada smetala blokada Rektorata, kao ni to zbog čega je rešila da sa nizom neistina izadje baš sada na dan kada se proslavlja oslobadjanje prve institucije u Srbiji, ali i obeležava godišnjica dogadjaja koji je pokrenuo lavinu protesta širom zemlje&quot; saopštilo je udruženje 1 od 5 miliona i pitalo ko ima koristi od toga?Uz napomenu da se neće baviti pobijanjem pojedinačnih neistinitih tvrdnji Jelene Anasonović, udruženje…"/>
  </head>
  <body>
    <article>
      <h1>1 od 5 miliona: Anasonović se protivila odluci studenata o blokadi</h1>
      <address>
        <time datetime="2019-11-24T14:55:04+00:00">24 Nov 2019, 14:55</time>
      </address>
      <p><b>Udruženje "1 od 5 miliona" saopštilo je da je bivša članica Udruženja Jelena Anasonović za list Blic iznela svoje vidjenje protesta, ali i niz neistina.</b><br/><br/>U saopštenju se dodaje da je Jelena Anasonović napustila Udruženje pre četiri meseca, a neposredni povod bio je taj što je Udruženje bez njene saglasnosti donelo odluku da 19. jula stupi u jednočasovnu blokadu upozorenja Rektorata.<br/><br/>Odluka o blokadi doneta je unutar Udruženja, i do same realizacije sa time nije bio upoznat niko, a ponajmanje predstavnici opozicionih političkih stranaka, kaže se u saopštenju.<br/><br/>"Nije nam jasno zbog čega je Jeleni Anasonović tada smetala blokada Rektorata, kao ni to zbog čega je rešila da sa nizom neistina izadje baš sada na dan kada se proslavlja oslobadjanje prve institucije u Srbiji, ali i obeležava godišnjica dogadjaja koji je pokrenuo lavinu protesta širom zemlje" saopštilo je udruženje 1 od 5 miliona i pitalo ko ima koristi od toga?<br/><br/>Uz napomenu da se neće baviti pobijanjem pojedinačnih neistinitih tvrdnji Jelene Anasonović, udruženje je demantovalo samo da je ona organizovala proteste, već gradjani.<br/><br/>"Svako ko pomisli da je veći od protesta i da ima pravo da ih prisvaja, blati i obezvredjuje postignute rezultate, mora biti svestan da će se prolivena krv svih ljudi prebijanih pre i tokom protesta preslikati na njegove ruke", saopštilo je udruženje.<br/><br/>Anasonović je za današnji Blic izjavila da je organizovala proteste iz najdubljih ubedjenja i da se borila da stranke ne preuzmu protest, ali da u tome nije uspela.</p>
    </article>
  </body>
</html>