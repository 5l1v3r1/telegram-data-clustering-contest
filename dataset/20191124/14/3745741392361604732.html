<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.webtekno.com/akilli-telefonlarin-patlamasinin-ardindaki-7-sebep-h80435.html"/>
    <meta property="og:site_name" content="Webtekno"/>
    <meta property="article:published_time" content="2019-11-24T14:48:23+00:00"/>
    <meta property="og:title" content="Akıllı Telefonların Patlamasının Ardındaki 7 Sebep"/>
    <meta property="og:description" content="Günümüzdeki akıllı telefonların yaratabileceği en büyük tehlike olan patlamalar ve bu patlamalardan korunabilme yolları."/>
  </head>
  <body>
    <article>
      <h1>Akıllı Telefonların Patlamasının Ardındaki 7 Sebep</h1>
      <h2>Akıllı telefon üreticileri, gelişen teknolojiyle de birlikte ürettikleri telefonların güvenlik seviyelerini giderek arttırsa da tedbiri elden bırakmamakta fayda var. Bu yazımızda akıllı telefonların yaratabileceği en büyük tehlike olan patlamalardan nasıl korunacağınıza dair bilgiler edinebilirsiniz.</h2>
      <address><time datetime="2019-11-24T14:48:23+00:00">24 Nov 2019, 14:48</time> by <a rel="author" href="https://www.webtekno.com/yazar/avcioglu" target="_blank">Hasan Avcıoğlu</a></address>
      <p>Akıllı telefonlar artık hayatlarımızın vazgeçilmezi. Günlük hayatta internete girmekten, oyun oynamaya kadar birçok aktiviteyi akıllı telefonlarımızla halledebiliyoruz. Ancak günlük hayatımızla bu kadar iç içe geçmiş bu cihazların bir tehlikesi bulunuyor: <b>patlama.</b></p>
      <p>Teknoloji geliştikçe, akıllı telefon üreticileri de telefonlarını daha güçlü ve daha güvenli hale getiriyorlar ancak hâlâ bu telefonların patlama gibi riskleri bulunuyor. Bunun en yakın örneği de <b>Galaxy Note 7</b>’ydi. Samsung, milyonlarca cihazını geri çağırmak zorunda kalmıştı. Peki, akıllı telefonların patlamasına sebep olan şeyler neler ve bunlardan nasıl kaçınabiliriz?</p>
      <h3>Üretim hatası</h3>
      <figure>
        <img src="https://www.webtekno.com/images/editor/default/0002/31/c9c3d721f9b85265e2466a1d9a98827431ca3004.jpeg"/>
      </figure>
      <p><b>Üretim</b><b>hatası</b>, akıllı telefonların patlamasının ana sebeplerinden bir tanesi. Telefonlara güç veren lityum iyon bataryaların, telefonlarda kullanılmadan önce iyice test edilmesi gerekiyor. Yanlış bir donanım veya hatalı montaj, bataryaların bozulmasına ve nihayetinde de patlamasına sebep olabilir. Bu olay, genellikle batarya içerisinde hücrelerin kritik sıcaklığa ulaşmasıyla oluşuyor ve ucuz bataryaların bu riske daha çok sahip olduğuna inanılıyor. Batarya değişiminde ucuz bataryalardan kaçınabilirsiniz.</p>
      <h3>Bataryada oluşan fiziksel hasar</h3>
      <figure>
        <img src="https://www.webtekno.com/images/editor/default/0002/31/9db82fbc4bcfbe599f983022c294359eacfb9b7e.jpeg"/>
      </figure>
      <p>Telefonunuzu düşürdüğünüzde bataryanız fiziksel olarak hasar alabilir ve bu durum bataryanın iç mekanik ve kimyasal yapısının bozulmasına sebep olabilir. Batarya fiziksel bir hasar aldığında <b>şişme</b> meydana gelebilir. Bu tarz durumlarda hiç düşünmeden bataryanızı yenisiyle değiştirebilirsiniz.</p>
      <p><b>İLGİLİ HABER</b>:</p>
      <p>
        <a href="https://www.webtekno.com/xiaomi-ip55-bluetooth-hoparlor-fiyati-ozellikleri-h76652.html">Xiaomi, Suya Dayanıklı Bluetooth Hoparlörünü Duyurdu: İşte Fiyatı ve Özellikleri</a>
      </p>
      <h3>Üçüncü parti şarj cihazları kullanmak</h3>
      <figure>
        <img src="https://www.webtekno.com/images/editor/default/0002/31/7da108133dc0ab12f83f975e9ba52547ccb2abda.jpeg"/>
      </figure>
      <p>Birçoğumuzun sıkça yaptığı bir hata. Ucuz ve sertifikasız şarj cihazları, telefonun aşırı ısınmasına sebep olur, iç bileşenlere zarar verir, bataryanızı şişirir ve ömrünü kısaltır. Şarj cihazı kullanırken telefon üreticinizin şarj cihazını kullanmaya dikkat edin.</p>
      <h3>Gece boyu şarj etme</h3>
      <figure>
        <img src="https://www.webtekno.com/images/editor/default/0002/31/ff72dedf406e65bd738afaa7b71c723725ff932f.jpeg"/>
      </figure>
      <p>Yine birçok kişinin yaptığı bir hata. Telefonu gece boyunca şarjda takılı bırakmak aşırı ısınmaya, kısa devreye ve en nihayetinde de patlamaya sebep olabilir. Günümüzdeki bazı cihazlarda batarya doluluk ortanı %100’e ulaştığında akımı kesen bir yonga olsa da daha satın alınabilir cihazlarda bu donanım eksik olabiliyor.</p>
      <h3>İşlemciye aşırı yükleme</h3>
      <figure>
        <img src="https://www.webtekno.com/images/editor/default/0002/31/4464db615a254503cb198b0818654e06855581f8.jpeg"/>
      </figure>
      <p>Telefonunuzun ısınmasına sebep olan tek şey şarj veya bataryayla ilgili durumlar değildir. Bugün en güçlü işlemcilerin dahi çoklu işlemler yaparken ya da yüksek grafikli oyunları çalıştırırken karşılaştığı <b>ısınma sorunları</b> bulunuyor. Günümüzdeki akıllı telefon üreticilerinin birçoğu bu sorunu önlemek için termal kilit ya da termal macun gibi çözümler üretse de dikkatli olmakta fayda var.</p>
      <h3>Telefonu direkt olarak güneş ışığının altında bırakmak</h3>
      <figure>
        <img src="https://www.webtekno.com/images/editor/default/0002/31/cdddcc8fe6c6b89596c4ad675d210ad69ccda1d2.jpeg"/>
      </figure>
      <p>Çok fazla ısınmanın telefonun bataryasında sorunlar yaratabileceğini söylemiştik. Bu tarz durumlarda hücreler istikrarsız hale gelir, ısı ekzotermik dağılımını kaybeder ve oksijen, karbon dioksit gibi <b>gazlar üretir</b>. Bu gazlar, bataryanın şişmesine ve en nihayetinde patlamasına sebep olur. Özellikle yaz aylarında telefonlarınızı arabanın içerisinde bırakmak ya da direkt olarak güneşe maruz bırakmak gibi durumlardan sakının.</p>
      <h3>Suyla temas</h3>
      <figure>
        <img src="https://www.webtekno.com/images/editor/default/0002/31/ef601a254dcff9cc7f2a0cc0922c2bd88be0b375.jpeg"/>
      </figure>
      <p><b>İLGİLİ HABER</b>:</p>
      <p>
        <a href="https://www.webtekno.com/huawei-den-telefon-patlama-haberlerini-ortadan-kaldiracak-batarya-h22681.html">Huawei'den Telefon Patlama Haberlerini Ortadan Kaldıracak Batarya</a>
      </p>
      <p>Günümüzde artık satın alınabilir seviyedeki telefonlarda dahi, en azından su sıçramalarına karşı dayanıklılık bulunuyor ancak yine de tedbiri elden bırakmamak için bu tarz durumlardan kaçınmanızı tavsiye ederiz.</p>
      <p><b>Kaynak : </b>https://www.91mobiles.com/hub/smartphone-battery-explode-reasons-how-to-stop/</p>
    </article>
  </body>
</html>