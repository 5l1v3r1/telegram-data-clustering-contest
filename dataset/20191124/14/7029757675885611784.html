<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/economics/prognozirat-poskapvane-na-zastrahovkata-grazhdanska-otgovornost.html"/>
    <meta property="og:site_name" content="News.bg"/>
    <meta property="article:published_time" content="2019-11-24T14:33:40+00:00"/>
    <meta property="og:title" content="Прогнозират поскъпване на застраховката &quot;Гражданска отговорност&quot;"/>
    <meta property="og:description" content="Дори въвеждането на системата бонус-малус няма да възпре тенденцията"/>
  </head>
  <body>
    <article>
      <h1>Прогнозират поскъпване на застраховката "Гражданска отговорност"</h1>
      <address>
        <time datetime="2019-11-24T14:33:40+00:00">24 Nov 2019, 14:33</time>
      </address>
      <p><b>Застрахователите прогнозират, че цената на задължителната полица "Гражданска отговорност" за автомобилите ще продължи да се увеличава</b> за всички водачи, дори и след въвеждането на системата "бонус-малус".</p>
      <p>Информацията е на БНР в обобщение мнението на експерти в бранша. </p>
      <p><b>Според обявените намерения следващата година ще бъде базова за изчисляването на коефициента</b>, с който през 2021-а застраховката ще поскъпва или поевтинява в зависимост от това дали шофьорът има нарушения. </p>
      <p>Според застрахователния експерт Цветанка Крумова компаниите ще трябва да правят ново изчисление на застрахователния пакет по "Гражданска отговорност".</p>
      <p>"Тук се предвижда всички застрахователи да обявят свои базови тарифи пред Гаранционния фонд, тоест всички ще имат нови тарифи. Цената на застраховката върви нагоре", каза Крумова. </p>
    </article>
  </body>
</html>