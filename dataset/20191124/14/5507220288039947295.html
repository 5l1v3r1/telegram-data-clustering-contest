<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188746/"/>
    <meta property="og:site_name" content="Janam TV"/>
    <meta property="article:published_time" content="2019-11-24T14:18:37+00:00"/>
    <meta property="og:title" content="കോണ്‍ഗ്രസിന്റെ ബീ ടീമായി ശിവസേന മാറി; ഷാനവാസ് ഹുസൈന്‍"/>
    <meta property="og:description" content="ന്യൂഡല്‍ഹി: മഹാരാഷ്ട്രയിലെ ശിവസേന - കോണ്‍ഗ്രസ് സഖ്യധാരണയെ രൂക്ഷമായി വിമര്‍ശിച്ച് ബി ജെ പി വക്താവ് ഷാനവാസ് ഹുസൈന്‍. ഹിന്ദുത്വ പ്രത്യയ ശാസ്ത്രങ്ങളെ"/>
  </head>
  <body>
    <article>
      <h1>കോണ്‍ഗ്രസിന്റെ ബീ ടീമായി ശിവസേന മാറി; ഷാനവാസ് ഹുസൈന്‍</h1>
      <address><time datetime="2019-11-24T14:18:37+00:00">24 Nov 2019, 14:18</time> by <a rel="author">Janam TV Web Desk</a></address>
      <p>ന്യൂഡല്‍ഹി: മഹാരാഷ്ട്രയിലെ ശിവസേന – കോണ്‍ഗ്രസ് സഖ്യധാരണയെ രൂക്ഷമായി വിമര്‍ശിച്ച് ബി ജെ പി വക്താവ് ഷാനവാസ് ഹുസൈന്‍. ഹിന്ദുത്വ പ്രത്യയ ശാസ്ത്രങ്ങളെ പിന്തുടരുന്ന ശിവസേന കോണ്‍ഗ്രസിന്റെ ബി ടീമായി മാറിയെന്ന് അദ്ദേഹം ആരോപിച്ചു.</p>
      <p>ശിവസേനയുമായി സഖ്യമുണ്ടാക്കിയ ശേഷം ജയ് മാ ഭവാനി എന്ന് ചൊല്ലാന്‍ കോണ്‍ഗ്രസ് തയ്യാറാകുമോയെന്ന് പറയണമെന്നും അദ്ദേഹം വ്യക്തമാക്കി. ശിവസേനയുമായി സഖ്യമുണ്ടാക്കിയതിന് ശേഷം വീര്‍ സവര്‍ക്കറുടെ നേട്ടത്തില്‍ കോണ്‍ഗ്രസ് അഭിമാനിക്കുമോയെന്നും അദ്ദേഹം ചോദിച്ചു.</p>
      <p>നവംബര്‍ 30 ന് ബി ജെ പി മഹാരാഷ്ട്ര നിയമസഭയില്‍ ഭൂരിപക്ഷം തെളിയിക്കുമെന്ന വിശ്വാസവും അദ്ദേഹം പ്രകടിപ്പിച്ചു. വിശ്വാസ വോട്ടെടുപ്പിന്റെ സമയത്ത് ബി ജെ പിയ്ക്ക് കേവല ഭൂരിപക്ഷം തെളിയിക്കാനാകുമെന്നും അദ്ദേഹം കൂട്ടിച്ചേര്‍ത്തു. ഭൂരിപക്ഷം തെളിയിക്കാൻ നവംബർ 30-വരെയാണ് ഗവർണർ ഭഗത്‌സിങ് കോഷിയാരി ഫഡ്നാവിസ് സർക്കാരിനു സമയം അനുവദിച്ചത്.</p>
    </article>
  </body>
</html>