<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419072"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T14:34:00+00:00"/>
    <meta property="og:title" content="יועמ&quot;ש הליכוד: אין חובה לקיים פריימריז"/>
    <meta property="og:description" content="יו&quot;ר המרכז חיים כץ יבחן את הצעת סער לבחירות מקדימות מהירות ואת הצעת ברקת לקיום פריימריז לממלא מקום ליו&quot;ר."/>
  </head>
  <body>
    <article>
      <h1>יועמ"ש הליכוד: אין חובה לקיים פריימריז</h1>
      <address><time datetime="2019-11-24T14:34:00+00:00">24 Nov 2019, 14:34</time> by <a rel="author">ערוץ 7</a></address>
      <p>ראש הממשלה, בנימין נתניהו, יתנגד להצעת ח"כ גדעון סער לקיים בחירות בזק לתפקיד יו"ר תנועת הליכוד בתוך כשבועיים - עד לתום תקופת 21 הימים שבהם הזכות לבחירת מועמד להרכבת הממשלה הבאה נתון בידי הכנסת.</p>
      <p>בחדשות 12 דווח כי היועץ המשפטי של הליכוד קבע היום (ראשון) כי אין עילה לחייב את קיום הפריימריז לפני שיתברר אם יש בחירות נוספות.</p>
      <p>היועץ עו"ד אבי הלוי, קרא היום לדחות את העתירות לכינוס המרכז לצורך בחירת יו"ר חדש. לדבריו, כל עוד לא מוצו ההליכים להקמת הממשלה ולא הוקדמו הבחירות, "אין עילה, על פי חוקת הליכוד, לקיים בחירות מקדימות לכהונת יו"ר הליכוד".</p>
      <p>"אין תשתית עובדתית ומשפטית לבקשתם של העורתים לקיים בחירות מקדימות לכהונת יו"ר הליכוד ולכן יש לסלק את העתירה על הסף". לדבריו, מכיוון שהכנסת לא התפרז "מרכז הליכוד אינו מוסמך לקבוע מועד שכזה, שיחול עוד בטרם נוצרו נסיבות שבהן רואים את הכנסת כמי שהחליטה על התפזרותה לפני תום תקופת כהונתה".</p>
      <p>לוי טען כי העותרים – עו"ד יניב טוירמן וחברי הליכוד רן כרמון ואורי קופפרשמיד - "פועלים נגד חוקת הליכוד". לדבריו, "מדובר בעתירה שמטרתה היחידה היא לפגוע בתנועת הליכוד ובמעמדו של יו"ר הליכוד ולמנוע הקמת ממשלת ימין".</p>
    </article>
  </body>
</html>