<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://legionisci.com/news/79554_Anderlecht_zwyciezyl_w_Legia_Cup.html?amp%25252525253Butm_source&amp;amp%25252525253Butm_campaign"/>
    <meta property="og:site_name" content="Legioniści"/>
    <meta property="article:published_time" content="2019-11-24T14:58:03+00:00"/>
    <meta property="og:title" content="Anderlecht zwyciężył w Legia Cup"/>
    <meta property="og:description" content="Zakończyła się XV edycja turnieju Legia Cup. Na Łazienkowskiej 13 drużyn z całego świata rywalizowało &quot;każdy z każdym&quot;. Zwyciezcą turnieju został z 32 punktami świetnie prezentujacy się przez oba dni turnieju Anderlechtem, przed RB Salzburg Juventusem. Legia I wygrała 7 z 12 rozegranych spotkań i zajeła 7. miejsce. Druga drużyna Legii, w której nie brakowało zawodników o rok młodszych (2010) i z LSS, walczyła dzielnie i zdobyła ostatecznie 10 pkt. Najlepszym bramkarzem turnieju został legionista Denys Stoliarenko."/>
  </head>
  <body>
    <article>
      <h1>Anderlecht zwyciężył w Legia Cup</h1>
      <address><time datetime="2019-11-24T14:58:03+00:00">24 Nov 2019, 14:58</time> by <a rel="author">Redakcja</a></address>
      <p>Zakończyła się XV edycja turnieju Legia Cup. Na Łazienkowskiej 13 drużyn z całego świata rywalizowało "każdy z każdym". Zwyciezcą turnieju został z 32 punktami świetnie prezentujacy się przez oba dni turnieju Anderlechtem, przed RB Salzburg Juventusem. Legia I wygrała 7 z 12 rozegranych spotkań i zajeła 7. miejsce. Druga drużyna Legii, w której nie brakowało zawodników o rok młodszych (2010) i z LSS, walczyła dzielnie i zdobyła ostatecznie 10 pkt. Najlepszym bramkarzem turnieju został legionista Denys Stoliarenko.<br/><br/>"Jedynka" w większości spotkań pokazała się z całkiem dobrej strony grając odważnie i nie bojąc się dryblingów. To dało 5 wygranych pierwszego dnia, choć spora część najbardziej wymagających pojedynków czekała Legię I w niedzielę. Najtrudniejszy w sobotę okazał się pojedynek z Anderlechtem, w którym drużyna gości grająca bardzo szybko, agresywnie w pressingu i składająca się z graczy bardzo szybkich, a jeszcze szybciej podejmujących na boisku decyzje, była w stanie zepchnąć nasz zespół do głębokiej defensywy. Legię I było stać tylko na gola honorowego Mateusza Strzeleckiego. Popularny "Strzelba" z 8 golami znajdował się w czołówce klasyfikacji strzelców (ex-aequo na 2. miejscu za Edoardo Acrocettim z Juventusu), a ostatecznie zajął w niej 6. miejsce z 9 trafieniami. Na koniec I dnia Legia I (z jednym rozegranym meczem mniej od części przeciwników) zajmowała 6. miejsce, a Legia II - 8. lokatę w stawce 13 drużyn. Na drugi dzień legioniści nie do końca poradzili sobie z wykorzystywaniem stworzonych okazji w zaciętym meczu z RB Salzburg; z kolei, w pojedynku z Manchesterem United nasi zawodnicy dominowali praktycznie przez cały mecz. Cóż z tego, jeśli prezentowali niezbyt dobrą skuteczność, a Anglicy bezlitośnie ich kontrowali. Gol kontaktowy po ładnym wejściu Boryszewskiego dał podopiecznym trenerów Legierskiego i Janusińskiego nadzieję, jednak na wyrównanie zabrakło czasu. Przed meczem z prowadzącym w tabeli i niepokonanym do tego momentu, mocnym fizycznie Juventusem można było mieć pewne obawy - okazało się jednak, że Włosi zostali zupełnie zneutralizowani, a gorąco było praktycznie tylko pod bramką Juve. Tym razem skuteczność Legii I była już lepsza i to nasi gracze schodzili z boiska z podniesionymi głowami, po kolejnym meczu w którym znacznie szybciej podejmowali decyzje i operowali piłką. Mecz ze Spartą Praga miał zacięty przebieg, ale to Czesi zdobyli pierwsi bramkę i obronili minimalną przewagę. Na końcu legioniści odnieśli zwycięstwo z Norwegian Soccer Academy, która odstawała jednak nieco od kilku najlepszych drużyn, poniosła też porażki z obiema drużynami Legii.<br/><br/>Druga drużyna składała się w zdecydowanej większości (czy to dotyczy graczy z rocznika 2010, czy tych z 2009) z zawodników znacząco odstających fizycznie od większości przeciwników. Stąd niektóre zespoły były praktycznie poza ich zasięgiem, jak np. Juventus, którego cały wyjściowy skład przerastał naszych zawodników o głowę, a czasami i o dwie ;-). Do tego legioniści (wobec kontuzji ich etatowego golkipera) grali w tym turnieju rotacyjnie na pozycji bramkarza graczami z pola (tu warto wspomnieć o heroicznej postawie Wiktora Milewskiego między słupkami, w meczu z Manchesterem United). W kilku meczach naszym zawodnikom udało się jednak pokazać umiejętności i wizję gry, a z przodu o niejedną bramkę postarał się Edo von Brandt (autor aż 10 trafień, co dało mu piątą lokatę w klasyfikacji końcowej strzelców) wraz z efektownie kiwającym Aleksandrem Badowskim. W drugim dniu legioniści dobre występy (ze Spartą Praga i Norwegian Soccer Academy) przeplatali z nieco słabszymi (w szczególności z Vistulą Garfield) i ostatecznie zakończyli rywalizację na 10. lokacie. Poprawie w niedzielę uległa natomiast gra obronna, i nasi zawodnicy nie tracili już goli seriami.<br/><br/>- Mecze Legii I:<br/>Legia I Warszawa 2-0 Vistula Garfield NY <br/>Legia I Warszawa 3-1 Hertha Berlin <br/>Legia I Warszawa 5-0 Talent Warszawa <br/>Legia I Warszawa 5-0 Pogoń Lwów <br/>Legia I Warszawa 6-2 Legia II Warszawa <br/><br/>Legia I Warszawa 5-2 Team Europa <br/>Strzały (celne): Legia 11 (8) - DTFS 6 (5)<br/><br/>Legia I Warszawa 1-5 Anderlecht Bruksela <br/>Strzały (celne): Legia 4 (3) - Anderlecht 13 (9)<br/><br/>Legia I Warszawa 0-2 RB Salzburg<br/>Strzały (celne): Legia 9 (6) - RB 8 (5)<br/><br/>Legia I Warszawa 1-2 Manchester United<br/>Strzały (celne): Legia 19 (9) - MUFC 6 (4)<br/><br/>Legia I Warszawa 2-0 Juventus Turyn<br/>Strzały (celne): Legia 8 (5) - Juventus 3 (2)<br/><br/>Legia I Warszawa 0-1 Sparta Praga<br/>Legia I Warszawa 1-0 Norwegian Soccer Academy<br/><br/>Skład: 1. Denys Stoliarenko - 6. Jan Rodak, 5. Piotr Bartnicki, 16. Norbert Merchel (Kpt), 14. Borys Boryszewski, 4. Vincent Ziętek, gr. testowany, gr. kl.partnerskiego, gr. kl. partnerskiego, 11. Mateusz Strzelecki, 9. Jakub Piaseczny<br/>Trenerzy: Mateusz Legierski, Sebastian Janusiński<br/><br/>- Mecze Legii II:<br/>Legia II Warszawa 2-0 Pogoń Lwów <br/>Legia II Warszawa 3-2 Team Europa<br/>Legia II Warszawa 0-8 Anderlecht<br/>Legia II Warszawa 2-6 Legia I Warszawa<br/><br/>Legia II Warszawa 3-4 RB Salzburg<br/>Strzały (celne): Legia 7 (7) - Red Bulls 17 (10)<br/><br/>Legia II Warszawa 1-1 Manchester United<br/>Strzały (celne): Legia 5 (3) - ManU 17 (7)<br/><br/>Legia II Warszawa 0-11 Juventus FC<br/>Strzały (celne): Legia 4 (4) - Juventus 20 (17)<br/><br/>Legia II Warszawa 2-3 Sparta Praga<br/><br/>Legia II Warszawa 3-1 Norwegian Soccer Academy <br/>Strzały (celne): Legia II 16 (12) - NSA 6 (2)<br/><br/>Legia II Warszawa 1-3 Vistula Garfield NY<br/>Legia II Warszawa 0-4 Hertha Berlin <br/>Legia II Warszawa 1-2 Talent Warszawa <br/><br/>Skład Legii II: 20. Wiktor Milewski, 19. Edouard Von Brandt-Etchemendigaray, 21. Aleksander Badowski [10], 7. Kacper Ziółkowski, 9. Wiktor Wach, 8. Aleksander Marciniak, 17. Tymon Płoszka [10], 15. Filip Hołowiński [10], 11. gr. testowany [10], 14. Maksymilian Małkiewicz [LSS], 5. Franciszek Kotkiewicz [LSS].<br/>Trenerzy: Łukasz Listwan, Sebastian Różycki<br/><br/><u>Klasyfikacja końcowa:</u> <br/>1. Anderlecht Bruksela 12 32 <br/>2. RB Salzburg 12 30<br/>3. Juventus Turyn 12 24 <br/>4. Sparta Praga 12 24 <br/>5. Manchester United 12 23<br/>6. Hertha Berlin 12 21 <br/>7. Legia I Warszawa 12 21 <br/>8. Team Europe (DTFS) 12 14 <br/>9. Talent Warszawa 12 11 <br/>10. Legia II Warszawa 12 10 <br/>11. Norwegian Soccer Academy 12 7<br/>12. Vistula Garfield NY 12 4<br/>13. Pogoń Lwów 12 3 <br/><br/>Król strzelców: Eduardo Acrocetti (Juventus FC) - 15 goli<br/>Najlepszy bramkarz: Denys Stoliarenko (Legia I Warszawa)</p>
      <figure>
        <iframe src="https://www.youtube.com/embed/B9QxtxMICS8" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Mi2yDR0-TQg" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/v4enB1ojuwU" width="640" height="360" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/Ah0qPOSDD3c" width="640" height="360" data-service="Youtube" scrolling="no"/>
      </figure>
      <figure>
        <img src="https://legionisci.com/zdjecia2/2019/th_1574620944.jpg"/>
      </figure>
      <figure>
        <img src="https://legionisci.com/zdjecia2/2019/th_1574620954.jpg"/>
      </figure>
      <figure>
        <img src="https://legionisci.com/zdjecia2/2019/th_1574620966.jpg"/>
      </figure>
      <figure>
        <img src="https://legionisci.com/zdjecia2/2019/th_1574620982.jpg"/>
      </figure>
    </article>
  </body>
</html>