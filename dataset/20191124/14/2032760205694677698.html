<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/90427"/>
    <meta property="og:site_name" content="Denník politika"/>
    <meta property="article:published_time" content="2019-11-24T14:35:03+00:00"/>
    <meta property="og:title" content="Sulík chcel Mistríka aj opozičnú koalíciu, Kotleba si vedel predstaviť spoluprácu s Harabinom"/>
    <meta property="og:description" content="24.11.2019 (Webnoviny.sk) – Strana Sloboda a Solidarita (SaS) urobila všetko pre to, aby vznikla široká opozičná koalícia pred parlamentnými voľbami v roku 2020. Povedal to v relácii Na telo s Michalom Kovačičom jej predseda Richard Sulík."/>
  </head>
  <body>
    <article>
      <h1>Sulík chcel Mistríka aj opozičnú koalíciu, Kotleba si vedel predstaviť spoluprácu s Harabinom</h1>
      <address><time datetime="2019-11-24T14:35:03+00:00">24 Nov 2019, 14:35</time> by <a rel="author">Webnoviny</a></address>
      <p>24.11.2019 (Webnoviny.sk) – Strana Sloboda a Solidarita (SaS) urobila všetko pre to, aby vznikla široká opozičná koalícia pred parlamentnými voľbami v roku 2020. Povedal to v relácii Na telo s Michalom Kovačičom jej predseda Richard Sulík.</p>
      <h3>Kľúčové parlamentné voľby</h3>
      <p>Podľa lídra strany ĽSNS Mariana Kotlebu budú najbližšie parlamentné voľby pre Slovensko a jeho budúcnosť kľúčové, pretože rozhodnú o tradičných hodnotách, alebo liberálnych.</p>
      <p>Sulík tiež v relácii potvrdil, že neúspešný prezidentský kandidát Róbert Mistrík nebude kandidovať za stranu SaS.</p>
      <h3>Na kandidátke nebude</h3>
      <p><i>„My sme urobili všetko preto, aby sme sa dohodli a išli do volieb spoločne. Róbert Mistrík sa nebude v politike ďalej angažovať, aspoň tak mi to povedal. Bol ochotný sa vrátiť, ak by bola možnosť vzniku štvor- alebo päťkoalície. Bol by som rád, keby bol na kandidačnej listine, ale nebude,“</i> povedal Sulík. Kotleba hovoril najmä o hodnotách v najbližších voľbách.</p>
      <p><i>„V ďalších voľbách sa rozhodne, ako bude Slovensko vyzerať. Či bude slovenské alebo liberálne. Vedeli sme si predstaviť určitú spoluprácu s pánom Harabinom, ale dopadlo to zatiaľ tak, ako to dopadlo,“</i> uviedol Kotleba.</p>
      <p>Viac k témam: <a href="https://www.webnoviny.sk/tag/parlamentne-volby-na-slovensku/"><u>Parlamentné voľby do NRSR na Slovensku 2020</u></a><br/>Zdroj: Webnoviny.sk – <a href="https://www.webnoviny.sk/sulik-chcel-mistrika-aj-opozicnu-koaliciu-kotleba-si-vedel-predstavit-spolupracu-s-harabinom/"><u>Sulík chcel Mistríka aj opozičnú koalíciu, Kotleba si vedel predstaviť spoluprácu s Harabinom</u></a> © SITA Všetky práva vyhradené.</p>
    </article>
  </body>
</html>