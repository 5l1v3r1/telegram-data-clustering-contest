<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/gris-uscira-ps4-26-novembre/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="GRIS uscirà su PS4 il 26 novembre | Game Division"/>
    <meta property="og:description" content="Dopo una lunga attesa GRIS arriva anche su PlayStation 4: l'onirica opera di Devolver Digital sbarcherà infatti sulla console Sony il prossimo 26 novembre."/>
  </head>
  <body>
    <article>
      <h1>GRIS uscirà su PS4 il 26 novembre | Game Division</h1>
      <address>
        <time datetime="2019-11-24T14:30:00+00:00">24 Nov 2019, 14:30</time>
      </address>
      <p>Dopo una lunga ed interminabile attesa sta finalmente per sbarcare anche su PS4 l’apprezzato ed ammaliante <b>GRIS</b>, opera di <b>Devolver Digital</b> che tanto è piaciuta alla community su PC, iOS e Nintendo Switch.</p>
      <p>Il variopinto titolo, come annunciato direttamente dal<b> PlayStation Blog</b>, uscirà quindi su<b> PlayStation 4</b> tra esattamente due giorni, ossia il<b> 26 novembre 2019. </b>Ancora pochi giorni, quindi, e finalmente anche i possessori della console nipponica potranno finalmente mettere le mani su questo intrigante titolo.</p>
      <p>Leggi anche: <a href="https://www.tomshw.it/videogioco/red-dead-redemption-2-mod-undead-nightmare/">Red Dead Redemption 2: una mod porta Undead Nightmare anche nel secondo capitolo</a></p>
      <figure>
        <img src="https://www.tomshw.it/images/images/2019/11/gris-64755.jpg"/>
      </figure>
      <p><b>Devolver Digital</b> è intervenuta sul lancio di <b>GRIS</b> su PS4 con queste parole: “è stata una vera impresa portare a compimento questo porting e abbiamo impiegato diversotempo per renderlo perfetto, il tutto perché volevamo offrire ai giocatori la migliore versione assoluta di <b>GRIS</b> possibile. <b>GRIS</b> è stato elogiato e premiato anche per il suo aspetto visivo e volevamo quindi che la versione PS4 fosse una meraviglia assoluta da guardare in movimento.</p>
      <p>I nostri artisti e designer hanno analizzato meticolosamente i dettagli del gioco, aggiornando ognuno dei bellissimi scenari del titolo. Il team artistico ha rinnovato oltre cinquemila asset, portandoli ad una risoluzione da due a quattro volte superiore per sfruttare la potenza di PS4 Pro e 4K. Allo stesso modo la colonna sonora è stata inserita nel gioco con una compressione minore, in modo che la musica e il design audio siano ancora più splendenti. Infine abbiamo aggiunto anche un omaggio segreto esclusivo di PlayStation a uno dei nostri giochi preferiti, nonché una fonte d’ispirazione per <b>GRIS.”</b></p>
      <p>Che ne pensate di questa notizia e di <b>GRIS</b>, avete già avuto modo di giocare l’onirico titolo di <b>Devolver Digita</b>l? Darete un’occasione a questa interessantissima opera una volta che sarà resa disponibile su PlayStation 4 o quanto proposto non è proprio di vostro interesse? Fateci sapere che ne pensate a riguardo direttamente nei commenti sotto questa notizia.</p>
      <blockquote>Per poter acquistare e giocare il prossimo 26 novembre <b>GRIS</b> avrete assolutamente bisogno di una <b>PlayStation 4</b>: recuperatela fin da ora su Amazon ad un prezzo decisamente interessante seguendo<a href="https://toms.it/zJhAB"> questo link.</a></blockquote>
    </article>
  </body>
</html>