<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779866/%DA%A9%D8%A7%D8%B1%D8%AE%D8%A7%D9%86%D9%87-%D9%81%D8%B1%D8%A2%D9%88%D8%B1%DB%8C-%D9%88-%D8%A8%D8%B3%D8%AA%D9%87-%D8%A8%D9%86%D8%AF%DB%8C-%D8%AF%D8%B1-%D9%85%DB%8C%D8%A7%D9%85%DB%8C-%D8%A7%DB%8C%D8%AC%D8%A7%D8%AF-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T14:13:47+00:00"/>
    <meta property="og:title" content="فرماندار میامی: کارخانه فرآوری و بسته‌بندی در میامی ایجاد شود"/>
    <meta property="og:description" content="میامی - فرماندار میامی بابیان اینکه متأسفانه هم‌اکنون تولیدات کشاورزی شهرستان قابلیت صادرات ندارند، گفت: ایجاد کارخانه فرآوری و بسته‌بندی ضرورت دارد."/>
  </head>
  <body>
    <article>
      <h1>فرماندار میامی: کارخانه فرآوری و بسته‌بندی در میامی ایجاد شود</h1>
      <address>
        <time datetime="2019-11-24T14:13:47+00:00">24 Nov 2019, 14:13</time>
      </address>
      <p>به گزارش <a href="https://www.mehrnews.com/">خبرنگار مهر</a>، احمد ملایری بعدازظهر یکشنبه در نشست بررسی مشکلات کشاورزان میامی به میزبانی فرمانداری ضمن بیان اینکه ایجاد کارخانه فرآوری و بسته‌بندی در شهرستان دارای ضرورت است، ابراز داشت: تولیدکنندگان و بهره‌برداران بخش کشاورزی برای عرضه محصولات تولیدی خود با مشکلات زیادی دست‌وپنجه نرم می‌کنند.</p>
      <p>وی بابیان اینکه این مشکلات توان کشاورزان و تولیدکنندگان را ازلحاظ مالی و فیزیکی گرفته است، بیان کرد: از این منظر متأسفانه در میامی شاهد کاهش فعالیت‌های اقتصادی تولیدکنندگان هستیم.</p>
      <p>
        <b>ضرورت مدیریت منابع آبی</b>
      </p>
      <p>فرماندار میامی گفت: گسترش عرضه محصولات کشاورزی نیازمند زیرساخت است که از این منظر معتقدیم باوجود پتانسیل‌های فراوان، ایجاد کارخانه فرآوری و بسته‌بندی در میامی دارای ضرورت است.</p>
      <p>ملایری با اشاره به اقداماتی که مسئولان در راستای رفع مشکلات کشاورزان انجام داده‌اند، تاکید داشت: حمایت از صنایع تبدیلی یکی از مسائلی است که در دستور کار دولت قرار دارد.</p>
      <p>وی افزود: اگر بخواهیم در زمینه تولیدات کشاورزی و همچنین ایجاد صنایع تبدیلی موفق عمل کنیم می‌بایست جلوگیری از مصرف بی‌رویه آب‌، نصب کنتورهای هوشمند و مسائلی مانند حفظ و نگهداری منابع موجود آبی را مد نظر قرار دهیم.</p>
    </article>
  </body>
</html>