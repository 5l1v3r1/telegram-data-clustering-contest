<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.vezess.hu/vezetunk/2019/11/24/bo-szaz-szarvas-vagtatott-at-egy-auto-elott-mohacsnal/"/>
    <meta property="og:site_name" content="Vezess"/>
    <meta property="article:published_time" content="2019-11-24T14:45:35+00:00"/>
    <meta property="og:title" content="Bő száz szarvas vágtatott át egy autó előtt Mohácsnál"/>
    <meta property="og:description" content="A látvány egészen lenyűgöző, de még sem lettünk volna a Mercedesben ülők helyében."/>
  </head>
  <body>
    <article>
      <h1>Bő száz szarvas vágtatott át egy autó előtt Mohácsnál</h1>
      <address><time datetime="2019-11-24T14:45:35+00:00">24 Nov 2019, 14:45</time> by <a rel="author" href="https://www.vezess.hu/author/erdos-norti/" target="_blank">Erdős Norti</a></address>
      <p>
        <b>A látvány egészen lenyűgöző, de még sem lettünk volna a Mercedesben ülők helyében.</b>
      </p>
      <p>Az <a href="https://index.hu/mindekozben/poszt/2019/11/24/hopp_itt_rohan_at_szaz_szarvas_az_uton/">Index </a> olvasójának sikerült videóra venni, ahogy a 100-150 egyedből álló rudli (szarvascsorda) átrohan az úton Baranya megyében.</p>
      <p> </p>
      <p>Majdnem napra pontosan két éve láthattunk hasonlót, szintén Baranyában, a Sátorhely és Udvar közötti útszakaszon. Akkor picit nagyobb volt a rudli…</p>
      <p> </p>
      <p>Lakott területen kívüli utakon vadállatokkal elvileg bárhol és bármikor találkozhatunk. Különösen számolni kell vadállatok megjelenésére azokon az útszakaszokon, melyeket „Vadállatok” veszélyt jelző táblával jelölnek meg. Ezeket a táblákat ugyanis a közút kezelője a vadásztársaságokkal, vadgazdálkodási szakemberekkel egyeztetett útszakaszokon helyez el, ahol a vadak megjelenésének az átlagosnál is nagyobb a valószínűsége.</p>
      <p>A vadbalesetek megelőzésével kapcsolatban a leginkább ajánlható módszer a figyelem, a fokozott óvatosság, s a csökkentett haladási sebesség. A motorkerékpárral közlekedők jóval védtelenebbek a gépjármű vezetőköz képest. Ezért részükről a vadveszélyes útszakaszokon még inkább indokolt a lassúbb és óvatosabb közlekedés, s nem tanácsos a megengedett felső sebességértéket kihasználni.</p>
      <footer>Forrás: Index</footer>
    </article>
  </body>
</html>