<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/dartnieuws/teleurstellende-barneveld-mist-eindeloos-dubbels-en-ligt-pcf/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T14:28:51+00:00"/>
    <meta property="og:title" content="ðŸŽ¥| Teleurstellende Van Barneveld mist eindeloos veel dubbels en ligt uit PCF"/>
    <meta property="og:description" content="Chris Dobey speelde geen hele sterke partij, maar Van Barneveld kon daar niet van profiteren. Scorend kon hij aardig meekomen, maar op de dubbels liep het totaal niet bij de Nederlander. Af en toe straalde het ongeloof van zijn gezicht. Van Barneveld kan zich focussen op het WK darts en Dobey op de halve finaleâ€¦"/>
  </head>
  <body>
    <article>
      <h1>ðŸŽ¥| Teleurstellende Van Barneveld mist eindeloos veel dubbels en ligt uit PCF</h1>
      <address>
        <time datetime="2019-11-24T14:28:51+00:00">24 Nov 2019, 14:28</time>
      </address>
      <p>
        <b>Chris Dobey speelde geen hele sterke partij, maar Van Barneveld kon daar niet van profiteren. Scorend kon hij aardig meekomen, maar op de dubbels liep het totaal niet bij de Nederlander. Af en toe straalde het ongeloof van zijn gezicht. Van Barneveld kan zich focussen op het WK darts en Dobey op de halve finale van de Players Championship Finals na zijn 2-10 overwinning.</b>
      </p>
      <p>Raymond van Barneveld begon niet zo goed aan zijn kwartfinale tegen Chris Dobey. In de 1ste leg snoepte de Engelsman al de leg van 'Barney' af. Dobey won daarna zijn eigen leg en brak Van Barneveld nog een keer. Zo stond de afzwaaiende wereldkampioen al snel met 0-3 achter. Hij kwam terug tot 1-3 en toen gooide Dobey zich 2 keer kapot. Dat waren 2 perfecte cadeautjes voor Van Barneveld, maar die werden niet uitgepakt: 1-4.<br/><br/><i>Tekst loopt door onder de video.</i></p>
      <figure>
        <iframe data-src="https://twitter.com/OfficialPDC/status/1198602793113620480?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b><i>Double trouble</i><br/></b>In de 6de leg kreeg Van Barneveld weer alle kans van Dobey om een leg te pakken, maar hij miste 6 pijlen. Zo kwam hij op slechts 1 geraakte dubbel uit 14 pijlen. Voor de 7de leg, de 2-5, had Van Barneveld ook weer flink wat pijlen nodig voordat hij de juiste dubbel wist te raken. Hoewel hij deze leg wel pakte, beloofde zijn lichaamstaal niet veel goeds.<br/><br/>Dobey kwam daarna keihard terug met een 167-finish voor de 2-6. Ook de 2-7 en 2-8 gingen daarna snel naar de Engelsman.<br/><br/><i>Tekst loopt door onder de video.</i></p>
      <figure>
        <iframe data-src="https://twitter.com/OfficialPDC/status/1198605535555153920?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>Dobey schakelt bij<br/></b>In de laatste legs van de wedstrijd gaf Dobey geen cadeautjes meer weg. Bij 2-8 leek hij even zijn finish niet lekker weg te zetten, maar maakte het klusje keurig af via de <i>bull:Â </i>2-9. De 5-voudig wereldkampioen raakte slechts 2 van zijn 23 pijlen op een dubbel. ChrisÂ <i>HollywoodÂ </i>Dobey liet zich niet afleiden en pakte de winst: 2-10.<br/><br/><b>Geen vertrouwen<br/></b>Na afloop vertelde Van Barneveld voor de camera van de PDC dat hij nooit het vertrouwen voelde om lekker te gooien. Zijn arm voelde niet goed en hij benadrukte nog maar eens dat het leven van een topdarter hem steeds zwaarder valt.</p>
    </article>
  </body>
</html>