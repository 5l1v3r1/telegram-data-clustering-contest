<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://sportnieuws.nl/voetbal/buitenland/martens-maakt-eerste-minuten-seizoen/"/>
    <meta property="og:site_name" content="Sportnieuws"/>
    <meta property="article:published_time" content="2019-11-24T14:43:01+00:00"/>
    <meta property="og:title" content="Martens maakt eerste minuten van het seizoen"/>
    <meta property="og:description" content="Lieke Martens deed zondagmiddag een halfuurtje mee bij FC Barcelona, dat met 6-1 van Deportivo La Coruña won. Dat waren haar eerste minuten sinds de verloren WK-finale op zondag 7 juli. Sinds die finale kampte Martens met blessureleed. FC Barcelona Femení on Twitter [HIGHLIGHTS] @FCBfemeni – Deportivo Abanca (6-1) #PrimeraIberdrola https://t.co/R5ysUWrlca Martens kwam na een…"/>
  </head>
  <body>
    <article>
      <h1>Martens maakt eerste minuten van het seizoen</h1>
      <address>
        <time datetime="2019-11-24T14:43:01+00:00">24 Nov 2019, 14:43</time>
      </address>
      <p>
        <b>Lieke Martens deed zondagmiddag een halfuurtje mee bij FC Barcelona, dat met 6-1 van Deportivo La Coruña won. Dat waren haar eerste minuten sinds de verloren WK-finale op zondag 7 juli. Sinds die finale kampte Martens met blessureleed.</b>
      </p>
      <figure>
        <iframe data-src="https://twitter.com/FCBfemeni/status/1198599616515727363" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Martens kwam na een uur spelen in voor de Noorse aanvalster Caroline Graham Hansen, die toen al drie keer had gescoord en FC Barcelona daarmee op een 6-0 voorsprong had gezet. Martens scoorde kort na haar invalbeurt nog bijna direct uit een hoekschop, maar het werd uiteindelijk 6-1 in het Estadi Johan Cruyff door een late goal van de bezoekers uit Galicië.<br/><br/><b>Blessure</b><br/>Martens kampte voor en tijdens het WK al met een vervelende teenblessure, waardoor ze ook in de WK-finale tegen de Verenigde Staten (2-0 nederlaag) op 7 juli na 70 minuten naar de kant moest. Dat waren tot aan vandaag de laatste speelminuten voor de Europees voetbalster van 2017.</p>
    </article>
  </body>
</html>