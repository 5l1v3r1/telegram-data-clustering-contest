<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.expres.cz/celebrity/petra-cernocka-zpevacka-herecka-saxana-kulatiny-narozeniny.A191123_135453_dx-celebrity_sal"/>
    <meta property="og:site_name" content="Expres"/>
    <meta property="article:published_time" content="2019-11-24T14:47:00+00:00"/>
    <meta property="og:title" content="Saxana slaví sedmdesátiny: Černocká chce být fotografkou, konec herečky jedné role"/>
    <meta property="og:description" content="Legendární čarodějka Saxana alias Petra Černocká slaví sedmdesáté narozeniny. Velké jubileum byste jí ale netipli, vypadá jako dobře udržovaná padesátka. Pro zpěvačku je to jen číslo, elánu má na rozdávání, dokonce se rozhodla pro radikální změny."/>
  </head>
  <body>
    <article>
      <h1>Saxana slaví sedmdesátiny: Černocká chce být fotografkou, konec herečky jedné role</h1>
      <address><time datetime="2019-11-24T14:47:00+00:00">24 Nov 2019, 14:47</time> by <a rel="author" href="https://www.expres.cz/novinari/lucie-saleova.N4208" target="_blank">Lucie Šaléová</a></address>
      <p>
        <b>Legendární čarodějka Saxana alias Petra Černocká slaví sedmdesáté narozeniny. Velké jubileum byste jí ale netipli, vypadá jako dobře udržovaná padesátka. Pro zpěvačku je to jen číslo, elánu má na rozdávání, dokonce se rozhodla pro radikální změny.</b>
      </p>
      <p>Krásná zpěvačka <a href="https://www.expres.cz/hledej.aspx?slovo=petra%2B%E8ernock%E1">Petra Černocká</a> momentálně slaví životní jubileum. Kdo by si ale myslel, že kvůli tomu doma sedí a pláče do polštáře, že je stará, byl by pěkně vedle. Pro Saxanu to nic neznamená, dokonce se rozhodla pro životní změnu.</p>
      <p>Ráda by na „stará kolena“ byla uznávanou fotografkou, proto začala fotit, čeká ji výstava nejen k jejím narozeninám, aby se konečně vymanila z toho, že je herečkou jedné role a zpěvačkou v důchodu.</p>
      <p>Byl to pro ni životní úspěch, to bezesporu, ale také se pro ni stala prokletím, protože už pro všechny zůstala čarodějkou, která musí zpívat jednu a tu samou písničku dokola. Zpěvu se nikdy nevzdala, vždyť vystudovala operní zpěv a hru na klavír na konzervatoři, ale nakonec zběhla ke country a popu.</p>
      <p>Je maminkou dcery Báry Vaculíkové, která šla v maminčiných šlépějích a také zkouší štěstí u mikrofonu. Přihlásila se i do show Hlas, kam se dostala až do finále, ale větší radost udělala Petře tím, že je z ní spokojená babička.</p>
      <p>I na muže měla Černocká štěstí. S prvním manželem Janem Vaculíkem se sice rozvedla, ale nikdy si nedělali naschvály. S druhým mužem, Jiřím Pracným, je dvacet let a pořád jim to klape jako na začátku vztahu. </p>
      <figure>
        <img src="https://1gr.cz/fotky/bulvar/19/041/cl6/REN7a6c05_TIL_8215.JPG"/>
      </figure>
      <p>Málokdo ví, že jejím bratrancem byl herec <a href="https://www.expres.cz/hledej.aspx?slovo=vlastimil%2Bbrodsk%FD">Vlastimil Brodský,</a> který se zastřelil na své chalupě, Petra se k jejich vztahu nikdy moc nevyjadřovala. </p>
      <p>Její pokojný a úspěšný život narušil jen výstřelek, to když byla obviněna z pornografie. V pořadu <i>Čtvrtníček, Šteindler a Vávra uvádějí </i>byla bez souhlasu prezentována jako pornoherečka. Česká televize se jí byla nucena omluvit a zaplatit 50 000 korun jako odškodné a 11 875 korun na soudní náklady.</p>
      <h3>
        <a href="https://www.expres.cz/celebrity/petra-cernocka-zpevacka-herecka-saxana-kulatiny-narozeniny.A191123_135453_dx-celebrity_sal/foto">Fotogalerie</a>
      </h3>
      <slideshow>
        <figure>
          <img src="https://1gr.cz/fotky/bulvar/19/022/org/VLT796331_Saxana.png"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e4cc3_EXCZ23008_Party_bistro_smic.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e4cc1_EXCZ23007_Party_bistro_smic.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e4cc0_EXCZ23006_Party_bistro_smic.jpg"/>
        </figure>
        <figure>
          <img src="https://1gr.cz/fotky/bulvar/19/093/org/SAL7e4cbe_EXCZ23005_Party_bistro_smic.jpg"/>
        </figure>
        <figure>
          <img src="https://1gr.cz/fotky/bulvar/19/072/org/SAL7c9f0f_profimedia_0397616742.jpg"/>
        </figure>
        <figure>
          <img src="https://1gr.cz/fotky/bulvar/19/041/org/REN7a6c05_TIL_8215.JPG"/>
        </figure>
        <figure>
          <img src="https://1gr.cz/fotky/bulvar/19/041/org/REN7a6c04_TIL_8104.JPG"/>
        </figure>
        <figure>
          <img src="https://1gr.cz/fotky/bulvar/19/041/org/REN7a6c03_TIL_8036.JPG"/>
        </figure>
        <figure>
          <img src="https://1gr.cz/fotky/bulvar/18/121/org/REN77b888_profimedia_0362371179.jpg"/>
        </figure>
        <figure>
          <img src="https://1gr.cz/fotky/bulvar/19/012/org/SAL78c2e1_TIL_2850.JPG"/>
        </figure>
        <figure>
          <img src="https://1gr.cz/fotky/bulvar/17/123/org/KP702db7__SP05_01219367.jpg"/>
        </figure>
      </slideshow>
      <related>
        <h4>Související</h4>
        <a href="https://www.expres.cz/celebrity/petra-cernocka-zpevacka-image-vlasy-zmena.A190927_003905_dx-celebrity_sal"/>
        <a href="https://www.expres.cz/celebrity/karel-gott-petra-cernocka-petra-janu-zpevak-zpevacka-jitka-zelenkova-kariera.A190712_114835_dx-celebrity_sal"/>
        <a href="https://www.expres.cz/celebrity/petra-cernocka-fanousci-stalking.A190403_131811_dx-celebrity_ren"/>
        <a href="https://www.example.com/"/>
        <a href="https://www.expres.cz/celebrity/vaclav-vorlicek-pohreb-libuse-safrankova-jana-nagyova-petra-cernocka.A190212_151423_dx-celebrity_ren"/>
        <a href="https://www.expres.cz/celebrity/bara-vaculikova-petra-cernocka-detstvi.A181201_143652_dx-celebrity_ren"/>
      </related>
    </article>
  </body>
</html>