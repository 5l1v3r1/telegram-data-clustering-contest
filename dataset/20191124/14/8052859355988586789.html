<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlz.nl/algemeen/buitenland/artikel/4932401/boris-johnson-brexit-kerst-belofte-verkiezingen"/>
    <meta property="og:site_name" content="RTLZ"/>
    <meta property="article:published_time" content="2019-11-24T14:12:00+00:00"/>
    <meta property="og:title" content="Boris Johnson doet verkiezingsbelofte: 'brexit voor kerst geregeld'"/>
    <meta property="og:description" content="“Krijg brexit voor elkaar”. Het is de verkiezingsslogan van de Britse premier Johnson. Om die term kracht bij te zetten, belooft hij nu dat de brexit voor de kerst wettelijk geregeld wordt."/>
  </head>
  <body>
    <article>
      <h1>Boris Johnson doet verkiezingsbelofte: 'brexit voor kerst geregeld'</h1>
      <address>
        <time datetime="2019-11-24T14:12:00+00:00">24 Nov 2019, 14:12</time>
      </address>
      <p>“Krijg brexit voor elkaar”. Het is de verkiezingsslogan van de Britse premier Johnson. Om die term kracht bij te zetten, belooft hij nu dat de brexit voor de kerst wettelijk geregeld wordt.</p>
      <p>Het Verenigd Koninkrijk moet de Europese Unie op 31 januari gaan verlaten. Voor het zover is, moet het Britse parlement nog wel akkoord gaan met het huidige scheidingsakkoord. Zonder de steun van het parlement, geen brexit.</p>
      <figure>
        <img src="https://www.rtlz.nl/sites/default/files/styles/block_image/public/content/images/2019/10/25/EPA-JOHNSON-PARLEMENT.jpg?itok=ifMQNdb3"/>
      </figure>
      <p>
        <a href="https://www.rtlz.nl/algemeen/buitenland/artikel/4906636/johnson-verkiezingsstrijd-belastingverlaging-brexit-no-deal">Lees ook: Johnson start verkiezingsstrijd: belooft belastingverlaging en schrapt no deal-brexit</a>
      </p>
      <h3>Verkiezingen</h3>
      <p>Johnson belooft vandaag dat hij het voor de kerst zal regelen, mocht hij tijdens de komende verkiezingen van 12 december een meerderheid in het parlement behalen. Eerder verloor Johnson nog zo’n brexitstemming, maar de premier hoopt na de verkiezingen een sterker mandaat te hebben.</p>
      <figure>
        <img src="https://www.rtlz.nl/sites/default/files/styles/block_image/public/content/images/2019/11/03/ANP-400807225.jpg?h=11667fe1&amp;itok=-gMjPPri"/>
      </figure>
      <p>
        <a href="https://www.rtlnieuws.nl/nieuws/artikel/4907861/nigel-farage-brexit-verkiezingen-eu-boris-johnson">Lees ook: Oer-brexiteer Nigel Farage doet niet mee aan Britse verkiezingen (maar speelt toch een grote rol)</a>
      </p>
      <h3>‘Snel een handelsakkoord’</h3>
      <p>Daarnaast wordt vandaag een nieuw uitstel van de brexit opnieuw uitgesloten. Brexit-minister Gove zei vanochtend dat er “al heel veel werk gedaan is”, en benadrukt dat de Britten op 31 januari de EU officieel zullen verlaten.</p>
      <p>Zijn collega, minister Javid van Financiën, zegt er verder vertrouwen in te hebben dat de Britten en de EU daarna snel een handelsakkoord zullen sluiten. Zo’n deal over de toekomstige handelsrelatie moet voor het einde van volgend jaar geregeld zijn. Extra tijd om te onderhandeling is volgens Javid niet nodig.</p>
      <h3>Partijprogramma's</h3>
      <p>Met de verkiezingsbeloftes proberen de Britse partijen de twijfelende kiezers voor zich te winnen. In hun partijprogramma’s presenteren zowel Labour als de Conservatieven deze week forse overheidsinvesteringen. Daarnaast wil Labour de superrijken zwaarder belasten, terwijl de partij van Boris Johnson de belasting wil verlagen.</p>
      <p>Ook over brexit verschillen de partijen fors van mening. Labour belooft binnen zes maanden een nieuwe deal te zullen onderhandelen, die vervolgens in een tweede referendum wordt voorgelegd aan het Britse volk. De partij van Boris Johnson wil de huidige brexitplannen zo snel mogelijk uitvoeren</p>
      <p>In de peilingen hebben de Conservatieven nu een ruime voorsprong op Labour, maar veel kiezers zijn er nog niet uit op welke partij ze 12 december gaan stemmen. </p>
      <figure>
        <img src="https://www.rtlz.nl/sites/default/files/styles/block_image/public/content/images/2019/10/29/brexit%20herdenkingsmunt%20maart%202019%20hammond.jpg?itok=Z5X5p_hW"/>
      </figure>
      <p>
        <a href="https://www.rtlz.nl/algemeen/buitenland/artikel/4901321/herdenkingsmunten-brexit-omgesmolten-uitstel">Lees ook: Duizenden herdenkingsmunten omgesmolten na brexit-uitstel</a>
      </p>
    </article>
  </body>
</html>