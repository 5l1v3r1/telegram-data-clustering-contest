<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/politika/1-od-5-miliona-anasonovic-iznela-svoje-vidjenje-protesta-ali-i-niz-neistina/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T14:52:27+00:00"/>
    <meta property="og:title" content="„1 od 5 miliona“: Anasonović iznela svoje viđenje protesta, ali i niz neistina"/>
    <meta property="og:description" content="Udruženje &quot;1 od 5 miliona&quot; saopštilo je da je bivša članica Udruženja Jelena Anasonović za list Blic iznela svoje viđenje protesta, ali i niz neistina."/>
  </head>
  <body>
    <article>
      <h1>„1 od 5 miliona“: Anasonović iznela svoje viđenje protesta, ali i niz neistina</h1>
      <address><time datetime="2019-11-24T14:52:27+00:00">24 Nov 2019, 14:52</time> by <a rel="author">Beta</a></address>
      <p>
        <b>Udruženje „1 od 5 miliona“ saopštilo je da je bivša članica Udruženja Jelena Anasonović za list Blic iznela svoje viđenje protesta, ali i niz neistina.</b>
      </p>
      <p>U saopštenju se dodaje da je Jelena Anasonović napustila Udruženje pre četiri meseca, a neposredni povod bio je taj što je Udruženje bez njene saglasnosti donelo odluku da 19. jula stupi u jednočasovnu blokadu upozorenja Rektorata.</p>
      <p>Odluka o blokadi doneta je unutar Udruženja, i do same realizacije sa time nije bio upoznat niko, a ponajmanje predstavnici opozicionih političkih stranaka, kaže se u saopštenju.</p>
      <p>„Nije nam jasno zbog čega je Jeleni Anasonović tada smetala blokada Rektorata, kao ni to zbog čega je rešila da sa nizom neistina izađe baš sada – na dan kada se proslavlja oslobađanje prve institucije u Srbiji, ali i obeležava godišnjica događaja koji je pokrenuo lavinu protesta širom zemlje“ saopštilo je udruženje 1 od 5 miliona i pitalo ko ima koristi od toga.</p>
      <p>Uz napomenu da se neće baviti pobijanjem pojedinačnih neistinitih tvrdnji Jelene Anasonović, udruženje je demantovalo samo da je ona organizovala proteste, već građani.</p>
      <p>„Svako ko pomisli da je veći od protesta i da ima pravo da ih prisvaja, blati i obezvređuje postignute rezultate, mora biti svestan da će se prolivena krv svih ljudi prebijanih pre i tokom protesta preslikati na njegove ruke“, saopštilo je udruženje.</p>
      <p>
        <a href="https://www.danas.rs/politika/jelena-anasonovic-od-pocetka-je-bilo-pritisaka-opozicije-pokusali-su-da-preuzmu-protest/">Anasonović je za današnji Blic izjavila da je organizovala proteste iz najdubljih ubedjenja i da se borila da stranke ne preuzmu protest, ali da u tome nije uspela.</a>
      </p>
      <h3>Povezani tekstovi:</h3>
    </article>
  </body>
</html>