<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nieuwsblad.be/cnt/dmf20191124_04734448"/>
    <meta property="og:site_name" content="Het Nieuwsblad"/>
    <meta property="article:published_time" content="2019-11-24T14:17:00+00:00"/>
    <meta property="og:title" content="Antwerpse politie betrapt 14-jarige drugsdealer"/>
    <meta property="og:description" content="In Antwerpen is vrijdagnacht een jongen van 14 jaar betrapt met verkoopshoeveelheden xtc en marihuana. Dat meldt de lokale politie na een actie van de wijk..."/>
  </head>
  <body>
    <article>
      <h1>Antwerpse politie betrapt 14-jarige drugsdealer</h1>
      <address>
        <time datetime="2019-11-24T14:17:00+00:00">24 Nov 2019, 14:17</time>
      </address>
      <p>Antwerpen - <b>In Antwerpen is vrijdagnacht een jongen van 14 jaar betrapt met verkoopshoeveelheden xtc en marihuana. Dat meldt de lokale politie na een actie van de wijkwerking op drugsoverlast.</b></p>
      <p>Vrijdagnacht controleerde de wijkwerking samen met het fietsteam van de Antwerpse politie (Orida) en de mobiele eenheid op de pleinen van de binnenstad. De actie ‘Greenrush’ richtte zich op drugs- en andere overlast.</p>
      <p>Tijdens de actie werden elf personen betrapt met drugs op zak. Onder hen een jongen van 14, die in het bezit was van verkoopshoeveelheden xtc en marihuana. De zaak wordt nog verder onderzocht.</p>
      <p>Nog tijdens de actie bleek een gecontroleerde persoon geseind voor verhoor. De agenten schreven ook boetes uit voor zeven verkeersinbreuken.</p>
    </article>
  </body>
</html>