<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://pcpress.rs/naucnici-kreirali-holograme-koji-mogu-da-se-vide-cuju-i-osete/"/>
    <meta property="og:site_name" content="PC Press"/>
    <meta property="article:published_time" content="2019-11-24T14:01:01+00:00"/>
    <meta property="og:title" content="Naučnici kreirali holograme koji mogu da se vide, čuju i osete"/>
    <meta property="og:description" content="U poslednje vreme se pojavljuje sve više holograma, pa su čak stigli i do cirkusa koji umesto pravih slonova prikazuje one koji su nastali upravo iz ove tehnologije. Istraživači sa Univerziteta u S…"/>
  </head>
  <body>
    <article>
      <h1>Naučnici kreirali holograme koji mogu da se vide, čuju i osete</h1>
      <address><time datetime="2019-11-24T14:01:01+00:00">24 Nov 2019, 14:01</time> by <a rel="author" href="https://pcpress.rs/author/milank/" target="_blank">Milan Živanović</a></address>
      <p>U poslednje vreme se pojavljuje sve više holograma, pa su čak <a href="https://pcpress.rs/moderni-cirkus-hologrami-umesto-zivotinja/">stigli i do cirkusa</a> koji umesto pravih slonova prikazuje one koji su nastali upravo iz ove tehnologije. Istraživači sa Univerziteta u Sussexu otišli su još dalje, te <b>kreirali holograme koji ne samo da mogu da se vide, već i čuju i dodirnu</b>.</p>
      <figure>
        <img src="https://i1.wp.com/pcpress.rs/wp-content/uploads/2019/11/hologram.jpg"/>
      </figure>
      <p>U izveštaju koji opisuje ovaj projekat govori se o uređaju koji je dobio ime <b>Multimodal Acoustic Trap Display</b> (MATD), i koji <b>koristi ultrazvučne talase za pomeranje polistirenske niti koja mapira oblik </b><a href="https://pcpress.rs/tag/hologram/">holograma</a>, koji se potom popunjava crvenim, plavim i zelenim LED svetlima. Budući da se nit kreće veoma brzo <b>ljudsko oko može da vidi samo konačni oblik holograma</b>, što podseća na tehnologiju u okviru koje veliki broj nepokretnih frejmova formira pokretnu sliku. Ultrazvučni talasi pored slike nude i zvuk, te osećaj fizičke senzacije koja stvara utisak da hologram može da se dodirne.</p>
      <figure>
        <iframe src="https://www.youtube.com/embed/jOnxr9Ez_Kc" width="800" height="450" data-service="Youtube" scrolling="no"/>
      </figure>
      <p>Kreatori novog holograma <b>planiraju sistem sa još više niti</b> koje bi omogućile detaljnije slike, te celokupno iskustvo, i ističu da to nije daleko od realnosti, budući da je prototip kreiran od dostupnih komponenti koje nisu zahtevale velika ulaganja.</p>
      <p>Izvor: <a href="https://pcpress.rs/PCout/?url=https://futurism.com/scientists-create-holograms-see-hear-feel">Futurism</a></p>
      <p>Tagovi: <a href="https://pcpress.rs/tag/hologram/">hologram</a>, <a href="https://pcpress.rs/tag/multimodal-acoustic-trap-display/">Multimodal Acoustic Trap Display</a></p>
      <related>
        <h4>
          <i>Možda će vas zanimati:</i>
        </h4>
        <a href="https://pcpress.rs/hologrami-poznatih-licnosti-kao-buducnost-zabave/"/>
        <a href="https://pcpress.rs/pas-trenira-vestacku-inteligenciju/"/>
        <a href="https://pcpress.rs/periscope-aplikacija-omogucava-livestream-posle-samo-par-klikova/"/>
      </related>
    </article>
  </body>
</html>