<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gram.pl/news/2019/11/24/microsoft-planuje-tworzyc-tytuly-ekskluzywne-dla-platformy-streamingowej-project-xcloud.shtml"/>
    <meta property="og:site_name" content="Gram.pl"/>
    <meta property="article:published_time" content="2019-11-24T14:40:00+00:00"/>
    <meta property="og:title" content="Microsoft planuje tworzyć tytuły ekskluzywne dla platformy streamingowej Project xCloud"/>
    <meta property="og:description" content="Informacji udzielił wiceprezes Microsoftu, który zdradził, że choć na razie nie podano żadnych szczegółów, rozmowy z producentami trwają."/>
  </head>
  <body>
    <article>
      <h1>Microsoft planuje tworzyć tytuły ekskluzywne dla platformy streamingowej Project xCloud</h1>
      <h2>Informacji udzielił wiceprezes Microsoftu, który zdradził, że choć na razie nie podano żadnych szczegółów, rozmowy z producentami trwają.</h2>
      <address><time datetime="2019-11-24T14:40:00+00:00">24 Nov 2019, 14:40</time> by <a rel="author">Maria Wawrzyniak</a></address>
      <p>Podczas wydarzenia X019 wiceprezes firmy Microsoft, Kareem Choudhry, zdradził w <a href="https://stevivor.com/news/xcloud-exclusive-games/">wywiadzie z portalem Stevivor</a> kilka szczegółów na temat przyszłości nowej <b>platformy streamingowej xCloud</b>. Dowiedzieliśmy się, że <b>firma ma w planach wprowadzenie tytułów ekskluzywnych dla xCloud</b> – na ten moment wprawdzie nie podano żadnych konkretnych informacji, jednak Choudhry zaznaczył, że trwają już pierwsze rozmowy z producentami. Zdradził również, że niedawno do xCloud dodano tak zwaną <b><i>funkcję świadomej chmury</i></b>, dzięki której <b>gra ma wiedzieć, czy jest przesyłana strumieniowo, czy nie</b>. To z kolei da deweloperom możliwość wprowadzania zmian dotyczących streamingu – na przykład zmiana rozmiaru czcionki lub kawałka kodu sieciowego.</p>
      <figure>
        <img src="https://img6.gram.pl/vsvu20191124143538259nnci.jpg"/>
      </figure>
      <blockquote>Jeżeli chodzi o tytuły ekskluzywne dla xCloud, aktualnie jesteśmy na etapie wczesnych rozmów z różnymi producentami, aczkolwiek nie mamy jeszcze żadnych konkretnych ogłoszeń do przekazania. Stworzenie oraz rozwój nowej marki może zająć nawet od osiemnastu miesięcy do pełnych dwóch lat.</blockquote>
      <p>Oprócz tego Choudhry przyznał, że <b>po premierze konsoli Xbox Scarlett usługa streamingowa zostanie dostosowana do możliwości, jakie zaoferuje nowy sprzęt</b>. Na ten moment z platformy streamingowej xCloud mogą korzystać jedynie posiadacze urządzeń mobilnych (telefonów oraz tabletów) z systemem Android. W przyszłym roku usługa ma zadebiutować na komputerach z systemem Windows 10.</p>
      <hr/>
      <p>
        <a href="https://www.sferis.pl/gry-komputerowe-2263">Pełna oferta gier komputerowych w sklepie Sferis</a>
      </p>
    </article>
  </body>
</html>