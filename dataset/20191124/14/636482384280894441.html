<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/alerta-in-caracal-o-alta-adolescenta-in-varsta-de-13-ani-a-fost-data-disparuta-20098542"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T14:30:56+00:00"/>
    <meta property="og:title" content="Alertă în Caracal! O altă adolescentă, în vârstă de 13 ani, a fost dată dispărută"/>
    <meta property="og:description" content="O fată în vârstă de 13 ani din Caracal, beneficiară a măsurii de protecţie socială la un centru de zi din Slatina, este căutată duminică de poliţişti,"/>
  </head>
  <body>
    <article>
      <h1>Alertă în Caracal! O altă adolescentă, în vârstă de 13 ani, a fost dată dispărută</h1>
      <address><time datetime="2019-11-24T14:30:56+00:00">24 Nov 2019, 14:30</time> by <a rel="author">Loredana T.</a></address>
      <p>O fată în vârstă de 13 ani din Caracal, beneficiară a măsurii de protecţie socială la un centru de zi din Slatina, este căutată duminică de poliţişti, după ce a părăsit centrul fără acordul personalului şi nu s-a mai întors.</p>
      <p>Potrivit reprezentanţilor Inspectoratului de Poliţie Judeţean (IPJ) Olt, este pentru prima dată când minora a părăsit centrul fără a reveni.</p>
      <p>„<i><b>La data de 23 noiembrie, ora 20,15, angajaţii Direcţiei Generale de Asistenţă Socială şi Protecţie Copilului Olt au sesizat faptul că Zamfir Florentina, de 13 ani, beneficiară a măsurii de protecţie socială la Centrul de zi pentru minori din municipiul Slatina, a părăsit centrul fără acordul personalului, iar până în prezent nu s-a întors.</b></i></p>
      <p><i><b>Semnalmente: înălţime 1,50-1,55 m, greutate 40 kg, ochi verzi, păr blond tuns până la umeri, fără semne particulare. La data plecării purta un pulover albastru, blugi albaştri peste care avea o rochie galbenă cu verde, iar în picioare purta tenişi negri</b></i>„, se precizează într-un comunicat IPJ Olt.</p>
      <p>Persoanele care pot oferi informaţii despre persoana dispărută sunt rugate să se adreseze celei mai apropiate unităţi de poliţie sau să apeleze la numărul 112.</p>
    </article>
  </body>
</html>