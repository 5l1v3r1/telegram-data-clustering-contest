<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.racunalniske-novice.com/novice/mobilna-telefonija/dogodki-in-obvestila/manjsi-samsung-galaxy-s11e-z-vecjim-stevilom-fotoaparatov.html?RSS31d77b0ed55244c5ce28cff2a90c1ab7"/>
    <meta property="og:site_name" content="Računalniške novice"/>
    <meta property="article:published_time" content="2019-11-24T14:34:00+00:00"/>
    <meta property="og:title" content="Manjši Samsung Galaxy S11e z večjim številom fotoaparatov?"/>
    <meta property="og:description" content="Inženirji podjetja Samsung naj bi z veliko vnemo delali na novi generaciji pametnih mobilnih telefonov družine Galaxy S, ki naj bi bil nared za javnost že februarja 2020."/>
  </head>
  <body>
    <article>
      <h1>Manjši Samsung Galaxy S11e z večjim številom fotoaparatov?</h1>
      <address>
        <time datetime="2019-11-24T14:34:00+00:00">24 Nov 2019, 14:34</time>
      </address>
      <p>Inženirji podjetja Samsung naj bi z veliko vnemo delali na novi generaciji pametnih mobilnih telefonov družine Galaxy S, ki naj bi bil nared za javnost že februarja naslednjega leta. Tu bo šlo za pametne mobilne telefone družine Galaxy S11, ki naj bi v primerjavi z obstoječimi modeli opremljeni s precej večjimi zasloni. Poleg tega bodo še primernejši za zajem fotografij in videoposnetkov, saj bodo opremljeni s slikovnimi tipali večje ločljivosti, ki bodo brez težav kos tudi najzahtevnejšim nalogam ob zmanjšani svetilnosti.</p>
      <p>Med njimi pa naj bi še posebej izstopal manjši model Samsung Galaxy S11e, ki naj bi bil opremljen z zaslonom z diagonalo velikosti med 15,7-centimetrov (6,2-palcev) in 16-centimetrov (6,3-palcev). Ta bo namreč opremljen s sistemom digitalnih fotoaparatov, ki bodo spominjali na tiste, s katerimi so opremljeni pametni telefoni iPhone 11 in Pixel 4. Poleg tega naj bi imel bralnik prstnih odtisov vgrajen pod zaslonom.</p>
      <p>Pametni mobilni telefon Samsung Galaxy S11e naj bi bil opremljen z vsaj šestimi gigabajti sistemskega pomnilnika, večjo baterijo ter boljši procesor v primerjavi z obstoječim modelom. Tu bo po vsej verjetnosti ne bo na voljo fotoaparat ločljivosti 108 milijonov slikovnih točk. Trenutno pa ni znano niti to, ali bo na voljo modem za povezavo v novodobno hitro mobilno omrežje 5G. Samsung naj bi novi pametni mobilni telefon Galaxy S11e javnosti razkril februarja prihodnje leto v okviru namenske konference.</p>
      <figure>
        <iframe src="https://www.youtube.com/embed/zlY90XRrziI" width="640" height="360" data-service="Youtube" scrolling="no"/>
      </figure>
      <footer>Povezave: <a href="https://www.samsung.com/ie/">Samsung</a></footer>
    </article>
  </body>
</html>