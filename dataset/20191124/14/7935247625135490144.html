<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/gursuda-yikim-216105h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T14:44:16+00:00"/>
    <meta property="og:title" content="Gürsu'da yıkım"/>
    <meta property="og:description" content="Gürsu Belediyesi, kaçak yapılaşmayla mücadelesini sürdürüyor. İlçede tüm uyarılara rağmen yapılan kaçak binalar, Gürsu Belediyesi ve ilgili diğer kurumların yetkililerince oluşan ekipler tarafından yıkıldı. "/>
  </head>
  <body>
    <article>
      <h1>Gürsu'da yıkım</h1>
      <h2>Gürsu Belediyesi, kaçak yapılaşmayla mücadelesini sürdürüyor. İlçede tüm uyarılara rağmen yapılan kaçak binalar, Gürsu Belediyesi ve ilgili diğer kurumların yetkililerince oluşan ekipler tarafından yıkıldı. </h2>
      <address>
        <time datetime="2019-11-24T14:44:16+00:00">24 Nov 2019, 14:44</time>
      </address>
      <p>Gürsu Belediye Başkanı Mustafa Işık, ‘‘Gürsu'nun hızla gelişmekte olan yapısına ve çağdaş mimariye uygun şekilde adımlarımızı atıyoruz. İlçemizin sorunlarını çözüme kavuşturmanın yanında, şehrin sağlıklı gelişimine engel olan kaçak yapılaşmayla da kararlılıkla mücadele ediyoruz. Kaçak yapıların karmaşasından Gürsu'yu kurtarma ve sağlıklı kentleşmeşi sağlama kararlılığımız devam edecek. Yıkım yapmak bizleri de üzen bir durum ama yasalar bizlerin huzuru ve toplumsal düzenin sağlanması için var. Bizler de yasaları uygulamakla yükümlüyüz. Yasalar gereği de bu yıkımları yapmak zorundayız. Yasal yollarla konut yapımına verdiğimiz desteklerle de belediye olarak hep kolaylaştırıcı oluyoruz. Kaçak yapıya harcanan emek yasal yollarla konut yapmakta kullanılırsa, hem emekler hem de birikimler heba olmayacak'' dedi.</p>
      <p>Gürsu Belediyesi yetkilileri, yıkımların süreceğini belirterek, kaçak yapı inşa edilmemesi konusunda vatandaşı uyardı.</p>
    </article>
  </body>
</html>