<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/zivot/ziveti-zivot/otkrivena-najmocnija-ikad-zabelezena-eksplozija-u-svemiru-video/"/>
    <meta property="og:site_name" content="Krstarica"/>
    <meta property="article:published_time" content="2019-11-24T14:31:49+00:00"/>
    <meta property="og:title" content="Najmoćnija ikad zabeležena eksplozija u svemiru (video)"/>
    <meta property="og:description" content="Eksplozije gama zraka otkrili su teleskopi koji se nalaze na Kanarskim ostrvima u Španiji."/>
  </head>
  <body>
    <article>
      <h1>Najmoćnija ikad zabeležena eksplozija u svemiru (video)</h1>
      <address><time datetime="2019-11-24T14:31:49+00:00">24 Nov 2019, 14:31</time> by <a rel="author" href="https://www.krstarica.com/author/marina/" target="_blank">M. P.</a></address>
      <p>Eksplozije gama zraka otkrili su teleskopi koji se nalaze na Kanarskim ostrvima u Španiji. Astronomi kažu da je to najmoćnija svetlost ikada zabeležena u istoriji.<br/>Kosmički gama zraci veoma su snažni i iznenadni, pa naučna zajednica veruje da su oni posledica umiranja neutronske zvezde, zvezdanog ostatka, koja nastaje usled gravitacionog kolapsa masivne zvezde tokom supernove.</p>
      <p>„Eksplozije gama zraka su najmoćnije eksplozije poznate u svemiru i obično oslobađaju više energije za nekoliko sekundi svog života od našeg Sunca“, rekao je specijalista za gama zračenje Dejvid Berge.</p>
      <p>Kosmički fenomen zabeležili su teleskopi koji se nalaze na ostrvu La Palma. Najnovija otkrića objavljena su i u dve nezavisne studije u naučnoj publikaciji „Nature“, u kojima je učestvovalo više od 300 naučnika.</p>
      <figure>
        <iframe src="https://www.youtube.com/embed/0SNwy7rl1O8" width="1170" height="658" data-service="Youtube" scrolling="no"/>
      </figure>
      <p>Prošle su decenije od kada je prvi put zabeležena eksplozija gama zraka, ali fundamentalne karakteristike ovog kosmičkog fenomena još uvek nisu u potpunosti proučene.</p>
      <related>
        <h4>Slični tekstovi</h4>
        <a href="https://www.krstarica.com/zabava/zanimljivosti/budite-faca-napravite-selfi-iz-svemira-foto/"/>
        <a href="https://www.krstarica.com/vesti/srbija/eksplodirao-televizor-u-stanu-u-sremcici-povredjeno-troje/"/>
        <a href="https://www.krstarica.com/vesti/svet/eksplozija-na-tankeru-ima-zrtava-video/"/>
        <a href="https://www.krstarica.com/zabava/zanimljivosti/sta-je-zapravo-palo-s-neba-naucnici-tvrde-da-je-u-pitanju-svemirski-otpad-foto/"/>
      </related>
      <p>Nova kosmička eksplozija zabeležena je u julu 2018. godine, a druga je otkrivena u januaru 2019. godine, proizvodeći svetlo približno 100.000 miliona puta intenzivnije nego što ljudske oči mogu da izdrže.</p>
      <figure>
        <iframe data-src="https://twitter.com/SputnikMundo/status/1197310657705713664?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Iako eksplozije gama zraka traju nekoliko sekundi, njihov sjaj se može posmatrati u nekim teleskopima i nekoliko minuta. Ako se koriste radio-teleskopi, pojava se može posmatrati mesecima, pa čak i godinama.</p>
      <p>(<a href="https://rs-lat.sputniknews.com/nauka/201911241121221236-otkrivena-najmocnija-ikad-zabelezena-eksplozija-u-svemiru-video/">Sputnjik</a>)</p>
    </article>
  </body>
</html>