<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/sport/news/olimpik-peremig-u-lvovi-karpati-video-642066.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-24T14:33:29+00:00"/>
    <meta property="og:title" content="«Олімпік» переміг у Львові «Карпати» (відео)"/>
    <meta property="og:description" content="Львів’яни поступилися колишній команді свого тренера Романа Санжара"/>
  </head>
  <body>
    <article>
      <h1>«Олімпік» переміг у Львові «Карпати» (відео)</h1>
      <address>
        <time datetime="2019-11-24T14:33:29+00:00">24 Nov 2019, 14:33</time>
      </address>
      <h4>Львів’яни поступилися колишній команді свого тренера Романа Санжара</h4>
      <h3>«Карпати» (Львів) – «Олімпік» (Донецьк) – 1:2</h3>
      <p><b>Голи</b>: 1:0 – Назарина (9). 1:1 – Цимбалюк (26). 1:2 – Шахаб (45+2)</p>
      <p><b>«Карпати»</b>: Артим, Кльоц, Вакуленко (Якимець, 59), Веремієнко, Деда, Дженнінгс, Дубинчак, Лях, Мартинш, Назарина, Понде. Тренер – Роман Санжар.<br/><b>«Олімпік»</b>: Кринський, Гришко, Балашов, Зотько, Шахіб, Кравчук, Ксьонз (Завійський, 64), Пасіч (Тейшейра, 45+1), Політило, Снурніцин, Цимбалюк. Тренер – Гомес Фернандес.<br/><b>Попередження</b>: Дубинчак (72) – Зотько (11), Снурніцин (61), Тейшейра (90).<br/><b>Судді</b>: Коваленко – Петраков, Холодинський, Труханов.<br/>24 листопада. Львів. Стадіон «Україна) </p>
      <p>Для суперників у львівському поєдинку було одразу кілька принципових моментів. «Карпати» грали вдома проти колишньої команди свого головного тренера. Роман Санжар очолював «Олімпік» з 2013 по 2018 рік.</p>
      <p>Гості ж були приголомшені звісткою про смерть після важкої хвороби свого колишнього гравця та тренера Дмитра Логвінова.</p>
      <p>Та саме гості були агресивнішими впродовж більшої частини ігрового часу. Результат вдалося забезпечити ще в першому таймі.</p>
      <p>Господарі швидко відкрили рахунок – голкіпер «Олімпіка» пропустив між ногами м’яч після потужного удару Назарини.</p>
      <figure>
        <iframe src="https://www.youtube.com/embed/ZJBJrp-l6qs" width="580" height="390" data-service="Youtube" scrolling="no"/>
      </figure>
      <p>Однак у середині тайму Цимбалюк ударом головою відновив рівновагу.</p>
      <figure>
        <iframe src="https://www.youtube.com/embed/TPIO_-u6NiY" width="580" height="390" data-service="Youtube" scrolling="no"/>
      </figure>
      <p>А на останніх секундах першої половини Шахаб потужним ударом встановив переможний результат.</p>
      <figure>
        <iframe src="https://www.youtube.com/embed/na48zmxEwP4" width="580" height="390" data-service="Youtube" scrolling="no"/>
      </figure>
      <p>Відтак «Карпати» лише з двома перемогами в 15-ти поєдинках посідають 10-те місце в турнірній таблиці. Для «Олімпіка» перемога стала п’ятою – шосте місце.</p>
      <p>У наступному турі «Карпати» грають 30 листопада на виїзді проти «Зорі», а «Олімпік» 1 грудня гратиме проти «Динамо». </p>
      <related>
        <a href="https://glavcom.ua/sport/news/karpati-na-ostannih-sekundah-zavdyaki-penalti-vryatuvali-match-u-mariupoli-video-638872.html"/>
      </related>
    </article>
  </body>
</html>