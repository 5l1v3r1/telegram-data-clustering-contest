<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/iphone-11-prolari-akillara-getiren-huawei-nova-6-se-ortaya-cikti/"/>
    <meta property="og:site_name" content="LOG"/>
    <meta property="article:published_time" content="2019-11-24T14:54:16+00:00"/>
    <meta property="og:title" content="iPhone 11 Pro’ları akıllara getiren Huawei Nova 6 SE ortaya çıktı"/>
    <meta property="og:description" content="Huawei Nova 6 ailesinin sürpriz olan bir üyesi daha ortaya çıktı. Sızdırılan Huawei Nova 6 SE, iPhone 11 Pro'dan ilham alınan tasarımıyla gündeme geldi."/>
  </head>
  <body>
    <article>
      <h1>iPhone 11 Pro’ları akıllara getiren Huawei Nova 6 SE ortaya çıktı</h1>
      <address><time datetime="2019-11-24T14:54:16+00:00">24 Nov 2019, 14:54</time> by <a rel="author">Can TUNÇER</a></address>
      <p><b>Huawei Nova 6</b> ailesinin sürpriz olan bir üyesi daha ortaya çıktı. Sızdırılan <b>Huawei Nova 6 SE</b>, iPhone 11 Pro’dan ilham alınan tasarımıyla gündeme geldi.</p>
      <p><b>Huawei Nova 6 ailesi</b>, yapılan resmi açıklamaya göre <b>5 Aralık</b> tarihinde resmi olarak lanse ediliyor. İşte bu ailede <b>Huawei Nova 6 SE </b>modeli de yer alacak gibi görünüyor. iPhone SE gibi ailenin daha <b>güçsüz / ucuz kardeşi</b> olacak telefon, ilk görsel sızıntısında birçok kişide<b> iPhone 11 Pro</b> izlenimi oluşturdu. Arkasında i<b>Phone 11 Pro’</b>ları akıllara getiren bir kamera modülü bulunan ancak burada üç değil dörtlü kamera kullanan telefon, <b>Apple’ın yapması gereken estetik yaklaşımı daha iyi yakalamış gibi görünüyor</b>. Ön kamerası büyük bir ekran deliğinde yer alan telefonun, parmak izi sensörü ise <b>yan tarafından</b> bulunuyor. Büyük ihtimalle bir <b>LCD</b> ekrana sahip telefon, gücünü <b>Kirin 810</b> işlemciden alıyor ve <b>40W hızlı şarj</b> desteği taşıyor. Bu açıdan güçlü bir orta üst seviye model karşımızda bulunuyor.</p>
      <figure>
        <img src="https://www.log.com.tr/wp-content/uploads/2019/11/iphone-11leri-akillara-getiren-huawei-nova-6-se-ortaya-cikti-2.jpg"/>
      </figure>
      <h3>Huawei Nova 6 SE haricindeki diğer modeller için beklentiler şöyle</h3>
      <p><b>Huawei Nova 6</b>, 4G ve 5G desteği olan <b>iki farklı versiyonu</b> yolda bulunuyor. Toplam <b>dört farklı renk seçeneğine</b> sahip olacak modeller, özellikle ekrana entegre edilen <b>çiftli ön kameralarıyla</b> dikkat çekiyor. Sağlam kaynaklara göre cihazlar güçlerini <b>Kirin 990</b> ve <b>Kirin 990 5G</b> işlemcilerden alıyor. Yani birer amiral gemisi olan cihazlarda <b>6,44 inç 1080x2340x piksel LCD ekran </b>bulunuyor. Parmak izi sensörünün yan tarafta olduğu <b>Huawei Nova 6 ailesi</b>, önünde<b> 32 megapiksel + 12 megapiksel kurulum</b> taşıyor. Arkada ise<b> 60 megapiksel + 16 megapiksel + 2 megapiksel + 2 megapiksel olmak üzere dörtlü kurulum</b> yer alıyor. 8 GB ve 12 GB RAM seçenekleri sunulacak modellerin, 40W hızlı şarj destekli <b>4.000 mAh</b> pile sahip olacağı da gelen bilgiler arasında.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/playstation-5-icin-degistirilebilir-ssd-kartuslar-olacak-mi/"/>
      </related>
    </article>
  </body>
</html>