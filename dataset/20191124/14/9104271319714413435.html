<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://laprovinciadibiella.it/attualita/maltempo-lelenco-delle-strade-chiuse-nel-biellese"/>
    <meta property="og:site_name" content="LaProvinciaDiBiella.it"/>
    <meta property="article:published_time" content="2019-11-24T14:28:53+00:00"/>
    <meta property="og:title" content="Maltempo l’elenco delle strade chiuse nel Biellese e quelle a circolazione limitata"/>
    <meta property="og:description" content="IL COMUNICATO DELL'AMMINISTRAZIONE PROVINCIALE DI BIELLA DELLE ORE 15"/>
  </head>
  <body>
    <article>
      <h1>Maltempo l’elenco delle strade chiuse nel Biellese e quelle a circolazione limitata</h1>
      <h2>IL COMUNICATO DELL'AMMINISTRAZIONE PROVINCIALE DI BIELLA DELLE ORE 15</h2>
      <address>
        <time datetime="2019-11-24T14:28:53+00:00">24 Nov 2019, 14:28</time>
      </address>
      <h3>Maltempo l’elenco delle strade chiuse nel Biellese</h3>
      <p>Il Bollettino di Allerta della Regione Piemonte delle ore 13.00 riporta codice “ARANCIONE” sulla zona biellese, prevedendo fenomeni in attenuazione nel corso della serata. Si evidenzia, in ogni caso, il permanere delle condizioni di criticità della viabilità sia in pianura che nelle zone collinari e montane, in particolare per quanto riguarda i dissesti (buche) sulla piattaforma stradale. Persistono ancora alcuni allagamenti, anche con rilevanti quantità di acqua sulla carreggiata, nella zona di pianura. Nelle zone collinari e montane permangono criticità di carattere idrogeologico e di pericolo valanghe.</p>
      <p>Si consiglia e si raccomanda di uscire solo in casi di reale e concreta necessità e di farlo con la massima attenzione e prudenza!</p>
      <p>Si raccomanda di moderare la velocità su tutta la viabilità provinciale e di prestare molta attenzione agli ammaloramenti del manto stradale. I tecnici della Provincia stanno intervenendo ma considerato il numero di strade coinvolte non potranno essere risolte a breve tutte le situazioni segnalate.</p>
      <p>
        <b>Di seguito l’elenco delle strade provinciali che risultano chiuse:</b>
      </p>
      <p>
        <b>Chiuse:</b>
        <br/>
        <b>sp 230/A tra Casapinta e Masserano</b>
        <br/>
        <b>sp 120 di Ailoche</b>
        <br/>
        <b>sp 115 “Panoramica Zegna” da Piaro al Bocchetto Sessera</b>
        <br/>
        <b>sp 338Var Galleria San Maurizio direzione Mongrando</b>
        <br/>
        <b>sp 208 Valdengo-Piatto in Comune di Valdengo</b>
        <br/>
        <b>sp 142Var (Superstrada) carreggiata direzione da Lessona a Masserano</b>
        <br/>
        <b>sp 102 di Vaglio Colma</b>
        <br/>
        <b>sp 419 “della Serra” (Settimo Vittone) al km 5+500 tra Mongrando e Donato</b>
      </p>
      <p>Di seguito l’elenco delle strade provinciali con circolazione limitata:</p>
      <p>
        <b>Sp 144 di Oropa APERTA con restringimenti in regime di senso unico alternato al km 4+400 ed al km 9+300.</b>
      </p>
      <p>
        <b>Sp 511 “del Santuario di Graglia” carreggiata parzializzata a senso unico alternato con impianto semaforico.</b>
      </p>
      <p>In caso di necessità si raccomanda di contattare il numero unico per le emergenze 112 e per situazioni legate alla viabilità di contattare la Sala Operativa della Provincia di Biella al numero 015.8480822</p>
      <related>
        <h4>Ti potrebbe interessare:</h4>
        <a href="https://laprovinciadibiella.it/attualita/pioggia-e-temporali-stanno-arrivando"/>
        <a href="https://laprovinciadibiella.it/attualita/nel-fine-settimana-e-atteso-un-forte-peggiornamento-del-maltempo"/>
        <a href="https://laprovinciadibiella.it/attualita/nuove-offerte-di-lavoro-a-biella-e-nel-biellese-2"/>
      </related>
    </article>
  </body>
</html>