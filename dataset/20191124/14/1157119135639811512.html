<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://socportal.info/2019/11/24/ukrajina_pozichit_u_jevropejtsiv_groshi_na_remont_dorig.html"/>
    <meta property="og:site_name" content="Соцпортал"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="Україна позичить у європейців гроші на ремонт доріг"/>
    <meta property="og:description" content="Європейський інвестиційний банк надав Україні кредит розміром 450 млн євро на нові автошляхи та відновлення дорігЗа ці кошти відремонтують автошляхи, що є частиною Транс’європейської транспортної мережі (TEN-T)."/>
  </head>
  <body>
    <article>
      <h1>Україна позичить у європейців гроші на ремонт доріг</h1>
      <address>
        <time datetime="2019-11-24T14:30:00+00:00">24 Nov 2019, 14:30</time>
      </address>
      <h4>Європейський інвестиційний банк надав Україні кредит розміром 450 млн євро на нові автошляхи та відновлення доріг</h4>
      <figure>
        <img src="https://socportal.info/media/contentimages/85d5dda5aa55243e.png"/>
      </figure>
      <p>За ці кошти відремонтують автошляхи, що є частиною Транс’європейської транспортної мережі (TEN-T).</p>
      <p>Відповідні дані оприлюднені <a href="https://www.eib.org/en/press/all/2019-320-eu-bank-supports-ukraine-s-road-infrastructure-upgrade-with-eur-450m-loan">на сайті </a>Європейського Інвестиційного Банку.</p>
      <p>Позичальником кредиту ЄІБ та керівником проєкту є Державне агентство “Укравтодор”. Проєкт буде реалізовано завдяки спільному фінансуванню з боку ЄІБ та Європейського банку з реконструкції та розвитку (ЄБРР). Будівельні роботи розпочнуться у 2020 році, а завершитися проєкт має у 2025 році.</p>
      <p>Проєкт складається з двох частин.</p>
      <p>Перша частина передбачає будівництво 23 км нової об’їзної дороги у Львові. Цим автошляхом, після його оновлення, щодня зможуть скористатися 20 тис. автомобілістів.ю Він стане частиною шосейного сполучення між Львовом та Києвом, через шосе міжнародного значення Київ-Чоп та національну дорогу Львів-Луцьк. Проєкт поєднає траси Львів-Рава-Руська, Львів-Краковець та Львів-Шегині на шляху з України на Польщу і далі в напрямку Західної Європи.</p>
      <p>Друга частина проєкту – реконструкція відрізка шосе M05 протяжністю 314 км вздовж лінії транспортного сполучення Київ-Одеса. Він проходить по Черкаській, Кіровоградській, Миколаївській та Одеській областях. Цей шлях є головною дорогою з півночі на південь, що поєднує Київ з чорноморськими портами. Цим шляхом зможуть скористатися від 10 до 25 тис. автомобілів щоденно.</p>
      <p><a href="https://socportal.info/category/politics/">Всі новини економіки України</a> читайте в розділі #Банкова на Соцпорталі.Читайте також:</p>
      <ul>
        <li>
          <a href="https://socportal.info/2019/09/30/goncharuk_rozpoviv_koli_mozhe_buti_pidpisana_programa_spivpratsi_z_mvf.html">Гончарук розповів, коли може бути підписана програма співпраці з МВФ</a>
        </li>
        <li>
          <a href="https://socportal.info/2019/11/24/najdorozhchi_brendi_ukrajini_spisok.html">Найдорожчі бренди України: список</a>
        </li>
        <li>
          <a href="https://socportal.info/2019/11/21/dubilet_anonsuvav_zapusk_elektronnih_dovirenostej.html">Дубілет анонсував запуск електронних довіреностей</a>
        </li>
        <li>
          <a href="https://socportal.info/2019/11/21/v_urjadi_planujut_sprostiti_rejestratsiju_taksi.html">В уряді планують спростити реєстрацію таксі</a>
        </li>
        <li>
          <a href="https://socportal.info/2019/11/20/ukrajintsiv_mozhut_zvilniti_vid_podatkiv_z_depozitiv.html">Українців можуть звільнити від податків з депозитів</a>
        </li>
      </ul>
    </article>
  </body>
</html>