<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/izklaide/sovi/saimnieks-mekle-sievu/balvu-pieprasitakais-virietis-vietejas-sievietes-izaicina-saimnieku-gunaru-apcamdit-vinu-pupinus/"/>
    <meta property="og:site_name" content="skaties.lv"/>
    <meta property="article:published_time" content="2019-11-24T14:00:00+00:00"/>
    <meta property="og:title" content="Balvu sievietes izaicina saimnieku Gunāru apčamdīt viņu pupiņus"/>
    <meta property="og:description" content="Balvu Gunāram pēc filmēšanās ‘’Saimnieks meklē sievu’’ uzmanības nudien netrūkst – atliek vien izvēlēties. Tā kā Gunārs sevi kameru priekšā parādījis kā atraktīvu zelli, kurš izaicinājumu nebaidās, arī sievietes, viņu valdzinot, nebaidās drosmīgu izlēcienu. Sarunā ar Skaties.lv Gunārs neslēpj – Balvos no uzmanības vairs ne atkauties!"/>
  </head>
  <body>
    <article>
      <h1>Balvu sievietes izaicina saimnieku Gunāru apčamdīt viņu pupiņus</h1>
      <address><time datetime="2019-11-24T14:00:00+00:00">24 Nov 2019, 14:00</time> by <a rel="author">Skaties.lv</a></address>
      <p>Balvu Gunāram pēc filmēšanās ‘’Saimnieks meklē sievu’’ uzmanības nudien netrūkst – atliek vien izvēlēties. Tā kā Gunārs sevi kameru priekšā parādījis kā atraktīvu zelli, kurš izaicinājumu nebaidās, arī sievietes, viņu valdzinot, nebaidās drosmīgu izlēcienu. Sarunā ar Skaties.lv Gunārs neslēpj – Balvos no uzmanības vairs ne atkauties!</p>
      <p>
        <a href="https://skaties.lv/izklaide/sovi/saimnieks-mekle-sievu/gunara-un-annas-milasstasts-izplen-ar-skandalu/">Kāpēc beidzās Gunāra attiecības ar Annu? Lasi TE!</a>
      </p>
      <p>‘’Eju Balvos uz peldbaseinu, skatos – sabraukusi mašīna ar dāmām. Mani ieraudzījušas, visas grib parunāties.</p>
      <p>Viena brīvā tāda dikti izaicinoša – tiešā tekstā pasaka: ‘’Man arī ir pupi!’’,’’ par to, kā meitenes atsaucas uz viņa tekstiem šovā, līksmo Gunārs.</p>
      <p>Viņam jau nav bijis divreiz jāsaka – iegājis pirtī, saimnieks meties piedāvājumu pieņemt.</p>
      <blockquote>‘’Visu pirts apmeklētāju priekšā to izaicinātāju aiz pupiem sagrābu. Šī pretī – ko tad tik maz? Nosmējos, ka pirmajai reizei pietiks,’’ notikumus atceras Gunārs.</blockquote>
      <p>Lai vēl vairāk izrādītos, dāma palikusi pirtī, kad Gunārs devies uz baseinu. Pēc tam saimnieks vien varējis noskatīties, kā pirts virzienā traucas mediķi – bravūrīgajai lēdijai palicis slikti no lielās svelmes, ko radījusi pirts un Gunāra klātbūtne.</p>
      <p>Kā, redzot visu šo teātri, nosmējušies peldbaseina saimnieki, Gunāram pirtī izdevies sarīkot īstu šovu, bet bravūrīgā kārumniece nosolījusies saimnieku neaizmirst.</p>
      <p>‘’Es jau uz baseinu eju regulāri – ja Dievs būs lēmis, gan tiksimies vēl,’’ atvērts turpmākajai komunikācijai ar dāmu ir saimnieks.</p>
      <p>Bet šī neesot vienīgā daiļava, kuru ieinteresējis atraktīvais kungs. ‘’Izskatu visus variantus,’’ teic saimnieks, piebilstot, ka, tāpat kā pielūdzēju, arī skauģu Balvu rajonā netrūkstot, taču viņam absolūti vienalga, ko par viņu aiz muguras runā skauģu mēles! Kā nosmejas Gunārs, viņš šobrīd esot Balvu lielākā slavenība.</p>
      <slideshow>
        <figure>
          <img src="https://neskaties.lv/2019/11/43d0-5dcd1b8b59cea-672x896.jpg"/>
        </figure>
        <figure>
          <img src="https://neskaties.lv/2019/11/9574-5dcd1bbc064f2-672x896.jpg"/>
        </figure>
        <figure>
          <img src="https://neskaties.lv/2019/11/2e7d-5dcd18b558330-672x504.jpg"/>
        </figure>
        <figure>
          <img src="https://neskaties.lv/2019/11/3330-5dcd1b9837f28-672x896.jpg"/>
        </figure>
        <figure>
          <img src="https://neskaties.lv/2019/11/e983-5dcd1913674ff-672x504.jpg"/>
        </figure>
        <figure>
          <img src="https://neskaties.lv/2019/11/8cf4-5dcd1b7e83f35-672x896.jpg"/>
        </figure>
        <figure>
          <img src="https://neskaties.lv/2019/11/8437-5dcd190862fbb-672x504.jpg"/>
        </figure>
        <figure>
          <img src="https://neskaties.lv/2019/11/3131-5dcd18f061761-672x504.jpg"/>
        </figure>
        <figure>
          <img src="https://neskaties.lv/2019/11/5347-5dcd18cd7b976-672x504.jpg"/>
        </figure>
        <figure>
          <img src="https://neskaties.lv/2019/11/f39d-5dcd18e461cb9-672x504.jpg"/>
        </figure>
        <figure>
          <img src="https://neskaties.lv/2019/11/db75-5dcd18c202b99-672x504.jpg"/>
        </figure>
        <figcaption>Skaistas atmiņas!</figcaption>
      </slideshow>
    </article>
  </body>
</html>