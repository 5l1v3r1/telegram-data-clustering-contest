<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rtlboulevard.nl/lifestyle/sport/artikel/4932491/fox-gesprek-met-van-basten-om-nazigroet"/>
    <meta property="og:site_name" content="RTL Boulevard"/>
    <meta property="article:published_time" content="2019-11-24T14:58:42+00:00"/>
    <meta property="og:title" content="FOX in gesprek met Marco van Basten na ongepast gedrag"/>
    <meta property="og:description" content="Marco van Basten (55) gaat maandag in gesprek met de leiding van FOX Sports. Aanleiding is de nazigroet die de voormalige spits en oud-bondscoach zaterdag deed rond het duel tussen Ajax en Heracles Almelo."/>
  </head>
  <body>
    <article>
      <h1>FOX in gesprek met Marco van Basten na ongepast gedrag</h1>
      <address>
        <time datetime="2019-11-24T14:58:42+00:00">24 Nov 2019, 14:58</time>
      </address>
      <p>Marco van Basten (55) gaat maandag in gesprek met de leiding van FOX Sports. Aanleiding is de nazigroet die de voormalige spits en oud-bondscoach zaterdag deed rond het duel tussen Ajax en Heracles Almelo.</p>
      <blockquote>"De opmerking was ongepast. Dat vindt Marco zelf en dat vinden wij als zender ook"</blockquote>
      <p>De voormalig Nederlands profvoetballer zat in de studio om de wedstrijd te analyseren en zei na een interview met Frank Wormuth, de Duitse trainer van Heracles, plotseling "Sieg Heil." </p>
      <p>Hij maakte al snel excuses voor zijn ongepaste opmerking. "Ik zei iets wat later door veel mensen is opgepikt", zei hij. "Het was niet de bedoeling mensen daarmee te shockeren, excuses hiervoor."</p>
      <p>"De opmerking was ongepast. Dat vindt Marco zelf en dat vinden wij als zender ook", laat een woordvoerder weten aan <i>RTL Boulevard.</i> "Hij heeft daar zaterdagavond dan ook live op de zender direct zijn oprechte excuses voor aangeboden. Dezelfde avond nog heeft hij ook contact opgenomen met Frank Wormuth, trainer van Heracles, om uitleg te geven en ook aan hem persoonlijk zijn excuses aan te bieden. Die excuses heeft Wormuth geaccepteerd."</p>
      <p>Zondagochtend heeft Marco in het FOX Sports programma<i> Goedemorgen Eredivisie</i> nogmaals zijn excuses aangeboden.</p>
      <p>De opmerking van de 55-jarige maakte veel los in binnen- en buitenland. Ook in Duitsland en Engeland kwam de nazigroet van de oud-bondscoach van Oranje groot in het nieuws. FOX Sport heeft al met de geboren Utrechter over de situatie gesproken. Maandag staat er weer een gesprek op de agenda.</p>
      <related>
        <h4>MIS DIT NIET!</h4>
        <a href="https://www.rtlboulevard.nl/lifestyle/sport/artikel/4932121/excuus-van-basten-voor-ongepaste-opmerking"/>
        <a href="https://www.rtlboulevard.nl/entertainment/showbizz/artikel/4838181/marco-van-basten-publiceert-biografie"/>
        <a href="https://www.rtlboulevard.nl/video/tv-fragmenten/video/4932811/rico-verhoeven-over-realityserie-je-ziet-letterlijk-alles"/>
        <a href="https://www.rtlboulevard.nl/video/tv-fragmenten/video/4932696/fatima-iedereen-maakt-weleens-een-foute-grap"/>
        <a href="https://www.rtlboulevard.nl/video/tv-fragmenten/video/4932676/simon-zijlemans-vindt-actie-marco-van-barsten-onbegrijpelijk"/>
      </related>
      <related>
        <a href="https://www.rtlboulevard.nl/lifestyle/sport/artikel/4932121/excuus-van-basten-voor-ongepaste-opmerking"/>
      </related>
      <related>
        <a href="https://www.rtlboulevard.nl/lifestyle/fashion/artikel/4931171/een-feestoutfit-met-ballen-voetbalclubs-komen-kerstkleding"/>
      </related>
    </article>
  </body>
</html>