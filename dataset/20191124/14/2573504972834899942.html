<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kontrokultura.it/230838/francesco-chiofalo-e-antonella-fiordelisi-sono-tornati-insieme-il-post-che-ufficializza-il-ritorno-della-discussa-coppia-di-temptation-island/"/>
    <meta property="og:site_name" content="KontroKultura"/>
    <meta property="article:published_time" content="2019-11-24T14:45:46+00:00"/>
    <meta property="og:title" content="Francesco Chiofalo e Antonella Fiordelisi sono tornati insieme: il post che ufficializza il ritorno della discussa coppia di Temptation Island"/>
    <meta property="og:description" content="Francesco Chiofalo e Antonella Fiordelisi sono tornati insieme. Ecco il post pubblicato sui social che ufficializza la decisione della coppia Francesco Chiofalo e Antonella Fiordelisi sono tornati insieme Francesco e Antonella sono due ex protagonisti di Temptation Island. Lui aveva partecipato con l’ormai ex fidanzata Selvaggia Roma, mentre lei era una delle tentatrici del villaggio […]"/>
  </head>
  <body>
    <article>
      <h1>Francesco Chiofalo e Antonella Fiordelisi sono tornati insieme: il post che ufficializza il ritorno della discussa coppia di Temptation Island</h1>
      <address><time datetime="2019-11-24T14:45:46+00:00">24 Nov 2019, 14:45</time> by <a rel="author" href="https://www.kontrokultura.it/author/nadia-fusetti/" target="_blank">Diana Cavalieri</a></address>
      <h3>Francesco Chiofalo e Antonella Fiordelisi sono tornati insieme. Ecco il post pubblicato sui social che ufficializza la decisione della coppia</h3>
      <h3>Francesco Chiofalo e Antonella Fiordelisi sono tornati insieme</h3>
      <p><b>Francesco e Antonella</b> sono due ex protagonisti di <i>Temptation Island</i>. Lui aveva partecipato con l’ormai ex fidanzata <b>Selvaggia Roma</b>, mentre lei era una delle tentatrici del villaggio dei fidanzati. Tuttavia, a quel tempo, lui si era concentrato su <b>Desirèe Maldera</b> e lei su<b> Nicola Panico</b>, ex fidanzato di <b>Sara Affi Fella</b>.</p>
      <p>Tra loro, però, è rimasta un’amicizia e poi mentre <b>Francesco</b> affrontava l’operazione e la convalescenza per un tumore al cervello tra loro è successo qualcosa di più.</p>
      <p>Tuttavia, dopo cinque mesi d’amore,<b> Antonella</b> ha scoperto che<b> Francesco</b> l’ha tradita. Una ragazza,<b> Aurora</b>, le ha mostrato foto e video dei loro incontri nei primi mesi della loro relazione. Per questo l’ex tentatrice ha deciso di lasciarlo, ma lui non si è arreso e per tre mesi ha cercato di riconquistarla. Alla fine <b>Francesco</b> è riuscito nel suo intento.</p>
      <h3>La coppia ufficializza il ritorno di fiamma: il post</h3>
      <p>Per tre mesi<b> Francesco</b> si è recato due volte a settimana a Salerno dove abita <b>Antonella</b> per cercare di spiegare le sue motivazioni e quello che era effettivamente successo con quella ragazza. Ha fatto molti gesti per<b> Antonella</b> coinvolgendo più volte anche i suoi <i>follower</i> di Instagram.</p>
      <p>Proprio quando<b> Francesco</b> stava per chiedersi se ne valeva ancora la pena e stava per arrendersi, alla fine<b> Antonella</b> ha deciso di perdonarlo e tornare con lui. Qualche minuto fa lo stesso <b>Francesco</b> l’ha ufficializzato attraverso un post sul suo profilo Instagram:</p>
      <aside>Dopo 3 mesi che sono venuto nella tua città… ho capito gli errori fatti… giuro non lo farò mai più… mi hai dato questa seconda opportunità e non sbaglierò mai più… ti amo amore mio sei la cosa più importante della mia vita.</aside>
      <figure>
        <img src="https://www.kontrokultura.it/wp-content/uploads/2019/11/Francesco-Chiofalo-post-Instagram.jpg"/>
      </figure>
      <p><b>Antonella</b> ha commentato scrivendo: “<i>La prossima volta che mi fai inc*** ti spezzo le gambine!</i>“. Che cosa ne pensate? Felici per questa coppia?</p>
      <h3>Le critiche</h3>
      <p><b>Francesco Chiofalo</b> non gode di molto affetto da parte del pubblico. Infatti, negli ultimi mesi le dichiarazioni della sua ex <b>Selvaggia</b> e di <b>Aurora</b> hanno gettato molti dubbi sulla sua credibilità. <b>Selvaggia</b> ha parlato di un ragazzo violento che vuole emergere nel mondo dello spettacolo. La stessa cosa ha detto anche <b>Aurora</b>: pare che non volesse dire di essere impegnato con lei per avere la possibilità di partecipare a qualche programma televisivo.</p>
      <p>Il suo comportamento degli ultimi mesi non ha aiutato ad allontanare queste accuse. <b>Francesco</b> si è reso protagonista di alcuni video che hanno creato molto scalpore nel web: nel primo fingeva un rapporto sessuale con un pupazzo, nel secondo fingeva e ridicolizzava gli attacchi di panico.</p>
    </article>
  </body>
</html>