<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.przegladsportowy.pl/zuzel/zuzel-brat-nicklasa-porsinga-wygral-dunska-edycje-mam-talent/3zjy9sq"/>
    <meta property="og:site_name" content="Przegląd Sportowy"/>
    <meta property="article:published_time" content="2019-11-24T14:55:47+00:00"/>
    <meta property="og:title" content="Niewiarygodny wyczyn brata Porsinga. Wygrał duński Mam Talent"/>
    <meta property="og:description" content="Ten weekend w Danii należał do Porsinga. Mowa jednak nie o żużlowcu Nicklasie Porsingu, ale o jego bracie Aleksie, który w sobotę wygrał w duńską edycję popularnego show Mam talent. Uczestnik popisał się niewiarygodnym wyczynem i skoczył na motorze crossowym z rampy bez patrzenia."/>
  </head>
  <body>
    <article>
      <h1>Niewiarygodny wyczyn brata Porsinga. Wygrał duński Mam Talent</h1>
      <address><time datetime="2019-11-24T14:55:47+00:00">24 Nov 2019, 14:55</time> by <a rel="author" href="https://www.przegladsportowy.pl/autorzy/mateusz-puka" target="_blank">Mateusz Puka</a></address>
      <p>
        <b>Ten weekend w Danii należał do Porsinga. Mowa jednak nie o żużlowcu Nicklasie Porsingu, ale o jego bracie Aleksie, który w sobotę wygrał w duńską edycję popularnego show Mam talent. Uczestnik popisał się niewiarygodnym wyczynem i skoczył na motorze crossowym z rampy bez patrzenia.</b>
      </p>
      <p>Porsing ryzykował wiele, bo minimalny błąd w prędkości na najeździe czy wykonaniu backflipa mógł skończyć się katastrofą. Zawodnik miał zawiązane oczy, więc akrobację na motocyklu musiał wykonać na wyczucie. Ostatecznie skok wyszedł mu idealnie, a jurorzy i kibice nie mieli wątpliwości, że to właśnie jemu należy się zwycięstwo. Sukces jest ogromny, bo oprócz prestiżowego tytułu i popularności, zawodnik zdobył także czek na 250 tysięcy koron (ok. 125 tys. zł)</p>
      <p>– To absolutnie szalone. Właśnie wygrałem ćwierć miliona, a wcale się nie spodziewałem. Moje zwycięstwo wpłynie na popularyzację tej dyscypliny – powiedział Alex Porsing na antenie duńskiej telewizji TV 2.</p>
      <p>25-latek od razu po triumfie przyznał, że już nigdy w życiu nie podejmie podobnego ryzyka i nie będzie skakał na motocyklu z zasłoniętymi oczami. - To po prostu zbyt niebezpieczne – wyjaśniał Alex. Na publiczności oprócz fanów zasiedli także mama i tata zawodnika. Oboje byli bardzo zestresowani. – On naprawdę wyciągnął wnioski ze wszystkiego co przeszedł. Złamał mnóstwo kości, codziennie naraża swoje życie i jako matka muszę przyznać, że nie o tym marzyłam dla mojego syna. Zdaję sobie jednak sprawę, że on to uwielbia to, więc ja muszę być z nim – mówiła na łamach TV 2, Kimmie Porsing.</p>
      <p>25-latek wie już także na co przeznaczy pieniądze z wygranej. Zawodnik nie myśli o sobie i zamierza walczyć z biedą w Tajlandii. Poznał ten kraj podczas wyjazdów na treningi tajskiego boksu a jego głównym celem jest zapewnieniem tamtejszym dzieciom normalnych warunków do życia.</p>
      <related>
        <a href="https://www.youtube.com/watch?v=72BCUBCSU3Y"/>
      </related>
    </article>
  </body>
</html>