<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blikk.hu/sztarvilag/sztarsztorik/jeffrey-epstein-a-nagymellu-noket-kert-a-szexpartira-andras-herceg-miatt/00v0s7d"/>
    <meta property="og:site_name" content="Blikk.hu"/>
    <meta property="article:published_time" content="2019-11-24T14:59:41+00:00"/>
    <meta property="og:title" content="A táncosnő állítja: így viselkedett András yorki herceg az orgián"/>
    <meta property="og:description" content="Nemrégiben hatalmas port kavart, hogy András yorki herceg a pedofília miatt börtönt is megjárt - és ott tisztázatlan körülmények között elhunyt - Jeffrey Epstein ügyébe keveredett, egy sztriptíztáncosnő pedig most elmesélte, hogyan is viselkedett II. Erzsébet királynő fia, amikor ellátogatott Epstein egyik bujálkodására."/>
  </head>
  <body>
    <article>
      <h1>A táncosnő állítja: így viselkedett András yorki herceg az orgián</h1>
      <address><time datetime="2019-11-24T14:59:41+00:00">24 Nov 2019, 14:59</time> by <a rel="author" href="https://www.blikk.hu/szerzo/blikk-informacio" target="_blank">Blikk-információ</a></address>
      <p>
        <i>
          <b>Nemrégiben hatalmas port kavart, hogy András yorki herceg a pedofília miatt börtönt is megjárt - és ott tisztázatlan körülmények között elhunyt - Jeffrey Epstein ügyébe keveredett, egy sztriptíztáncosnő pedig most elmesélte, hogyan is viselkedett II. Erzsébet királynő fia, amikor ellátogatott Epstein egyik bujálkodására.</b>
        </i>
      </p>
      <p>Bár II. Erzsébet királynő fia, <a href="https://www.blikk.hu/sztarvilag/sztarsztorik/megszolalt-a-szexualis-visszaelessel-vadolt-andras-herceg/w3lp6rs">András yorki herceg határozottan tagadta</a>, hogy szexuális kapcsolata lett volna egy fiatalkorú lánnyal, e rejtélyes ügy miatt mégis <a href="https://www.blikk.hu/aktualis/kulfold/bejelentette-visszalepeset-a-pedofilbotranyba-keveredett-andras-yorki-herceg/kpn6fl8">arra kényszerült, hogy visszalépjen a közfeladataitól</a> a közbizalom helyreállítása végett. Az ugyanis, hogy közeli üzleti és baráti kapcsolatokat ápolt egy amerikai pénzemberrel, Jeffrey Epsteinnel - aki korábban a börtönt is megjárta pedofília miatt -, az utóbbi időben különös intenzitással vetődött fel. Négy évvel ezelőtt Epstein ellen szexuális üzelmeinek <a href="https://www.blikk.hu/sztarvilag/sztarsztorik/tagadja-andras-herceg-hogy-szexualis-viszonya-lett-volna-egy-fiatalkoru-lannyal/hl5192y">egyik volt áldozata, Virginia Roberts-Giuffre polgári peres keresetet is benyújtott</a>.</p>
      <p>(<a href="https://www.blikk.hu/legfrissebb">A legfrissebb hírek itt</a>)</p>
      <p>Most egy korábbi sztriptíztáncos is előállt, ő pedig részletesen mesélt arról, milyenek voltak ezek a szexpartik. <b>Az egykori táncoslány az mondta: Jeffrey Epstein New York- i rezidenciáján az egyik ilyen szexparti alkalmával András herceg valósággal beletemetkezett dekoltázsába -</b> írja a <a href="https://www.mirror.co.uk/news/uk-news/ex-lapdancer-says-prince-andrew-20946791">Mirror</a>.</p>
      <p>Az egyik sztriptíztáncos azt mondta, Epstein pénzt adott neki azért, hogy olyan nőket vigyen a szexpartira, akik András yorki herceg zsánerei, vagyis korábbi feleségéhez, Sarah-hoz hasonlóan kicsit teltebbek. A lányok között tinédzserek is voltak, a táncos elmondása szerint <u>Epstein számára pedig igen fontos este volt, amiről most lerántotta a leplet, mert a lányokat külön az alapján válogatták, hogy Andrásnak örömet szerezhessenek vele.</u></p>
      <p><b>"A herceg nagyon jó kedélyű volt, és jól érezte magát. Úgy hittem, András odavolt a melleimért, mert amikor rám köszönt, először a kebleimet nézte meg, és nem engem"</b> - mesélte a most 47 éves nő. - <b>"Azt mondta, egy olyan magazinban kéne szerepelnem, amiben csak nagymellű nők vannak. Ezeken a partikon ez normális volt. [...] A hercegségét, a hírnevét a saját javára használta."</b></p>
      <p>Az egykori táncos egyébként álnéven korábban már szolgáltatott bizonyítékot a pedofil Epstein ellen, s mostanra belátja, hogy nem volt jó ötlet ezeken a szexpartikon megjelenni.</p>
    </article>
  </body>
</html>