<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ch10.co.il/news/552252/"/>
    <meta property="og:site_name" content="חרדים10"/>
    <meta property="article:published_time" content="2019-11-24T14:09:00+00:00"/>
    <meta property="og:title" content="האם הצעד החדש של דרעי יעיף את רון קובי מכס ראש העיר טבריה?"/>
    <meta property="og:description" content="בגלל התמשכות ההליך המשפטי בבג&quot;ץ - וכדי למנוע עיכוב מיותר שפוגע בתפקוד עיריית טבריה: שר הפנים החליט להעביר את ההחלטה לשר אחר • הליך השימוע יתקיים בפני מנכ&quot;ל משרד הפנים והצוות המקצועי במשרד"/>
  </head>
  <body>
    <article>
      <h1>האם הצעד החדש של דרעי יעיף את רון קובי מכס ראש העיר טבריה?</h1>
      <address><time datetime="2019-11-24T14:09:00+00:00">24 Nov 2019, 14:09</time> by <a rel="author">אריה ריבקינד</a></address>
      <p>
        <b>בגלל התמשכות ההליך המשפטי בבג"ץ - וכדי למנוע עיכוב מיותר שפוגע בתפקוד עיריית טבריה: שר הפנים החליט להעביר את ההחלטה לשר אחר • הליך השימוע יתקיים בפני מנכ"ל משרד הפנים והצוות המקצועי במשרד</b>
      </p>
      <p>בעקבות הימשכות ההליך המשפטי בבג”ץ, וכדי למנוע עיכוב מיותר שפוגע בתפקוד עיריית טבריה ובשירותים לתושבי העיר הצפונית – החליט היום (ראשון) שר הפנים אריה דרעי להימנע מקבלת החלטה באשר להמשך כהונתו של רון קובי כראש העיר – ולהעביר את ההחלטה לשר אחר בממשלה.</p>
      <p>הליך השימוע יתקיים בפני מנכ”ל משרד הפנים, מרדכי כהן, והצוות המקצועי במשרד הפנים.</p>
      <p>עמדת המדינה, בהודעתה לבג”ץ מהיום, גורסת כי אין חשש לניגוד עניינים שיש בו כדי למנוע מהשר דרעי קבלת החלטה בעניינו של רון קובי, אך ישנו רצון למנוע את המשכות ההליך והפגיעה בתושבים.</p>
      <p>כפי שכתבה המדינה בתשובתה לבג”ץ: “עמדת המדינה כפי שפורטה באריכות בתגובה הייתה, ועודנה, כי שר הפנים אינו מנוע מלקבל החלטה בנוגע להמשך כהונתו של העותר, וכי לא מתקיים בנסיבות העניין חשש לניגוד העניינים שיש בו כדי למנוע מהשר לקבל החלטה”.</p>
      <p>כמו כן ציינה המדינה בנוגע לעיכוב בקבלת ההחלטה: “עיכוב אשר בגינו נמנעת קבלת ההחלטה הנדרשת ומתבקשת על פי הוראות הפקודה, תוך פגיעה ביכולת ליישם את הוראות החוק ולהבטיח את תפקודם של מוסדות מועצת העיר טבריה, ואת האינטרס הציבורי הנדרש במתן השירותים לרווחת תושביה”.</p>
      <p>השר דרעי: “החלטתי להעביר את ההחלטה לשר אחר, רק כדי לזרז את ההליך ולמנוע את המשך הפגיעה בעיר טבריה ותושביה”.</p>
      <related>
        <h4>כתבות שאולי יעניינו אותך</h4>
        <a href="http://www.ch10.co.il/news/552193/"/>
        <a href="http://www.ch10.co.il/news/551749/"/>
        <a href="http://www.ch10.co.il/news/551322/"/>
        <a href="http://www.ch10.co.il/news/550998/"/>
        <a href="http://www.ch10.co.il/news/548531/"/>
        <a href="http://www.ch10.co.il/news/548082/"/>
      </related>
    </article>
  </body>
</html>