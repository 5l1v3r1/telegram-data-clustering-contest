<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/world/2019/11/24/842953"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T14:01:00+00:00"/>
    <meta property="og:title" content="কেনিয়ায় ভূমিধস : প্রাণ গেল ৩৬ জনের"/>
    <meta property="og:description" content="কেনিয়ায় ভারী বৃষ্টিপাতের কারণে ব্যাপক ভূমিধসের সৃষ্টি হয়েছে। এ কারণে অন্তত ৩৬ জনের প্রাণহানি ঘটেছে। দেশটির পোকোট কাউন্টিতে এ ঘটনা ঘটেছে। কর্তৃপক্ষ ও স্থানীয় গণমাধ্যমের বরাতে এ তথ্য জানা গেছে।  জানা গেছে, পোকোট কাউন্টিতে ভারী বৃষ্টিপাতের কারণে সৃষ্ট বন্যায় চারটি ব্রিজ ভেসে গেছে। বেশ কিছু গ্রামও ক্ষতিগ্রস্ত হয়েছে। পোকোট কাউন্টি উগান্ডা সীমান্তে অবস্থিত।  পোকোট কাউন্টির সিনেটর স্যামুয়েল পোঘিসিও সংবাদ সংস্থা রয়টার্সকে বলেছেন, ভূমিধসে এখন পর্যন্ত ৩৬ জনের মৃত্যু হয়েছে। বেশ কয়েকজন নিখোঁজ রয়েছে বলে আমরা ধারণা করেছিলাম। তবে তাদেরও মৃত্যু হয়েছে বলে খবর মিলেছে।  এদিকে, কাউন্টির গভর্নর জন লনিয়াংপুও বলেন, অনেক মানুষ পানিবন্দি হয়ে পড়েছে। বন্যায় পুরো গ্রাম ভেসে যাওয়ার শঙ্কা তৈরি হয়েছে। তিনি হেলিক্প্টারে করে বন্যাকবলিত এলাকার ক্ষয়ক্ষতি পরিদর্শন করবেন।  সূত্র : ইন্ডিপেন্ডেন্ট "/>
  </head>
  <body>
    <article>
      <h1>কেনিয়ায় ভূমিধস : প্রাণ গেল ৩৬ জনের</h1>
      <address><time datetime="2019-11-24T14:01:00+00:00">24 Nov 2019, 14:01</time> by <a rel="author">কালের কণ্ঠ অনলাইন</a></address>
      <p>কেনিয়ায় ভারী বৃষ্টিপাতের কারণে ব্যাপক ভূমিধসের সৃষ্টি হয়েছে। এ কারণে অন্তত ৩৬ জনের প্রাণহানি ঘটেছে। দেশটির পোকোট কাউন্টিতে এ ঘটনা ঘটেছে। কর্তৃপক্ষ ও স্থানীয় গণমাধ্যমের বরাতে এ তথ্য জানা গেছে। </p>
      <p>জানা গেছে, পোকোট কাউন্টিতে ভারী বৃষ্টিপাতের কারণে সৃষ্ট বন্যায় চারটি ব্রিজ ভেসে গেছে। বেশ কিছু গ্রামও ক্ষতিগ্রস্ত হয়েছে। পোকোট কাউন্টি উগান্ডা সীমান্তে অবস্থিত। </p>
      <p>পোকোট কাউন্টির সিনেটর স্যামুয়েল পোঘিসিও সংবাদ সংস্থা রয়টার্সকে বলেছেন, ভূমিধসে এখন পর্যন্ত ৩৬ জনের মৃত্যু হয়েছে। বেশ কয়েকজন নিখোঁজ রয়েছে বলে আমরা ধারণা করেছিলাম। তবে তাদেরও মৃত্যু হয়েছে বলে খবর মিলেছে। </p>
      <p>এদিকে, কাউন্টির গভর্নর জন লনিয়াংপুও বলেন, অনেক মানুষ পানিবন্দি হয়ে পড়েছে। বন্যায় পুরো গ্রাম ভেসে যাওয়ার শঙ্কা তৈরি হয়েছে। তিনি হেলিক্প্টারে করে বন্যাকবলিত এলাকার ক্ষয়ক্ষতি পরিদর্শন করবেন। </p>
      <p>সূত্র : ইন্ডিপেন্ডেন্ট </p>
    </article>
  </body>
</html>