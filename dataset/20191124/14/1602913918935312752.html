<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/politica/viorica-dancila-si-liderii-psd-sedinta-la-sediul-de-partid-surse-18611482"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-24T14:34:15+00:00"/>
    <meta property="og:title" content="Viorica Dăncilă şi liderii PSD, şedinţă la sediul de partid - surse"/>
    <meta property="og:description" content="Viorica Dăncilă, şeful de campanie Lia Olguţa Vasilescu, preşedintele executiv al PSD Eugen Teodorovici, secretarul general al PSD Mihai Fifor s-au reunit duminică seara la sediul partidului din Kiseleff. Discuţiile ar viza prezenţa la vot şi mobilizarea electoratului, potrivit unor surse politice."/>
  </head>
  <body>
    <article>
      <h1>Viorica Dăncilă şi liderii PSD, şedinţă la sediul de partid - surse</h1>
      <address>
        <time datetime="2019-11-24T14:34:15+00:00">24 Nov 2019, 14:34</time>
      </address>
      <p>Viorica Dăncilă, şeful de campanie Lia Olguţa Vasilescu, preşedintele executiv al PSD Eugen Teodorovici, secretarul general al PSD Mihai Fifor s-au reunit duminică seara la sediul partidului din Kiseleff. Discuţiile ar viza prezenţa la vot şi mobilizarea electoratului, potrivit unor surse politice.</p>
      <p>Şi fostul ministru al Agriculturii Petre Daea este la sediul PSD. Social-democraţii discută, printre altele, despre prezenţa la urne a românilor, aceştia fiind mulţumiţi de felul în care s-a mobilizat electoratul PSD la vot, au precizat sursele citate.</p>
      <p>Potrivit datelor oficiale oferite de Biroul Electoral Central, prezenţa la vot, la ora 16.00, a fost de 35,81%, în cadrul celui de-al doilea tur de scrutin al alegerilor prezidenţiale, comparativ cu primul tur, când la aceeaşi oră, prezenţa a fost de 33,4%. În anul 2014 prezenţa era de 44,50%.</p>
      <p>De asemenea, 705.681 români au votat în străinătate până duminică la ora 16.00, în cel de-al doilea tur al alegerilor prezidenţiale, potrivit BEC. A fost astfel depăşită prezenţa totală la urne în Diaspora de 675.348 din primul tur.</p>
    </article>
  </body>
</html>