<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/sindikatite-trgvat-zaedno-sreshchu-promenite-v-bolnichnite-407509.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T14:04:35+00:00"/>
    <meta property="og:title" content="Синдикатите тръгват заедно срещу промените в болничните"/>
    <meta property="og:description" content="Няма да допуснат ощетяване на работниците"/>
  </head>
  <body>
    <article>
      <h1>Синдикатите тръгват заедно срещу промените в болничните</h1>
      <address><time datetime="2019-11-24T14:04:35+00:00">24 Nov 2019, 14:04</time> by <a rel="author">Редактор</a></address>
      <p>Родните синдикати се готвят да дадат сериозен отпор на опитите за промени в болничните. Ръководствата на КНСБ и КТ "Подкрепа" категорично заявяват, че няма да допуснат промените за изплащането на болничните, които ще ощетят работещите.</p>
      <p> КТ "Подкрепа" планира да изведе синдикатите на улицата на 27 ноември. </p>
      <p>Идеята за неплатен първи ден от болничните уж е срещу спекулациите и фалшивите болнични листове. Работодателите подкрепиха мярката. Сидникатите веднага заявиха, че няма допуснат подобна промяна толкова лесно. Няколко дни по-късно премиерът Бойко Борисов обяви, че не подкрепя идеята.</p>
      <p>правителствотопредлага друга мярка - броят на болничните дни да бъде ограничен до 15 на година.</p>
      <p>Ръководствата на КНСБ и КТ "Подкрепа" категорично заявяват, че няма да допуснат, с цената на всички допустими от закона средства, да се орязват правата на работниците и служителите, когато техните работодатели не са изпълнили задължението си по закон да внесат дължимите осигурителни вноски и данъци.</p>
      <p>Това се посочва в позиция на двата синдиката, изпратена до медиите от пресцентъра на КНСБ.</p>
    </article>
  </body>
</html>