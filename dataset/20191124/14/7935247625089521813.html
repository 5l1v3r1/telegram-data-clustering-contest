<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/niluferde-donusum-var-216097h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T14:27:03+00:00"/>
    <meta property="og:title" content="Nilüfer'de ‘dönüşüm' var"/>
    <meta property="og:description" content="Günde 30 ton geri kazanım atığı toplayıp ayrıştıran Nilüfer Belediyesi, hem çevrenin korunmasına hem de ekonomiye katkı sağlıyor."/>
  </head>
  <body>
    <article>
      <h1>Nilüfer'de ‘dönüşüm' var</h1>
      <h2>Günde 30 ton geri kazanım atığı toplayıp ayrıştıran Nilüfer Belediyesi, hem çevrenin korunmasına hem de ekonomiye katkı sağlıyor.</h2>
      <address>
        <time datetime="2019-11-24T14:27:03+00:00">24 Nov 2019, 14:27</time>
      </address>
      <p>Geri kazanım atıklarının dönüşümü, tüm canlıların sağlığı açısından büyük önem taşırken, çevrenin ve doğal kaynakların korunmasında da en önemli etkenlerden biri... 25 yıldır geri kazanılabilir atıkları toplayan Nilüfer Belediyesi, 7'den 77'ye her yaştan insana verdiği eğitimler ve farkındalık kampanyalarıyla ilçede bilinç oluşmayı başardı. Çevrenin korunmasına destek olmak isteyen vatandaşlar, Nilüfer Belediyesi'nin 444 16 03 numaralı telefonunu arayarak, geri dönüşüm sistemine dâhil olabiliyor. Sisteme dâhil olan Nilüferliler geri kazanım atıklarını toplayarak, Nilüfer Belediyesi'nden ücretsiz olarak edindikleri geri kazanım poşetlerinde biriktiriyor. Belirlenen programa göre tüm mahallelere giden Nilüfer Belediyesi ambalaj atığı toplama aracı da vatandaşların evlerinin önünden geri dönüşüm atıklarını topluyor.</p>
      <p>
        <b>ERDEM: 775 BİN AĞACI KURTARDIK...</b>
      </p>
      <p>Günde yaklaşık 30 ton geri kazanım atığı toplayan Nilüfer Belediyesi, ilk olarak bu atıkları kağıt, metal, cam, plastik ve kompozit olarak ayrıştırıyor, ardından da geri dönüşüm firmalarına sevk ederek, dönüşümünü sağlıyor. Bu sayede ekonomiye büyük katkı sağlayan Nilüfer Belediyesi, gelecek nesillere temiz bir çevre bırakılması noktasında da örnek oluyor. Tehlikeli sayılabilecek atık pilleri de geri dönüşüm atıklarıyla aynı anda toplayan Nilüfer Belediyesi, iri hacimli mobilya atıklarıyla elektronik atıklarını da, vatandaşın adresinden alarak, dönüşüm kapsamını genişletti.<br/>Yılda yaklaşık 12 bin adet geri dönüşüm kutusunu ücretsiz olarak dağıttıklarını belirten Nilüfer Belediye Başkanı Turgay Erdem, Nilüfer 'de geri dönüşüm sistemine dâhil olma oranının da yüzde 65 olduğunu söyledi. Erdem, 1995 yılından bu yana 110 milyon kilogram geri kazanım atığı toplandığını belirterek, 775 bin yetişkin ağacı kurtarmış olduklarını vurguladı.</p>
      <p>
        <b>Günde 30 ton çöp dönüşüme gidiyor</b>
      </p>
      <p>Nilüfer'de 1995 yılından bu yana 110 milyon kilogram geri kazanım atığı toplandığını belirten Nilüfer Belediye Başkanı Turgay Erdem, ‘‘Bu sayede yaklaşık 775 bin adet yetişkin ağacı kurtardık'' dedi.</p>
    </article>
  </body>
</html>