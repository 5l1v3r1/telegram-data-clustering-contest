<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-in-madhya-pradesh-bhopal-a-husband-will-divorce-his-wife-to-reunite-her-with-lover-2866107.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T14:01:12+00:00"/>
    <meta property="og:title" content="मध्यप्रदेश : दो बच्चों की मां को उसके प्रेमी से मिलाने के लिए पति देगा तलाक"/>
    <meta property="og:description" content="मध्य प्रदेश की राजधानी भोपाल में फिल्म 'हम दिल दे चुके सनम' की कहानी हकीकत में सामने आई है। एक सॉफ्टवेयर इंजीनियर ने अपनी पत्नी को सिर्फ इसलिए तलाक देने का फैसला कर लिया है, ताकि वह, उसे अपने..."/>
  </head>
  <body>
    <article>
      <h1>मध्यप्रदेश : दो बच्चों की मां को उसके प्रेमी से मिलाने के लिए पति देगा तलाक</h1>
      <address><time datetime="2019-11-24T14:01:12+00:00">24 Nov 2019, 14:01</time> by <a rel="author">आईएएनएस। ,भोपाल।</a></address>
      <p>मध्य प्रदेश की राजधानी भोपाल में फिल्म 'हम दिल दे चुके सनम' की कहानी हकीकत में सामने आई है। एक सॉफ्टवेयर इंजीनियर ने अपनी पत्नी को सिर्फ इसलिए तलाक देने का फैसला कर लिया है, ताकि वह, उसे अपने पहले प्यार से मिला सके।' यह कहानी राजधानी के कोलार क्षेत्र में रहने वाले दंपति राजेश और कल्पना (काल्पनिक नाम) की है। पत्नी कल्पना फैशन डिजाइनर और पति राजेश सॉफ्टवेयर इंजीनियर हैं। दोनों की सात साल पहले शादी हुई थी और उनके दो बच्चे भी हैं। पति और पत्नी के बीच अचानक 'वो' (प्रेमी) आ गया। प्रेमी के कारण पति-पत्नी के बीच दूरी बढ़ती गई।</p>
      <p>
        <b>Read Also: <a href="https://www.livehindustan.com/entertainment/story-priyanka-chopra-doesnt-want-to-work-with-nick-jonas-because-of-this-reason-2865907.html">प्रियंका चोपड़ा नहीं करना चाहतीं निक जोनस संग ये एक काम, वजह जानकर चौंक जाएंगे</a></b>
      </p>
      <p>अब महिला अपने प्रेमी की खातिर घर तक छोड़ने को तैयार है। यह मामला कुटुंब न्यायालय में चल रहा है। बताया गया है कि कल्पना का शादी से पहले एक युवक से प्रेम प्रसंग चल रहा था। शादी के बाद भी कल्पना के प्रेमी से रिश्ते रहे। प्रेमी दूसरी जाति का था, लिहाजा कल्पना के पिता अंतजार्तीय विवाह के लिए तैयार नहीं हुए और उसकी इच्छा के विपरीत शादी कर दी। दीवाने प्रेमी ने अब तक शादी नहीं की है। पति-पत्नी के बीच की दूर कम हो, इसके लिए दोनों की काउंसिलिंग कराई गई मगर बात नहीं बनी। पति राजेश ने काउंसलर को बताया कि कल्पना तमाम प्रयासों के बाद भी उसके साथ खुश नहीं है। वह प्रेमी को ज्यादा चाहती है, उसे भुला नहीं पा रही है।</p>
      <p>
        <b>Read Also: <a href="https://www.livehindustan.com/entertainment/story-kangana-ranaut-jayalalithaa-biopic-kangana-ranaur-first-look-and-teaser-launch-from-the-film-thalaivi-2865619.html">Video: जयललिता से हू-ब-हू मिलता है कंगना का लुक, ‘थलाइवी’ का टीजर हुआ रिलीज</a></b>
      </p>
      <p>वहीं कल्पना ने काउंसिलिंग के दौरान माना कि वह अपने पहले प्यार को भुला नहीं सकती। वह प्रेमी के साथ ही रहना चाहती है। राजेश अगर बच्चों को नहीं रखेंगे तो वह उनको अपने साथ रखेगी। कुटुंब न्यायालय में राजेश ने अपनी पत्नी कल्पना की शादी उसके प्रेमी से कराने की बात कही, साथ ही तलाक की अर्जी भी दी है। काउंसलर शैल अवस्थी भी यह प्रेमकथा सुनकर हैरान रह गए। उनका कहना है कि यह पहला ऐसा मामला सामने आया है, जिसमें एक पति सिर्फ इसलिए तलाक देने को तैयार है, ताकि उसकी पत्नी अपने प्रेमी के साथ रह सके। नेकदिल पति बच्चों का पालन-पोषण करने को भी तैयार है।</p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।     </b>
      </p>
    </article>
  </body>
</html>