<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779881/%D8%A8%D8%B1%D8%AE%D9%88%D8%B1%D8%AF%D8%AC%D8%AF%DB%8C-%D8%A8%D8%A7%DA%A9%D9%85-%D9%81%D8%B1%D9%88%D8%B4%D8%A7%D9%86-%D8%A7%D9%82%D8%AF%D8%A7%D9%85%D8%A7%D8%AA-%D9%85%D9%88%D8%AB%D8%B1-%D8%AC%D9%87%D8%AA-%D8%B4%D9%86%D8%A7%D8%B3%D8%A7%DB%8C%DB%8C-%D9%85%D8%AD%D8%AA%DA%A9%D8%B1%D8%A7%D9%86-%D8%AF%D8%B1-%D8%AA%D9%87%D8%B1%D8%A7%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T14:17:29+00:00"/>
    <meta property="og:title" content="استاندار تهران خبر داد؛ برخوردجدی باکم فروشان/اقدامات موثر جهت شناسایی محتکران در تهران"/>
    <meta property="og:description" content="تهران- استاندار تهران از برخوردجدی با کم فروشان و محتکران خبر داد و گفت: اقدامات موثری جهت شناسایی احتکار کنندگان در استان تهران صورت گرفته است."/>
  </head>
  <body>
    <article>
      <h1>استاندار تهران خبر داد؛ برخوردجدی باکم فروشان/اقدامات موثر جهت شناسایی محتکران در تهران</h1>
      <address>
        <time datetime="2019-11-24T14:17:29+00:00">24 Nov 2019, 14:17</time>
      </address>
      <p>به گزارش <a href="https://www.mehrnews.com/">خبرنگار مهر</a>، انوشیروان محسنی بندپی عصر یکشنبه در بیست و هشتمین جلسه کارگروه تنظیم بازار تهران طی سخنانی با اشاره به اینکه نظارت کامل و همه جانبه ای بر قیمت اقلام مختلف توسط مسئولین و بازرسین وجود دارد اظهار داشت: برای ثبات و ایجاد آرامش در بازار نیازمند همکاری همه جانبه فروشندگان نیز می باشیم که به سود منطقی قانع باشند و ثبات قیمت در بازار پایدار بماند.</p>
      <p>محسنی بند پی در ادامه با بیان اینکه با کم فروشی و خودداری از عرضه اقلام و احتکار به طور جدی و با تمام توان برخورد صورت خواهد گرفت گفت: اقدامات موثری جهت شناسایی احتکار کنندگان صورت گرفته است و در این زمینه اجازه نمی دهیم برخی با توطئه سبب بر هم زدن آرامش مردم شوند.</p>
      <p>استاندار تهران با تاکید بر در دستور کار قرار گرفتن بسته های تشویقی مثل پیگیری بیمه تامین اجتماعی رانندگان وانت بارها، تامین قطعه ها و تجهیزات ضروری این نوع خودروها افزود: در تلاش هستیم تا سهمیه ای برای تاکسی های اینترنتی در نظر بگیریم و برای سامان دهی وانت بارها نیز باید وضعیت سهمیه بنزین و افزایش قیمت در حمل بار این نوع خودروها مورد بررسی قرار بگیرد.</p>
      <p>وی در خصوص افزایش قیمت برخی کالاها و گوجه فرنگی نیز اظهار داشت: از ۱۲۶ قلم کالای اساسی فقط چند قلم مشمول افزایش قیمت بودند و قیمت گوجه فرنگی نیز به دلیل تغییر فصل و نارس بودن در مناطق گرمسیری مقداری افزایش پیدا کرده است که قابل کنترل و پیگیری می باشد.</p>
    </article>
  </body>
</html>