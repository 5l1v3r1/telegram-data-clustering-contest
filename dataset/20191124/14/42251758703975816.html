<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://sportklub.rs/Fudbal/Serie-A/a315515-Dzemaili-u-95.-minutu-doneo-bod-Bolonji.html"/>
    <meta property="og:site_name" content="Sport Klub"/>
    <meta property="article:published_time" content="2019-11-24T14:52:00+00:00"/>
    <meta property="og:title" content="Džemaili u 95. minutu doneo bod Bolonji"/>
    <meta property="og:description" content="Fudbaleri Bolonje i Rome odigrali su nerešeno 2:2 u prvom nedeljnom meču 13. kola Serije A."/>
  </head>
  <body>
    <article>
      <h1>Džemaili u 95. minutu doneo bod Bolonji</h1>
      <h2>Fudbaleri Bolonje i Rome odigrali su nerešeno 2:2 u prvom nedeljnom meču 13. kola Serije A.</h2>
      <address><time datetime="2019-11-24T14:52:00+00:00">24 Nov 2019, 14:52</time> by <a rel="author">Saša Ozmo</a></address>
      <figure>
        <img src="https://sportklub.rs/Picture/170366/jpeg/Blerim-Dzemaili.jpg"/>
        <figcaption>
          <cite>Mario Carlini / Iguana Press/Getty Images</cite>
        </figcaption>
      </figure>
      <p>Trener domaćih Siniša Mihajlović nalazi se kod kuće, gde se oporavlja od transplantacije koštane srži, a njegov tim do boda je došao u 95. minutu pogotkom Blerima Džemailija – posle kornera je Paz spustio loptu, a Džemaili ju je zakucao pod prečku.<br/><br/>Poveli su gosti u 17. minutu golom švedskog tinejdžera Dejana Kuluševskog, koji je sa ivice kaznenog prostora levom nogom precizno šutirao u dalji, donji ugao.</p>
      <related>
        <a href="http://sportklub.rs/Fudbal/Serie-A/a315401-De-Leo-Mihajlovic-moze-da-promeni-sve.html"/>
        <a href="http://sportklub.rs/Fudbal/Serie-A/a315375-Toti-teska-srca-Kada-bi-me-Roma-sada-zvala-odbio-bih.html"/>
        <a href="http://sportklub.rs/Fudbal/Serie-A/a314915-Zlatan-bi-u-Bolonju-supruga-bi-u-Milano.html"/>
      </related>
      <p>Malo je nedostajalo da ubrzo posle toga bude 2:0, ali je potom Bolonja preuzela inicijativu i posle kornera Orsolinija Palasio je glavom doneo izjednačenje svom timu u 40. minutu. <br/><br/>Gosti su vrebali iz kontre, Kuluševski je pogodio stativu u 62. minutu, ali je Parma ipak povela ponovo – u 71. mintu Kučka je presekao loptu i dodao loptu do Jakoponija, koji pogađa mrežu.<br/><br/>Parma se uporno branila i činilo se da će se odbraniti pre nego što je Džemaili na opisani način ipak doneo bod svom timu. <br/><br/>Bolonja je 15. na tabeli sa 13 bodova, dok je Parma na osmom mestu sa 18 bodova. U sledećem kolu Bolonjezi gostuju Napoliju, dok Parma dočekuje Milan.<br/><br/>Pogledajte <b><a href="http://sportklub.rs/Fudbal/Serie-A/Rezultati">REZULTATE</a></b> i <b><a href="http://sportklub.rs/Fudbal/Serie-A/Tabela">TABELU</a></b> Serije A.</p>
    </article>
  </body>
</html>