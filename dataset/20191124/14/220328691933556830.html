<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/lifestyle-lyubopitno/tormund-ot-igrata-zasnekhme-alternativen-final-407508.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-24T14:01:37+00:00"/>
    <meta property="og:title" content="Тормунд от „Играта“: Заснехме алтернативен финал"/>
    <meta property="og:description" content="Направихме го за забавление, уточнява актьорът Кристофър Хивю"/>
  </head>
  <body>
    <article>
      <h1>Тормунд от „Играта“: Заснехме алтернативен финал</h1>
      <address><time datetime="2019-11-24T14:01:37+00:00">24 Nov 2019, 14:01</time> by <a rel="author">Агенция Стандарт</a></address>
      <p>Звездата от „Игра на тронове“ Кристофър Хивю разкри, че са заснели алтернативен финал на култовия сериал. „Направихме го за забавление, но не съм сигурен, че ми е позволено да говоря за това“, заяви актьорът пред „Metro UK“. От вестника споделят, че се опитали да изкопчат допълнителна информация от Хивю, но той бил железен и не поддал. С години витаеха слухове, че екипът на легендарната сага ще снима няколко финални сцени по фалшиви сценарии, за да се предотврати изтичането на автентичната информация. Мейзи Уилямс се опита да опровергае твърденията през 2018-а в ефир: „Не знам дали имаме бюджета за подобни авантюри.“ Поне за сега не е ясно дали Кристофър говори за съществуването на истински различен край или за някой от фалшивите сцени.</p>
    </article>
  </body>
</html>