<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=963382"/>
    <meta property="og:site_name" content="Andhrajyothy"/>
    <meta property="article:published_time" content="2019-11-24T14:12:54+00:00"/>
    <meta property="og:title" content="ఫుడ్ పాయిజన్... 67 మంది విద్యార్ధులకు అస్వస్థత"/>
    <meta property="og:description" content="ADVT"/>
  </head>
  <body>
    <article>
      <h1>ఫుడ్ పాయిజన్... 67 మంది విద్యార్ధులకు అస్వస్థత</h1>
      <address>
        <time datetime="2019-11-24T14:12:54+00:00">24 Nov 2019, 14:12</time>
      </address>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>నిజామాబాద్ :</b> ఫుడ్ పాయిజన్‌కు గురై 67 మంది విద్యార్ధులు అస్వస్థతకు గురయ్యారు. నిజామాబాద్‌లోని గిరిజన ఆశ్రమ వసతి గృహంలో ఈ ఘటన జరిగింది. తెలంగాణ రాష్ట్ర సాంఘిక సంక్షేమ గురుకులాల కార్యదర్శి ఆర్ఎస్ ప్రవీణ్ కుమార్ పుట్టినరోజు సందర్భంగా శనివారం రాత్రి ఈ హాస్టల్లో సంబరాలు నిర్వహించారు. కేక్ కూడా కట్ చేశారు. అనంతరం విద్యార్థులు రాత్రి భోజనంతోపాటు పాయసం, పకోడీ తిన్నారు.</p>
      <p> అయితే... ఫుడ్ పాయిజన్ జరగడంతో విద్యార్థులు కడుపునొప్పితో బాధపడ్డారు. కొందరు వాంతులు చేసుకున్నారు. దీంతో వెంటనే వారిని ప్రభుత్వాస్పత్రికి తరలించి వైద్యం అందిస్తున్నారు. తమ పిల్లలు అస్వస్థతకు గురయ్యారని తెలుసుకొని ఆందోళనకు గురైన తల్లిదండ్రులు ఆస్పత్రికి వచ్చారు.. కలెక్టర్ రామ్మోహన్ రావు ఆదివారం ఉదయం ఆస్పత్రికి వెళ్ళి విద్యార్ధుల ఆరోగ్య పరిస్థితి గురించి అడిగి తెలుసుకున్నారు. వారికి అవసరమైన చికిత్స అందించి వీలైనంత త్వరగా డిశ్చార్జి అయ్యేలా చూడాలని, తగిన జాగ్రత్తలు తీసుకోవాలని ఆసుపత్రి డాక్టర్లను ఆదేశించారు. ఈ విషయంలో గురుకుల కళాశాల నిర్వాహకుల పొరపాట్లు ఉంటే విచారణ జరిపించి చర్యలు తీసుకుంటామని తెలిపారు. విద్యార్ధులు, విద్యార్ధినుల ఆరోగ్యంపై ఆందోళన అవసరం లేదని, వారు ఈ రోజు డిశ్చార్జ్ అయ్యే అవకాశం ఉందని ఆసుపత్రి వర్గాలు తెలిపాయి.</p>
    </article>
  </body>
</html>