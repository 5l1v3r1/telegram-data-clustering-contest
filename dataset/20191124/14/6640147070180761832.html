<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/pokemon-go-inventario-ampliato-pokemon/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="Pokémon GO, inventario ampliato e più spazio per i Pokémon | Game Division"/>
    <meta property="og:description" content="Dopo una lunga attesa Niantic ha finalmente ascoltato le richieste dei giocatori di Pokémon GO ampliando l'inventario per oggetti e pokémon."/>
  </head>
  <body>
    <article>
      <h1>Pokémon GO, inventario ampliato e più spazio per i Pokémon | Game Division</h1>
      <address>
        <time datetime="2019-11-24T14:30:00+00:00">24 Nov 2019, 14:30</time>
      </address>
      <p>Grandi notizie per i numerosissimi giocatori del sempre aggiornato <b>Pokémon GO: Niantic,</b> la software house dietro il titolo, ha infatti deciso di ascoltare i propri fan e ha finalmente apportato una modifica attesa da oramai diverso tempo.</p>
      <p>Il numero massimo di pokémon e di oggetti disponibile è infatti finalmente stato ampliato e ora i giocatori di <b>Pokémon GO</b> potranno portare con sé nel proprio inventario ben 3000 simpatiche creature e 2500 oggetti. Un quantitativo decisamente sufficiente per affrontare anche la più pericolosa ed impegnativa delle sfide.</p>
      <p>Leggi anche: <a href="https://www.tomshw.it/videogioco/red-dead-redemption-2-mod-undead-nightmare/">Red Dead Redemption 2: una mod porta Undead Nightmare anche nel secondo capitolo</a></p>
      <figure>
        <iframe data-src="https://twitter.com/PokemonGoApp/status/1197985622549573633?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <slideshow>
        <figure>
          <img src="https://www.tomshw.it/images/images/2019/07/pokemon-go-42863.768x432.jpg"/>
        </figure>
        <figure>
          <img src="https://www.tomshw.it/images/images/2019/07/pokemon-go-42862.768x432.jpg"/>
        </figure>
        <figure>
          <img src="https://www.tomshw.it/images/images/2019/06/harry-potter-39593.768x432.jpg"/>
        </figure>
      </slideshow>
      <p>Ovviamente diversi giocatori avrebbero voluto poter possedere ancora più oggetti e poter portare con sé ancora più pokémon, ma si tratta in ogni caso di un’apertura decisa da parte di <b>Niantic</b> alle richieste dei giocatori e, soprattutto, nulla vieta che in futuro tramite aggiornamenti tali limiti vengano resi ancor meno stringenti.</p>
      <p>Tale update va, come facilmente intuibile, a vantaggio soprattutto dei giocatori storici e più navigati dell’opera che, come testimoniato più volte, si sono trovati negli ultimi tempi a fare dei veri e propri salti mortali per coniugare i precedentemente stringenti limiti e la loro grande collezione di pokémon e oggetti.</p>
      <p>Che ne pensate di questa notizia e della gestione che sta facendo <b>Niantic</b> del celebre titolo? State anche voi ancora giocando a <b>Pokémon GO</b> o dopo il boom iniziale avete pian piano abbandonato questa particolare avventura per mobile? Fateci sapere cosa ne pensate e raccontateci le vostre personali esperienze con il titolo direttamente nei commenti sotto questa notizia!</p>
      <blockquote>Se volete un titolo simile a <b>Pokémon GO</b> per Nintendo Switch e non per mobile allora <b>Pokémon Let’s Go</b> fa assolutamente al caso vostro: lo trovate comodamente <b>a questo indirizzo</b>. Volete invece un’esperienza più tradizionale: ecco a voi i recenti<b> Pokémon Spada e Scudo</b> <a href="https://toms.it/5SylQ">ad un prezzo assolutamente interessante.</a></blockquote>
    </article>
  </body>
</html>