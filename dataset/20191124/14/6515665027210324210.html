<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kurir.rs/planeta/3363589/zelenski-izmedju-dve-vatre-zbog-skandala-sa-trampom-je-u-centru-paznje-u-teskoj-je-dilemi-kakvu-odluku-da-donese"/>
    <meta property="og:site_name" content="kurir.rs"/>
    <meta property="article:published_time" content="2019-11-24T14:58:00+00:00"/>
    <meta property="og:title" content="ZELENSKI IZMEĐU DVE VATRE: Zbog skandala sa Trampom je u centru pažnje, u teškoj je dilemi kakvu odluku da donese!"/>
    <meta property="og:description" content="Vladimir Zelenski je žele da bude slavan. Njegov san je ispunjen doduše drugačije nego što je zamišljao. Sanjam o svetskoj slavi producenta i glumca, rekao je Zelenski u jednom intervjuu početkom oktobra."/>
  </head>
  <body>
    <article>
      <h6 class="kicker">ukrajina</h6>
      <h1>ZELENSKI IZMEĐU DVE VATRE: Zbog skandala sa Trampom je u centru pažnje, u teškoj je dilemi kakvu odluku da donese!</h1>
      <address>
        <time datetime="2019-11-24T14:58:00+00:00">24 Nov 2019, 14:58</time>
      </address>
      <p>
        <b>Vladimir Zelenski je žele da bude slavan. Njegov san je ispunjen – doduše drugačije nego što je zamišljao. "Sanjam o svetskoj slavi producenta i glumca", rekao je Zelenski u jednom intervjuu početkom oktobra.</b>
      </p>
      <p>A o tome što je postao ključna figura predistražnih radnji koje mogu dovesti do smene američkog predsednik Donalda Trampa, Zelenski je rekao: "To nisam želeo."</p>
      <p>Pola godine nakon što je uspešni televizijski komičar izabran za predsednika Ukrajine, Zelenski se – a sa njim i cela zemlja – nalazi u centru pažnje američke politike i medija širom sveta. Uzrok je izveštaj jednog uzbunjivača iz krugova bezbednosnih službi SAD o telefonskom razgovoru Trampa i Zelenskog krajem jula.</p>
      <figure>
        <iframe src="https://www.youtube.com/embed/1RCowmzTToY" width="560" height="315" data-service="Youtube" scrolling="no"/>
      </figure>
      <p><b>Demokrate u američkom Kongresu optužuju Trampa da je zloupotrebio vlast jer je preporučio Zelenskom da pokrene istragu protiv bivšeg američkog potpredsednika Džoa Bajdena i njegovog sina zbog poslova u Ukrajini.</b> To je posebno pikantno jer Bajden ima velike šanse da bude protivkandidat Trampu na izborima naredne godine.</p>
      <p>Pre telefonskog razgovora je Tramp stopirao vojnu pomoć Ukrajini u visini od nekoliko stotina miliona dolara. Da li je to bio pritisak u stilu: dobićete novac tek ako pokrenete istragu protiv Bajdena? I Tramp i Zelenski to negiraju, piše Dojče vele.</p>
      <figure>
        <iframe src="https://www.youtube.com/embed/yLJ6Cff_HNQ" width="560" height="315" data-service="Youtube" scrolling="no"/>
      </figure>
      <p>Ukoliko dođe do pokretanja postupka opoziva Trampa, i ukrajinski političari bi mogli da dobiju poziv da svedoče u Vašingtonu. Toliku pažnju u Americi ova bivša sovjetska republika nije dobila čak ni tokom aneksije Krima 2014. godine.</p>
      <p>
        <b>Teška dilema za ukrajinskog predsednika</b>
      </p>
      <p>Paradoksalno, pre pet godina je Ukrajina prizivala pažnju svetske javnosti dok bi danas najradije da je izbegne. Zelenski maltene ne daje izjave o nadmetanju Trampa i Demokrata u Vašingtonu. Za CNN je ove sedmice rekao da je Ukrajina "umorna" od priče o spornom učešću Bajdenovog sina u privatnom ukrajinskom preduzeću Burisma.</p>
      <figure>
        <iframe src="https://www.youtube.com/embed/YXrppfPP4LY" width="560" height="315" data-service="Youtube" scrolling="no"/>
      </figure>
      <p>Zelenski je zapravo u teškoj dilemi, kaže Serhij Rudenko, kolumnista DW iz Kijeva.</p>
      <p>"Ako prizna da je postojao pritisak iz Vašingtona za pokretanje istrage, Zelenski bi izgubio naklonost sadašnjeg predsednika Trampa", smatra Rudenko.</p>
      <p>"Ako to demantuje, mogao bi da zatvoriti vrata Belu kuće u slučaju da se tamo useli Džo Bajden".</p>
      <p>
        <b>Slično misli i Vladimir Jermolenko iz medijske organizacije Internews.</b>
      </p>
      <p>"Verujem da se strategija Kijeva sastoji u tome da izbegne zauzimanje strane", kaže Jermolenko za DW.</p>
      <figure>
        <iframe src="https://www.youtube.com/embed/IBXnmMf9IU4" width="560" height="315" data-service="Youtube" scrolling="no"/>
      </figure>
      <p>Ukrajina, kako kaže, ne može da priušti da izgubi američku podršku jer bi onda praktično bila sama u odnosu prema Rusiji. Ali, Kijev ipak nije ostao potpuno neutralan. Ukrajinsko Državno tužilaštvo ponovo preispituje slučaj Burisma, saznaje se u Kijevu.</p>
      <p>Vašington je u međuvremenu nastavio sa američkom vojnom pomoći i podržaće Kijev i dalje, rekao je američki ministar spoljnih poslova Majkl Pompeo.</p>
      <p>
        <b>Ali odnosi na diplomatskom nivou su poremećeni. Dve zemlje mesecima nemaju redovne ambasadore u glavnim gradovima.</b>
      </p>
      <figure>
        <iframe src="https://www.youtube.com/embed/39SQne1P7Yo" width="560" height="315" data-service="Youtube" scrolling="no"/>
      </figure>
      <p>Stoga je malo verovatno da će SAD, kako bi Zelenski želeo, učestvovati u pregovorima sa Rusijom o pitanju istoka Ukrajine. Takođe je upitno da li će Zelenski prihvatiti Trampov poziv da dođe u Belu kuću, posebno jer predsedniku Trampu preti impičment.</p>
      <p>Kurir.rs/DW</p>
      <p>Foto: Profimedia</p>
      <related>
        <h4>NE PROPUSTITE</h4>
        <a href="https://www.kurir.rs/planeta/3361897/istraga-o-trampovom-opozivu-saslusan-kljucni-svedok-americki-predsednik-je-trazio-uslugu-za-uslugu-od-ukrajine-video"/>
        <a href="https://www.kurir.rs/planeta/3361799/zelenski-porucio-trazicemo-od-moskve-da-vrati-nestalu-opremu-sa-brodova"/>
        <a href="https://www.kurir.rs/planeta/3358785/tramp-u-ofanzivi-bela-kuca-objavila-transkript-razgovora-sa-zelenskim-nije-ono-sto-su-svi-ocekivali-video"/>
        <a href="https://www.kurir.rs/planeta/3358483/demokrate-ne-staju-sa-napadima-na-trampa-nensi-pelosi-oplela-po-njemu-dati-ili-uskratiti-vojnu-pomoc-u-zamenu-za-javnu-izjavu-o-laznoj-istrazi-je-mito-video"/>
      </related>
    </article>
  </body>
</html>