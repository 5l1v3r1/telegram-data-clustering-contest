<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/extern/artista-gasita-moarta-327306.html"/>
    <meta property="og:site_name" content="Observator"/>
    <meta property="article:published_time" content="2019-11-24T14:57:00+00:00"/>
    <meta property="og:title" content="Artistă K-pop, găsită moartă în propria casă"/>
    <meta property="og:description" content="Poliţiştii din Seul au anunţat, duminică, decesul artistei Goo Ha-ra, una dintre cele mai cunoscute cântăreţe din Asia, aceasta fiind găsită fără suflare în propria casă."/>
  </head>
  <body>
    <article>
      <h1>Artistă K-pop, găsită moartă în propria casă</h1>
      <address><time datetime="2019-11-24T14:57:00+00:00">24 Nov 2019, 14:57</time> by <a rel="author">Cristi Ioniţă</a></address>
      <p>
        <b>
          <b>Poliţiştii din Seul au anunţat, duminică, decesul artistei Goo Ha-ra, una dintre cele mai cunoscute cântăreţe din Asia, aceasta fiind găsită fără suflare în propria casă.</b>
        </b>
      </p>
      <p>Goo Ha-ra avea 28 de ani, iar primele informaţii indică faptul că, cel mai probabil, artista şi-a pus capăt zilelor.</p>
      <h3>Câte premii internaţionale a câştigat artista găsită moartă</h3>
      <p>Conform <a href="https://www.soompi.com/article/1367711wpp/breaking-goo-hara-passes-away?fbclid=IwAR3-65S7ehkpIvQgIHb0-sprLc6PsFo0lJJzgjZhhwFltEGuDTLox9spS_4">Soompi</a>, Goo Ha-ra a debutat în 2008, ca membră a trupei KARA, iar apoi şi-a dezvoltat o carieră solo graţie în special DSP Media.</p>
      <p>Artista a lansat mai multe single-uri, a apărut în două filme artistice şi în mai multe producţii de televiziune şi a adunat şapte premii internaţionale.</p>
      <p>Goo Ha-ra a mai avut o tentativă de suicid în luna mai a acestui an, când a fost transportată de urgenţă la spital.</p>
      <p>Duminică dimineaţa, trupul ei neînsufleţit a fost găsit în propria casă din Gangnam, unul dintre cele 25 de districte ale Seul, capitala Coreei de Sud.</p>
    </article>
  </body>
</html>