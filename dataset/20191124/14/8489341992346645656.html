<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807166/%D8%B5%D9%84%D8%A7%D8%AD-%D9%85%D8%A7%D9%86%D9%87-%D9%88-%D8%A7%D9%88%D8%A8%D8%A7%D9%85%DB%8C%D8%A7%D9%86%DA%AF-%D8%AF%D8%B1-%D8%A8%DB%8C%D9%86-%D9%86%D8%A7%D9%85%D8%B2%D8%AF%E2%80%8C%D9%87%D8%A7%DB%8C-%D8%AC%D8%A7%DB%8C%D8%B2%D9%87-%D8%A8%D9%87%D8%AA%D8%B1%DB%8C%D9%86-%D8%A8%D8%A7%D8%B2%DB%8C%DA%A9%D9%86-%D8%B3%D8%A7%D9%84-%D8%A2%D9%81%D8%B1%DB%8C%D9%82%D8%A7"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T14:11:00+00:00"/>
    <meta property="og:title" content="صلاح، مانه و اوبامیانگ در بین نامزد‌های جایزه بهترین بازیکن سال آفریقا"/>
    <meta property="og:description" content="نام محمد صلاح، سادیو مانه و پیر امریک اوبامیانگ در بین نامزد‌های دریافت جایزه بهترین بازیکن سال آفریقا دیده می‌شوند."/>
  </head>
  <body>
    <article>
      <h1>صلاح، مانه و اوبامیانگ در بین نامزد‌های جایزه بهترین بازیکن سال آفریقا</h1>
      <h2>نام محمد صلاح، سادیو مانه و پیر امریک اوبامیانگ در بین نامزد‌های دریافت جایزه بهترین بازیکن سال آفریقا دیده می‌شوند.</h2>
      <address>
        <time datetime="2019-11-24T14:11:00+00:00">24 Nov 2019, 14:11</time>
      </address>
      <p>به گزارش گروه ورزشی خبرگزاری دانشجو، نامزد‌های دریافت جایزه بهترین بازیکن سال آفریقا در حالی اعلام شدند که صلاح قصد دارد برای سومین سال متوالی این جایزه شخصی قاره آفریقا را از آن خود کند. مهاجم لیورپول در سال ۲۰۱۸ موفق شد ۴۴ گل برای این تیم و تیم ملی مصر به ثمر برساند و این جایزه را از آن خود کندو او همچنین در سال ۲۰۱۷ با ۳۲ گل و برنده شدن کفش طلایی لیگ برتر انگلیس این جایزه را نیز از آن خود کرده بود. اگر ستاره لیورپول موفق به دریافت این جایزه شود به سومین بازیکن تاریخ تبدیل خواهد شد که موفق شده سه بار این جایزه را با خود به خانه ببرد. پیش از این جرج وه‌آ، اسطوره میلان، و عابدی پله، ستاره مارسی، سه بار این جایزه را دریافت کرده بودند. تنها یحیی توره و ساموئل اتوئو هستند که چهار بار به عنوان بهترین بازیکن سال آفریقا انتخاب شده اند.<br/><br/>سادیو مانه، هم تیمی صلاح و بازیکن تیم ملی سنگال، با ۲۲ گل زده به همراه نبی کیتا از دیگر نامزد‌ها هستند. پیر امریک اوبامیانگ، مهاجم آرسنال، نیز در این فهرست ۳۰ نفره دیده می‌شود. این بازیکن پیش از این در سال ۲۰۱۵ موفق به دریافت این جایزه شده بود. صلاح، مانه و اوبامیانگ سه نامزد نهایی این جایزه در دو فصل اخیر بوده اند. ریاض محرز، مهاجم منچسترسیتی، نیز که در سال ۲۰۱۶ موفق به کسب این جایزه شده بود در بین نامزد‌ها حضور دارد. سه نامزد نهایی در روز‌های پایانی سال جاری میلادی و برنده نهایی در روز ۷ ژانویه ۲۰۲۰ در مراسمی در مصر اعلام خواهد شد.    </p>
    </article>
  </body>
</html>