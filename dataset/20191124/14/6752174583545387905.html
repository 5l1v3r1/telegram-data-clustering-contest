<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-tobb-szaz-embertol-kertek-dns-mintat-egy-1996-os-gyilkossag-miatt/"/>
    <meta property="og:site_name" content="lokál"/>
    <meta property="article:published_time" content="2019-11-24T14:29:47+00:00"/>
    <meta property="og:title" content="Több száz embertől kértek DNS-mintát egy 1996-os gyilkosság miatt"/>
    <meta property="og:description" content="Tömeges DNS-vizsgálatot indított szombaton a nyugat-németországi Grevenbroich városának rendőrsége, hogy ismételten megpróbálja azonosítani egy 1996-ban megölt 11 éves kislány gyilkosát."/>
  </head>
  <body>
    <article>
      <h1>Több száz embertől kértek DNS-mintát egy 1996-os gyilkosság miatt</h1>
      <address><time datetime="2019-11-24T14:29:47+00:00">24 Nov 2019, 14:29</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/07/DKOKO20090424009-1-e1467902156845-1280x852.jpg"/>
      </figure>
      <p>
        <b>Tömeges DNS-vizsgálatot indított szombaton a nyugat-németországi Grevenbroich városának rendőrsége, hogy ismételten megpróbálja azonosítani egy 1996-ban megölt 11 éves kislány gyilkosát.</b>
      </p>
      <p>Claudia Rufot szexuálisan bántalmazták és megfojtották 1996 májusában, holttestét egy ösvény mentén találták meg 70 kilométerre Grevenbroichtól, Euskirchenben, Bonn közelében.</p>
      <p>A hatóságok most 900, a gyilkosság idején 14 és 70 év közötti embert kértek meg arra, hogy adjon nyálmintát a város egyik általános iskolájában.</p>
      <p>A német városban 2010-ben 350 embertől vettek nyálmintát a gyilkos azonosítása érdekében, eredménytelenül.</p>
    </article>
  </body>
</html>