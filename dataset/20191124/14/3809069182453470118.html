<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/basketball/ethinkes-omades/article/1418147/ki-omos-o-gkalis-den-eihe-karfosei-se-ayti-ti-fotografia-vid"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T14:48:00+00:00"/>
    <meta property="og:title" content="Κι όμως: Ο Γκάλης δεν είχε καρφώσει σε αυτή τη φωτογραφία! (vid)"/>
    <meta property="og:description" content="Πολλά είχαν ακουστεί για κάρφωμα του Νίκου Γκάλη σε αγώνα Ελλάδας-Βουλγαρίας στο ΣΕΦ στις 28/11/1985 στο πλαίσιο των προκριματικών του Μουντομπάσκετ της Ισπανίας. Όμως, δεν είχε πετύχει ούτε καλάθι!"/>
  </head>
  <body>
    <article>
      <h1>Κι όμως: Ο Γκάλης δεν είχε καρφώσει σε αυτή τη φωτογραφία! (vid)</h1>
      <h2>Πολλά είχαν ακουστεί για κάρφωμα του Νίκου Γκάλη σε αγώνα Ελλάδας-Βουλγαρίας στο ΣΕΦ στις 28/11/1985 στο πλαίσιο των προκριματικών του Μουντομπάσκετ της Ισπανίας. Όμως, δεν είχε πετύχει ούτε καλάθι!</h2>
      <address><time datetime="2019-11-24T14:48:00+00:00">24 Nov 2019, 14:48</time> by <a rel="author" href="http://www.gazzetta.gr/dimosiografos/giorgos-kouvaris" target="_blank">Γιώργος Κούβαρης</a></address>
      <p>Ένα βίντεο που «ανέβηκε» πρόσφατα στο youtube απεικονίζει την πραγματικότητα για την εν λόγω φωτογραφία, βάζοντας τέλος στα όσα επικρατούσαν μέχρι σήμερα. Τουλάχιστον σε όσους δεν γνώριζαν τι πραγματικά είχε συμβεί. </p>
      <p>Συγκεκριμένα, ο Γκάλης όχι μόνο δεν είχε καρφώσει σε αυτή τη φάση, αλλά ούτε και είχε κάνει προσπάθεια για να σκοράρει! Η ελληνική ομάδα είχε «ανοίξει» τον αιφνιδιασμό και ο «γκάνγκστερ» του ευρωπαϊκού μπάσκετ με μια εντυπωσιακή πάσα κάτω από τα πόδια είχε «σερβίρει» έτοιμο λέι απ στον Φάνη Χριστοδούλου. </p>
      <p>Θα αναρωτιέστε τώρα πώς προέκυψε η συγκεκριμένα φωτογραφία. Απλά δείτε το βίντεο και πάρτε τις απαντήσεις σας! </p>
      <figure>
        <iframe src="https://www.youtube.com/embed/-_0e0YTWitQ" width="640" height="360" data-service="Youtube" scrolling="no"/>
      </figure>
    </article>
  </body>
</html>