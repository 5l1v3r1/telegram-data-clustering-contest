<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.olay.com.tr/karaca-1-puanla-zirvede-0-0-216091h.htm"/>
    <meta property="og:site_name" content="OLAY"/>
    <meta property="article:published_time" content="2019-11-24T14:10:19+00:00"/>
    <meta property="og:title" content="Karaca 1 puanla zirvede: 0-0"/>
    <meta property="og:description" content="Evinde Bayrampaşa ile golsüz berabere kalan Karacabey Belediyespor, Nazilli Belediyespor'un haftayı puansız kapatmasıyla tekrar liderlik koltuğuna oturdu."/>
  </head>
  <body>
    <article>
      <h1>Karaca 1 puanla zirvede: 0-0</h1>
      <h2>Evinde Bayrampaşa ile golsüz berabere kalan Karacabey Belediyespor, Nazilli Belediyespor'un haftayı puansız kapatmasıyla tekrar liderlik koltuğuna oturdu.</h2>
      <address>
        <time datetime="2019-11-24T14:10:19+00:00">24 Nov 2019, 14:10</time>
      </address>
      <p>TFF 3. Lig 3. Grup'ta zirve mücadelesi veren Karacabey Belediyespor, evinde üst gruptan kopmak istemeyen Bayrampaşa'yla 0-0 berabere kalırken, Nazilli Belediyespor'un yenilmesinin ardından yeniden liderliğe yükseldi. Geçtiğimiz hafta aldığı yenilgiyle liderliği kaptıran Bursa ekibi, rakibiyle Mustafa Fehmi Gerçeker Stadı'nda karşı karşıya geldi. Mücadelede üstün bir oyun sergileyen lacivert siyahlılar, aradığı gole bir türlü ulaşamayınca beraberliğe razı oldu. </p>
      <p>
        <b>MODAFEN'E TAKILDI</b>
      </p>
      <p>Karşılaşmanın ilkyarısında baskılı bir oyun sergileyen Karacabey Belediyespor, yakaladığı fırsatları değerlendiremedi. İkinci yarıda da etkili oyununu golle süsleyemeyen Bursa ekibi, rakibine de üstünlük şansı tanımadı. İki ekibin de gol bulamadığı karşılaşma 0-0 tamamlanınca ekipler 1'er puana razı oldu. Ancak, haftayı 1 puanla kapatan lacivert beyazlılar, lider Nazilli Belediyespor'un deplasmanda düşme hattında yer alan Modafen'e yenilmesiyle yeniden zirveye yerleşti.</p>
      <p><b>STAT</b>: M.Fehmi Gerçeker</p>
      <p><b>HAKEMLER</b>: Gürcan Hasova (**) Muhammed Sait Emre Alagöz (**) Yusuf Susuz (**)</p>
      <p><b>GOL</b>: Yok </p>
      <p><b>SARI KARTLAR</b>: Said Can, Abuzer Gaffar, İlyas (Karacabey B.), İsmail (Bayrampaşa)</p>
      <p><b>KARACABEY BELEDİYESPOR</b>: Hasan Kaya (**) Onur (**) Hasan Güleryüz (**) Rasimcan (**) İlyas (**) Gökhan (**) (Dk. 82 Saruhan) Sergen (**) Muhammet (**) Said Can (**) (Dk. 75 Gökalp *) Oğuz (**) Abuzer Gaffar (**)</p>
      <p><b>BAYRAMPAŞA</b>: Veysel (**) Hüseyin (**) Mehmet Sefa Etöz (**) Halil (**) (Dk. 77 Muhammed Oğuzhan *) Bünyamin (**) Hakkı İsmet (*) (Dk. 65 Mertcan *) Mert (**) Oğuz (**) Taner (**) (Dk. 84 Mehmet Alaeddinoğlu) Selim (**) Hıfsullah İsmail (**)</p>
    </article>
  </body>
</html>