<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ukrinform.ua/rubric-culture/2824393-pomer-vidomij-ukrainskij-aktor-david-babaev.html"/>
    <meta property="og:site_name" content="www.ukrinform.ua"/>
    <meta property="article:published_time" content="2019-11-24T14:22:00+00:00"/>
    <meta property="og:title" content="Помер відомий український актор Давид Бабаєв"/>
    <meta property="og:description" content="Минулої ночі не стало відомого українського актора народного артиста України Давида Бабаєва."/>
  </head>
  <body>
    <article>
      <h1>Помер відомий український актор Давид Бабаєв</h1>
      <h2>Минулої ночі не стало відомого українського актора народного артиста України Давида Бабаєва.</h2>
      <address>
        <time datetime="2019-11-24T14:22:00+00:00">24 Nov 2019, 14:22</time>
      </address>
      <p>Про це повідомляє у <a href="https://www.facebook.com/rusdram/photos/a.510374259089497/2416936788433225/?type=3&amp;__tn__=-R">Facebook</a> Національний академічний театр російської драми імені Лесі Українки, в якому служив артист.</p>
      <p>"У ніч з 23 на 24 листопада пішов з життя народний артист України, зірка Національного академічного <a href="https://www.ukrinform.ua/tag-teatr">театру</a> імені Лесі Українки Давид Бабаєв", - ідеться у повідомленні.</p>
      <p>Давид Бабаєв грав на сцені Театру ім. Лесі Українки майже півстоліття. У його творчому доробку роботи у більш як 50 виставах, серед яких «Школа скандалу», «Пані міністерша», «Наполеон та корсиканка», «Уявно хворий», «Останнє кохання»...</p>
      <blockquote>
        <b>Читайте також: </b>
        <a href="https://www.ukrinform.ua/rubric-culture/2819643-pomerla-kerivnik-baletu-nacionalnoi-operi-aniko-rehviasvili.html">Померла керівник балету Національної опери Аніко Рехвіашвілі</a>
      </blockquote>
      <p>"Особливою для Давида Володимировича була роль Гаррі в «Останньому коханні». За сюжетом літній чоловік зустрічає пізнє кохання і оживає на очах. Прониклива історія, зігріта природною чуйністю і вразливістю Давида Володимировича, стала улюбленою для глядачів. Саме вистава «Останнє кохання» стала останньою для видатного актора", - зазначають у театрі.</p>
      <p>Про час і дату прощання з актором було повідомлено згодом.</p>
      <p>
        <i>Фото: rusdram.com.ua</i>
      </p>
    </article>
  </body>
</html>