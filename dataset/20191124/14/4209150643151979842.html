<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/Izbacili-ga-iz-automobila-isamarali-i-ukrali-mu-telefon/570247?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T14:29:42+00:00"/>
    <meta property="og:title" content="Izbacili ga iz automobila, išamarali i ukrali mu telefon"/>
    <meta property="og:description" content="KONJIC - Policiji u Konjicu sinoć je u 23 časa prijavljen incident koji se dogodio u mjestu Bradina, pišu federalni mediji."/>
  </head>
  <body>
    <article>
      <h1>Izbacili ga iz automobila, išamarali i ukrali mu telefon</h1>
      <address><time datetime="2019-11-24T14:29:42+00:00">24 Nov 2019, 14:29</time> by <a rel="author">N.N.</a></address>
      <p>KONJIC - Policiji u Konjicu sinoć je u 23 časa prijavljen incident koji se dogodio u mjestu Bradina, pišu federalni mediji.</p>
      <p>Kako je rečeno za <a href="https://avaz.ba/vijesti/crna-hronika/531015/muskarca-iz-hadzica-dovezli-na-bradinu-izbacili-ga-iz-automobila-isamarali-i-oduzeli-mu-mobitel">Avaz</a> iz Ministarstva unutrašnjih poslova Hercegovačko-neretvanskog kantona, M. K. iz Hadžića je prijavio da su ga "izvjesni Ahmet s Ilidže i njemu nepoznata osoba opel zafirom dovezli do Bradine".</p>
      <p>Tu su ga, naveo je, izbacili iz automobila, išamarali te mu oduzeli mobitel.</p>
      <p>M. K. je, nakon toga, pješačio do prvih kuća, gdje je zatražio pomoć i nakon čega je obaviještena policija.</p>
      <p>Odmah nakon toga, o događaju su obaviještene sve policijske patrole, kao i susjedne policijske uprave.</p>
    </article>
  </body>
</html>