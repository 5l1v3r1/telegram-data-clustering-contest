<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sanook.com/men/61769/"/>
    <meta property="og:site_name" content="Sanook"/>
    <meta property="article:published_time" content="2019-11-24T14:11:00+00:00"/>
    <meta property="og:title" content="7 ของกินหาง่าย เสริมกำลังน้องชายให้ฟิตปั๋ง"/>
    <meta property="og:description" content="สวัสดีเพื่อนๆ ชาว Pepper ทุกคน กลับมาพบกันอีกครั้งกับเรื่องราวที่น่าสนใจสำหรับหนุ่มๆ โดยวันนี้เราจะพาเพื่อนๆ มาแนะนำให้รู้จักอาหารที่น่ารักประทานและมีประโยชน์ นอกจากนี้แล้วยังช่วยเสริมสร้างสมรรถภาพทางเพศของหนุ่มๆ ให้ฟิตปั๋ง ออกศึกทั้งคืนก็ไม่หวั่น ซึ่งเราจะมีอะไรมาแนะนำบ้าง ใครอยากรู้ลองไปดูกันเลยครับ"/>
  </head>
  <body>
    <article>
      <h1>7 ของกินหาง่าย เสริมกำลังน้องชายให้ฟิตปั๋ง</h1>
      <address>
        <time datetime="2019-11-24T14:11:00+00:00">24 Nov 2019, 14:11</time>
      </address>
      <p>สวัสดีเพื่อนๆ ชาว Pepper ทุกคน กลับมาพบกันอีกครั้งกับเรื่องราวที่น่าสนใจสำหรับหนุ่มๆ โดยวันนี้เราจะพาเพื่อนๆ มาแนะนำให้รู้จักอาหารที่น่ารักประทานและมีประโยชน์ นอกจากนี้แล้วยังช่วยเสริมสร้างสมรรถภาพทางเพศของหนุ่มๆ ให้ฟิตปั๋ง ออกศึกทั้งคืนก็ไม่หวั่น ซึ่งเราจะมีอะไรมาแนะนำบ้าง ใครอยากรู้ลองไปดูกันเลยครับ</p>
      <p>
        <b>1. กล้วย</b>
      </p>
      <p>กล้วยเป็นผลไม้ที่มีราคาถูก หาทานได้ง่าย แต่อุดมไปด้วยธาตุโปรแตสเซียมที่มีความจำเป็นที่จะช่วยกระตุ้นการทำงานของระบบประสาทและกล้ามเนื้อ นอกจากนี้ยังมีไซโอเอสโตรเจนที่ช่วยกระตุ้นฮอร์โมนเพศ รวมถึงเอนไซม์ Bromelain ที่ช่วยเพิ่มการรับรู้สัมผัสระหว่างการมีเพศสัมพันธ์ หนุ่มๆ จึงไม่ควรพลาดที่จะทานกล้วยเป็นประจำทุกวัน</p>
      <p>
        <b>2. กระเทียม</b>
      </p>
      <p>กระเทียมเป็นหนึ่งในสมุนไพร<a href="http://campus.sanook.com/1380493/">ไทย</a>ที่อยู่คู่ครัวเรือนมานาน แต่จากการศึกษาวิจัยปัจจุบันพบว่ากระเทียมช่วยเพิ่มสมรรถภาพทางเพศได้เพราะมีสารอัลลิซิน ที่ช่วยเพิ่มการไหลเวียนโลหิตให้ไปเลี้ยงส่วนต่างๆ ของร่างกาย และช่วยกระตุ้นการแข็งตัวของน้องชายด้วย นอกจากนี้ยังช่วยเพิ่มความต้องการทางเพศได้ดี หนุ่มจึงไม่ควรพลาดทานสมุนไพรชนิดนี้เป็นประจำ</p>
      <p>
        <b>3. แตงโม</b>
      </p>
      <p>เรามาต่อกันที่แตงโมบ้าง เพราะหลายคนคงไม่เชื่อว่ามันจะช่วยเพิ่มอารมณ์ทางเพศได้ใช่มั้ยล่ะ แต่จากการศึกษาวิจัยล่าสุดได้พบว่าแตงโมมีสาร Citrulin Amino Acid ที่ช่วยเพิ่มการไหลเวียนโลหิตในร่างกายได้ และช่วยการคลายตัวของเส้นเลือดได้ จึงส่งผลช่วยในเรื่องการแข็งตัวของน้องชายได้ดีทีเดียว ทำให้ในปัจจุบันมันได้รับฉายาว่าเป็น “ไวอากร้าจากธรรมชาติ” เลยล่ะ</p>
      <p>
        <b>4. หอยนางรม</b>
      </p>
      <p>มาดูที่หอยนางรมกันบ้าง ซึ่งตอนนี้นักโภชนาการทราบแล้วว่าหอยนางรมเป็นแหล่งอาหารที่อุดมไปด้วยธาตุสังกะสี ซึ่งมีสรรพคุณช่วยเพิ่มจำนวนสเปิร์มและฮอร์โมนเทสโทสเตอโรนในร่างกาย และมีสารโดพามินซึ่งเป็นฮอร์โมนตัวหนึ่งในร่างกายที่ทำให้รู้สึกมีความสุขในชีวิต นอกจากนี้ยังมีโอเมก้า 3 ซึ่งเป็นกรดไขมันดีที่มีความสำคัญต่อระบบประสาทและการรับสัมผัสช่วยเพิ่มการตอบสนองทางเพศที่ดียิ่งขึ้น</p>
      <p>
        <b>5. ช็อกโกแลต</b>
      </p>
      <p>สำหรับดาร์กช็อกโกแลต เป็นของทานเล่นสุดโปรดที่หลายๆ คนชอบทานกันเป็นประจำอยู่แล้ว เราคงได้ทราบกันแล้วว่าดาร์กช็อกโกแลตช่วยจัดการกับไขมันเลวทำให้สามารถป้องกันโรคหัวใจและหลอดเลือดได้ แต่ความดีของมันยังไม่จบเพียงเท่านี้ เพราะดาร์กช็อกโกแลตยังมีเมทิลแซนไทน์ซึ่งจะส่งผลดีต่อหัวใจและระบบประสาท เมื่อทานเป็นประจำจะช่วยกระตุ้นความตื่นตัวทางเพศ และเพิ่มความพึงพอใจทุกครั้งที่ได้ประกอบกิจกรรมบนเตียงร่วมกับคนรัก</p>
      <p>
        <b>6. เมล็ดฟักทอง</b>
      </p>
      <p>เมล็ดฟักทองเป็นธัญพืชทานเล่นที่สามารถหาทานได้ง่าย เพราะปัจจุบันมีบรรจุเป็นซองขายในร้าน 7-11 แถมราคาไม่แพงด้วย และที่สำคัญคือมันอุดมไปด้วยวิตามินและเกลือแร่มากมาย โดยเฉพาะแร่สังกะสีที่มีอยู่มากในเมล็ดฟักทองนั้นเรียกว่ามีมากสูสีกับในหอยนางรมเลยล่ะ ทำให้หากทานเมล็ดฟักทองเป็นประจำ มันจะช่วยในเรื่องความแข็งแรงของอสุจิ และช่วยป้องกันการขาดฮอร์โมนเพศชาย หรือเทสโตสเตอโรน</p>
      <p>
        <b>7. อะโวคาโด</b>
      </p>
      <p>เรามาปิดท้ายกันที่อะโวคาโด มันเป็นผลไม้ที่อุดมไปด้วยไขมันดีหรือไขมันไม่อิ่มตัวซึ่งดีต่อระบบหัวใจและหลอดเลือดมาก นอกจากนี้ยังอุดมไปด้วยกรดโฟลิค ซึ่งช่วยกระตุ้นความต้องการทางเพศได้มากทีเดียว และยังช่วยกระตุ้นการเผาผลาญพลังงานให้กับร่างกายอีกด้วย ดังนั้นเมื่อทานอะโวคาโดเป็นประจำจะทำให้เพื่อนๆ รู้สึกมีกำลังวังชาและมีความต้องการทางเพศสูง</p>
      <p>และนี่ก็คือของกิน 7 อย่างที่ช่วยเพิ่มสรรถภาพทางเพศ ซึ่งสามารถทำทานได้ง่ายและราคาไม่แพงอีกด้วยนะ เมื่อเพื่อนๆ ได้ทราบกันแล้วก็อย่าลืมหามาทานกันเป็นประจำล่ะ เพื่อที่น้องชายของคุณจะได้ฟิตปั๋งไม่มีล้ม ห้าวหาญสู้ได้ทุกศึกแบบไม่อายใคร</p>
    </article>
  </body>
</html>