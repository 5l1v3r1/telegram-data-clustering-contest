<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_svyatkuvatimemo-rizdvo-25-grudnya-yakscho-ce-pidtrimayut-lyudi-epifanij/939636?utm_source=gravitec&amp;utm_medium=push&amp;utm_campaign="/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T14:40:00+00:00"/>
    <meta property="og:title" content="Святкуватимемо Різдво 25 грудня, якщо це підтримають люди - Епіфаній"/>
    <meta property="og:description" content="Предстоятель Православної церкви України, митрополит Епіфаній сказав, що якщо суспільство захоче, Різдво можна буде святкувати за григоріанським календарем 25 грудня. Важко уявити скільки часу знадобиться, щоб змінити святкування цього великого свята зі звиклого нам 7 січня, пише ..."/>
  </head>
  <body>
    <article>
      <h1>Святкуватимемо Різдво 25 грудня, якщо це підтримають люди - Епіфаній</h1>
      <address><time datetime="2019-11-24T14:40:00+00:00">24 Nov 2019, 14:40</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939636_w_300.jpg?v=0"/>
        <figcaption>Важко уявити скільки часу знадобиться, щоб змінити святкування цього великого свята зі звиклого нам 7 січня Фото: triphints.ru</figcaption>
      </figure>
      <p>Предстоятель Православної церкви України, митрополит <b>Епіфаній</b> сказав, що якщо суспільство захоче, Різдво можна буде святкувати за григоріанським календарем 25 грудня.</p>
      <p>Важко уявити скільки часу знадобиться, щоб змінити святкування цього великого свята зі звиклого нам 7 січня, пише Релігійно-інформаційна служба.</p>
      <p>"Більшість помісних православних церков святкують Різдво за новим, григоріанським календарем. І ми це можемо робити в майбутньому, якщо це буде сприймати український народ. Якщо християни в Україні почнуть святкувати Різдво 25 грудня, незабаром можна буде і говорити про зміни в Церкві", - зазначив він.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/krym/_okupanti-hochut-znesti-hram-pcu-epifanij-zaklikav-borotisya/938825"/>
      </related>
      <p>"Якщо Церква побачить, що більшість православних християн в Україні готові сприйняти це, хочуть святкувати саме за новим стилем, тоді не виникне жодних проблем", - додав Епіфаній.</p>
      <blockquote>В Україні з 2017 року 25 грудня є офіційним вихідним днем. Верховна Рада України 16 листопада 2017 року ухвалила закон про оголошення вихідним 25 грудня. В Україні вихідним є і 7 січня, коли відзначають Різдво Христове за юліанським календарем. Раніше Різдво за григоріанським і новоюліанським календарями, яке відзначають не лише римо-католики, але й протестанти і представники низки помісних православних церков 25 грудня, було в Україні робочим днем.</blockquote>
    </article>
  </body>
</html>