<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://varta1.com.ua/na-frankivshhyni-zasudyly-cholovika-yakyj-porubav-bankomat/"/>
    <meta property="og:site_name" content="VARTA1"/>
    <meta property="article:published_time" content="2019-11-24T14:30:25+00:00"/>
    <meta property="og:title" content="На Франківщині засудили чоловіка, який порубав банкомат"/>
    <meta property="og:description" content="На Франківщині засудили чоловіка, який порубав банкомат"/>
  </head>
  <body>
    <article>
      <h1>На Франківщині засудили чоловіка, який порубав банкомат</h1>
      <address>
        <time datetime="2019-11-24T14:30:25+00:00">24 Nov 2019, 14:30</time>
      </address>
      <p>Post Views: 301</p>
      <p><b>Калуський міськрайонний суд визнав винним у хуліганстві мешканця Прикарпаття, який розтрощив монітори у приміщенні державної лотереї та рубав банкомат. Про це повідомляє <a href="https://kurs.if.ua/politic/na-prykarpatti-zasudyly-cholovika-yakyj-pislya-vidmovy-u-kredyti-porubav-bankomat/">Курс</a>. </b><br/> <br/>20 червня 2018 в обід обвинувачений приїхав до Бурштина, аби зробити ставки на спорт. Зайшовши в приміщення державної лотереї «Фаворит Спорт», чоловік залишив біля входу дерев’яну палицю, пішов до вікна адміністратора і попросив зареєструвати його ставку.</p>
      <p>Коли жінка повідомила, що не може зареєструвати ставку через технічну перерву в електронній базі, обвинувачений повернувся до виходу, взяв палицю і розтрощив 7 моніторів та 13 телевізорів, які були у приміщенні.</p>
      <p>Шкоду, завдану чоловіком, власники оцінили у 54 504 гривень. На виході з приміщення чоловіка затримала служба охорони та передала правоохоронцям.</p>
      <p>Наступного дня чоловік приїхав до Рогатина, аби отримати кредит. Спочатку зайшов у Приватбанк, потім КредоБанк, але в обох отримав відмови.</p>
      <p>Після цього чоловік пішов до машини, взяв сокиру і вдарив нею банкомат КредоБанку, вивівши його з ладу. Сума збитків 11 944 грн.</p>
      <p>У суді обвинувачений визнав свою провину. Підтвердив, що потрощив монітори і телевізори, а також те, що рубав банкомат.</p>
      <p>Суд визнав чоловіка винним у хуліганстві та призначив два роки обмеження волі, звільнивши від основного покарання і встановивши іспитовий строк 1 рік.</p>
      <p>Також він має відшкодувати ТзОВ «ТЕРАГОЛД» 54 504 грн за розбиті монітори і 854 грн за проведення експертиз.</p>
      <p>загрузка...</p>
      <figure>
        <a href="https://reindaks.com/link?i=p1jgx8tf9db46an0ef">
          <img src="https://reindaks.com/img?i=p1jgx8tf9db46an0ef"/>
        </a>
      </figure>
      <p> </p>
      <p> </p>
    </article>
  </body>
</html>