<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.032.ua/news/2582932/ak-vigladae-vulica-zamarstinivska-naprikinci-listopada-video"/>
    <meta property="og:site_name" content="032.ua - Сайт міста Львова"/>
    <meta property="article:published_time" content="2019-11-24T14:22:00+00:00"/>
    <meta property="og:title" content="Як виглядає вулиця Замарстинівська наприкінці листопада, - ВІДЕО"/>
    <meta property="og:description" content="Чи встигнуть відремонтувати вулицю Замарстинівську у Львові до кінця року? Перевіряв активіст"/>
  </head>
  <body>
    <article>
      <h1>Як виглядає вулиця Замарстинівська наприкінці листопада, - ВІДЕО</h1>
      <address><time datetime="2019-11-24T14:22:00+00:00">24 Nov 2019, 14:22</time> by <a rel="author">Євгенія Пласконь</a></address>
      <p>
        <i>Нещодавно активіст ГО "Зручне місто" перевірив хід виконання ремонтних робіт на вулиці Замарстинівській у Львові, яку міська влада обіцяла відкрити до кінця поточного року.</i>
      </p>
      <p>Як йдеться у відео, опублікованому представниками громадської організації на YouTube, роботи ще дуже багато. Хоча підрядники вже облаштовують основу для трамвайних колій, зокрема, біля супермаркету "АТБ" поклали основу для колій на розворотному кільці і на проїзній частині на вул. Торф'яній.</p>
      <p>Окрім цього, змонтовано колії та вкладено бруківку на відрізку від вул. Липиниського до вул. Торф'яної, там же почали замощувати тротуари з одного боку. Таокж змонтовано колії та почали замощувати бруківкою ділянку від вул. Ремісничої до вул. Хімічної, там же облаштували тротуари. На перехресті з вулицею Хімічною роботи призупинили через аварійний стан прилеглих будинків, а зі сторони вул. Заводської виконали щебеневу основу та почали встановлювати плити ПКП під трамвайну колію.</p>
      <p>За словами активіста, ще потрібно буде замінити всі опори освітлення на цій ділянці та встановити опори для контактної мережі, після вкладання рейок, дорогу мають замостити бруківкою та облаштувати тротуари. Більш детальна інформація - на <a href="https://www.youtube.com/watch?v=Sk3tBT9sw4Q&amp;feature=youtu.be&amp;fbclid=IwAR3cb-7Y2U-7dyeniTBqYWl0mcqZ2lQaqbi_xIau9Yg3gzqS8M0qdQ3PYkA">відео</a>:</p>
      <figure>
        <iframe src="https://www.youtube.com/embed/Sk3tBT9sw4Q" width="560" height="315" data-service="Youtube" scrolling="no"/>
      </figure>
      <p>Додамо, ремонт Замарстинівської у Львові <a href="https://www.032.ua/news/2574849/koli-vidkriut-vul-zamarstinivsku-i-v-comu-zatrimka">триває</a> уже понад півтора року. У мерії пообіцяли відкрити її до кінця року, але виникла проблема на ділянці біля вул. Хімічної, де через аварійність будинків, мешканців довелось відселити.</p>
      <p>Нагадаємо, раніше сайт 032.ua розповідав, куди у Львові <a href="https://www.032.ua/news/2565302/kudi-poskarzitis-u-lvovi-na-nedobrosovisnih-pereviznikiv-kontakti">поскаржитись</a> на недобросовісних перевізників.</p>
    </article>
  </body>
</html>