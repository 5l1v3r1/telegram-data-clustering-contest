<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zoomit.ir/2019/11/24/342689/win32-apps-in-windows-10x/"/>
    <meta property="og:site_name" content="زومیت"/>
    <meta property="article:published_time" content="2019-11-24T14:45:00+00:00"/>
    <meta property="og:title" content="آگهی کاریابی تأیید کرد اپلیکیشن‌‌های Win32 در ویندوز 10X اجرایی خواهند شد"/>
    <meta property="og:description" content="با نزدیک‌شدن به زمان انتشار ویندوز ۱۰ ایکس شایعاتی مبنی‌بر بهره‌گیری از کانتینرهای Win32 در این سیستم‌عامل شنیده می‌شد. حالا متن آگهی کاریابی در لینکدین نشان می‌دهد این شایعات حقیقت داشته است."/>
  </head>
  <body>
    <article>
      <h1>آگهی کاریابی تأیید کرد اپلیکیشن‌‌های Win32 در ویندوز 10X اجرایی خواهند شد</h1>
      <address><time datetime="2019-11-24T14:45:00+00:00">24 Nov 2019, 14:45</time> by <a rel="author" href="http://www.zoomit.ir/user/babakeshaghi1358/" target="_blank">بابک اسحاقی</a></address>
      <p>با نزدیک‌شدن به زمان انتشار ویندوز ۱۰ ایکس شایعاتی مبنی‌بر بهره‌گیری از کانتینرهای Win32 در این سیستم‌عامل شنیده می‌شد. حالا متن آگهی کاریابی در لینکدین نشان می‌دهد این شایعات حقیقت داشته است.</p>
      <hr/>
      <p><a href="https://www.zoomit.ir/search/%D9%88%DB%8C%D9%86%D8%AF%D9%88%D8%B2/">ویندوز </a>۱۰ ایکس قصد دارد شیوه‌ای جدید از اجرای ویندوز را دراختیار کاربرانش قرار دهد. در این شیوه، <a href="https://www.zoomit.ir/search/%D8%A7%D9%85%D9%86%DB%8C%D8%AA/">امنیت </a><a href="https://www.zoomit.ir/search/%D8%B3%DB%8C%D8%B3%D8%AA%D9%85%20%D8%B9%D8%A7%D9%85%D9%84/">سیستم‌عامل </a>به‌صورت پیش‌فرض رعایت می‌شود و به‌روز‌رسانی‌ها به‌طور شفاف و تقریبا بدون نیاز به تأیید و اطلاع کاربران انجام خواهد شد.</p>
      <p>هم‌زمان این سیستم‌عامل جدید باید توانایی فراهم‌کردن سطح وسیعی از انطباق‌پذیری و سازگاری با نرم‌افزار ویندوز موجود روی سیستم را داشته باشد. سؤالی که وجود داشت، این بود که <a href="https://www.zoomit.ir/search/%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA/">مایکروسافت </a>برای رسیدن به این هدف چه راه‌حلی ارائه خواهد کرد؟ برخی بر این باور بودند که این شرکت از فناوری ماشین مجازی کانتینر بهره خواهد برد و حالا آگهی کاریابی در <a href="https://www.zoomit.ir/search/%D9%84%DB%8C%D9%86%DA%A9%D8%AF%DB%8C%D9%86/">لینکدین</a>، این شایعات را تأیید می‌کند.</p>
      <figure>
        <img src="https://cdn01.zoomit.ir/2019/11/822ece0b-c317-4db0-906a-b2c063f389f0.jpg"/>
      </figure>
      <p>در این آگهی آمده است:</p>
      <blockquote>تیم طراحی سیستم‌عامل هسته‌ی <a href="https://www.zoomit.ir/search/%DA%A9%D8%B1%D9%86%D9%84/">کرنل </a>در <a href="https://www.zoomit.ir/search/%D8%A2%DA%98%D9%88%D8%B1/">آژور</a> به‌دنبال گروهی باتجربه برای رهبری کانتینر است. این گروه با هدف طراحی و توسعه و فراهم‌سازی سناریوهای جدید به‌منظور پیشبرد کانتینر و جداسازی و سازگاری و ایمنی بیشتر، با کارشناسان ویندوز همکاری می‌کند. این فناوری‌ها پایه و مبنای نرم‌افزارهای بسیاری خواهند بود؛ نرم‌افزارهایی مانند اپلیکیشن‌های <a href="https://www.zoomit.ir/search/win32/">Win32 </a>به‌منظور فروش در فروشگاه‌های نرم‌افزار، کانتینر‌های ویندوزسرور، اپلیکیشن محافظ <a href="https://www.zoomit.ir/search/%D9%88%DB%8C%D9%86%D8%AF%D9%88%D8%B2%20%D8%AF%DB%8C%D9%81%D9%86%D8%AF%D8%B1/">ویندوزدیفندر</a>، Sandbox ویندوز و اپلیکیشن‌های پشتیبان Win32 برای ویندوز ۱۰ ایکس کاربردی در دستگاه‌هایی با نمایشگر دوگانه مانند <a href="https://www.zoomit.ir/search/%D8%B3%D8%B1%D9%81%DB%8C%D8%B3%20%D9%86%D8%A6%D9%88/">سرفیس نئو</a>.</blockquote>
      <p>نکته‌ی درخورتوجه این است که مایکروسافت تصمیم گرفته از این تکنولوژی هم برای سرور و هم برای نسخه‌ی دسکتاپ استفاده کند که احتمالا تضمینی خواهد بود بر ایمنی بیشتر این دستگاه‌ها؛ ولی این سیاست لزوما به‌معنی کارایی بهتر پردازنده‌های نسخه‌ی دسکتاپ نخواهد بود.</p>
      <figure>
        <img src="https://cdn01.zoomit.ir/2019/10/206b9ff2-bce0-4e1e-a5ca-0a48017629e5.jpg"/>
      </figure>
      <p>انتظار می‌رود ویندوز ۱۰ ایکس در اواسط سال ۲۰۲۰ و هم‌زمان با دستگاه‌های مجهز به سیستم‌عامل ویندوز ۱۰ و نمایشگر‌های دوگانه روانه‌ی بازار شود. پس باید تا آن زمان صبر کنیم و ببینیم کانتینرهای ویندوز ۱۰ ایکس آن‌طور که انتظار می‌رود موفق عمل خواهند کرد یا خیر.</p>
      <h3>بیشتر بخوانید:</h3>
      <p>
        <a href="http://www.zoomit.ir/2019/11/19/342391/beginner-geek-how-to-create-and-use-virtual-machines/">نحوه ایجاد و استفاده از ماشین‌های مجازی </a>
        <a href="http://www.zoomit.ir/2019/11/23/342649/microsoft-huawei-us-export-license-windows-office/">مایکروسافت مجوز فروش نرم‌افزار به هواوی را از دولت آمریکا دریافت کرد </a>
        <a href="http://www.zoomit.ir/2019/11/21/342612/apple-media-apps-windows-job-listing-details/">اپل برای ساخت نسل بعدی نرم‌افزار چندرسانه‌ای خود برای ویندوز آماده می‌شود </a>
        <a href="http://www.zoomit.ir/2019/11/19/341489/microsoft-windows-10-iot-core/">خیز مایکروسافت برای تسخیر اینترنت اشیاء </a>
        <a href="http://www.zoomit.ir/2019/11/19/342537/microsoft-x86-64-support-windows-on-arm/">مایکروسافت پشتیبانی از اپلیکیشن‌های 64 بیتی را به ARM می‌آورد</a>
      </p>
      <hr/>
      <p>منبع <a href="https://mspoweruser.com/win32-apps-will-run-in-containers-on-windows-10x/">MSPOWERUSER</a></p>
    </article>
  </body>
</html>