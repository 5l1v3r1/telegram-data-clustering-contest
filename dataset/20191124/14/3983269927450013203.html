<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/324/activistes-de-femen-irrompen-en-una-marxa-en-homenatge-a-franco-stop-20n/noticia/2965739/"/>
    <meta property="og:site_name" content="CCMA"/>
    <meta property="article:published_time" content="2019-11-24T14:12:00+00:00"/>
    <meta property="og:title" content="Activistes de Femen irrompen en una marxa en homenatge a Franco: &quot;Stop 20N&quot;"/>
    <meta property="og:description" content="Nombrosos agents de la Policia Nacional i de la Policia Municipal de Madrid les han retingut i identificat"/>
  </head>
  <body>
    <article>
      <h1>Activistes de Femen irrompen en una marxa en homenatge a Franco: "Stop 20N"</h1>
      <h2>Nombrosos agents de la Policia Nacional i de la Policia Municipal de Madrid les han retingut i identificat</h2>
      <address><time datetime="2019-11-24T14:12:00+00:00">24 Nov 2019, 14:12</time> by <a rel="author">Redacció</a></address>
      <figure>
        <img src="https://statics.ccma.cat/multimedia/jpg/4/9/1574604383194.jpg"/>
        <figcaption>Les activistes portaven escrit al pit "Al feixisme, ni honor ni glòria" (Reuters)</figcaption>
      </figure>
      <p>Sis activistes de Femen han irromput aquest diumenge en un acte convocat per l'Associació contra la Llei de Memòria Històrica<b> a la plaça d'Oriente</b> de Madrid. Portaven escrit al pit <b>"Al feixisme, ni honor ni glòria"</b> i a l'esquena, <b>"Stop 20N"</b>.</p>
      <p> </p>
      <figure>
        <img src="https://www.ccma.cat/multimedia/jpg/1/1/1574604308711.jpg"/>
      </figure>
      <p> </p>
      <p>La manifestació, que<b> commemorava la dictadura franquista i la mort de Franco i protestava per l'exhumació del Valle de los Caídos</b>, ha sortit de la plaça Callao i ha acabat a la d'Oriente, on s'han fet discursos contra les autonomies i a favor de la unitat d'Espanya.</p>
      <p> </p>
      <figure>
        <iframe data-src="https://twitter.com/FemenSpain/status/1198573903930646535?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p> </p>
      <p>Les activistes de Femen han irromput a la plaça durant l'acte i, a més de deixar al descobert les pintades que portaven al tors, han cridat eslògans contra el feixisme.</p>
      <p> </p>
      <figure>
        <img src="https://www.ccma.cat/multimedia/jpg/0/9/1574604306590.jpg"/>
      </figure>
      <p> </p>
      <p>Nombrosos agents de la Policia Nacional i de la Policia Municipal de Madrid les han envoltat, les han apartat, les han retingut i les han identificat.</p>
      <p> </p>
      <figure>
        <img src="https://www.ccma.cat/multimedia/jpg/9/9/1574604967199.jpg"/>
      </figure>
    </article>
  </body>
</html>