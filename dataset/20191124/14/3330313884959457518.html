<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905019/advocaat-hekelt-arbitrage-wil-jongen-geen-kaart-aansmeren-maar-dit-was-rood-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T14:50:00+00:00"/>
    <meta property="og:title" content="Groningen-formatie levert Advocaat problemen op: 'Heb ik geloof ik twaalf spelers'"/>
    <meta property="og:description" content="Feyenoord-trainer Dick Advocaat kan na de wedstrijd tegen FC Groningen leven met het gelijkspel. Het werd 1-1 in De Euroborg, waar Advocaat de tegenstander in een 'heel vervelend systeem' aan zag treden. &quot;Groningen speelde heel agressief, met een heel vervelend systeem&quot;, vertelt Advocaat na de wedstrijd voor de camera van FOX Sports. &quot;4-2-2-2-2, dan heb ik geloof ik twaalf spelers&quot;, lacht de trainer zijn rekenfoutje weg. &quot;Maar het is heel lastig om daar tegen te spelen. Het was vooral heel veel vechten, heel veel strijd en beleving. Niet altijd even goed voetbal, dan kan ik wel leven met 1-1.&quot; Feyenoord speelt spannende wedstrijd gelijk in Euroborg, Padt redt FC Groningen Berghuis blijft eerlijk na gelijkspel: 'Ik vond Groningen de betere ploeg '"/>
  </head>
  <body>
    <article>
      <h1>Groningen-formatie levert Advocaat problemen op: 'Heb ik geloof ik twaalf spelers'</h1>
      <address>
        <time datetime="2019-11-24T14:50:00+00:00">24 Nov 2019, 14:50</time>
      </address>
      <p>
        <b>Feyenoord-trainer Dick Advocaat kan na de wedstrijd tegen FC Groningen leven met het gelijkspel. Het werd 1-1 in De Euroborg, waar Advocaat de tegenstander in een 'heel vervelend systeem' aan zag treden.</b>
      </p>
      <p>"Groningen speelde heel agressief, met een heel vervelend systeem", vertelt Advocaat na de wedstrijd voor de camera van <i>FOX Sports</i>. "4-2-2-2-2, dan heb ik geloof ik twaalf spelers", lacht de trainer zijn rekenfoutje weg. "Maar het is heel lastig om daar tegen te spelen. Het was vooral heel veel vechten, heel veel strijd en beleving. Niet altijd even goed voetbal, dan kan ik wel leven met 1-1."</p>
      <p>Advocaat paste zijn opstelling op het systeem van Groningen aan, zo ging Leroy Fer als derde centrale verdediger voetballen. "Ze hadden op bepaalde momenten wel een overwicht. Je moet natuurlijk toch proberen meer aan het voetballen te komen, dat gebeurt nog te weinig", aldus Advocaat.</p>
      <p>Over de arbitrage was hij minder te spreken. Een overtreding van Mike te Wierik had volgens Advocaat bestraft moeten worden met rood. "Ik sta hier niet om die jongen een rode kaart aan te smeren, maar dit was gewoon een rode kaart. Hij legt gewoon zijn arm om zijn nek om hem neer te halen, hij wordt tegengehouden. Of hij nu wel of niet die bal kan halen, dit is gewoon een rode kaart"</p>
      <figure>
        <iframe data-src="https://twitter.com/FOXSportsnl/status/1198594912209506305?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <related>
        <h4>Lees meer</h4>
        <a href="https://www.voetbalprimeur.nl/nieuws/905007/eerste-puntenverlies-feyenoord-onder-advocaat-gelijkspel-in-groningen.html?itm_source=www.voetbalprimeur.nl&amp;itm_medium=highlighted-content"/>
        <a href="https://www.voetbalprimeur.nl/nieuws/905016/berghuis-blijft-eerlijk-na-gelijkspel-ik-vond-groningen-de-betere-ploeg-.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>