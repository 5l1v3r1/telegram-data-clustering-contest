<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/bih/Vukovic-Program-reformi-dostaviti-Skupstini-na-razmatranje/570240?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T14:06:30+00:00"/>
    <meta property="og:title" content="Vuković: Program reformi dostaviti Skupštini na razmatranje"/>
    <meta property="og:description" content="BANJALUKA - Zamjenik predsjednika PDP-a Nenad Vuković zatražio je danas da se Program reformi BiH dostavi Narodnoj skupštini Republike Srpske na razmatranje."/>
  </head>
  <body>
    <article>
      <h1>Vuković: Program reformi dostaviti Skupštini na razmatranje</h1>
      <address><time datetime="2019-11-24T14:06:30+00:00">24 Nov 2019, 14:06</time> by <a rel="author">Srna</a></address>
      <p>BANJALUKA - Zamjenik predsjednika PDP-a Nenad Vuković zatražio je danas da se Program reformi BiH dostavi Narodnoj skupštini Republike Srpske na razmatranje.</p>
      <p>On smatra da su sumnje PDP-a u ovaj dokument opravdane, te da je, kako kaže, želja SNSD-a za vlast na nivou BiH bila opsesivna.</p>
      <p>Vuković je upitao "gdje je sada srpsko jedinstvo na važnim srpskim pitanjima na nivou BiH" na koje su, kako smatra, neiskreno pozivani, saopšteno je iz PDP-a.</p>
      <p>"Mnogo puta smo čuli do sada da se stavovi Republike Srpske moraju kreirati u Narodnoj skupštini Republike Srpske, te da se oni koji su na BiH nivou moraju stalno vraćati u Narodno skupštinu po mišljenje, ali izgleda da to, nažalost, ne važi za SNSD", mišljenja je Vuković.</p>
    </article>
  </body>
</html>