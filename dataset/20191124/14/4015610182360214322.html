<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815932"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T14:06:00+00:00"/>
    <meta property="og:title" content="Салпаров и Сургут скочиха здраво на шампиона, но взеха само гейм (видео)"/>
    <meta property="og:description" content="Либерото на националния отбор на България Теодор Салпаров и неговият клуб Газпром-Югра (Сургут) изиграха много силен двубой срещу шампиона на Русия ..."/>
  </head>
  <body>
    <article>
      <h1>Салпаров и Сургут скочиха здраво на шампиона, но взеха само гейм (видео)</h1>
      <address><time datetime="2019-11-24T14:06:00+00:00">24 Nov 2019, 14:06</time> by <a rel="author">SPORTAL.BG</a></address>
      <p>Либерото на националния отбор на България Теодор Салпаров и неговият клуб Газпром-Югра (Сургут) изиграха много силен двубой срещу шампиона на Русия Кузбас (Кемерово) в мач от 7-ия кръг на Суперлигата на Русия.</p>
      <figure>
        <iframe data-src="https://twitter.com/Kuzbassvolley/status/1198288903733760000?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Югра допусна загуба от Кузбас <a href="http://www.volleyservice.ru/index.php?option=com_volleyplayers&amp;task=statistic&amp;act=stat_game&amp;game_id=4379&amp;Itemid=77"><b>1:3 (19:25, 29:31, 32:30, 23:25)</b></a>, но Теодор Салпаров и съотборниците му се бореха мъжки за всяка топка.<br/><br/>Теодор Салпаров игра цял мач за домакините и записа 12% перфектно и 41% позитивно посрещане. Кирил Костиленко стана най-резултатен за домакините с 19 точки (2 блока, 53% ефективност в атака, 22% перфектно и 39% позитивно посрещане).</p>
      <figure>
        <iframe data-src="https://twitter.com/Kuzbassvolley/status/1198250085009838086?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Полският диагонал Мачей Музай добави 16 точки (1 блок, 41% ефективност в атака), а Леонид Щадилов се отличи с 13 точки (1 ас, 2 блока, 43% ефективност в атака, 25% перфектно и 47% позитивно посрещане).<br/><br/>За Казбес над всички бе диагоналът Виктор Полетаев, който заби 25 точки (1 ас, 3 блока, 50% ефективност в атака). Ярослав Подлесних се отличи с 22 точки (1 ас, 1 блок, 63% ефективност в атака, 34% перфектно и 56% позитивно посрещане).</p>
      <figure>
        <iframe data-src="https://twitter.com/Kuzbassvolley/status/1198258276569403392?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Дмитрий Пашицкий записа 16 точки (1 ас, 1 блок, 70% ефективност в атака), а Михаил Щербаков 12 точки (6 блока, 55% ефективност в атака).<br/><br/>Кузбас записа 5-а победа от началото на сезона и с актив от 14 точки заема трето място във временното класиране. Газпром-Югра допусна 4-а загуба и с актив от 5 точки е на 11-а позиция.<br/><br/>В следващия 8-и кръг на 26 ноември Теодор Салпаров и съотборниците му от Газпром-Югра приемат АСК (Нижний Новгород), а шампионът Казбас гостува на Динамо-ЛО.<br/><a href="http://www.volleyservice.ru/index.php?option=com_volleyplayers&amp;task=statistic&amp;act=stat_game&amp;game_id=4379&amp;Itemid=77"><br/><b>ГАЗПРОМ-ЮГРА (СУРГУТ) - КУЗБАС (КЕМЕРОВО) 1:3 (19:25, 29:31, 32:30, 23:25)</b></a><br/><b>ГАЗПРОМ-ЮГРА: </b>Артьом Хабибулин 6, Мачей Музай 16, Кирил Костиленко 19, Леонид Щадилов 13, Алексей Плужников 2, Артьом Довган 8 - <b>ТЕОДОР САЛПАРОВ-либеро</b> (Никита Козлов, Денис Черейски 8)<br/><b>Старши треньор: ЮРИЙ МЕЛНИЧУК</b><br/><b>КУЗБАС:</b> Игор Кобзар 4, Виктор Полетаев 25, Ярослав Подлесних 22, Антон Карпухов 11, Дмитрий Пашицкий 16, Михаил Щербаков 12 - Лаури Кераминен-либеро (Роман Пакшин, Богдан Гливенко 1)<br/><b>Старши треньор: ГЕОРГЕ КРЕЦУ.</b></p>
      <figure>
        <iframe data-src="https://twitter.com/gazprom_ugra/status/1198324018501300225?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe src="https://www.youtube.com/embed/9z_Wk4VbSsU" width="558" height="314" data-service="Youtube" scrolling="no"/>
      </figure>
      <figure>
        <iframe src="https://vk.com/video_ext.php?oid=-187119638&amp;id=456239017&amp;hash=fe3f892368619129" width="558" height="314" data-service="VK" scrolling="no"/>
      </figure>
    </article>
  </body>
</html>