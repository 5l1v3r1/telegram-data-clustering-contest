<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ajansspor.com/haber/bayram-toysal-uc-puan-aldik-mutluyuz-343369"/>
    <meta property="og:site_name" content="AJANSSPOR"/>
    <meta property="article:published_time" content="2019-11-24T14:49:00+00:00"/>
    <meta property="og:title" content="Bayram Toysal: &quot;Üç puan aldık, mutluyuz&quot;"/>
    <meta property="og:description" content="TFF 1. Lig'in 12. haftasında İstanbulspor'u 1-0 yenen Hatayspor'un teknik direktörü Bayram Toysal, maçta üç puan aldıkları için mutlu olduklarını söyledi. Toysal, maçın ardından düzenlenen basın toplantısında, genç ve dinamik..."/>
  </head>
  <body>
    <article>
      <h1>Bayram Toysal: "Üç puan aldık, mutluyuz"</h1>
      <address>
        <time datetime="2019-11-24T14:49:00+00:00">24 Nov 2019, 14:49</time>
      </address>
      <p>TFF 1. Lig'in 12. haftasında İstanbulspor'u 1-0 yenen Hatayspor'un teknik direktörü Bayram Toysal, maçta üç puan aldıkları için mutlu olduklarını söyledi.</p>
      <p>Toysal, maçın ardından düzenlenen basın toplantısında, genç ve dinamik bir takıma karşı mücadele ettiklerini kaydetti.</p>
      <p>Ligde topa sahip olma ve pas yüzdesi en yüksek olan takıma karşı mücadele ettiklerinin altını çizen Toysal, şöyle konuştu:</p>
      <p>"Belki taraftar maçın sonucunun haricinde oyunsal anlamda keyif almamış olabilir. Bunu saygıyla karşılıyorum ama ortada bir gerçek var. Hatayspor şu an puan farkıyla lider, bunun keyfini çıkaracağız. Eksikliklerimiz varsa biz halledeceğiz. Oyuncularımız da bunun bilincinde, hepsi profesyonel, karakterli oyuncular. Bundan sonraki süreç bu tarz maçlarda tepkiler olacaktır, gayet normal. Üç puan aldık, mutluyuz. Puan farkı olarak da ayrıca lider olduğumuz için ekstra mutluluğumuz devam edecek. Seviyemizi korumak için çalışmalara devam edeceğiz."</p>
    </article>
  </body>
</html>