<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dana.ir/news/1549736.html/%D8%AA%D8%B8%D8%A7%D9%87%D8%B1%D8%A7%D8%AA-%D9%84%D8%A8%D9%86%D8%A7%D9%86%DB%8C-%D9%87%D8%A7-%D8%AF%D8%B1-%D8%A8%D8%B1%D8%A7%D8%A8%D8%B1-%D8%B3%D9%81%D8%A7%D8%B1%D8%AA-%D8%A2%D9%85%D8%B1%DB%8C%DA%A9%D8%A7"/>
    <meta property="og:site_name" content="شبکه اطلاع رسانی راه دانا"/>
    <meta property="article:published_time" content="2019-11-24T14:48:00+00:00"/>
    <meta property="og:title" content="تظاهرات لبنانی‌ها در برابر سفارت آمریکا"/>
    <meta property="og:description" content="در پی تظاهرات لبنانی‌ها در برابر سفارت آمریکا در «عوکر» واقع در شمال لبنان، تدابیر شدید امنیتی در این منطقه اتخاذ شد."/>
  </head>
  <body>
    <article>
      <h1>تظاهرات لبنانی‌ها در برابر سفارت آمریکا</h1>
      <address>
        <time datetime="2019-11-24T14:48:00+00:00">24 Nov 2019, 14:48</time>
      </address>
      <p>در پی تظاهرات لبنانی‌ها در برابر سفارت آمریکا در «عوکر» واقع در شمال لبنان، تدابیر شدید امنیتی در این منطقه اتخاذ شد.</p>
      <p>به گزارش <a href="http://www.dana.ir/">شبکه اطلاع رسانی راه دانا</a>؛ لبنانی‌ها امروز (یکشنبه) در اعتراض به مداخلات خارجی بویژه آمریکا در امور کشورشان در برابر سفارت آمریکا در «عوکر» (در شمال لبنان) تظاهرات کردند.</p>
      <p>بر اساس گزارش وبگاه «النشره»، نیروهای امنیتی لبنان تدابیر امنیتی شدیدی در اطراف سفارت آمریکا اتخاذ  و مسیرهای منتهی به سفارت را با سیم‌های خاردار مسدود کردند.   تظاهرات در لبنان از ۱۷ اکتبر (۲۵ مهر) در اعتراض به وضعیت اقتصادی این کشور و وضع تعرفه بر برخی بخش‌ها آغاز شد و هنوز به صورت پراکنده ادامه دارد.   «جفری فلتمن» سفیر اسبق آمریکا در لبنان هفته گذشته در سخنرانی خود در برابر کنگره اظهاراتی مداخله‌جویانه درباره لبنان مطرح و ادعا کرد، تظاهرات اخیر در این کشور منجر به مخدوش شدن چهره حزب‌الله شد.   در واکنش به این موضوع، نعیم قاسم معاون حزب‌الله با بیان اینکه آمریکا به دنبال «سهم» خود از لبنان است، گفت: «هنگامی که فلتمن می‌گوید "ما به دنبال دولتی در لبنان هستیم که به بهترین شکل ممکن با منافع آمریکا متناسب بوده" به این معناست که او تلاش می‌کند نظر مردم لبنان را مصادره کند».   انتهای پیام/</p>
    </article>
  </body>
</html>