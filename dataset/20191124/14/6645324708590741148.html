<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.actualno.com/europe/andrej-lugovoj-razkritijata-za-gru-i-otravjaneto-na-gebrev-sa-absurdni-news_1409228.html"/>
    <meta property="og:site_name" content="Actualno.com"/>
    <meta property="article:published_time" content="2019-11-24T14:00:00+00:00"/>
    <meta property="og:title" content="Андрей Луговой: Разкритията за ГРУ и отравянето на Гебрев са абсурдни"/>
    <meta property="og:description" content="Абсурдна, но координирана информационна акция за дискредитиране на руските спецслужби - така определи публикацията на разследващите сайтове „Белингкат“ и „Инсайдър“ заедно с германското издание „Шпигел руският депутат Андрей Луговой, член на парламентарната комисия по сигурност, пише БГНЕС."/>
  </head>
  <body>
    <article>
      <h1>Андрей Луговой: Разкритията за ГРУ и отравянето на Гебрев са абсурдни</h1>
      <address><time datetime="2019-11-24T14:00:00+00:00">24 Nov 2019, 14:00</time> by <a rel="author" href="https://www.actualno.com/editors/uid/169" target="_blank">Елин Димитров</a></address>
      <p>Абсурдна, но координирана информационна акция за дискредитиране на руските спецслужби - така определи публикацията на разследващите сайтове „Белингкат“ и „Инсайдър“ заедно с германското издание „Шпигел руският депутат Андрей Луговой, член на парламентарната комисия по сигурност, пише БГНЕС. <br/><br/><br/>В публикуваното през уикенда съвместно разследване се казва, че 8 служители на Главно управление на Генщаба на Русия са участвали в отравянето на българския бизнесмен Емилиян Гебрев през април 2015 г. Те били част от секретно звено на ГРУ, за което наскоро писа и „Ню Йорк таймс“. В публикацията се посочват имената на предполагаемите агенти и как са били разкрити. Един от тях е Денис Сергеев, известен като Сергей Федотов.</p>
      <related>
        <a href="https://www.actualno.com/politics/the-new-york-times-sreshtu-emilijan-gebrev-e-imalo-dva-opita-za-ubijstvo-s-ruski-pocherk-news_1383037.html"/>
      </related>
      <p>„Това е абсурдна, но координирана акция и пореден опит да се компрометира дейността на руските спецслужби на фона на впечатляващите им резултати в борбата с международния тероризъм, в частност в Сирия“, заяви пред агенция Интерфакс Луговой, съобщава БНР. „Не може да се смятат за случайни опитите за шпионски скандал в Сърбия преди визитата на сръбския президент в Русия. По-рано бе Черна гора, сега България“, каза още Луговой.</p>
    </article>
  </body>
</html>