<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://index.hu/mindekozben/poszt/2019/11/24/a_koncentracios_taborok_csikos_egyenruhajara_emlekezteto_ruhat_dobott_piacra_egy_luxusmarka/"/>
    <meta property="og:site_name" content="Index.hu"/>
    <meta property="article:published_time" content="2019-11-24T14:57:31+00:00"/>
    <meta property="og:title" content="A koncentrációs táborok csíkos egyenruhájára emlékeztető ruhát dobott piacra egy luxusmárka"/>
    <meta property="og:description" content="Mindeközben - A Loewe divatház bocsánatot kért pénteken, miután több kritikát kaptak a legújabb, koncentrációs táborok egyenruhájára e..."/>
  </head>
  <body>
    <article>
      <h1>A koncentrációs táborok csíkos egyenruhájára emlékeztető ruhát dobott piacra egy luxusmárka</h1>
      <address><time datetime="2019-11-24T14:57:31+00:00">24 Nov 2019, 14:57</time> by <a rel="author" href="https://index.hu/szerzo/domschitz_matyas" target="_blank">Domschitz Mátyás</a></address>
      <p>A Loewe divatház bocsánatot kért pénteken, miután több kritikát kaptak a legújabb, koncentrációs táborok egyenruhájára emlékeztető ruhájuk miatt.</p>
      <p>A spanyolországi székhelyű luxusmárka november 14-én dobta piacra a csíkos szettet, 5000 dollárért, azaz nagyjából 1,5 millió forintért.</p>
      <figure>
        <img src="https://kep.cdn.indexvas.hu/1/0/3048/30486/304866/30486623_faa2162cfb238aec9442deee0d8cdd69_wm.jpg"/>
        <figcaption>
          <cite>Fotó: loewe.com</cite>
        </figcaption>
      </figure>
      <p>Állításuk szerint a kollekciót William De Morgan angol keramikus ihlette, a függőleges csíkos, gombos inget, és hozzá passzoló nadrágot is, eszükbe sem jutott, hogy valakit a holokauszt áldozataira emlékeztetnek majd a darabok. Mindenesetre a Loewe bocsánatot kért, és visszavonta a termékeket.</p>
      <figure>
        <img src="https://kep.cdn.indexvas.hu/1/0/3048/30486/304866/30486625_65154465f4b66a53bdbaf64380877386_wm.jpg"/>
        <figcaption>
          <cite>Fotó: Ken Cedeno / Getty Images Hungary</cite>
        </figcaption>
      </figure>
      <p>2014-ben a Zara keveredett hasonló botrányba, miután egy <a href="https://444.hu/2014/08/27/sarga-csillagos-gyerekpizsi-a-zaranal/">sárga csillagos gyerekpizsamát</a> töltöttek fel az izraeli webshopjukba.</p>
      <p>(<a href="https://edition.cnn.com/2019/11/23/us/loewe-holocaust-outfit-trnd/index.html">CNN</a>)</p>
    </article>
  </body>
</html>