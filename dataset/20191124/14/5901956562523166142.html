<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/kronika/doma/clanek/zaradi-nesrece-zaprli-cesto-252460"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T14:32:00+00:00"/>
    <meta property="og:title" content="Zaradi nesreče zaprli cesto"/>
    <meta property="og:description" content="V četrtek ob 7.28 je na regionalni cesti Zagorje–Litija v naselju Šklendrovec (občina Zagorje ob Savi) prišlo do prometne nesreče, v kateri so bila udeležena tri osebna vozila in zaradi katere..."/>
  </head>
  <body>
    <article>
      <h1>Zaradi nesreče zaprli cesto</h1>
      <h2>Tri osebe so bile prepeljane v SB Trbovlje.</h2>
      <address><time datetime="2019-11-24T14:32:00+00:00">24 Nov 2019, 14:32</time> by <a rel="author">A. L.</a></address>
      <p>V četrtek ob 7.28 je na regionalni cesti Zagorje–Litija v naselju Šklendrovec (občina Zagorje ob Savi) prišlo do prometne nesreče, v kateri so bila udeležena tri osebna vozila in zaradi katere je bila cesta popolnoma zaprta do 8.15.<br/><br/>Gasilci PGD Trbovlje mesto in PGD Zagorje mesto so protinaletno in protipožarno zavarovali kraj nesreče, odklopili akumulatorje, nudili pomoč reševalcem NMP ZD Zagorje in Trbovlje, pomagali policistom usmerjati promet ter posuli razlite tekočine z vpojnim sredstvom.<br/><br/>V nesreči so bile poškodovane tri osebe in so bile prepeljane v SB Trbovlje, poroča uprava za zaščito in reševanje.</p>
    </article>
  </body>
</html>