<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dn.se/kultur-noje/mia-skaringers-finalshow-hyllas/"/>
    <meta property="og:site_name" content="DN.SE"/>
    <meta property="article:published_time" content="2019-11-24T14:17:02+00:00"/>
    <meta property="og:title" content="Mia Skäringers finalshow hyllas"/>
    <meta property="og:description" content="Inför över 24 000 personer i publiken avslutade artisten Mia Skäringer sin turné med föreställningen och publiksuccén ”Avig Maria – no more fucks to give”"/>
  </head>
  <body>
    <article>
      <h1>Mia Skäringers finalshow hyllas</h1>
      <address><time datetime="2019-11-24T14:17:02+00:00">24 Nov 2019, 14:17</time> by <a rel="author" href="https://www.dn.se/av/tt/" target="_blank">TT</a></address>
      <p>
        <b>Inför över 24 000 personer i publiken avslutade artisten Mia Skäringer sin turné med föreställningen och publiksuccén ”Avig Maria – no more fucks to give” på Tele2 arena i Stockholm.</b>
      </p>
      <p>Totalt har över 300 000 biljetter sålts till Skäringers show, skriver <a href="https://www.aftonbladet.se/nojesbladet/a/4qQz5a/lysande-final-pa-mia-skaringers-succeturne">Aftonbladet</a>. Bakom sig har artisten flera utsålda föreställningar i både Globen i Stockholm och Scandinavium i Göteborg. Ingen annan enskild artist har sålt ut Scandinavium sex gånger, ett rekord hon även prisats för.</p>
      <p>
        <a href="https://www.dn.se/kultur-noje/mia-skaringer-storre-an-hakan-hellstrom/">Läs mer: Mia Skäringer är större än Håkan Hellström</a>
      </p>
      <p><b>Men det är inte bara</b> publiken som jublar, utan även recensenterna. Sedan premiären för ett år sedan har Skäringer nått en särställning som ”humorsveriges absoluta superstjärna”, skriver <a href="https://www.expressen.se/noje/skaringer-lyfter-taket-i-en-gnistrande-final/">Expressen</a>.</p>
      <p>”Som helhet en fullkomligt lysande final”, skriver Aftonbladet.</p>
      <p>Lördagens föreställning hade undertiteln ”The final fuck”, men helt över är det dock inte – de två shower som Skäringer tidigare tvingades ställa in <a href="https://www.dn.se/kultur-noje/skaringer-sjuk-skjuter-upp-forestallningar/">på grund av sjukdom</a> ska genomföras nästa helg i Lidköping och Kristianstad.</p>
      <p>
        <b>Läs mer:</b>
      </p>
      <p><a href="https://www.dn.se/kultur-noje/scenrecensioner/scenrecension-mia-skaringers-show-avig-maria-ar-en-rejal-pungspark/">Så skrev DN om showen ”Avig Maria”</a> </p>
      <p><a href="https://www.dn.se/kultur-noje/mia-skaringer-det-kommer-att-bli-ett-brutalt-avslut/">Mia Skäringer: ”Det kommer att bli ett brutalt avslut” </a> </p>
    </article>
  </body>
</html>