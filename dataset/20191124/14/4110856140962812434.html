<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.real.gr/politiki/arthro/to_potami_anesteile_tin_leitourgia_tou_theodorakis_o_sporos_pou_riksame_tha_fytrosei_ksana-589294/"/>
    <meta property="og:site_name" content="Real.gr"/>
    <meta property="article:published_time" content="2019-11-24T14:36:00+00:00"/>
    <meta property="og:title" content="Μικρό αεροσκάφος συνετρίβη σε πυκνοκατοικημένη συνοικία στο Κονγκό - Τουλάχιστον 24 οι νεκροί"/>
    <meta property="og:description" content="Tην αναστολή λειτουργίας του Κινήματος αποφάσισε η Μεγάλη Συνάντηση των Αντιπροσώπων μετά από πολύωρη συνεδρίαση των μελών της, την οποία παρακολούθησαν δεκάδες εθελοντές και φίλοι του Ποταμιού, σύμφωνα με ανακοίνωση του κόμματος."/>
  </head>
  <body>
    <article>
      <h1>
        <a href="https://www.real.gr/politiki/arthro/mikro_aeroskafos_synetribi_se_pyknokatoikimeni_synoikia_sto_kongko_toulaxiston_24_oi_nekroi-589290/">Μικρό αεροσκάφος συνετρίβη σε πυκνοκατοικημένη συνοικία στο Κονγκό - Τουλάχιστον 24 οι νεκροί</a>
      </h1>
      <address><time datetime="2019-11-24T14:36:00+00:00">24 Nov 2019, 14:36</time> by <a rel="author">Real.gr</a></address>
      <p>
        <b>Tην αναστολή λειτουργίας του Κινήματος αποφάσισε η Μεγάλη Συνάντηση των Αντιπροσώπων μετά από πολύωρη συνεδρίαση των μελών της, την οποία παρακολούθησαν δεκάδες εθελοντές και φίλοι του Ποταμιού, σύμφωνα με ανακοίνωση του κόμματος.</b>
      </p>
      <p>Συγκεκριμένα, υπέρ της αναστολής ψήφισε το 63% των μελών που συμμετείχαν στη ψηφοφορία, ενώ κατά της αναστολής ψήφισε το 36%. Σημαντικό είναι ότι στη συνεδρίαση συμμετείχαν 93 από τα 106 μέλη της ΜΕ.ΣΥ.Α, δηλαδή το 98% των μελών.</p>
      <p>Η απόφαση του ανώτερου συλλογικού οργάνου του Κινήματος, που επέχει θέση διαρκούς συνεδρίου, έρχεται να προστεθεί στην πρόσφατη απόφαση του Πολιτικού Συμβουλίου, το οποίο επίσης ψήφισε με συντριπτική πλειοψηφία υπέρ της αναστολής λειτουργίας του Ποταμιού.</p>
      <p>Στην ομιλία του, ο Σταύρος Θεοδωράκης, κατά την έναρξη της συνεδρίασης της ΜΕ.ΣΥ.Α, είπε μεταξύ άλλων τα εξής: «Αναστέλλουμε σήμερα τη λειτουργία μας. Παραμερίζουμε τον εγωισμό μας και στέλνουμε ένα μήνυμα στους 86 χιλιάδες πολίτες που μας ψήφισαν στις ευρωεκλογές. Αλλά και στους 377 χιλιάδες πολίτες που σκίρτησαν μαζί μας την Άνοιξη του ΄15. Τους ζητάμε να μην χάσουν αυτό που τους έκανε Ποτάμι. Τους ζητάμε να σκεφθούν αυτά που καταφέραμε. Τα παλιά συνθήματα, οι ρηχές αντιπαραθέσεις, οι αφορισμοί, οι κοκορομαχίες, τα εξυπνακίστικα σχόλια δεν είναι πολιτική.</p>
      <p>Τους ζητάμε, λοιπόν, να βάζουν ψηλά τον πήχη, για τους πολιτικούς.</p>
      <p>Τους ζητάμε να διεκδικούν, ειλικρίνεια, ευθύτητα, αλήθεια!</p>
      <p>Ο σπόρος που ρίξαμε, θα φυτρώσει ξανά».</p>
      <p>Δείτε ολόκληρη η ομιλία του Σταύρου Θεοδωράκη και το  βίντεο <a href="https://topotami.gr/na-koitaxoyme-katamata-tin-itta-na-koi/">ΕΔΩ</a>:</p>
    </article>
  </body>
</html>