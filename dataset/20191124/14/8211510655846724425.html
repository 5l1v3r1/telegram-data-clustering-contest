<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mondoauto/tesla-cybertruck-gia-raggiunti-146000-preordini-469036.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T14:00:47+00:00"/>
    <meta property="og:title" content="Tesla Cybertruck, già raggiunti i 146.000 preordini"/>
    <meta property="og:description" content="Se il nuovo pickup americano sarà un successo, solo il tempo potrà dirlo. Per il momento però ne sono già stati ordinati quasi 150.000"/>
  </head>
  <body>
    <article>
      <h1>Tesla Cybertruck, già raggiunti i 146.000 preordini</h1>
      <h2>Se il nuovo pickup americano sarà un successo, solo il tempo potrà dirlo. Per il momento però ne sono già stati ordinati quasi 150.000</h2>
      <address><time datetime="2019-11-24T14:00:47+00:00">24 Nov 2019, 14:00</time> by <a rel="author">Lorenzo Moro</a></address>
      <p>Elon Musk l’aveva detto già qualche mese fa: <b>il suo pickup avrebbe avuto un aspetto fantascientifico</b>. E così è stato: non si può negare che il nuovo cybertruck, con le sue linee inverosimilmente sfrontate, ha catalizzato l’attenzione del mondo intero, sia quello degli “addetti ai lavori” che delle persone più distanti da questo mondo. Il nuovo Cybertruck, infatti, è talmente fantascientifico che – a parte ad assomigliare in maniera incredibile alle auto del film <b>Blade Runner del 1982</b> – nessuno render realizzato (e i render di solito osano) si è anche solo lontanamente avvicinato alla forma reale dell’auto.</p>
      <blockquote>
        <a href="https://www.formulapassion.it/automoto/mondoauto/tesla-model-b-rendering-del-futuro-pickup-elettrico-452428.html">Tesla Model B: rendering del futuro pickup elettrico</a>
      </blockquote>
      <p>Non si sa se questo sfrontato pickup sarà il successo che Elon Musk spera, ma, se il buongiorno si vede dal mattino, il numero di preordini arrivati a Tesla fanno ben sperare: dall’America infatti hanno fatto sapere che sono già state inoltrate ben <b>146.000 richieste </b>(con un conseguente deposito di 1.000 dollari) per il nuovo Cybertruck, per un totale di quasi <b>9 miliardi di dollari</b>, come dichiarato dallo stesso Musk sul suo Twitter.</p>
      <figure>
        <iframe data-src="https://twitter.com/elonmusk/status/1198344195317985280?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Un numero veramente impressionante, che segue a ruota i 180.000 preordini che ottenne la Tesla Model 3 dopo appena 24 ore dalla sua presentazione, confermando il <b>fermento</b> che si respira in America per il marchio Tesla. Dei 146.000 ordini, il 42% è per il pickup con doppio motore, il 41% per il trimotore e il 17% per quello con motore singolo.</p>
      <footer>RIPRODUZIONE RISERVATA</footer>
    </article>
  </body>
</html>