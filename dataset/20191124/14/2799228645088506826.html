<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inkhabar.com/sports/india-vs-bangladesh-pink-ball-test-india-beats-bangladesh-by-an-innings-and-46-runs-at-kolkata-day-night-pink-ball-test-ishant-sharma-player-of-the-match"/>
    <meta property="og:site_name" content="inkhabar"/>
    <meta property="article:published_time" content="2019-11-24T14:23:00+00:00"/>
    <meta property="og:title" content="India Vs Bangladesh Pink Ball Test: भारत ने कोलकाता पिंक बॉल टेस्ट में बांग्लादेश को एक पारी और 46 रनों से हराया, 9 विकेट लेने वाले इशांत शर्मा बने प्लेयर ऑफ द मैच"/>
    <meta property="og:description" content="India Vs Bangladesh Pink Ball Test: भारत ने कोलकाता पिंक बॉल टेस्ट में बांग्लादेश को एक पारी और 46 रनों से हरा दिया. इस जीत के साथ ही भारत ने दो टेस्ट मैचों की सीरीज को 2-0 से अपने नाम किया. बांग्लादेश बल्लेबाज दूसरी पारी में भी भारतीय बॉलर्स के आगे संघर्ष करते नजर आए. दूसरी पारी में बांग्लादेश की पूरी टीम 195 रन बनाकर आउट हो गई. भारत की ओर से बांग्लादेश की दूसरी पारी में उमेश यादव ने सबसे अधिक 5 विकेट लिए वहीं इशांत शर्मा ने 4 खिलाड़ियों को आउट किया. टेस्ट मैच में बेहतरीन बॉलिंग करने के लिए इशांत शर्मा को प्लेयर ऑफ द मैच दिया गया. इसके अलावा उन्हें प्लेयर ऑफ द सीरीज के खिताब से भी नवाजा गया."/>
  </head>
  <body>
    <article>
      <h1>India Vs Bangladesh Pink Ball Test: भारत ने कोलकाता पिंक बॉल टेस्ट में बांग्लादेश को एक पारी और 46 रनों से हराया, 9 विकेट लेने वाले इशांत शर्मा बने प्लेयर ऑफ द मैच</h1>
      <h2>India Vs Bangladesh Pink Ball Test: भारत ने कोलकाता पिंक बॉल टेस्ट में बांग्लादेश को एक पारी और 46 रनों से हरा दिया. इस जीत के साथ ही भारत ने दो टेस्ट मैचों की सीरीज को 2-0 से अपने नाम किया. बांग्लादेश बल्लेबाज दूसरी पारी में भी भारतीय बॉलर्स के आगे संघर्ष करते नजर आए. दूसरी पारी में बांग्लादेश की पूरी टीम 195 रन बनाकर आउट हो गई. भारत की ओर से बांग्लादेश की दूसरी पारी में उमेश यादव ने सबसे अधिक 5 विकेट लिए वहीं इशांत शर्मा ने 4 खिलाड़ियों को आउट किया. टेस्ट मैच में बेहतरीन बॉलिंग करने के लिए इशांत शर्मा को प्लेयर ऑफ द मैच दिया गया. इसके अलावा उन्हें प्लेयर ऑफ द सीरीज के खिताब से भी नवाजा गया.</h2>
      <address><time datetime="2019-11-24T14:23:00+00:00">24 Nov 2019, 14:23</time> by <a rel="author">इनखबर टीम</a></address>
      <p><b>कोलकाता.</b> भारत ने कोलकाता में खेले गए पिंक बॉल डे नाइट टेस्ट मैच में मेहमान बांग्लादेश को एक पारी और 46 रनों से हरा दिया. इस जीत के साथ ही टीम इंडिया ने बांग्लादेश के खिलाफ खेली गई दो टेस्ट मैचों की सीरीज 2-0 से जीत ली. बांग्लादेश को पारी की हार से बचने के लिए दोनों पारियों में 348 रनों की जरुरत थी लेकिन बांग्लादेश अपनी पहली पारी में 106 वहीं दूसरी पारी में 195 रन बना सका. भारत की ओर से इस मैच में सबसे सफल गेंदबाज इशांत शर्मा रहे उन्होंने इस मैच में कुल 9 विकेट लिए. इस डे नाइट टेस्ट मैच में शानदार गेंदबाजी करने के लिए इशांत शर्मा को प्लेयर ऑफ द मैच का खिताब दिया गया. भारत ने अपनी पहली पारी 9 विकेट पर 347 रन बनाकर घोषित की थी. आईसीसी टेस्ट चैम्पियनशिप टेबल पॉइंट में अब भारत के सबसे ज्यादा 360 अंक हैं.<br/><br/>बांग्लादेश की दसरी पारी मे शुरुआत ठीक नहीं रही. और मेहमान टीम का पहला विकेट उस समय गिर गया जब उसका खाता भी नहीं खुला था. बांग्लादेश के सलामी बल्लेबाज शादमन इस्लाम बगैर कोई रन बनाए आउट हो गए. दूसरे सलामी बल्लेबाज इमरुल कयेस भी ज्यादा देर तक नहीं टिके और वह 5 रन बनाकर चलते बने. इसके बाद बल्लेबाजी करने आए कप्तान मोमिनुल हक पहली पारी की तरह दूसरी पारी में भी खाता नहीं खोल पाए.</p>
      <figure>
        <iframe data-src="https://twitter.com/ICC/status/1198517616488452096?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>पूरे टेस्ट मैच के दौरान भारतीय तेज गेंदबाज इशांत शर्मा और उमेश यादव छाए रहे, इन दोनों बॉलर्स के आगे बांग्लादेश के बल्लेबाजों की एक न चली. इशांत शर्मा और उमेश यादव ने बांग्लादेश की पारी को पूरी तरह तहस नहस कर दिया. बांग्लादेश की तरफ से सबसे अधिक 74 रन मुशफिकुर रहीम ने बनाए. वहीं महमूदुल्लाह 39 रन बनाकर रिटायर्ड हर्ट हुए. इन दोनों खिलाड़ियों के अलावा बांग्लादेश का कोई बल्लेबाज भारतीय गेंदबाजों के आगे टिक न सका. बांग्लादेश की दूसरी पारी सिर्फ 195 रनों पर सिमट गई. भारत की तरफ से बांग्लादेश की दूसरी पारी में सबसे अधिक पांच विकेट उमेश यादव ने लिए. वहीं इशांत शर्मा को 4 विकेट मिले.</p>
      <figure>
        <iframe data-src="https://twitter.com/BCCI/status/1198518521841344512?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>पूरे टेस्ट में अगर देखा जाए तो इशांत शर्मा सबसे सफल गेंदबाज रहे. उन्होंने टेस्ट मैच में कुल मिलाकर 9 विकेट हासिल किए. इसके अलावा उमेश यादव ने 8 विकेट लिए. बांग्लादेश की पहली पारी में दो विकेट लेने वाले मोहम्मद शमी को दूसरी पारी में एक भी विकेट नहीं मिला. वहीं इस डे नाइट मुकाबले में भारत के किसी भी स्पिन गेंदबाजो को कोई भी विकेट नहीं मिला.<br/><br/><b>Also Read:</b><br/><br/><a href="https://www.inkhabar.com/sports/mohammad-azharuddin-on-ambati-rayudu-ambati-rayudu-alleged-corruption-in-hyderabad-cricket-association-hca-president-mohd-azharuddin-said-him-frustrated-cricketer">Mohammad Azharuddin On Ambati Rayudu: अंबाती रायडू ने हैदराबाद क्रिकेट एसोसिएशन पर लगाए भ्रष्टाचार के आरोप, एचसीए प्रेसीडेंट मोहम्मद अजरुद्दीन बोले फ्रस्ट्रेटेड है ये क्रिकेटर</a><br/><br/><a href="https://www.inkhabar.com/sports/india-vs-bangladesh-virat-kohli-pink-ball-test-century-team-india-captain-virat-kohli-hits-century-against-bangladesh-at-eden-gardens-kolkata">India Vs Bangladesh Virat Kohli Pink Ball Test Century: बांग्लादेश के खिलाफ कोलकाता पिंक बॉल टेस्ट में विराट कोहली ने शतक जड़कर रचा इतिहास, बनाए कई रिकॉर्ड</a><br/><br/><a href="https://www.inkhabar.com/sports/rohit-sharma-catch-team-india-opener-rohit-sharma-taken-stuning-catch-mominul-haque-bowling-of-umesh-yadav-watch-video">Rohit Sharma Catch: कोलकाता डे नाइट टेस्ट मैच में विराट कोहली के आगे जाती गेंद को चीते जैसी फुर्ती दिखाकर रोहित शर्मा ने पकड़ा, देखें वीडियो</a></p>
      <figure>
        <iframe src="https://www.youtube.com/embed/vqYf2Z-wC0E" width="500" height="281" data-service="Youtube" scrolling="no"/>
      </figure>
      <p> </p>
    </article>
  </body>
</html>