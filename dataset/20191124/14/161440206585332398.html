<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/news-sardegna/sulcis-iglesiente/2019/11/24/il-maltempo-sferza-il-sulcis-crollano-alberi-e-pali-136-956558.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T14:21:14+00:00"/>
    <meta property="og:title" content="Il maltempo sferza il Sulcis, crollano alberi e pali"/>
    <meta property="og:description" content="Cronaca Sardegna - Approfondisci su L'Unione Sarda.it"/>
  </head>
  <body>
    <article>
      <h6 class="kicker">pioggia e vento</h6>
      <h1>Il maltempo sferza il Sulcis, crollano alberi e pali</h1>
      <h2>Nella frazione di Bacu Abis un albero è crollato su un'automobile</h2>
      <address><time datetime="2019-11-24T14:21:14+00:00">24 Nov 2019, 14:21</time> by <a rel="author" href="https://www.unionesarda.it/autore/andrea_scano/311" target="_blank">Andrea Scano</a></address>
      <p>Una macchina travolta da un albero e un palo Telecom crollato in mezzo alla strada. Il maltempo ha provocato danni e disagi nelle ultime 24 ore nel Sulcis.</p>
      <p>Il primo episodio si è verificato nella frazione di Bacu Abis, a Carbonia, quando una forte raffica di vento unita alla pioggia persistente ha sradicato un albero facendolo cadere addosso a una macchina parcheggiata sul marciapiede.</p>
      <p>Sul posto sono intervenuti i vigili del fuoco del distaccamento di via Roma. I danni restano da quantificare.</p>
      <p>Altro intervento invece nella frazione di Matzaccara, comune di San Giovanni Suergiu, per un palo Telecom a sua volta abbattuto a causa del maltempo benchè l'impianto, come altri nel territorio, fosse già danneggiato.</p>
      <p>Anche in questo caso, sul posto i vigili del fuoco: per fortuna però non sono stati registrati danni a persone o cose.</p>
    </article>
  </body>
</html>