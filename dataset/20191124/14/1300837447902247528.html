<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/politica/2019/11/24/pascale-berlusconi-sta-bene.-oggi-esce_6ba0d144-1782-463d-8bfa-cfb674b1b3a3.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T14:30:16+00:00"/>
    <meta property="og:title" content="Silvio Berlusconi dimesso da clinica a Milano"/>
    <meta property="og:description" content="Era stato ricoverato a seguito di una caduta al vertice del Ppe a Zagabria (ANSA)"/>
  </head>
  <body>
    <article>
      <h1>Silvio Berlusconi dimesso da clinica a Milano</h1>
      <h2>Era stato ricoverato a seguito di una caduta al vertice del Ppe a Zagabria</h2>
      <address><time datetime="2019-11-24T14:30:16+00:00">24 Nov 2019, 14:30</time> by <a rel="author">Redazione ANSA</a></address>
      <p>Silvio Berlusconi è stato dimesso dalla clinica La Madonnina di Milano, dove era stato ricoverato dopo la caduta a Zagabria. Inizialmente il presidente di FI sarebbe dovuto uscire in mattinata, ma poi si è trattenuto "per pranzare con il figlio Luigi", come ha spiegato la senatrice Licia Ronzulli. Berlusconi è uscito su un van, diretto ad Arcore, "per andare a seguire - ha aggiunto Ronzulli - la partita del Monza".</p>
      <p>Oggi giornata di riposo e svago in famiglia, con la partita del Monza in tv in programma nel pomeriggio, poi Berlusconi, appena dimesso dalla clinica La Madonnina, "tornerà a lavorare in settimana". Lo ha detto la senatrice Licia Ronzulli, che ha passato la mattinata con lui fino all' uscita dall'istituto di cura milanese. I medici, ha detto Ronzulli, non hanno raccomandato riposo assoluto all'ex premier, che era stato ricoverato a seguito di una caduta al vertice del Ppe a Zagabria.</p>
      <p> </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>