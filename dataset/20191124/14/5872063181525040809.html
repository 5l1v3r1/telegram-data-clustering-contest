<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.neakriti.gr/article/kosmos-nea/1561135/italia-nekroi-7-metanastes-meta-apo-nauagio-ploiou/"/>
    <meta property="og:site_name" content="Νέα Κρήτη"/>
    <meta property="article:published_time" content="2019-11-24T14:54:43+00:00"/>
    <meta property="og:title" content="Ιταλία: Νεκροί 7 μετανάστες μετά από ναυάγιο πλοίου"/>
    <meta property="og:description" content="Κοντά στη Λαμπεντούζα - Οι ομάδες διάσωσης περισυνέλλεξαν τα πτώματα"/>
  </head>
  <body>
    <article>
      <h1>Ιταλία: Νεκροί 7 μετανάστες μετά από ναυάγιο πλοίου</h1>
      <address>
        <time datetime="2019-11-24T14:54:43+00:00">24 Nov 2019, 14:54</time>
      </address>
      <p>
        <b>Κοντά στη Λαμπεντούζα - Οι ομάδες διάσωσης περισυνέλλεξαν τα πτώματα</b>
      </p>
      <p>Οι ομάδες διάσωσης περισυνέλλεξαν τα πτώματα 7 μεταναστών, μεταξύ αυτών 5 γυναικών, μετά από ναυάγιο το Σάββατο 23 Νοεμβρίου ενός πλεούμενου με περίπου 150 επιβαίνοντες, στα ανοικτά της νήσου της Λαμπεντούζα, όπως έγινε γνωστό από την ιταλική ακτοφυλακή.</p>
      <p>Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών, εξηγεί η ακτοφυλακή σε ένα δελτίο Τύπου.</p>
      <p>Δύο σοροί βρέθηκαν το Σάββατο το βράδυ στις ακτές της Κάλα Γκαλέρα, στο νότιο τμήμα της Λαμπεντούζα.</p>
      <p>Τις επιχειρήσεις διάσωσης δυσχεραίνουν οι άσχημες καιρικές συνθήκες στη θάλασσα, καθώς το ύψος των κυμάτων φθάνει τα δύο μέτρα, αλλά «επίσης εξαιτίας του μεγάλου αριθμού ανθρώπων που έπεσαν στο νερό την ίδια στιγμή».</p>
      <p>Η ιταλική ακτοφυλακή έκανε γνωστό χθες το βράδυ ότι διέσωσε σχεδόν 150 μετανάστες σε απόσταση 1 ναυτικού μιλίου από τις ακτές της Λαμπεντούζα, όμως, σύμφωνα με τις μαρτυρίες των διασωθέντων περίπου 20 άνθρωποι αγνοούνται.</p>
      <p>Πηγή: <a href="https://www.amna.gr/">ΑΠΕ-ΜΠΕ</a></p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="https://www.neakriti.gr/article/kriti/irakleio/1560838/vrethikan-metanastes-mesa-se-varka/"/>
        <a href="https://www.neakriti.gr/article/kriti/irakleio/1557925/athooi-oi-diakinites-zitousan-pano-apo-2000-gia-kathe-metanasti/"/>
        <a href="https://www.neakriti.gr/article/kriti/irakleio/1560919/ston-eisaggelea-oi-duo-diakinites/"/>
      </related>
    </article>
  </body>
</html>