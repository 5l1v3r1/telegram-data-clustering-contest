<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387016/hamastan-savas-ve-kutsal-mekanlarin-savunulmasi-cagrisi"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T14:28:00+00:00"/>
    <meta property="og:title" content="Hamas'tan savaş ve kutsal mekanların savunulması çağrısı"/>
    <meta property="og:description" content="Hamas'tan yapılan açıklamada işgale ve işgalcilere karşı gerçek bir savaş verilmesi, ve kutsal mekanların savunulması çağrısında bulunuldu."/>
  </head>
  <body>
    <article>
      <h1>Hamas'tan savaş ve kutsal mekanların savunulması çağrısı</h1>
      <h2>Hamas'tan yapılan açıklamada işgale ve işgalcilere karşı gerçek bir savaş verilmesi, ve kutsal mekanların savunulması çağrısında bulunuldu.</h2>
      <address>
        <time datetime="2019-11-24T14:28:00+00:00">24 Nov 2019, 14:28</time>
      </address>
      <p>Filistin İslami Direniş Hareketi (Hamas), binlerce yahudi işgalcinin El-Halil şehrine ve Hz. İbrahim Camisi'ne baskın düzenlemesinin ve Mescidi Aksa'da gündelik olarak meydana gelen olayların Filistinli halkın varlığını hedef alan bir savaş olduğunu dile getirdi. </p>
      <p>Filistin Enformasyon Merkezi'nde yer alan habere göre Hamas sözcüsü Fevzi Berhum, gerçekleştirilen bütün bu baskınların İsrail işgal yönetiminin Filistinlilere ve onların kutsal mekanlarına yönelik olarak yönlendirdiği, buraların kimliğini silmeyi ve yahudileştirmeyi amaçlayan bir dinsel savaş olduğunu dile getirdi. </p>
      <p>Fevzi Berhum bugün yaptığı basın açıklamasında bu kesintisiz düşmanlıklar karşısında Filistin halkının bütün mensuplarının ve oluşumlarının harekete geçmesi, işgale ve onun işgalci gruplarına karşı durmaları gerektiğini ifade etti. </p>
      <p>Berhum açıklamasında işgale ve işgalcilere karşı gerçek bir savaş verilmesi, kutsal mekanların savunulması ve her ne kadar fedakarlık yapmayı gerektirse de buraların korunması çağrısı yaptı. </p>
      <p>Siyonist işgale karşı zorlayıcı kararların alınamamasının, onunla ilişkilerin normalleştirilmesi için yarış yapılmasının, Filistin halkının ve kutsal yerlerinin korunması, direnişinin güçlendirilmesi konusunda kusur edilmesinin işgalciye suçlarını ve ihlallerini artırma cüreti verdiğini belirtti.</p>
      <p>
        <a href="https://www.milligazete.com.tr/haber/3386806/30-bin-yahudi-isgalci-hz-ibrahim-camisine-baskin-duzenledi">'30 bin Yahudi işgalci, Hz. İbrahim Camisi'ne baskın düzenledi' başlıklı haberi okumak için tıklayınız</a>
      </p>
    </article>
  </body>
</html>