<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392680-%d7%9e%d7%a1%d7%95%d7%a8%d7%91%d7%95%d7%aa-%d7%92%d7%98-%d7%9e%d7%97%d7%90%d7%94"/>
    <meta property="og:site_name" content="סרוגים"/>
    <meta property="article:published_time" content="2019-11-24T14:03:26+00:00"/>
    <meta property="og:title" content="למען המסורבות: כלות עם אזיקים יצאו להפגין בירושלים"/>
    <meta property="og:description" content="לרגל יום המאבק הבינלאומי באלימות כלפי נשים וברקע יציאת הסדרה &quot;מתיר עגונות&quot;, היום יצאו לרחובות ירושלים כלות אזוקות במטרה לזעוק: &quot;סרבנות גט היא אלימות&quot;"/>
  </head>
  <body>
    <article>
      <h1>למען המסורבות: כלות עם אזיקים יצאו להפגין בירושלים</h1>
      <h2>לרגל יום המאבק הבינלאומי באלימות כלפי נשים וברקע יציאת הסדרה "מתיר עגונות", היום יצאו לרחובות ירושלים כלות אזוקות במטרה לזעוק את זעקתן של מסורבות הגט והעגונות</h2>
      <address><time datetime="2019-11-24T14:03:26+00:00">24 Nov 2019, 14:03</time> by <a rel="author">חדשות סרוגים</a></address>
      <p><b>זעקת המסורבות: </b>אלימות נגד נשים, על כל גווניה, מתרחשת כל הזמן במרחב הציבורי וכן במרחב הפרטי. על פי הנתונים, 1 מתוך 5 נשים, שנמצאת בתהליך גירושין, חווה סרבנות גט.</p>
      <p>לרגל יום המאבק הבינלאומי באלימות כלפי נשים, שחל היום (ה-24.11). עמותת ״מבוי סתום״, המסייעת לנשים מסורבות גט ועגונות, החליטה לצאת לרחובות ירושלים עם מייצג כלות אזוקות, במטרה להעלות את המודעות בנושא ולזעוק: "סרבנות גט היא אלימות".</p>
      <figure>
        <img src="https://www.srugim.co.il/wp-content/uploads/2019/11/WhatsApp-Image-2019-11-24-at-15.21.55.jpeg"/>
        <figcaption>(צילום: דוברות מבוי סתום)</figcaption>
      </figure>
      <p>בעזרת חניכות תוכנית שנה ב' של ארגון ״החלוץ״ יצאו היום (א') כלות אזוקות לכיכר ציון ולרחבת התחנה המרכזית כדי לעורר את המודעות לנושא.</p>
      <p>המציגות במחאה היו לבושות בשמלות כלה שנתרמו עבור המיצג על ידי תיאטרון ״משו משו״- תיאטרון קהילתי לשינוי חברתי, במטרה להמחיש את תחושת חוסר האונים והכבילות שחוות נשים מסורבות גט ועגונות. לצד הכלות עמדו חניכים משנה ב' שהסבירו לעוברים ולשבים על התופעה ולהעלות שיח על הנושא.</p>
      <figure>
        <img src="https://www.srugim.co.il/i/wp-content/uploads/2019/11/%D7%9F%D7%9D%D7%95__w204h120q80.png"/>
      </figure>
      <h4>עוד באותו נושא</h4>
      <h3>אביב אלוש למען העגונות: "צריך לעזור לנשים האלה"</h3>
      <p>לכתבה המלאה בסרוגים &gt;<br/>7</p>
      <p>עם יציאת הסדרה <u><a href="https://www.srugim.co.il/391930-%d7%9e%d7%aa%d7%99%d7%a8-%d7%a2%d7%92%d7%95%d7%a0%d7%95%d7%aa">"מתיר עגונות"</a></u> שהעלתה שוב את הנושא המורכב לכותרות, אורית להב, מנכ"לית עמותת "מבוי סתום", המפעילה את המחאה: "סרבנות גט היא אלימות לכל דבר והיא מתרחשת בחסות המדינה ובתי הדין הרבניים. דרוש שינוי אמיתי ברבנות על מנת למגר באופן גורף את התופעה. הגיע הזמן להפסיק את האלימות הממוסדת הזו כלפי נשים. זה בר ביצוע ויפה שעה אחת קודם".</p>
    </article>
  </body>
</html>