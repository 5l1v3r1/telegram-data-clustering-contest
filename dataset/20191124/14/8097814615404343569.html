<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbal24.be/news/mourinho-maakt-nu-al-slachtoffer-bij-tottenham-woeste-sterspeler-vertrekt"/>
    <meta property="og:site_name" content="Voetbal24"/>
    <meta property="article:published_time" content="2019-11-24T14:30:00+00:00"/>
    <meta property="og:title" content="‘Mourinho maakt nu al slachtoffer bij Tottenham, woeste sterspeler vertrekt’"/>
    <meta property="og:description" content="José Mourinho won zaterdagnamiddag zijn eerste wedstrijd als trainer van Tottenham Hotspur. Op het veld van West Ham United won de Londense topclub met 2-3. Toch is niet alles peis en vree bij The Spurs."/>
  </head>
  <body>
    <article>
      <h1>‘Mourinho maakt nu al slachtoffer bij Tottenham, woeste sterspeler vertrekt’</h1>
      <address><time datetime="2019-11-24T14:30:00+00:00">24 Nov 2019, 14:30</time> by <a rel="author" href="https://www.voetbal24.be/authors/46" target="_blank">Redactie</a></address>
      <p>
        <b>José Mourinho won zaterdagnamiddag zijn eerste wedstrijd als trainer van Tottenham Hotspur. Op het veld van West Ham United won de Londense topclub met 2-3. Toch is niet alles peis en vree bij The Spurs.</b>
      </p>
      <p>Volgens verschillende Engelse media heeft Mourinho immers al een slachtoffer gemaakt bij <a href="https://www.voetbal24.be/tag/Tottenham">Tottenham</a>. Christian Eriksen begon zaterdag op de bank en dat zou voor de Deen, na dit seizoen einde contract, hét sein zijn om <a href="https://www.voetbal24.be/tag/Tottenham">Tottenham</a> te verlaten.</p>
      <p>Eriksen wilde afgelopen zomer al andere oorden opzoeken, maar moest uiteindelijk bij <a href="https://www.voetbal24.be/tag/Tottenham">Tottenham</a> blijven. In januari zou hij nu wél willen vertrekken, onder meer omdat hij het niet ziet zitten om met Mourinho samen te werken.</p>
      <h3>
        <a href="https://www.voetbal24.be/tag/Juventus">Juventus</a>
      </h3>
      <p>Eriksen zou zelfs woest zijn op Mourinho, die hem zaterdag slechts een korte invalbeurt gunde. <a href="https://www.voetbal24.be/tag/Juventus">Juventus</a> ligt alvast op de loer. <i>De Oude Dame</i> hoopt Eriksen in januari voor een prikje op te pikken.</p>
    </article>
  </body>
</html>