<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.bta.bg/bg/c/BO/id/2111329"/>
    <meta property="og:site_name" content="www.bta.bg"/>
    <meta property="article:published_time" content="2019-11-24T14:53:00+00:00"/>
    <meta property="og:title" content="Млади хора от Плевен участват в конкурс за есе &quot;Моята Европа&quot;"/>
    <meta property="og:description" content="Плевен, 24 ноември /Малин Решовски, БТА/ Млади хора от Плевен участват в конкурс за есе &quot;Моята Европа&quot; за ценностите на Европейския съюз по повод 30 години от падането на Берлинската стена и 15 години от разширяването на ЕС на Изток. Това съобщи за БТА Иванка Ватева от организаторите на състезанието. Инициатор за проекта е сдружение &quot;Учебна работилница Европа&quot; в Плевен. То е поканило да участват ученици и младежи на възраст от 12 до 29 години като целта е да се повиши осведомеността на младите хора за политиката на ЕС и демократичните му ценности. Консорциум от неправителствени организации от три държави членки, сред които е и плевенското сдружение &quot;Учебна работилница Европа&quot;, е разработил проекта. Координатор е сдружение &quot;Заедно в Европа&quot; - Люнебург, Германия, а сред партньорите са също &quot;Правото в Европа&quot; - Йена, Германия и Румъно-германска фондация за професионално обучение - Тимишоара, Румъния. Есетата трябва да са в обем до 3 600 знака и да бъдат представени в електронен вид до 28 февруари 2020 г. /МХ/"/>
  </head>
  <body>
    <article>
      <h1>Млади хора от Плевен участват в конкурс за есе "Моята Европа"</h1>
      <address>
        <time datetime="2019-11-24T14:53:00+00:00">24 Nov 2019, 14:53</time>
      </address>
      <p>BOBSTH 14:54:31 24-11-2019</p>
      <p>MH1451BO.001</p>
      <p>Плевен - младежи - конкурс</p>
      <p>Млади хора от Плевен участват в конкурс за есе "Моята Европа"</p>
      <p>Плевен, 24 ноември /Малин Решовски, БТА/</p>
      <p>Млади хора от Плевен участват в конкурс за есе "Моята Европа" за ценностите на Европейския съюз по повод 30 години от падането на Берлинската стена и 15 години от разширяването на ЕС на Изток. Това съобщи за БТА Иванка Ватева от организаторите на състезанието.</p>
      <p>Инициатор за проекта е сдружение "Учебна работилница Европа" в Плевен. То е поканило да участват ученици и младежи на възраст от 12 до 29 години като целта е да се повиши осведомеността на младите хора за политиката на ЕС и демократичните му ценности.</p>
      <p>Консорциум от неправителствени организации от три държави членки, сред които е и плевенското сдружение "Учебна работилница Европа", е разработил проекта. Координатор е сдружение "Заедно в Европа" - Люнебург, Германия, а сред партньорите са също "Правото в Европа" - Йена, Германия и Румъно-германска фондация за професионално обучение - Тимишоара, Румъния.</p>
      <p>Есетата трябва да са в обем до 3 600 знака и да бъдат представени в електронен вид до 28 февруари 2020 г.</p>
      <p>/МХ/</p>
    </article>
  </body>
</html>