<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.volynpost.com/news/152862-luckyh-likariv-vchyly-perekonuvaty-paciientiv-slidkuvaty-za-svoim-zdoroviam"/>
    <meta property="og:site_name" content="ВолиньPost"/>
    <meta property="article:published_time" content="2019-11-24T14:56:00+00:00"/>
    <meta property="og:title" content="Луцьких лікарів вчили переконувати пацієнтів слідкувати за своїм здоров`ям"/>
    <meta property="og:description" content="Луцькі медики вчилися застосовувати соціальний маркетинг для профілактики захворювань."/>
  </head>
  <body>
    <article>
      <h1>Луцьких лікарів вчили переконувати пацієнтів слідкувати за своїм здоров`ям</h1>
      <address>
        <time datetime="2019-11-24T14:56:00+00:00">24 Nov 2019, 14:56</time>
      </address>
      <p>Луцькі медики вчилися застосовувати соціальний маркетинг для профілактики захворювань.<br/><br/><br/>Триденний тренінг з соціального маркетингу «Поліпшення охорони здоров’я на службі у людей» провели для працівників центрів громадського здоров’я пілотних регіонів, куди входить Луцьк, - повідомляють у Волинському обласному центрі громадського здоров`я.<br/><br/>Навчала фахівців центрів здоров'я з Луцька, Рівного, Львова та Херсона доктор <b>Ровіна Мерріт</b>, керівниця відділу досліджень Національного центру соціального маркетингу та зміни поведінки Великої Британії. Тренінг "Вступ до соціального маркетингу" включав два модулі.<br/><br/>"Соціальний маркетинг - це марафон, але результатом стануть позитивні зміни поведінки людей", - сказала <b>Ровіна Мерріт</b><br/><br/>Так, під час тренінгу медики вчилися, як впливати на людей через проекти соціального маркетингу у сфері охорони здоров'я, як долати стереотипи і розвіювати міфи та застосовувати соціальний маркетинг для профілактики захворювань та сприяти зміні ставлення людей до свого здоров'я.<br/><br/>Впродовж 6 днів навчання, увагу приділили темі вакцинації, профілактики серцево-судинних захворювань, раку молочної залози, здорового харчування дітей.</p>
    </article>
  </body>
</html>