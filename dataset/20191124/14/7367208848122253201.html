<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.targatocn.it/2019/11/24/leggi-notizia/argomenti/cronaca-1/articolo/garessio-emergenza-maltempo-aggiornamento-delle-15.html"/>
    <meta property="og:site_name" content="Targatocn.it"/>
    <meta property="article:published_time" content="2019-11-24T14:02:56+00:00"/>
    <meta property="og:title" content="Garessio, emergenza maltempo: aggiornamento delle 15"/>
    <meta property="og:description" content="Frane, allagamenti, strade chiuse e assenza di segnale Vodafone: ecco tutti i disagi comunicati dall'amministrazione cittadina"/>
  </head>
  <body>
    <article>
      <h1>Garessio, emergenza maltempo: aggiornamento delle 15</h1>
      <h2>Frane, allagamenti, strade chiuse e assenza di segnale Vodafone: ecco tutti i disagi comunicati dall'amministrazione cittadina</h2>
      <address><time datetime="2019-11-24T14:02:56+00:00">24 Nov 2019, 14:02</time> by <a rel="author">Alessandro Nidi</a></address>
      <p>Aggiornamento delle 15 dall'amministrazione cittadina di Garessio in merito all'emergenza maltempo che perdura ormai da due giorni sulla val Tanaro e sul Monregalese.</p>
      <p>Il Comune raccomanda a tutti la massima attenzione, in quanto il terreno è intriso d'acqua e le frane sono possibili ovunque.</p>
      <p>
        <b>FRANE:</b>
      </p>
      <p><b>- </b>Frana in regione Pozzuolo (strada della Colma) sotto le case, in corso monitoraggio per valutarla. Transito consentito solo per emergenze e ai residenti. Acqua sulla strada anche sopra le case. Sull'altro versante da Casario (Priola) alla Colma, frana grande e chiusura assoluta.</p>
      <p>- Frana nell'abitato di Mursecco. Chiuso breve tratto di strada dal centro della frazione in direzione Gavuglio (chiusura all'altezza del pilone).</p>
      <p>- Frana in via dei Campi, all'altezza dell'agriturismo "La Vecchia Cascina".</p>
      <p>- Sulla strada provinciale 582 del Colle San Bernardo, frana 200 metri dopo la località Le Volte. Transito a una corsia fino a Cerisola. Chiusura prima del Comune di Erli.</p>
      <p>
        <b>ALLAGAMENTI</b>
      </p>
      <p>Riscontrati allagamenti sparsi sulla statale 28 tra Garessio (altezza ex albergo "Ramo Verde") e Trappa. Operai ANAS al lavoro.</p>
      <p>
        <b>STRADE CHIUSE</b>
      </p>
      <p>Chiuse al transito la strada vecchia per Priola e quella per Sparvaira.</p>
      <p>
        <b>LINEE TELEFONICHE</b>
      </p>
      <p>Totale assenza di segnale Vodafone.</p>
    </article>
  </body>
</html>