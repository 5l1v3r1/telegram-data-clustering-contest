<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilpost.it/2019/11/24/rodrigo-duterte-ha-licenziato-la-sua-principale-rivale-politica-dalla-commissione-che-si-occupa-della-campagna-contro-lo-spaccio-di-droga-meno-di-un-mese-dopo-averle-dato-lincarico/"/>
    <meta property="og:site_name" content="Il Post"/>
    <meta property="article:published_time" content="2019-11-24T14:54:18+00:00"/>
    <meta property="og:title" content="Rodrigo Duterte ha licenziato la sua principale rivale politica dalla commissione che si occupa della campagna contro lo spaccio di droga, meno di un mese dopo averle dato l’incarico"/>
    <meta property="og:description" content="Il presidente filippino Rodrigo Duterte ha licenziato la sua principale rivale politica – la vicepresidente Leni Robredo – dalla commissione che si occupa della campagna contro lo spaccio di droga, meno di un mese dopo averle dato l'incarico. A inizio novembre, Duterte aveva sorpreso un po' tutti offrendo a Robredo"/>
  </head>
  <body>
    <article>
      <h1>Rodrigo Duterte ha licenziato la sua principale rivale politica dalla commissione che si occupa della campagna contro lo spaccio di droga, meno di un mese dopo averle dato l’incarico</h1>
      <address>
        <time datetime="2019-11-24T14:54:18+00:00">24 Nov 2019, 14:54</time>
      </address>
      <p>Il presidente filippino Rodrigo Duterte ha licenziato la sua principale rivale politica – la vicepresidente Leni Robredo – dalla commissione che si occupa della campagna contro lo spaccio di droga, meno di un mese dopo averle dato l’incarico. A inizio novembre, Duterte aveva sorpreso un po’ tutti offrendo a Robredo l’incarico di co-presidente della commissione, che si occupa di una delle più importanti promesse elettorali fatte da Duterte ma che negli ultimi 3 anni ha portato alla morte di migliaia di persone e che Amnesty International ha definito un “crimine contro l’umanità”. Robredo, che era sempre stata molto critica del lavoro della commissione, aveva accettato l’incarico spiegando di voler provare a cambiare le cose in meglio. Un portavoce di Dueterte ha però detto che Robredo aveva usato la sua posizione per attaccare il presidente e non aveva presentato nessun piano di riforma utile al lavoro della commissione.</p>
    </article>
  </body>
</html>