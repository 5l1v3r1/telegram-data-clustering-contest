<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/sport/sakota-izuzetno-cenim-ekipu-mornara/"/>
    <meta property="og:site_name" content="Krstarica"/>
    <meta property="article:published_time" content="2019-11-24T14:48:00+00:00"/>
    <meta property="og:title" content="Šakota: Izuzetno cenim ekipu Mornara"/>
    <meta property="og:description" content="BEOGRAD - Novi trener košarkaša Crvene zvezde Dragan Šakota, pred meč 8. kola ABA lige protiv Mornara, rekao je da izuzetno ceni rivala. Šakota je u"/>
  </head>
  <body>
    <article>
      <h1>Šakota: Izuzetno cenim ekipu Mornara</h1>
      <address><time datetime="2019-11-24T14:48:00+00:00">24 Nov 2019, 14:48</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <figure>
        <img src="https://www.krstarica.com/wp-content/uploads/2019/11/521247-750x430.jpg"/>
        <figcaption>Foto: Tanjug/Tanjug Ž.Vučković</figcaption>
      </figure>
      <p>BEOGRAD – Novi trener košarkaša Crvene zvezde Dragan Šakota, pred meč 8. kola ABA lige protiv Mornara, rekao je da izuzetno ceni rivala.</p>
      <p>Šakota je u subotu imenovan za prvog trenera kluba sa Malog Kalemegdana, a sutra u 18 sati u dvorani „Aleksandar Nikolić“ imaće debi.</p>
      <p>„Ulazim odmah u takmičarski ritam i to nije lako. Zato očekujem pomoć stručnog štaba kako bi mi sve bilo mnogo jasnije i kako bi se vrzo uklopio jer vremena nema. U ovakvim situacijama trudite se da utičete samo dobrim odlukama i da na prvom mestu vidite šta se igralo, šta treba da se implementira ili eventualno menja. Svi zajedno radićemo kao tim na klupi“, rekao je Šakota za klupski sajt.</p>
      <p>Trener crveno-belih rekao je da će podrška navijaca biti neophodna na meču sa ekipom iz Bara, za koju smatra da imam kvalitetne igrače.</p>
      <p>„Braća Pavićevići su izgradili klub Mornar koji je izašao svojim kvalitetom iz regiona, uradili su mnogo toga i napravili uspeh. Zbog toga ih izuzetno cenim. Uz to napravili su tim sa vrlo respektabilnim i dobrim igracima. Kada se uzme u obzir da timovi koji igraju Evroligu, po nepisanom pravili imaju pad u igri kada igraju ligaške utakmice, a već sam rekao koliko nam je ABA liga važna, onda nam je podrška navijača preko potrebna. Bio sam nekoliko godina u drugom ambijentu van Beograda, ali znam da svi u Evropi zavide Crvenoj zvezdi na podršci koju ima i koju daju navijači kao pomoć svom timu. Imamo zajednički cilj, a to su pobede Crvene zvezde“, zaključio je Šakota.</p>
      <p>Košarkaš Zvezde Ognjen Dobrić naveo je da je igra u odbrani ključna protiv Mornara, koja igra brzu košarku, sa dosta šuteva.</p>
      <p>„Njihov stil se zna i neće biti nikakvog opuštanja, jer je ovaj tim po kvalitetu u vrhu regionalne košarke. Zato moramo da odigramo na prvom mestu dobru odbranu, jer smo videli i u Kaunasu da je to recept da se stvore dobri uslovi da stižete i do lakših poena i do pobeda. Imali smo vremena nako izuzetno teškog perioda od 6 dana i četiri utakmice da se malo odmorimo i osvežimo i spremni dočeujemo ovaj mec“, rekao je Dobrić.</p>
      <p>(Tanjug)</p>
    </article>
  </body>
</html>