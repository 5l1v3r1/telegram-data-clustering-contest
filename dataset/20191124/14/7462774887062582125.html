<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://skaties.lv/zinas/arvalstis/nelaime-berline-karusela-negadijuma-ziemassvetku-tirdzina-gajis-boja-virietis/"/>
    <meta property="og:site_name" content="skaties.lv"/>
    <meta property="article:published_time" content="2019-11-24T14:23:00+00:00"/>
    <meta property="og:title" content="Nelaime Berlīnē: karuseļa negadījumā Ziemassvētku tirdziņā gājis bojā vīrietis"/>
    <meta property="og:description" content="Ziemassvētku tirdziņā Berlīnē sestdienas vakarā gājis bojā vīrietis, kuru saspieda karuselis."/>
  </head>
  <body>
    <article>
      <h1>Nelaime Berlīnē: karuseļa negadījumā Ziemassvētku tirdziņā gājis bojā vīrietis</h1>
      <address><time datetime="2019-11-24T14:23:00+00:00">24 Nov 2019, 14:23</time> by <a rel="author">LETA</a></address>
      <p>Ziemassvētku tirdziņā Berlīnē sestdienas vakarā gājis bojā vīrietis, kuru saspieda karuselis.</p>
      <p>Negadījuma iemesls pagaidām nav zināms, informēja ugunsdzēsības dienesta pārstāvis Jenss Pēters Vilke. Policija sākusi izmeklēšanu.</p>
      <p>Tiek uzskatīts, ka bojāgājušais bija Berlīnes ziemeļaustrumos Landsbergeras alejā izvietota Ziemassvētku tirdziņa darbinieks.</p>
      <p>Viņu notrieca karuselis, kurš pēc tam vīrieti piespieda pie zemes. Pēc atbrīvošanas veiktie cietušā atdzīvināšanas mēģinājumi bija neveiksmīgi.</p>
      <p>Četriem cilvēkiem, kas atradās karuselī, kad tas notrieca vīrieti, ir piedāvāta psihologa palīdzība.</p>
    </article>
  </body>
</html>