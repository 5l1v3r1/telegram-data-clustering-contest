<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.publika.md/fotografiile-cu-tematica-de-craciun-sunt-tot-mai-solicitate-de-moldoveni-care-este-motivul_3059941.html"/>
    <meta property="og:site_name" content="PUBLIKA"/>
    <meta property="article:published_time" content="2019-11-24T14:28:17+00:00"/>
    <meta property="og:title" content="Fotografiile cu tematică de Crăciun sunt tot mai solicitate de moldoveni. Care este motivul"/>
    <meta property="og:description" content="Sărbătorile de iarnă sunt un prilej de a fi mai aproape de cei dragi, dar şi de a-i surprinde plăcut. Iată de ce, multe cupluri şi familii apelează la studiourile foto, amenajate cu decoraţiuni de Crăciun, pentru a imortaliza cele mai frumoase momente. Ul"/>
  </head>
  <body>
    <article>
      <h1>Fotografiile cu tematică de Crăciun sunt tot mai solicitate de moldoveni. Care este motivul</h1>
      <address><time datetime="2019-11-24T14:28:17+00:00">24 Nov 2019, 14:28</time> by <a rel="author">PUBLIKA.MD</a></address>
      <p><b>Sărbătorile de iarnă sunt un prilej de a fi mai aproape de cei dragi, dar şi de a-i surprinde plăcut.</b> Iată de ce, multe cupluri şi familii apelează la studiourile foto, amenajate cu decoraţiuni de Crăciun, pentru a imortaliza cele mai frumoase momente. Ulterior, pozele sunt dăruite rudelor sau postate pe reţelele de socializare.</p>
      <p><b>Preţul serviciilor variază în funcţie de decorul studioului, dar şi de fotograful ales pentru realizarea sesiunii foto. </b><br/><br/>Elena şi Eugen sunt tineri părinţi care vor să imortalizeze fiecare clipă din viaţa copilului lor. Cuplul spune că sărbătorile de iarnă sunt speciale, iar pozele realizate vor fi un cadou reuşit pentru rudele plecate peste hotare.<br/><br/>"Nouă ne place să ne fotografiem, apoi faptul că familia noastră este cumva divizată, este plecată peste hotare, e vorba de bunicii lui Remi. Neapărat vom ţine cont ca mereu să le trimitem câteva poze, câteva variante video, pentru că asta este unica alinare sufletească", a spus Elena Răzvan, client.<br/><br/>"Este foarte important din cauza că peste ani de zile ne vom uita şi ne vom aduce aminte toate clipele acestea când a crescut, buclele acestea frumoase ale lui", a zis Eugen Soltan, client.<br/><br/><b>Studiourile foto se întrec în oferte, pentru a atrage cât mai mulţi clienţi.</b><br/><br/>"Avem două săli tematice, în fiecare sală sunt câte două zone unde pot fi realizate pozele. Perioada sărbătorilor de iarnă a început în acest an mai devreme. Aproape toate studiourile au pregătit decorul încă din 1 noiembrie. Avem un flux mai mare de clienţi în weekend, în timpul săptămânii sunt mai puţini, oamenii muncesc", a declarat Serghei Tabîrță, administrator studiou foto.<br/><br/><b>Fotograful Igor Ţurcan spune că sesiunile cu tematica sărbătorilor de iarnă devin tot mai populare în ultimii ani. </b><br/><br/>"Cu fiecare an ce trece numărul de şedinţe foto se dublează, probabil lumea înţelege că în perioada este cel mai frumos să captezi nişte amintiri, emoţiile sunt altele. Pentru mine este important să prind cât mai multe emoţii. Numărul brut de fotografii poate să fie şi 700 şi 800 de fotografii, într-un final, clientul primeşte de la 80, 100, 130, 150.", a spus Igor, Țurcan, fotograf.<br/><br/><b>Chiria unui studiou tematic variază între 300 şi 600 de lei pentru o oră, fără serviciile fotografului.</b></p>
    </article>
  </body>
</html>