<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://rs.n1info.com/Showbiz/a546568/Bek-Nisam-sajentolog.html"/>
    <meta property="og:site_name" content="N1 Srbija"/>
    <meta property="article:published_time" content="2019-11-24T14:01:00+00:00"/>
    <meta property="og:title" content="Bek: Nisam sajentolog"/>
    <meta property="og:description" content="Američki indi kantautor Bek negirao je da je pripadnik Sajentološke crkve."/>
  </head>
  <body>
    <article>
      <h1>Bek: Nisam sajentolog</h1>
      <address>
        <time datetime="2019-11-24T14:01:00+00:00">24 Nov 2019, 14:01</time>
      </address>
      <p>Američki indi kantautor Bek negirao je da je pripadnik Sajentološke crkve.</p>
      <p>Bek se već 20 godina dovodi u vezu sa kontroverznom Sajentološkom crkvom, a u jednom intervjuu 2008. godine rekao je da je njegov otac bio sajentolog, pa je stoga ta religija oduvek bila deo njegovog života.</p>
      <p>Sada je u intervjuu za australijski "Sidnej morning herald" razjasnio da on sam nikada nije bio sajentolog, prenosi <a href="https://www.nme.com/news/music/beck-says-hes-no-longer-a-scientologist-2571159"><b>NME</b></a>.</p>
      <p>"Mislim da postoji pogrešan utisak da sam sajentolog. Nisam sajentolog. Nimam nikakve veze sa njima, niti sam njihov pripadnik. Moj otac je dugo bio sajentolog, ali sam se ja najveći deo svog života fokusirao na svoju muziku i stvaralaštvo, sa namerom da uradim nešto svoje", istakao je Bek.</p>
      <p>Muzičar je rekao i da sebe vidi kao Jevrejina.</p>
      <p>Spekulacije o pripadnosti Sajentološkoj crkvi podgrevane su i time što je 15 godina bio u braku sa sajentološkinjom Marisom Ribisi.</p>
      <p>Ipak, primetno je da za razliku od drugih poznatih sajentologa, poput Toma Kruza ili Džona Travolte, Bek nikada nije javno zagovarao, niti promovisao ideje te organizacije.</p>
    </article>
  </body>
</html>