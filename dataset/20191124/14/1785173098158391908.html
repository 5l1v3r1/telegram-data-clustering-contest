<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/externe/tensiuni-intre-rusia-si-occident-la-oiac-pe-tema-armamentului-chimic-din-siria-1922403824002019111419179153"/>
    <meta property="og:site_name" content="News.ro"/>
    <meta property="article:published_time" content="2019-11-24T14:38:00+00:00"/>
    <meta property="og:title" content="Tensiuni între Rusia şi Occident la OIAC pe tema armamentului chimic din Siria"/>
    <meta property="og:description" content="Rusia şi puterile occidentale se pregătesc de o nouă confruntare, săptămâna aceasta, în reuniunea anuală a Organizaţiei pentru Interzicerea Armamantului Chimic (OIAC), ai cărei anchetatori se pregătesc pentru prima oară să desemneze vinovaţi ai unor atacuri chimice în Siria, relatează AFP."/>
  </head>
  <body>
    <article>
      <h1>Tensiuni între Rusia şi Occident la OIAC pe tema armamentului chimic din Siria</h1>
      <address><time datetime="2019-11-24T14:38:00+00:00">24 Nov 2019, 14:38</time> by <a rel="author">Valentin Vidu</a></address>
      <p>
        <b>Rusia şi puterile occidentale se pregătesc de o nouă confruntare, săptămâna aceasta, în reuniunea anuală a Organizaţiei pentru Interzicerea Armamantului Chimic (OIAC), ai cărei anchetatori se pregătesc pentru prima oară să desemneze vinovaţi ai unor atacuri chimice în Siria, relatează AFP.</b>
      </p>
      <p>Primul raport al echipei de anchetartori însărcinate să identifice autorii acestor presupuse atacuri din Siria este aşteptat la începutul anului viitor, o perspectivă care creează deja tensiuni între statele membre ale organizaţiei, cu sediul la Haga.</p>
      <p>În această reuniune-cheie, care se desfăşoară de luni până vineri, Moscova ameninţă să blocheze adoptarea bugetului din 2020 al OIAC, în cazul în care acesta include o finanţare a echipei de anchetatori.</p>
      <p>Blocarea bugetului ar putea crea probleme grave organizaţiei, în pofida faptului că Statele Unite, Franţa şi Regatul Unit apreciază că există suficientă susţinere pentru ca acesta să fie adoptat cu largă majoritate.</p>
      <p>Anul trecut, Rusia, Iranul şi China şi-au unit eforturile într-o încercare de a bloca bugetul, care a fost adoptat cu o majoritate de 99 de voturi la 27. Diplomaţii occidentali speră să obţină o majoritate şi mai largă anul acesta, care să arate o susţinere internaţională a OIAC.</p>
      <p>
        <b>RAPORT FOARTE AŞTEPTAT</b>
      </p>
      <p>În pofida obiecţiilor puternice ale Siriei şi aliaţilor săi, o majoritate a celor 193 de state membre a adoptat în iunie 2018 p consolidare a puterilor OIAC, autorizată să desemenze autorul unui atac chimic şi nu doar să documenteze utilizarea acestui tip armament.</p>
      <p>Rusia a comparat atunci organizaţia - care a fost laureată cu Premiul Nobel pentru pace în 2013 - cu un ”Titanic pe cale să se scufunde”, acuzând-o că devine prea politizată.</p>
      <p>”Toată lumea aşteaptă rezultatele echipei de identificare şi anchetă”, a declarat pentru AFP, sub acoperirea anonimatului, o diplomată.</p>
      <figure>
        <img src="https://i0.1616.ro/media/2/2701/33639/19179153/1/duma-chimic-tw.png?width=540"/>
      </figure>
      <p>Potrivit mai multor diplomaţi, raportul anchetatorilor ar urma să fie publicat în februarie sau martie.</p>
      <p>Moscova a pus în mod constant la îndoială atacuri chimice în Siria şi a insistat asupra faptului că ele au fost regizate, respingând raportul OIAC potrivit căruia clor a fost folosit în oraşul sirian Duma, în aprilie 2018.</p>
      <p>
        <b>NOVICIOK INTERZIS?</b>
      </p>
      <p>Marile puteri ar putea însă ssă se înţeleagă asupra unei probleme importante în cursul acestei reuniuni, şi anume cea a unei eventuale introduceri a agentului noviciok pe lista substanţelor interzise de OIAC.</p>
      <p>Noviciokul, un agent neurotoxic de calitate militară, creat de Uniunea Sovietică în timpul Războiului Rece, a fost folosit în martie 2018 într-un atac, la Salisbury, în sud-vestul Angliei, împotriva fostului dublu agent Serghei Skripal şi a fiicei sale, Iulia.</p>
      <p>Londra a acuzat Moscova de faptul că se află la originea acestei otrăviri. Rusia a negat orice implicare.</p>
      <p>În ianuarie, Consiliul Executiv al OIAC a luat decizia de a adăuga două familii de substanţe chimice extrem de toxice - inclusiv noviciok - Convenţiei interzicerii armamentului chimic.</p>
      <p>Această decizie este necesar să fie confirmată, acum, de către stattele membre.</p>
      <p>Rusia doreşte, la rândul său, să adauge pe această listă substanţe chimice experimentate - potrivit Kremlinului - în Occident.</p>
      <p>Potrivit unor diplomaţi, pare se profileze deja un compromis asupra acestei probleme spionoase.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
      <related>
        <h4>Citește și...</h4>
        <a href="https://www.news.ro/externe/represalii-ruse-in-urma-atacului-cu-gaze-toxice-la-alep-atribuit-de-regimul-al-assad-rebelilor-care-dezmint-1922403526162018111018676058"/>
      </related>
    </article>
  </body>
</html>