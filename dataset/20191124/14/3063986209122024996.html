<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/842956"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T14:13:00+00:00"/>
    <meta property="og:title" content="ইনিংস হারের মুখে বাংলাদেশ"/>
    <meta property="og:description" content="ইডেন গার্ডেন্সে চলমান দিবা-রাত্রির টেস্ট যে বাংলাদেশ হারতে যাচ্ছে, তা নিশ্চিত হয়ে গেছে। এই মুহূর্তে ইনিংস হারের শংকায় আছে বাংলাদেশ। আজ দিনের শুরুতে অনুমিতভাবেই ইবাদত হোসেন (০) টিকতে পারলেন না বেশিক্ষণ। উমেশ যাদবের শরীর তাক করে আসা বল পারলেন না সামলাতে। ব্যাটের ওপরের দিকে ছোবল দিয়ে বল গেল স্লিপে বিরাট কোহলির হাতে। মুশফিক ফিরেছেন ৭৪ রানে। ২ উইকেট হাতে নিয়ে আরও ৫২ রান করতে হবে ইনিংস হার এড়াতে। মাহমুদউল্লাহ ছাড়া ব্যাটিংয়ে বাকি আছেন কেবল বাংলাদেশের তিন পেসার। তিন জনেরই ব্যাটের হাত যাচ্ছেতাই। তৃতীয় দিনে বাংলাদেশের লড়াই অনেকটাই নির্ভর করছে মাহমুদউল্লাহর ফিটেনসের ওপর। আগের দিন দারুণ ব্যাটিং করতে থাকা ব্যাটসম্যান হ্যামস্ট্রিংয়ে টান লাগার পর মাঠ ছেড়েছিলেন খুঁড়িয়ে খুঁড়িয়ে। দিনের খেলা শেষে বাংলাদেশ দল থেকে জানানো হয়েছিল, তৃতীয় দিনে মাহমুদউল্লাহ ব্যাটিংয়ে ফিরবেন বলে আশা করছে দল।"/>
  </head>
  <body>
    <article>
      <h1>ইনিংস হারের মুখে বাংলাদেশ</h1>
      <address><time datetime="2019-11-24T14:13:00+00:00">24 Nov 2019, 14:13</time> by <a rel="author">কালের কণ্ঠ অনলাইন</a></address>
      <p>ইডেন গার্ডেন্সে চলমান দিবা-রাত্রির টেস্ট যে বাংলাদেশ হারতে যাচ্ছে, তা নিশ্চিত হয়ে গেছে। এই মুহূর্তে ইনিংস হারের শংকায় আছে বাংলাদেশ। আজ দিনের শুরুতে অনুমিতভাবেই ইবাদত হোসেন (০) টিকতে পারলেন না বেশিক্ষণ। উমেশ যাদবের শরীর তাক করে আসা বল পারলেন না সামলাতে। ব্যাটের ওপরের দিকে ছোবল দিয়ে বল গেল স্লিপে বিরাট কোহলির হাতে।</p>
      <p>মুশফিক ফিরেছেন ৭৪ রানে। ২ উইকেট হাতে নিয়ে আরও ৫২ রান করতে হবে ইনিংস হার এড়াতে। মাহমুদউল্লাহ ছাড়া ব্যাটিংয়ে বাকি আছেন কেবল বাংলাদেশের তিন পেসার। তিন জনেরই ব্যাটের হাত যাচ্ছেতাই।</p>
      <p>তৃতীয় দিনে বাংলাদেশের লড়াই অনেকটাই নির্ভর করছে মাহমুদউল্লাহর ফিটেনসের ওপর। আগের দিন দারুণ ব্যাটিং করতে থাকা ব্যাটসম্যান হ্যামস্ট্রিংয়ে টান লাগার পর মাঠ ছেড়েছিলেন খুঁড়িয়ে খুঁড়িয়ে। দিনের খেলা শেষে বাংলাদেশ দল থেকে জানানো হয়েছিল, তৃতীয় দিনে মাহমুদউল্লাহ ব্যাটিংয়ে ফিরবেন বলে আশা করছে দল।</p>
    </article>
  </body>
</html>