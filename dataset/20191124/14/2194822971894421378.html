<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.teknoburada.net/2019/11/24/iphone-12-pro-ve-pro-maxte-ram-artacak/"/>
    <meta property="og:site_name" content="TeknoBurada"/>
    <meta property="article:published_time" content="2019-11-24T14:00:59+00:00"/>
    <meta property="og:title" content="iPhone 12 Pro ve Pro Max’te RAM artacak!"/>
    <meta property="og:description" content="iPhone 11 serisinin satışına başlanalı daha iki ay olmadan iPhone 12 Pro ve 12 Pro Max modelleri hakkında yeni bilgiler geldi."/>
  </head>
  <body>
    <article>
      <h1>iPhone 12 Pro ve Pro Max’te RAM artacak!</h1>
      <address><time datetime="2019-11-24T14:00:59+00:00">24 Nov 2019, 14:00</time> by <a rel="author">Mustafa Kılıç</a></address>
      <p>
        <b>iPhone 11 serisinin satışına başlanalı daha iki ay olmuşken Apple’ın 2020 yılında duyuracağı iPhone’lar hakkında önemli bilgiler geldi. İddiaya göre iPhone 12 Pro ve 12 Pro Max modellerinde RAM artırılacak.</b>
      </p>
      <p>Apple, mobil cihazlarda hem işletim sistemi hem de işlemci tasarımını kendisi geliştirdiği için yazılım / donanım uyumu bu cihazlarda mükemmel çalışıyor. Öyle ki şirket hiçbir zaman akıllı telefon dünyasındaki RAM yarışına dahil olmadı. Zaten bakıldığında iPhone’lar bazı <a href="https://www.samsungburada.net/">Android</a> telefonlardaki gibi 12GB RAM’e ihtiyaç duymuyor.</p>
      <h3>iPhone 12 Pro ve Pro Max 6GB RAM’e sahip olacak</h3>
      <p>Geçmişte <a href="https://www.teknoburada.net/">Apple</a> cephesinden güvenilir bilgiler sağlayan Barclays analisti Blayne Curtis ve ortaklarının paylaştığı notlara göre, Apple’ın 2020 yılında piyasaya sunacağı iPhone12 Pro ve iPhone12 Pro Max modellerinde<b> 6GB RAM</b> kullanılacak.</p>
      <figure>
        <img src="https://www.teknoburada.net/wp-content/uploads/2019/11/iPhone-12-Pro-Max-1.jpg"/>
      </figure>
      <p>Karşılaştırma yapmak gerekirse iPhone 11 Pro ve iPhone 11 Pro Max’te 4GB RAM yer aldı. Yine rapora göre Apple, iPhone 12’de ise RAM miktarını iPhone 11’de olduğu gibi 4GB olarak tutmaya devam edecek.</p>
      <p>Raporda Apple’ın iPhone12 Pro ve iPhone12 Pro Max’te dörtlü arka kameraya geçiş yapacağı ifade ediliyor. Mevcut üç kameraya ek olarak burada <b>3D algılamalı</b> yeni bir kamera göreceğiz.</p>
      <p>Ayrıca 2020’de tanıtılacak tüm iPhone modellerinde 5G desteğinin yer alacağı belirtiliyor.  5G iPhone modellerinin hem mmWave hem de 6GHz spektrumuyla uyumlu olmasını sağlamak için, Apple’ın telefonlarda Qualcomm’un Snapdragon X55 5G modem yongasıyla donatması bekleniyor.</p>
      <related>
        <h4>Benzer Haberler</h4>
        <a href="https://www.teknoburada.net/2019/11/25/huawei-matepad-pro-tanitildi-ipade-rakip-olur-mu/"/>
        <a href="https://www.teknoburada.net/2019/11/25/sony-xperia-3-iste-boyle-gorunecek-arkadaki-koca-delik-de-neyin-nesi/"/>
        <a href="https://www.teknoburada.net/2019/11/25/samsung-galaxy-note-9-turkiyede-yeni-bir-guncelleme-aliyor/"/>
      </related>
    </article>
  </body>
</html>