<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tgspot.co.il/gopro-hero-8-black-review/"/>
    <meta property="og:site_name" content="TGspot"/>
    <meta property="article:published_time" content="2019-11-24T14:05:34+00:00"/>
    <meta property="og:title" content="סקירה: GoPro HERO 8 Black - מקצועית למקצוענים"/>
    <meta property="og:description" content="הדור החדש של מצלמות האקסטרים מבית Go Pro מביא חידושים שהופכים אותה לאטרקטיבית יותר לחובבי צילומי האקסטרים"/>
  </head>
  <body>
    <article>
      <h1>סקירה: GoPro HERO 8 Black - מקצועית למקצוענים</h1>
      <address><time datetime="2019-11-24T14:05:34+00:00">24 Nov 2019, 14:05</time> by <a rel="author" href="https://www.tgspot.co.il/author/itaim/" target="_blank">איתי מקמל</a></address>
      <p>בקצרההמצלמה החדשה של גו פרו, HERO 8 Black, מצליחה לקחת צעד קדימה את תחום מצלמות האקסטרים עם לא מעט חידושים: מערכת ייצוב התמונה, עגינה מובנית וחסינות למים בעומק של עד 10 מטרים שמייתרים את האביזרים השונים שפעם היה צריך לקחת בתיק, והיא גם תתמוך במודים שיגיעו בקרוב לשוקאהבנומערכת ייצוב וידאו מצוינתעיצוב חדש שאינו דורש אביזר לעיגוןחסינות למים ללא כיסוי חיצוניפחות אהבנומתחממת מאוד בעבודהמסך מגע לא מתפקד על רטוב8.5<a href="https://ksp.co.il/item/1791-74680">1,949 ₪</a></p>
      <p><a href="https://www.tgspot.co.il/tag/gopro/">גו-פרו (GoPro)</a>, בערך באותה עת בכל שנה, משיקה דגמים חדשים. אם לא היינו יודעים אחרת, כנראה שלא היינו מצפים לשינויים רבים מידי, כי <a href="https://www.tgspot.co.il/tag/%D7%9E%D7%A6%D7%9C%D7%9E%D7%AA-%D7%90%D7%A7%D7%A1%D7%98%D7%A8%D7%99%D7%9D/">מצלמות אקסטרים</a> כבר היו בשנים האחרונות למוצר סטנדרטי למדי בשוק. אבל אז הגיעה GoPro HERO 8 Black וניפצה את מה שאפשר לחשוב על השוק הזה. ועד סוף הסקירה אתם תבינו למה.</p>
      <h3>אריזה דומה אבל שונה</h3>
      <p>במבט ראשון, הגוף של HERO 8 דומה למדי לזה של הדגם הקודם, HERO 7, שהשוק בשנה שעברה. היא מצוידת באותו כיסוי גומי מחוספס, ומאחור יש את אותו מסך מגע. הפעם, לעומת זאת, כבר לא צריך יותר אביזר כיסוי כדי לעגן את המצלמה לחצובה או כל אביזר עגינה אחר, כי בחלק התחתון שלה יש שתי רגליות קטנות המספקות את החיבור הייעודי של החברה שהפך כבר לסטנדרט בתעשייה.</p>
      <p>זה לא שינוי קטן. ההפך, זה הבדל גדול מאוד שכן בכל שימוש במצלמות גו-פרו היה נדרש לכל הפחות מסגרת פלסטיק הכוללת את החיבור הזה רק כדי לעגן אותה. זה הפך את השימוש למעט מסורבל ודרש לארוז בתיק כמה וכמה אביזרים טרם היציאה לדרך.</p>
      <figure>
        <img src="https://me2pic.com/images/2019/11/24/GoPro-Hero-8-Black-wings.jpg"/>
        <figcaption>כנפי הקסם: הרגליות המתקפלות החוסכות אביזר עגינה נוסף</figcaption>
      </figure>
      <p>אבל יש עוד שינוי במצלמה, והוא אינו בולט לעין. HERO 8 Black כבר אינה זקוקה לכיסוי פלסטיק חיצוני כדי לעמוד ברטיבות ובמים . כעת גוף המצלמה בפני עצמו מסוגל לשרוד עד לעומק של 10 מטרים ללא תוספות מיוחדות. זה אומר עוד אביזר שלא צריך לשאת ולחבר, וזה גם אומר שלא צריך לחשוב פעמיים לפני שצוללים אתה עמוק למים.</p>
      <p>על אף השינויים הללו הצליחה גו-פרו לצמצם את עובי המצלמה לעומת קודמתה מ-33 ל-28.4 מ”מ, אך היא כעת מעט יותר רחבה וגבוהה יותר (63.3×62.3 מ"מ). בהשוואה ל-HERO 7 עם כיסוי נגד מים, HERO 8 עדיין קטנה יותר ובהתחשב שהיה צריך להשתמש בכיסוי המים כמעט בכל פעם – החסינות המובנית היא ללא ספק יתרון מהותי.</p>
      <figure>
        <img src="https://me2pic.com/images/2019/11/24/GoPro-Hero-8-Black-2.jpg"/>
      </figure>
      <p>שינויי הגוף הללו ב-HERO 8 גם טומנים בחובם חסרון מסוים, שכן העדשה לא ניתנת להחלפה. היא הפעם מכוסה בזכוכית Gorilla Glass שלדברי החברה חסינה פי שניים כנגד פגיעות ושריטות. הסוללה וכרטיס הזיכרון עדיין נגישים למשתמש, אבל כעת הם ממוקמים בדופן המצלמה מאחורי דלת צדדית בעלת לשונית שליפה. מאחוריה גם נמצא חיבור ה-USB-C לטעינה והעברת קבצים בעת חיבור למחשב.</p>
      <p>
        <a href="https://www.tgspot.co.il/cowin-se7-noise-cancelling-headphones-review/">קרא עוד:  סקירה: אוזניות משתיקות רעשים Cowin SE7 - אטרקטיביות מכל הבחינות</a>
      </p>
      <p>החברה גם הציגה שלל אביזרים חדשים אותם היא מכנה 'מודים' (Mods). יש את Display Mod המוסיף מסך חיצוני קדמי, יש את Liight Mod המוסיף נורת LED חזקה העמידה גם היא במים, ויש את Media Mod המוסיפה מיקרופון חיצוני ומיועדת בעיקר לשימוש בידי וידאו בלוגרים. האביזרים יוצעו בהמשך לרכישה בנפרד.</p>
      <h3>מפרט משודרג</h3>
      <p>בשנה שעברה הציגה גו-פרו אפשרות חדשה המכונה HyperSmooth שנועדה לספק ייצוב תמונה ברמה של גימבל חיצוני. השנה זה התור של HyperSmooth 2.0, וכפי שאפשר לשער, היא מבטיחה ייצוב טוב יותר. בתפריטי המצלמה אפשר להפעיל או לכבות את הפונקציה או לבחור בין כמה רמות. הרמה הבסיסית (On) מספקת לערך ייצוב ברמה של שנה שעברה, אבל כאשר המצב המקסימלי מופעל (Boost) המצלמה מצליחה להפחית רעידות ברמה מרשימה למדי, עם חיתוך של כ-10% מקצוות התמונה.</p>
      <figure>
        <img src="https://me2pic.com/images/2019/11/24/GoPro-Hero-8-Black-Display.jpg"/>
      </figure>
      <p>אפשר כעת לייצב וידאו בהילוך איטי באבחנה של 1,080 פיקסלים ב-240 פריימים/לשנייה, מה שלא היה בדור הקודם. זה גם פועל במצב צילום של 4K, אבל חלק מהפונקציות מבוטלות אם מפעילים את HyperSmooth. כלל האצבע לדעתנו הוא שכל עוד לא זקוקים לזווית צילום רחבה, אפשר ורצוי להפעיל את ייצוב התמונה.</p>
      <p>פונקציה נוספת שזכתה לשדרוג היא TimeWarp, המאפשרת ללכוד סרטוני 'זמן מדלג' (Time Lapse) מיוצבים במהירות משתנה באופן אוטומטי בהתאם לתוכן ולאורך הסרטון. נחמד היה לגלות כי כעת אפשר לעבור בין צילום רגיל לדילוגים תוך כדי צילום, כך שאפשר להפוך את הסרטון ליצירתי יותר.</p>
      <p>מבחינת המפרט הטכני GoPro HERO 8 פועלת על בסיס השבב GP1 וכוללת חיישן 12 מגה-פיקסל, המסוגל לצלם באיכות משתנה: כאמור לעיל 1,080p ב-240 פריימים/לשנייה, 2.7K ב-120 פריימים/לשנייה או באיכות מקסימלית של 4K ב-60 פריימים/לשנייה בקצב נתונים של 100 מגה-ביט בשנייה. אי אפשר לצלם יותר באבחנה של 720p ב-480 פריימים/לשנייה לצילום סופר-איטי.</p>
      <figure>
        <img src="https://me2pic.com/images/2019/11/24/GoPro-Hero-8-Black-door-battery.jpg"/>
      </figure>
      <p>מבחינת תמונות סטילס, אפשר לצלם תמונה בודדת או תמונות מתפרצות של 3, 5, 10 או 30 פריימים/לשנייה במרווחים של 1, 3 ,6 ו-10 שניות. יש 3 מיקרופונים להקלטת קול המשמשים גם לפקודות קוליות. אפשר לצלם לאורך או לרוחב, עם או בלי HDR וכן להזרים וידאו לרשת היישר מהאפליקציה בקישוריות WiFi.</p>
      <p>הסוללה זהה בקיבולת שלה לזו של הדגמים הקודמים, כלומר 1,200 מילי-אמפר/שעה, והיא גם מאותו הסוג, כך שגם אם משדרגים מהדור הקודם אפשר לשמור את הסוללה. עם זאת, בגלל שאין שינוי בגודל, זה גם אומר כי אין הבדל בזמני השימוש. בבדיקות שלנו המצלמה החזיקה מעמד לכשעה עד שעה וחצי של שימוש לא רציף.</p>
      <h3>קלה לתפעול</h3>
      <p>מסך המגע מאחור הוא בגודל 2 אינץ’. הוא מאוד אינטואיטיבי וקל לשימוש. מעבר בין המצבים העיקריים מתבצע בהחלקה ימינה או שמאלה או לחיצה על הכפתור Mode שבדופן שמאל. כפתור זה אגב, משמש גם לכיבוי והפעלה של המצלמה.</p>
      <p>
        <a href="https://www.tgspot.co.il/epson-surecolor-sc-t3100-large-format-printer/">קרא עוד:  אפסון השיקה שתי מדפסות בפורמט רחב</a>
      </p>
      <p>יש לא מעט הגדרות ב-HERO 8 שאפשר שלנות, וזה כולל גם הגדרת מערך כפתורים מהיר מותאם אישית. כן אפשר לעבור בקלות מעבר בין זוויות הצילום – Wide ,Linear ו-Narrow – מתאפשר בקלות כמו גם בחירת איכות הצילום. מאוד אהבנו את האפשרות להתאים פרופילי צילום מלא שונים הכוללים את שלל ההגדרות השונות בהתאם לסצנה שאותה מעוניינים לצלם.</p>
      <figure>
        <img src="https://me2pic.com/images/2019/11/24/GoPro-Hero-8-Black-side.jpg"/>
      </figure>
      <p>גם האפליקציה זכתה לשדרוג והשינוי הגדול ביותר הוא השילוב של יכולת עריכת הסרטונים Quik המוטמעת כעת באופן אינטגרלי באפליקציה. הממשק קל ופשוט לשימוש, ובכל חיבור למצלמה הסרטונים מורדים באופן אוטומטי לטלפון, כשסרטונים המוכנים מוצעים מיד לצפייה.</p>
      <p>אפשר לערוך באופן מיידי כל סרטון וסרטון, להוסיף ולהסיר מקטעים, להחיל אפקטים או לשנות את טקסט הפתיח והסוף. יש. אפשר לבחור את מוזיקת הרקע, ואפילו לשנות את יחס התצוגה – לאורך, לרוחב או יחס מרובע כפי שנהוג ברשתות החברתיות. בגו-פרו אומרים כי האפליקציה מסוגלת לזהות סצנות חשובות ופרצופים, כך שהיא יוצרת קליפ קצר בהתאם לתוכן. בחלק מהמקרים האפליקציה אכן הצליחה לזהות תמונה לא יציבה ולחתוך בהתאם, אבל זה לא מספיק ולבסוף יש לבצע את השינויים באופן פרטני.</p>
      <figure>
        <img src="https://me2pic.com/images/2019/11/24/Screenshot_20191123-131300.jpg"/>
      </figure>
      <p>אם לא רוצים לערוך סרטון שלם, אפשר לערוך כל מקטע בנפרד כולל סיבוב, מסננים, בהירות, ניגודיות, צבעים, טקסט ועוד. כאשר ערכנו סרטון גדול הכולל מקטעים רבים באופן יחי, כמו זה שבהמשך, האפליקציה נתקעה לנו המון פעמים ונדרשנו להתחיל מחדש מאז השמירה האחרונה. זה היה דיי מתסכל ורק כאשר עברנו לאפליקציית Quik הנפרדת הצלחנו לסיים את העריכה מחדש.</p>
      <p>כן יש כעת הזרמת וידאו לרשתות החברתיות באיכות 1080p, זאת מלבד שאר הפונקציות האחרות כמו צפייה חיה במצלמה מרחוק, שינוי הגדרות המצלמה, עדכון תוכנה, חיבור לענן, גיבוי אוטומטי וניהול המדיה.</p>
      <figure>
        <iframe src="https://www.youtube.com/embed/yvWvwQCZfFI" width="640" height="360" data-service="Youtube" scrolling="no"/>
      </figure>
      <h3>בשורה התחתונה</h3>
      <p>GoPro HERO 8 Black עשתה צעד קדימה בתחום מצלמות האקסטרים והצליחה להציג לא מעט חידושים. הדבר ממנו התרשמו יותר מהכל היה הכי מרשים זו מערכת ייצוב התמונה, אבל גם העובדה שהיא אינה מצריכה יותר אביזר חיצוני לעגינה הוא שינוי משמעותי ומבורך. גם החסינות למים המובנית שאינה מצריכה כיסוי נוסף הופכת את השימוש בה לנוח הרבה יותר.</p>
      <p>החשש הגדול היא עמידות המצלמה, בעיקר בנפילות, שכן אין אפשרות להחליף כיסוי לעדשה יותר. גם האפליקציה דורשת עוד מעט שפצור כדי שתהפוך לשימושית יותר כמו גם הבינה המלאכותית המזהה את תוכן הקליפים זקוקה לעבודה נוספת.</p>
      <p>בסך הכל, Go Pro HERO 8 Black מציעה לא מעט יתרונות בהשוואה לקודמתה כאשר מחירה נותר זהה –  1,949 שקלים עם אחריות לשנה על ידי היבואנית DAA.</p>
      <figure>
        <iframe src="https://www.youtube.com/embed/Mh-x8kbJT5k" width="640" height="360" data-service="Youtube" scrolling="no"/>
      </figure>
    </article>
  </body>
</html>