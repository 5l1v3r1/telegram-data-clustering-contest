<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.lokal.hu/2019-11-elloptak-366-ezer-dollar-erteku-ekszert-iggy-azalea-es-playboi-carti-hazabol/"/>
    <meta property="og:site_name" content="lokál"/>
    <meta property="article:published_time" content="2019-11-24T14:47:08+00:00"/>
    <meta property="og:title" content="Elloptak 366 ezer dollár értékű ékszert Iggy Azalea és Playboi Carti házából"/>
    <meta property="og:description" content="Iggy Azalea és Playboi Carti amerikai rapperek bérelt házából 366 ezer dollár (111 millió forint) értékű ékszert loptak el a The Atlanta Journal-Constitution helyi lap szerint."/>
  </head>
  <body>
    <article>
      <h1>Elloptak 366 ezer dollár értékű ékszert Iggy Azalea és Playboi Carti házából</h1>
      <address><time datetime="2019-11-24T14:47:08+00:00">24 Nov 2019, 14:47</time> by <a rel="author">MTI</a></address>
      <figure>
        <img src="https://www.lokal.hu/wp-content/uploads/2016/11/profimedia-0305802448-e1501658711951-1280x851.jpg"/>
      </figure>
      <p>
        <b>Iggy Azalea és Playboi Carti amerikai rapperek bérelt házából 366 ezer dollár (111 millió forint) értékű ékszert loptak el a The Atlanta Journal-Constitution helyi lap szerint.</b>
      </p>
      <p>A feljelentést november 17-én tették az eltűnt 19 darabról, melyek között gyémántgyűrűk, platina karkötők és luxuskarórák is voltak.</p>
      <p>Amethist Kelly – művésznevén Iggy Azalea a rendőrségnek azt mondta, hogy a lopás november 14-én történt. Aznap a hátsó ajtó nem volt bezárva, hogy Jordan Carter – Palyboi Carti – be tudjon menni.</p>
      <p>A rendőrség szerint a pár egyszer csak észrevette, hogy 600 négyzetméteres bérelt házuk emeleti ebédlőjéből eltűnt az a luxustáska, amelyben az ékszereiket tartották.</p>
      <p>A biztonsági kamera felvételein egy álarcos, fegyveres, kesztyűt viselő ember látható, aki este tíz óra előtt lépett a házba és tíz percen belül távozott.</p>
    </article>
  </body>
</html>