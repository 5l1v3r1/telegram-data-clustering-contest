<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.ansa.it/sito/notizie/economia/2019/11/24/stop-aerei-alitalia-cancella-137-voli_07f65678-69e2-48e8-a71f-ab447814e1e7.html"/>
    <meta property="og:site_name" content="ANSA.it"/>
    <meta property="article:published_time" content="2019-11-24T14:32:06+00:00"/>
    <meta property="og:title" content="Stop aerei, Alitalia cancella 137 voli"/>
    <meta property="og:description" content="Alitalia cancella 137 voli per lo sciopero del trasporto aereo proclamato nella giornata di domani. (ANSA)"/>
  </head>
  <body>
    <article>
      <h1>Stop aerei, Alitalia cancella 137 voli</h1>
      <h2>Attivato piano straordinario per riproteggere viaggiatori</h2>
      <address><time datetime="2019-11-24T14:32:06+00:00">24 Nov 2019, 14:32</time> by <a rel="author">Redazione ANSA</a></address>
      <p>(ANSA) -  Alitalia cancella 137 voli per lo sciopero del trasporto aereo proclamato nella giornata di domani.<br/>    "Per lunedì 25 novembre alcune sigle sindacali - si legge in un annuncio pubblicato dalla compagnia sul sito - hanno proclamato uno sciopero dei controllori di volo dalle ore 13:00 alle ore 17:00. Negli stessi orari sono state confermate altre agitazioni nel settore del trasporto aereo. Alitalia è stata pertanto costretta a cancellare alcuni collegamenti, sia nazionali che internazionali" (sul sito è consultabile la lista).<br/>    Per limitare i disagi, la compagnia ha attivato un piano straordinario che prevede l'impiego di aerei più capienti sulle rotte domestiche e internazionali, con l'obiettivo di riprenotare i viaggiatori coinvolti nelle cancellazioni sui primi voli disponibili in giornata. Alitalia prevede che il 60% dei passeggeri riesca a viaggiare nella stessa giornata del 25 novembre.<br/>   </p>
      <footer>RIPRODUZIONE RISERVATA © Copyright ANSA</footer>
    </article>
  </body>
</html>