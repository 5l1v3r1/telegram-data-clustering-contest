<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gizchina.cz/2019/11/24/honor-v30-odhalen-v-prodejne-mel-by-stat-4999-juanu-710/"/>
    <meta property="og:site_name" content="GizChina.cz"/>
    <meta property="article:published_time" content="2019-11-24T14:00:57+00:00"/>
    <meta property="og:title" content="Honor V30 odhalen v prodejně, měl by stát 4999 jüanů (710 $)"/>
    <meta property="og:description" content="Nový Honor V30 byl spatřen v kamenné prodejně v Číně. Cena tohoto telefonu by měla být 4999 juanů, což je okolo 710 dolarů."/>
  </head>
  <body>
    <article>
      <h1>Honor V30 odhalen v prodejně, měl by stát 4999 jüanů (710 $)</h1>
      <address><time datetime="2019-11-24T14:00:57+00:00">24 Nov 2019, 14:00</time> by <a rel="author" href="https://gizchina.cz/author/k_balac/" target="_blank">Karel Baláč</a></address>
      <p>Ohodnoťte článek</p>
      <p>Honor V30, který jsme poprvé viděli před pár dny v oficiálním teaseru, byl nyní <a href="http://news.mydrivers.com/1/658/658700.htm">spatřen</a> v prodejně i s vystavenou cenovkou. Jak můžeme vidět na obrázku níže, Honor V30 bude stát ve své 5G verzi 4999 jüanů, což je zhruba 710 dolarů. Poněkud vysoká cena za zařízení od této značky, ta je však v souladu s cenami s ostatními 5G telefony na trhu.</p>
      <h3>Honor V30 odhalen v prodejně, měl by stát 4999 jüanů (710 $)</h3>
      <figure>
        <img src="https://gizchina.cz/wp-content/uploads/2019/11/s_42d8e2a696284a59a19e5fcd3a515153.jpg"/>
      </figure>
      <p>Ve skutečnosti by Honor V30 měl mít stejnou cenu jako Huawei Mate 30 5G. Tento telefon se v současné době prodává v Číně za 4999 juanů a je vybaven nejlepším hardwarem, který Huawei nabízí – například výkonným chipsetem Kirin 990.</p>
      <p>Je jisté, že vlajková loď od <a href="https://gizchina.cz/category/honor">Honoru</a> bude vybavena stejným chipsetem, společně s podporou 5G. Huawei Kirin 990 je jedním z nejlepších mobilních CPU, pokud jde o 5G, a to jak na straně pokrytí signálem, tak na straně spotřeby energie, díky tomu získalo toto CPU na poslední konferenci China Mobile Partner Conference cenu v kategorii „Nejlepší 5G čip“.</p>
      <figure>
        <img src="https://gizchina.cz/wp-content/uploads/2019/11/vlcsnap-2019-11-22-16h50m47s574.png"/>
      </figure>
      <p>Tento nejnovější chipset také podporuje SA/NSA duální režim 5G, který přináší rychlejší a spolehlivější celulární připojení.</p>
      <p>Honor V30 se pak může pochlubit velmi zajímavou funkcí fotoaparátu „Matrix“. Algoritmus Matrix bude schopen vytvořit 3D mapu toho, co je zaostřeno a oddělit fotografovaný předmět od pozadí.</p>
      <p>Funkce Matrix bude fungovat jak se zadními kamerami, kde najdeme minimálně tři, tak s předními, kde budou senzory dva.</p>
      <figure>
        <img src="https://gizchina.cz/wp-content/uploads/2019/11/s_d04ebcfc1f5d493ca1eac297c02bcee3.jpg"/>
      </figure>
      <p>Další specifikace modelu V30 by měly zahrnovat alespoň 8 GB RAM a 256 GB interního úložiště. Dále 4000mAh baterii, 22,5 W rychlé nabíjení a MagicUI 3 postavené nad Android 10.</p>
      <footer>Některé naše odkazy mohou vést na prodejce elektroniky. Pokud si skrze takový odkaz něco koupíte, můžeme z prodeje obdržet malá procenta.</footer>
      <related>
        <h4>Podobné články</h4>
        <a href="https://gizchina.cz/2019/11/24/tydenni-prehled-novinek-206/"/>
        <a href="https://gizchina.cz/2019/11/19/prvni-snimky-chystanych-hodinek-honor-watch-magic-2/"/>
        <a href="https://gizchina.cz/2019/11/18/honor-v30-je-uz-nyni-na-vmall-v-predbeznych-objednavkach/"/>
      </related>
    </article>
  </body>
</html>