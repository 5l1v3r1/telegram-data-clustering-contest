<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://neolaia.gr/2019/11/24/black-friday-2019-7-tropoi-gia-na-proetoimasteis-katallila/"/>
    <meta property="og:site_name" content="neolaia.gr"/>
    <meta property="article:published_time" content="2019-11-24T14:30:01+00:00"/>
    <meta property="og:title" content="Black Friday 2019: 7 τρόποι για να προετοιμαστείς κατάλληλα για την ημέρα αυτή"/>
    <meta property="og:description" content="Η Black Friday 2019 πλησιάζει και εσύ πρέπει να βρεις τους τρόπους για να προετοιμαστείς κατάλληλα. Δεν πρέπει να χάσεις αυτή τη μεγάλη ευκαιρία που σου προσφέρει η μέρα αυτή να πάρεις αρκετά προϊόντα σε πολύ προνομιακές τιμές."/>
  </head>
  <body>
    <article>
      <h1>Black Friday 2019: 7 τρόποι για να προετοιμαστείς κατάλληλα για την ημέρα αυτή</h1>
      <h2>Η Black Friday 2019 πλησιάζει και εσύ πρέπει να προετοιμαστείς κατάλληλα για την ημέρα αυτή!</h2>
      <address><time datetime="2019-11-24T14:30:01+00:00">24 Nov 2019, 14:30</time> by <a rel="author">neolaia.gr Team</a></address>
      <p>Η <a href="https://www.neolaia.gr/tag/black-friday"><b>Black Friday</b></a> 2019 πλησιάζει και εσύ πρέπει να βρεις τους τρόπους για να προετοιμαστείς κατάλληλα. Δεν πρέπει να χάσεις αυτή τη μεγάλη ευκαιρία που σου προσφέρει η μέρα αυτή να πάρεις αρκετά προϊόντα σε πολύ προνομιακές τιμές.</p>
      <p>Η Παρασκευή 29 Νοεμβρίου είναι, μόλις, πέντε μέρες μακριά και εσύ πρέπει να προετοιμαστείς κατάλληλα. Πάμε να δούμε, λοιπόν, τους τρόπους που θα το καταφέρεις αυτό;</p>
      <p>1. Μάθε ποια καταστήματα θα συμμετέχουν στην ημέρα αυτή</p>
      <p>2. Δες τις προσφορές που έχουν αρχίσει, ήδη, να βγαίνουν στις ιστοσελίδες τους για το Black Friday 2019</p>
      <p>3. Ψάξε να δεις αν μπορείς να παραγγείλεις πράγματα σε τιμές Black Friday από τις ιστοσελίδες τους</p>
      <p>4. Ψάξε για τις καλύτερες προσφορές πριν τρέξεις στα καταστήματα πρωί πρωί</p>
      <p>5. Ετοιμάσου για πρωινό ξύπνημα την Παρασκευή 29 Νοεμβρίου</p>
      <p>6. Κάνε μία λίστα με τα πράγματα και τις προσφορές που έχεις δει και θέλεις να αγοράσεις</p>
      <p>7. Προετοιμάσου για τρέξιμο αρκετό. Ειδικά, αν θέλεις πράγματα από διαφορετικά καταστήματα</p>
      <p>
        <b>Πώς ξεκίνησε το Black Friday;</b>
      </p>
      <p>Τα πρώτα στοιχεία από τη χρήση του όρου «Black Friday» για την ημέρα μετά την ημέρα των Ευχαριστιών με εμπορική σημασία υποδηλώνει ότι ο όρος προέρχεται από την Φιλαδέλφεια, όπου χρησιμοποιήθηκε για να περιγράψει την μεγάλη και ενοχλητική -για τους πεζούς- κυκλοφορία οχημάτων, που σημειωνόταν την ημέρα μετά την ημέρα των Ευχαριστιών. Αυτή η χρήση του όρου χρονολογείται τουλάχιστον από το 1961. Περισσότερα από είκοσι (20) χρόνια αργότερα, καθώς η φράση έγινε πιο διαδεδομένη, έγινε δημοφιλής η εξήγηση ότι αυτή η μέρα ήταν το σημείο του έτους, κατά το οποίο το λιανεμπόριο αρχίζει να γυρίζει σε κέρδος, δηλαδή στην αμερικάνικη αργκό από «το κόκκινο» (in the red) περνάει «στο μαύρο» (in the black).</p>
      <p>Ο θεσμός της «Μαύρης Παρασκευής» έχει εξαπλωθεί τα τελευταία χρόνια σε πολλές ευρωπαϊκές χώρες, μεταξύ των οποίων είναι και οι: Αγγλία, Γερμανία, Γαλλία, Δανία, Ιταλία, Ισπανία, Αυστρία, Φινλανδία, Πολωνία, ενώ κάθε χρονιά συμμετέχουν όλο και περισσότεροι λιανέμποροι.</p>
      <p>
        <b>Τι πρέπει να προσέξεις;</b>
      </p>
      <p>Η Γενική Γραμματεία Εμπορίου καλεί τους καταναλωτές να διενεργούν έρευνες αγοράς για τα προϊόντα που τους ενδιαφέρουν κατά την περίοδο που θα προηγηθεί της αναφερόμενης δράσης, ώστε να διαμορφώσουν οι ίδιοι πραγματική εικόνα του μεγέθους των εκπτώσεων και προσφορών που θα εφαρμοστούν τη Black Friday.</p>
      <p>Παράλληλα, οι καταναλωτές θα πρέπει να γνωρίζουν ότι κατά την ημέρα πραγματοποίησης της δράσης, το όφελος για τους ίδιους από εφαρμογή εκπτώσεων/προσφορών θα πρέπει να προκύπτει σαφώς από τις αναγραφόμενες επί των πινακίδων των προϊόντων τιμών (τιμή πριν και τιμή μετά την πραγματοποίηση της δράσης).<br/>Στις οδηγίες για τη Black Friday επισημαίνεται ακόμη ότι οι έμποροι θα πρέπει να εφαρμόζουν τις σχετικές διατάξεις της Κωδικοποίησης Κανόνων Διακίνησης και Εμπορίας Προϊόντων και Παροχής Υπηρεσιών (Κανόνες ΔΙΕΠΠΥ) αναφορικά με τις «Πρακτικές πώλησης με μειωμένη τιμή ή παροχή πρόσθετου οφέλους προϊόντων και υπηρεσιών» (βλ. άρθρο 78). Η διαπίστωση παραβάσεων κυρώνεται βάσει των διατάξεων της παρ.9 άρθρο 78 των Κανόνων ΔΙΕΠΠΥ (για είδη μαζικής κατανάλωσης, όπως είδη διατροφής, ατομικής υγιεινής, οικιακής καθαριότητας) και του άρθρου 21 του ν. 4177.13 (για όλα τα άλλα καταναλωτικά αγαθά).</p>
      <p>Σύμφωνα με την παρ.2 άρθρο 15 του ν.4177/2013, δεν επιτρέπεται η προσφορά ειδών των οποίων η ποσότητα υπερβαίνει το πενήντα τοις εκατό (50%) του συνόλου των ειδών που διαθέτει κάθε κατάστημα, εκτός αν έχουν εκδοθεί σχετικές αποφάσεις των οικείων Αντιπεριφερειαρχών σύμφωνα με την παράγραφο 3 του ίδιου άρθρου.</p>
      <p>
        <b>Δες ακόμα: <a href="https://www.neolaia.gr/2019/11/20/black-friday-2019-the-final-countdown/">Black Friday 2019 – The Final Countdown: Η ανανεωμένη λίστα με τα καταστήματα που συμμετέχουν!</a></b>
      </p>
      <p>ΕΙΣΑΙ ΜΕΣΑ ΓΙΑ ΤΑ ΝΕΑ ΚΟΝΤΟΠΑΚ VIBER ΣΤΙΚΕΡΣ; ΝΤΑΟΥΝΛΟΟΥΝΤ ΛΕΜΕ ΕΔΩ --&gt; <a href="https://vb.me/fac486">https://vb.me/fac486</a></p>
      <related>
        <h4>ΔΙΑΒΑΣΤΕ ΕΠΙΣΗΣ</h4>
        <a href="https://neolaia.gr/2019/11/25/black-friday-2019-teliki-eutheia-katastimata-alisides-pou-pernoun-meros/"/>
        <a href="https://neolaia.gr/neo/eidiseis"/>
        <a href="https://neolaia.gr/2019/11/25/kaokeria-girionis-sarose-ti-hora-pos-tha-kinithei/"/>
        <a href="https://neolaia.gr/neo/epikairotita"/>
        <a href="https://neolaia.gr/2019/11/25/i-kinigos-eikonon-tis-tasoulas-xatzitpfi-apo-tis-ekdoseis-livani-parousiasi-athina/"/>
        <a href="https://neolaia.gr/2019/11/25/evdomadiaies-problepseis-nea-selini-se-toksoti-apo-26-11/"/>
        <a href="https://neolaia.gr/neo/zwdia-eidiseis"/>
        <a href="https://neolaia.gr/2019/11/24/black-friday-ellines-katanalwtes-pswnia/"/>
        <a href="https://neolaia.gr/neo/fun-paraxena"/>
      </related>
    </article>
  </body>
</html>