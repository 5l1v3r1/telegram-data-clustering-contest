<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301748/%DA%A9%DB%8C%DA%A9%D8%A7%D9%88%D8%B3-%D8%B3%D8%B9%DB%8C%D8%AF%DB%8C-%D8%AF%D8%B1-%D8%AF%D9%81%D8%AA%D8%B1-%D8%AF%D8%A8%DB%8C%D8%B1%DA%A9%D9%84%DB%8C-%DA%A9%D9%85%DB%8C%D8%AA%D9%87-%D9%85%D9%84%DB%8C-%D8%A7%D9%84%D9%85%D9%BE%DB%8C%DA%A9-%D9%BE%D8%A7%DB%8C%D8%A7%D9%86-%D9%BE%D8%B1%D9%88%D9%86%D8%AF%D9%87-%D9%BE%D8%B3%D8%AA"/>
    <meta property="og:site_name" content="ایسنا"/>
    <meta property="article:published_time" content="2019-11-24T23:50:00+00:00"/>
    <meta property="og:title" content="کیکاوس سعیدی در دفتر دبیرکلی کمیته ملی المپیک/ پایان پرونده پست پرحاشیه؟"/>
    <meta property="og:description" content="با مستقر شدن کیکاوس سعیدی در دفتر دبیرکلی کمیته ملی المپیک به نظر می رسد همین روزها شاهد امضای حکم او خواهیم بود."/>
  </head>
  <body>
    <article>
      <h1>کیکاوس سعیدی در دفتر دبیرکلی کمیته ملی المپیک/ پایان پرونده پست پرحاشیه؟</h1>
      <address><time datetime="2019-11-24T23:50:00+00:00">24 Nov 2019, 23:50</time> by <a rel="author">آتنا خلیلی</a></address>
      <p>با مستقر شدن کیکاوس سعیدی در دفتر دبیرکلی کمیته ملی المپیک به نظر می رسد همین روزها شاهد امضای حکم او خواهیم بود.</p>
      <p>به گزارش ایسنا، بعد از انتخابات کمیته ملی المپیک پست دبیرکلی  به پرحاشیه ترین پست ها در این نهاد تبدیل شد و همه در انتظار این هستند که با معرفی دبیرکل جدید پرونده  این پست پرحاشیه بسته شود. پس از اینکه شاهرخ شهنازی از سمت خود استعفاء کرد کیکاوس سعیدی که سمت خزانه داری را هم برعهده دارد، به عنوان سرپرست دبیرکلی انتخاب شد. اکنون هم  او اصلی ترین گزینه برای دبیرکلی  محسوب می شود و گفته می شود با انتخاب خزانه دار، حکم سعیدی هم به امضا می رسد.</p>
      <p>سعیدی چند روزی است نقل مکان کرده و از دفتر خزانه دار،  در دفتر دبیرکل کمیته ملی المپیک مستقر شده است.</p>
      <p>البته هنوز صالحی امیری حکم سعیدی را امضا نکرده اما اینکه از سعیدی خواسته در دفتر دبیرکلی مستقر شود، نشان می دهد به زودی شاهد ابلاغ حکمش خواهیم بود.</p>
      <p> البته هیات اجرایی کمیته ملی المپیک سه شنبه جلسه دارد و این احتمال دارد در آن جلسه تکلیف دبیرکل و خزانه‌دار نهایی شود.</p>
      <p>طبق اساسنامه جدید، انتخاب دبیرکل به پیشنهاد رییس و تایید هیات اجرایی انجام می شود و در جلسه هیات اجرایی مناف هاشمی و کیکاووس سعیدی اصلی ترین گزینه بودند که در نهایت روی سعیدی به جمع بندی رسیدند.</p>
      <p> انتهای پیام</p>
    </article>
  </body>
</html>