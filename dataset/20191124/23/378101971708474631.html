<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvblog.it/post/1687782/tiziano-ferro-monologo-contro-bullismo-che-tempo-che-fa-video"/>
    <meta property="og:site_name" content="Tvblog"/>
    <meta property="article:published_time" content="2019-11-24T23:10:11+00:00"/>
    <meta property="og:title" content="Che tempo che fa, il monologo di Tiziano Ferro contro il bullismo (VIDEO)"/>
    <meta property="og:description" content="Il cantante apre la puntata del 24 novembre 2019 con un messaggio contro il bullismo: &quot;Le parole hanno un peso&quot;"/>
  </head>
  <body>
    <article>
      <h1>Che tempo che fa, il monologo di Tiziano Ferro contro il bullismo (VIDEO)</h1>
      <h2>Il cantante apre la puntata del 24 novembre 2019 con un messaggio contro il bullismo: "Le parole hanno un peso"</h2>
      <address><time datetime="2019-11-24T23:10:11+00:00">24 Nov 2019, 23:10</time> by <a rel="author" href="https://www.tvblog.it/author/10085/marco-salaris" target="_blank">Marco Salaris</a></address>
      <p>Era atteso e Tiziano Ferro è tornato ospite di una trasmissione televisiva, in questo caso <i>Che tempo che fa</i>. L'artista è arrivato sì per promuovere il suo <b>nuovo lavoro discografico</b> (fresco d'uscita) ma anche, se vogliamo, per qualcosa di più che una semplice promozione: <b>un monologo contro il bullismo</b> che l'artista ha recitato nella puntata di questa sera, domenica 24 novembre 2019.</p>
      <p>Un'inquadratura fissa sul cantante che lancia un messaggio forte lungo un minuto e mezzo. Diretto, determinato, voce grossa, mani in tasca, sguardo serio. Questo il testo completo:</p>
      <figure>
        <iframe data-src="https://twitter.com/chetempochefa/status/1198700968193462273?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <blockquote>Le parole hanno un peso, ma non lo ricordiamo. Ed è questo il dramma che si nasconde dietro i messaggi di bullismo. <b>Le parole hanno un peso. Ne ribadisco la pericolosità</b>. Ed è necessario essere consapevoli quando le si scaglia contro l'animo di un adolescente troppo fragile per poter decidere o scegliere. Le parole hanno un peso. Grasso, put**na, nano, disadattato, fr*cio, criminale, ne**o, vecchia, terrone, raccomandato, pezzente, ritardato, tr*ia, fallito, anoressica, cornuto, handicappato, frigida, inferiore, mongoloide. Le parole hanno un peso. Nella vita e sugli schermi. E per carità smettiamola di difenderci tirando in ballo l'ironia e il sarcasmo: quelle sono arti delle quali bisogna imparare il mestiere. Non confondiamo le acque. E i livelli. Le parole hanno un peso. E <b>certe ferite resistono nel tempo</b>. L'apologia dell'odo non è un reato che dovrebbe poter cadere in prescrizione. Ma in questo paese una legge contro l'odio non c'è quindi: bulli e odiatori italiani, tranquilli siete liberi! Io intanto aspetto tempi migliori, nei quali le parole magari un giorno...avranno un peso.</blockquote>
    </article>
  </body>
</html>