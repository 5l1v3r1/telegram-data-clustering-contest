<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/kougias-sta-nea-tou-marinaki-alliosi-apotelesmatos-stin-toumpa"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T23:35:00+00:00"/>
    <meta property="og:title" content="Κούγιας στα ΝΕΑ του Μαρινάκη: «Αλλοίωση αποτελέσματος στην Τούμπα»"/>
    <meta property="og:description" content="Ο ισχυρός άνδρας της ΑΕΛ χαρακτήρισε δίκαιη τη νίκη του Δικεφάλου, ωστόσο μετά τα γύρισε μιλώντας σε μέσο του ισχυρού άνδρα των Πειραιωτών"/>
  </head>
  <body>
    <article>
      <h1>Κούγιας στα ΝΕΑ του Μαρινάκη: «Αλλοίωση αποτελέσματος στην Τούμπα»</h1>
      <h2>Ο ισχυρός άνδρας της ΑΕΛ χαρακτήρισε δίκαιη τη νίκη του Δικεφάλου, ωστόσο μετά τα γύρισε μιλώντας σε μέσο του ισχυρού άνδρα των Πειραιωτών</h2>
      <address><time datetime="2019-11-24T23:35:00+00:00">24 Nov 2019, 23:35</time> by <a rel="author">Metrosport.gr Team</a></address>
      <p>Ο Αλέξης Κούγιας χαρακτήρισε δίκαιη τη νίκη του ΠΑΟΚ μετά το τέλος του αγώνα. Ωστόσο, ο ιδιοκτήτης της Λάρισας λίγο αργότερα σε δηλώσεις στην ηλεκτρονική έκδοση της εφημερίδας «Τα Νέα» τα γύρισε, αφού έκανε λόγο για αλλοίωσης αποτελέσματος στην Τούμπα.</p>
      <p>Αναλυτικά η δήλωση του ισχυρού άνδρα της ΑΕΛ:</p>
      <p>«Έχουμε αλλοίωση αποτελέσματος. Ένα πέναλτι –γκολ δεν καταλογίστηκε, μια όχι τυχαία φάση. Σε τεντωμένο χέρι αμυντικού μπροστά στην εστία που έβγαλε τη μπάλα κόρνερ δίπλα από το δοκάρι. Αλλιώς θα ήταν γκολ.</p>
      <p>Το πιο αισχρό της ιστορίας ήταν πως ούτε ο χειριστής του VAR, ούτε ο διαιτητής , ούτε κανείς θέλησαν να ελέγξουν τη φάση. Η Λάρισα αδικήθηκε κατάφωρα. Γιατί αν είχε προηγηθεί στο σκορ σε εκείνο το χρονικό σημείο, όλη η συνέχεια του αγώνα θα ήταν διαφορετική.</p>
      <p>Ο διαιτητής και στις κάρτες λειτούργησε με δύο μέτρα και δύο σταθμά. Μας φόρτωσε νωρίς με κίτρινες και χρεώθηκαν με κάρτα τα τρία αμυντικά μας χαφ. Σε αντίστοιχες φάσεις δεν έδειχνε κίτρινες στους ποδοσφαιριστές του ΠΑΟΚ.</p>
      <p>Είχα αμφιβολίες από την αρχή για τον συγκεκριμένο διαιτητή, από τη συγκεκριμένη Ενωση, αυτή της Ηπείρου, τον διαιτητή Τάσση. Και ακόμη, έχω να τονίσω ότι με το PAOK TV το VAR δεν μπορεί να λειτουργήσει όπως πρέπει και όπως θέλουν όλοι.</p>
      <p>Ο ΠΑΟΚ δεν έκανε φάσεις, είχε μια ανούσια υπεροχή που εμείς του δώσαμε και είναι βέβαιο ότι το αποτέλεσμα θα ήταν διαφορετικό αν είχε καταλογιστεί το πασιφανές πέναλτι».</p>
      <p>
        <b>Βέβαια, ο γνωστός ποικολόγος μιλώντας στη μεικτή ζώνη της Τούμπας χαρακτήρισε δίκαιη τη νίκη του ΠΑΟΚ.</b>
      </p>
      <p>«Πρώτα απ'όλα συγχαρητήρια στον ΠΑΟΚ για τη νίκη του. Δικαίως νίκησε ο ΠΑΟΚ αν και κατά την άποψη μου ο διαιτητής σε μια πασιφανή φάση για πέναλτι, μου κάνει εντύπωση πώς ο χειριστής του VAR δεν την υπέδειξε καθόλου, θα μπορούσε να μας δώσει το πέναλτι στις αρχές του αγώνα, οπότε ήταν πιθανόν, χωρίς να είναι βέβαιο ότι θα νικήσουμε».</p>
      <p>
        <b>Δείτε το βίντεο και βγάλτε τα δικά σας συμπεράσματα...</b>
      </p>
      <figure>
        <iframe src="https://www.youtube.com/embed/-x_hGYReOUE" width="560" height="315" data-service="Youtube" scrolling="no"/>
      </figure>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/grigoriou-mas-afini-pikria-itta"/>
        <a href="http://www.metrosport.gr/article/grigoriou-den-epitrepsame-ston-paok-na-kani-polles-efkeries"/>
        <a href="http://www.metrosport.gr/article/kougias-poso-kominis-ise-re-tasi"/>
        <a href="http://www.metrosport.gr/article/afto-ine-to-penalti-pou-zitise-larisa-stin-toumpa-vinteo"/>
        <a href="http://www.metrosport.gr/article/metsalimakia-stin-toumpa-ouarnta"/>
        <a href="http://www.metrosport.gr/article/re-vraka-me-ta-katorthomata-sou"/>
      </related>
    </article>
  </body>
</html>