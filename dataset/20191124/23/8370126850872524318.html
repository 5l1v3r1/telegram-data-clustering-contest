<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gercekgundem.com/siyaset/136452/mustafa-akinci-yol-haritasini-birlikte-cizmek-uzere-gidiyoruz"/>
    <meta property="og:site_name" content="Gerçek Gündem"/>
    <meta property="article:published_time" content="2019-11-24T23:15:00+00:00"/>
    <meta property="og:title" content="Mustafa Akıncı: Yol haritasını birlikte çizmek üzere gidiyoruz"/>
    <meta property="og:description" content="KKTC Cumhurbaşkanı Mustafa Akıncı, Berlin'e hareketinden önce Ercan Havalimanı'nda basın açıklaması yaptı."/>
  </head>
  <body>
    <article>
      <h1>Mustafa Akıncı: Yol haritasını birlikte çizmek üzere gidiyoruz</h1>
      <h2>KKTC Cumhurbaşkanı Mustafa Akıncı, Berlin'e hareketinden önce Ercan Havalimanı'nda basın açıklaması yaptı.</h2>
      <address>
        <time datetime="2019-11-24T23:15:00+00:00">24 Nov 2019, 23:15</time>
      </address>
      <p>Kuzey Kıbrıs Türk Cumhuriyeti (KKTC) Cumhurbaşkanı Mustafa Akıncı, yarın gerçekleştirilecek toplantıya gitmek üzere Berlin'e hareketinden önce Ercan Havalimanı'nda basın açıklaması yaptı.</p>
      <p>Yeniçağ'da yer alan habere göre; Akıncı, "Berlin'e hangi noktada olduğumuzu birlikte tespit etmek, bundan sonraki yolu nasıl yürüyeceğimizi kararlaştırmak yani bir nevi yol haritasını birlikte çizmek üzere gidiyoruz." dedi.</p>
      <p>Berlin toplantısının olumlu sonuçlar doğurmasını temenni eden Akıncı, "Çok büyük beklentiler yaratmak istemem. Açık bir gündemle gidiliyor. Yapıcı tavrımızın, haklarımızı koruyarak, istikrarlı şekilde barışa, çözüme hizmet eden tavrımızın karşılık görmesini ümit ediyoruz. Sayın Genel Sekreter'in önemli bir rolü olacağını değerlendiriyorum." ifadelerini kullandı.</p>
    </article>
  </body>
</html>