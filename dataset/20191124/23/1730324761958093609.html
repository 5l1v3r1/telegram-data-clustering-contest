<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/244063/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T23:30:52+00:00"/>
    <meta property="og:title" content="‘บิ๊กต้อม’ เผยยกน้ำหนักไทยชวดล่าทองซีเกมส์"/>
    <meta property="og:description" content="”บิ๊กต้อม” ธนา ไชยประสิทธิ์ หัวหน้าคณะนักกีฬาไทยในการแข่งขัน ซีเกมส์ ครั้งที่ 30 ที่ประเทศฟิลิปปินส์ หวังว่าจ้าภาพจะบริหารจัดการและดำเนินการในเรื่องต่างๆ ได้ดีขึ้น หลังหลายชาติร้องเรียนให้ปรับปรุงในสิ่งต่างๆ ที่ไม่พร้อม พร้อมระบุบยกน้ำหนักไทยชวดล่าทองซีเกมส์หนนี้"/>
  </head>
  <body>
    <article>
      <h1>‘บิ๊กต้อม’ เผยยกน้ำหนักไทยชวดล่าทองซีเกมส์</h1>
      <address><time datetime="2019-11-24T23:30:52+00:00">24 Nov 2019, 23:30</time> by <a rel="author" href="https://www.thebangkokinsight.com/author/sarawuth/" target="_blank">Surachet Srisomwongse</a></address>
      <p>”บิ๊กต้อม” ธนา ไชยประสิทธิ์ หัวหน้าคณะนักกีฬาไทยในการแข่งขัน ซีเกมส์ ครั้งที่ 30 ที่ประเทศฟิลิปปินส์ หวังว่าจ้าภาพจะบริหารจัดการและดำเนินการในเรื่องต่างๆ ได้ดีขึ้น หลังหลายชาติร้องเรียนให้ปรับปรุงในสิ่งต่างๆ ที่ไม่พร้อม พร้อมระบุบยกน้ำหนักไทยชวดล่าทองซีเกมส์หนนี้</p>
      <figure>
        <img src="https://www.thebangkokinsight.com/wp-content/uploads/2019/11/1574301910426.jpg"/>
        <figcaption>
          <i>ภาพจาก : กองประชาสัมพันธ์ กกท. @prsatfanpage</i>
        </figcaption>
      </figure>
      <p>”บิ๊กต้อม” เผยว่าปัญหาฟิลิปปินส์ไม่จัดรถรับส่งคณะเจ้าหน้าที่นักกีฬาไทยชุดเเรก ที่เดินทางถึงกรุงมะนิลาเมื่อวันที่ 22 พ.ย.ที่ผ่านมาบล่าสุดได้รับการประสานแจ้งว่าเกิดจากรถรับส่งไม่พร้อมและได้รับการเเก้ไขเรียบร้อยเเล้ว</p>
      <p>หัวหน้าคณะนักกีฬาไทยเผยต่อว่า หลังจากนี้ เจ้าภาพ น่าจะบริหารจัดการเเละดำเนินการในเรื่องต่างๆ ได้ดีขึ้น หลังหลายชาติร้องเรียนปัญหาให้ปรับปรุงในสิ่งต่างๆ ที่ไม่พร้อม โดยตนเเละคุณทินกร นำบุญจิตต์ รองหัวหน้าคณะนักกีฬาไทย จะเดินทางไปยังกรุงมะนิลา ในวันที่ 25 พ.ย.เพื่อจะเข้าไปตรวจดูความเรียบร้อย เเละประสานงานกับฝ่ายจัดการเเข่งขันในเรื่องต่างๆ ให้เรียบร้อย</p>
      <p>นอกจากนี้ “บิ๊กต้อม” ยังเผยว่าซีเกมส์ครั้งนี้นักกีฬายกน้ำหนักไทยไม่น่าได้เข้าร่วมการแข่งขัน “กรณีที่สหพันธ์ยกน้ำหนักนานาชาติ ได้ลงโทษแบนนักกีฬายกน้ำหนักไทย ลงแข่งขันในเวทีระดับนานาชาติทุกรายการ ถึงเวลานี้คณะกรรมการโอลิมปิคแห่งประเทศไทย ยังไม่ได้รับการติดต่อยืนยันจากสมาคมกีฬายกน้ำหนักฯ ถึงผลการตัดสินของสหพันธ์ฯ ที่ชัดเจนแต่อย่างใด”</p>
      <p>“นอกจากนี้สมาคมกีฬายกน้ำหนักฯ ก็ไม่ได้แจ้งเรื่องดังกล่าวมายังคณะกรรมการโอลิมปิคแห่งประเทศไทยด้วย ซึ่งถึงเวลานี้ น่าจะค่อนข้างเป็นที่แน่ชัดแล้วว่า ซีเกมส์ 2019 ทีมยกน้ำหนักไทย น่าจะหมดสิทธิ์ลงทำการแข่งขัน”</p>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F244063%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/244621/"/>
        <a href="https://www.thebangkokinsight.com/244596/"/>
        <a href="https://www.thebangkokinsight.com/244070/"/>
        <a href="https://www.thebangkokinsight.com/244158/"/>
      </related>
    </article>
  </body>
</html>