<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-film-23512013-premiera-filmului-frozen-2-aduce-dupa-nou-record-incasari-pentru-disney.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T23:08:00+00:00"/>
    <meta property="og:title" content="Premiera filmului „Frozen 2” aduce după ea un nou record de încasări pentru Disney"/>
    <meta property="og:description" content="Disney a avut anul acesta cinci filme care au reușit să încaseze sume mai mari de un miliard de dolari. După acest weekend, se pare că a doua parte a filmului de animație „Frozen”"/>
  </head>
  <body>
    <article>
      <h1>Premiera filmului „Frozen 2” aduce după ea un nou record de încasări pentru Disney</h1>
      <address><time datetime="2019-11-24T23:08:00+00:00">24 Nov 2019, 23:08</time> by <a rel="author">Gabriela Florea</a></address>
      <p><b>Disney a avut anul acesta cinci filme care au reușit să încaseze sume mai mari de un miliard de dolari. După acest weekend, se pare că a doua parte a filmului de animație „Frozen” este pe cale să devină al șaselea succes de box-office de anul acesta al companiei, potrivit <a href="https://edition.cnn.com/2019/11/24/media/frozen-2-box-office/index.html">CNN</a>.</b><br/><br/>„Frozen 2”, continuarea animată a filmului din 2013, a adus încasări de aproximativ 127 de milioane de dolari în America de Nord în acest weekend. Filmul a adus venituri mai mari decât originalul, care a avut premiera în vacanța de Ziua Recunoștinței din anul 2013. Atunci, primul film a strâns 93 de milioane de dolari. Premiera celui de-al doilea film al seriei a depășit așteptările industriei, așteptări care vizau suma de 100 de milioane de dolari. <br/><br/>„Frozen 2” a adunat până acum încasări de 350 de milioane de dolari în toată lumea.<br/><br/>Succesul „Frozen 2” vine în momentul perfect pentru Hollywood. Încasările din America de Nord au scăzut cu aproximativ 7% comparativ cu anul trecut.</p>
    </article>
  </body>
</html>