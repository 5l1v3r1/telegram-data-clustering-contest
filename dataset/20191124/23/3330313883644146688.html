<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905090/-koeman-kan-ook-zes-verdedigers-meenemen-zodat-er-ruimte-is-voor-acht-aanvallers-.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T23:18:00+00:00"/>
    <meta property="og:title" content="Oranje-selectie nu al onderwerp van gesprek: 'Ruimte maken voor acht aanvallers'"/>
    <meta property="og:description" content="De Oranje-selectie van Ronald Koeman voor het EK wordt nog lang niet bekend gemaakt, maar is toch al een veelbesproken onderwerp in de Nederlandse voetbalwereld. De bondscoach van Oranje heeft, ook volgens de gasten aan tafel bij Rondo, keuzes te over. De mogelijkheden voor Koeman zijn haast oneindig en daarom stelt Jan van Halst in Rondo op Ziggo Sport iets bijzonders voor. &quot;Je kan 23 man meenemen, dus dat betekent dat je ongeveer zeven spelers per linie hebt&quot;, begint de analist zijn uitleg. &quot;Misschien maakt Koeman dan wel de afweging om maar zes verdedigers mee te nemen, zodat hij ruimte heeft voor acht aanvallers.&quot;"/>
  </head>
  <body>
    <article>
      <h1>Oranje-selectie nu al onderwerp van gesprek: 'Ruimte maken voor acht aanvallers'</h1>
      <address>
        <time datetime="2019-11-24T23:18:00+00:00">24 Nov 2019, 23:18</time>
      </address>
      <p>
        <b>De Oranje-selectie van Ronald Koeman voor het EK wordt nog lang niet bekend gemaakt, maar is toch al een veelbesproken onderwerp in de Nederlandse voetbalwereld. De bondscoach van Oranje heeft, ook volgens de gasten aan tafel bij Rondo, keuzes te over.</b>
      </p>
      <p>De mogelijkheden voor Koeman zijn haast oneindig en daarom stelt Jan van Halst in <i>Rondo </i>op<i> Ziggo Sport</i> iets bijzonders voor. "Je kan 23 man meenemen, dus dat betekent dat je ongeveer zeven spelers per linie hebt", begint de analist zijn uitleg. "Misschien maakt Koeman dan wel de afweging om maar zes verdedigers mee te nemen, zodat hij ruimte heeft voor acht aanvallers."</p>
      <p>Youri Mulder, ook tafelgast in het voetbalpraatprogramma op Ziggo Sport, verwacht geen schokkende keuzes van de bondscoach. "Misschien dat Berghuis niet mee gaat en Stengs wel, maar ik ga er niet van uit dat hij veel gaat veranderen ten opzichte van de huidige selectie. Koeman zal niet voor een paar wedstrijden zijn hele groep overhoop gaan gooien."</p>
      <figure>
        <iframe data-src="https://twitter.com/ZS_Voetbal/status/1198684701344587777?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>