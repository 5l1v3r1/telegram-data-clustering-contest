<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.ro/eveniment/doua-autoturisme-au-cazut-intr-un-sant-sapat-de-radet-pe-aleea-compozitorilor-unul-dintre-soferi-a-fost-ranit-foto-1922402624002019112319179575"/>
    <meta property="og:site_name" content="News.ro"/>
    <meta property="article:published_time" content="2019-11-24T23:26:00+00:00"/>
    <meta property="og:title" content="Două autoturisme au căzut într-un şant săpat de RADET, pe Aleea Compozitorilor; unul dintre şoferi a fost rănit - FOTO"/>
    <meta property="og:description" content="Două autoturisme au căzut, duminică seară, într-un şanţ săpat pe Aleea Compozitorilor din Bucureşti, parte a unei lucrări RADET. În urma incidentului, şoferul unuia dintre autoturisme a fost rănit."/>
  </head>
  <body>
    <article>
      <h1>Două autoturisme au căzut într-un şant săpat de RADET, pe Aleea Compozitorilor; unul dintre şoferi a fost rănit - FOTO</h1>
      <address><time datetime="2019-11-24T23:26:00+00:00">24 Nov 2019, 23:26</time> by <a rel="author">News.ro</a></address>
      <p>
        <b>Două autoturisme au căzut, duminică seară, într-un şanţ săpat pe Aleea Compozitorilor din Bucureşti, parte a unei lucrări RADET. În urma incidentului, şoferul unuia dintre autoturisme a fost rănit.</b>
      </p>
      <p>Potrivit Brigăzii Rutiere, duminică, în jurul orei 21.30, două autovehicule care circulau pe Aleea Compozitorilor dinspre Bd. 1 Mai, în momentul în care au ajuns în dreptul imobilului cu nr. 13, au căzut într-un şanţ săpat în carosabil, parte a unei lucrări de termoficare a RADET.</p>
      <p>Ca urmare, unul dintre şoferi a fost rănit uşor.</p>
      <p>Brigada Rutieră precizează că se fac cercetări pentru stabilirea cauzelor şi împrejurărilor evenimentului rutiere, cât şi pentru stabilirea modului de semnalizare a lucrării respective.</p>
      <p>"Primul şofer era deja căzut, cel de-al doilea nu a văzut nimic. Cel care căzuse primul nu ieşise încă din maşină. Primul şofer a fost dus la spital cu dureri de spate (a scăpat ieftin, dacă ar fi ieşit din maşină în timp ce cel de-al doilea....) Groapă a fost săpată de RADET. Se pare că nu a fost suficient semnalizată. Fiind noapte şi ploaie...", a scris consilierul general PNL Ciprian Ciucu, pe Facebook, postând şi o fotografie.</p>
      <footer>Articolul de mai sus este destinat exclusiv informării dumneavoastră personale. Dacă reprezentaţi o instituţie media sau o companie şi doriţi un acord pentru republicarea articolelor noastre, va rugăm să ne trimiteţi un mail pe adresa <a href="mailto:abonamente@news.ro">abonamente@news.ro</a>.</footer>
    </article>
  </body>
</html>