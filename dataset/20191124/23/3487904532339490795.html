<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.metrosport.gr/article/gkel-den-ekane-kani-omos-ti-doulia-tou"/>
    <meta property="og:site_name" content="Metrosport.gr"/>
    <meta property="article:published_time" content="2019-11-24T23:50:00+00:00"/>
    <meta property="og:title" content="«Γκελ» δεν έκανε, κάνει όμως τη δουλειά του"/>
    <meta property="og:description" content="Ο Μάνος Χατζάκης γράφει για τα αποτελέσματα του Ενινγκ, ο οποίος φέρνει ουσία και τα δικαιολογημένα εύσημα στον Τσιλιγγίρη"/>
  </head>
  <body>
    <article>
      <h1>«Γκελ» δεν έκανε, κάνει όμως τη δουλειά του</h1>
      <h2>Ο Μάνος Χατζάκης γράφει για τα αποτελέσματα του Ενινγκ, ο οποίος φέρνει ουσία και τα δικαιολογημένα εύσημα στον Τσιλιγγίρη</h2>
      <address><time datetime="2019-11-24T23:50:00+00:00">24 Nov 2019, 23:50</time> by <a rel="author">Μάνος Χατζάκης</a></address>
      <p>Ο Μάνος Χατζάκης γράφει για τα αποτελέσματα του Ενινγκ, ο οποίος φέρνει ουσία και τα δικαιολογημένα εύσημα στον Τσιλιγγίρη</p>
      <p>Κάθε φορά, που κάποιος αλλοδαπός προπονητής αναλαμβάνει ελληνική ομάδα, υφίσταται το απαραίτητο πολιτισμό σοκ, που του προσφέρει η χώρα. Από εγκαταστάσεις και διαιτησίες, μέχρι και αμφισβήτηση για επιλογές που έκαναν άλλοι.</p>
      <p>Το πλεονέκτημα του Μίκαελ Ενινγκ έγκειται στις… γλώσσες. Ο Γερμανός συνεννοείται με τους παίκτες του στην προπόνηση, χωρίς να χρειάζεται διερμηνέα, και δεν ακούει/επηρεάζεται από τις “κακές” γλώσσες, οι οποίες βρίσκουν πάτημα, για να αμφισβητήσουν, όχι την αξία του, αλλά την καθημερινότητά του. Και ο λόγος είναι ότι δεν μιλά ελληνικά.</p>
      <p>Η γερμανική σχολή έχει συγκεκριμένες γραμμές και ο Ενινγκ ήρθε, για να τα… βάλει με τις παθογένειες της χώρας, γιατί του προσφέρθηκαν τα βασικά. Εγκαταστάσεις, υλικό και ελευθερία επιλογών.</p>
      <p>Τί άκουσε, όμως, από τα… παπαγαλάκια, μετά την ισοπαλία κόντρα στον Πανιώνιο, είναι κάτι που ξέρει ο ίδιος. Γιατί δε μπορεί, κάτι θα του μεταφέρθηκε.</p>
      <p>Ο ίδιος δεν καταλαβαίνει απ’ αυτά και κρίνεται βάσει αποτελεσμάτων. Αυτό είπε, μόλις ανέλαβε, κι έτσι πρέπει να γίνει, γιατί την ομάδα την έφτιαξαν άλλοι και τη διαχειρίζονται… άλλοι. Και μέχρι στιγμής, μετρά πέντε παιχνίδια αήττητος κι αυτό κάτι θα λέει σε εκείνους, που προσπαθούσαν να “χαλάσουν” την ανακοίνωσε της συμφωνίας του με την ΠΑΕ, προβάλλοντας τον ισχυρισμό ότι το όνομά του δεν κάνει “γκελ” στον κόσμο.</p>
      <p>“Κρέμα”, βέβαια, από την αναμέτρηση του ΟΑΚΑ παίρνει -απολύτως δίκαια- και ο Απόστολος Τσιλιγγίρης. Στο ματς με τον Αστέρα Τρίπολης έκανε μία απόκρουση και κράτησε τη νίκη για τον Αρη και απέναντι στην ΑΕΚ έβγαλε 90λεπτο και είχε σαφή συνεισφορά στο αποτέλεσμα. Επομένως, δικαιούται να ελπίζει σε μονιμοποίηση μέχρι να επανέλθει ο Κουέστα και να απολαύσει, για μερικές ώρες, τον ντόρο γύρω από την εμφάνισή του.</p>
      <p>Τα υπόλοιπα θα του τα αναλύσουν οι αρμόδιοι.</p>
      <p>Κι ευτυχώς για τον Αρη, πλέον, υπάρχουν, έχοντας και γνώση και άποψη.</p>
      <related>
        <h4>ΣΧΕΤΙΚΑ ΑΡΘΡΑ</h4>
        <a href="http://www.metrosport.gr/article/den-iparchoun-iroes-ithiki-dikeosi-to-xekatiniasma-marinaki-kokkali"/>
        <a href="http://www.metrosport.gr/article/ta-erithrolefka-panxeftilia-ke-to-dilimma-avgenaki"/>
        <a href="http://www.metrosport.gr/article/ta-anamenomena-antanaklastika-tou-k-monemvasioti-ke-alithia"/>
        <a href="http://www.metrosport.gr/article/vothros-xechilise-tha-mas-pnixi-mpocha"/>
        <a href="http://www.metrosport.gr/article/kanoniko-dikastirio-pistopii-tin-klopi-se-varos-tou-paok"/>
        <a href="http://www.metrosport.gr/article/tis-kakomiras-tolmas-na-apochorisis-tolmas"/>
      </related>
    </article>
  </body>
</html>