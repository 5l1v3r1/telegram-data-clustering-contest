<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/yak_u_zaporizhzhi_pribirali_misto_vid_smittya_shho_motivuvalo_meshkantsiv_n1238790"/>
    <meta property="og:site_name" content="24 Канал"/>
    <meta property="article:published_time" content="2019-11-24T23:20:00+00:00"/>
    <meta property="og:title" content="Як у Запоріжжі прибирали місто від сміття: що мотивувало мешканців"/>
    <meta property="og:description" content="Позитивні емоції можна отримати і від того, що робиш світ довкола себе кращим. Як, наприклад, вчинили у Запоріжжі. Тамтешні жителі озброїлися величезними мішками і пішли збирати сміття. І назбирали таких аж дві сотні. Але й на цьому все не закінчилося. Бо кожен мішок можна було виміняти в організаторів на подарунки."/>
  </head>
  <body>
    <article>
      <h1>Як у Запоріжжі прибирали місто від сміття: що мотивувало мешканців</h1>
      <address><time datetime="2019-11-24T23:20:00+00:00">24 Nov 2019, 23:20</time> by <a rel="author" href="https://24tv.ua/irina_kuninets_tag7212/" target="_blank">Ірина Кунинець</a></address>
      <p>
        <b>Позитивні емоції можна отримати і від того, що робиш світ довкола себе кращим. Як, наприклад, вчинили у Запоріжжі. Тамтешні жителі озброїлися величезними мішками і пішли збирати сміття. І назбирали таких аж дві сотні. Але й на цьому все не закінчилося. Бо кожен мішок можна було виміняти в організаторів на подарунки.</b>
      </p>
      <p>В рукавицях та з мішками для сміття. Сотня людей вийшла сьогодні прибирати рідне Запоріжжя. Волонтери вирішили очистити п'ять локацій.</p>
      <blockquote>Читайте також: <a href="https://24tv.ua/rada_zaboronila_virubku_yalitsevo_bukovih_lisiv_karpat_shho_zminitsya_n1226710">Зеленський підписав закон про заборону вирубки лісів Карпат: що зміниться</a></blockquote>
      <p>Прибирали лісосмугу на вулиці Магістральній. Пластикові пляшки, залишки їжі, паперові горнята від кави – сміття тут валяється усюди, лише подекуди визирає земля.</p>
      <aside>Так багато сміття. Приходиш завжди і дивуєшся. Думаю, що немає виховання та відповідальності за нашу планету. Адже багато речей можна перероблювати,<cite>– розповіла педагог Анжеліка Протас.</cite></aside>
      <p>Збирати сміття прийшли не лише дорослі, а й діти. Школярка Ліза про акцію дізналась у мережі. "Я не розумію цього, якщо Земля – це наш дім, а підійти і викинути (сміття – 24 канал) в смітник складно. Я не можу цього пояснити", – розповіла Ліза Швець.</p>
      <figure>
        <img src="https://24tv.ua/resources/photos/news/620_DIR/201911/1238790_10229638.jpg?201911204849"/>
        <figcaption>Прибирання в Запоріжжі</figcaption>
      </figure>
      <p>За кожен мішок сміття організатори акції дають волонтерам фішки з написом "дяка". Їх у партнерів акції можна обміняти на подарунки: піцу, солодощі, шкарпетки або ж на екоторбу.</p>
      <figure>
        <img src="https://24tv.ua/resources/photos/news/620_DIR/201911/1238790_10229584.jpg?201911204044"/>
        <figcaption>Фішка "дяка"</figcaption>
      </figure>
      <p>"Я вважаю, що люди приходять не за подарунками, це саме екологічно та соціально свідомі люди, які приходять, які хочуть зробити місто кращим. Багато людей писали – ми хочемо прийти, хочемо взяти участь, але ми не встигли зареєструватись. Чи можна ми прийдемо, чи можна ми просто позбираємо сміття", – організатор акції "Чистодяка" Антон Казанцев.</p>
      <p>Сьогодні учасники акції назбирали понад двісті величезних мішків. Таке масове прибирання планують організовувати у місті і надалі.</p>
      <figure>
        <img src="https://24tv.ua/resources/photos/news/201905/1156541_8052718.png?201905155340"/>
        <figcaption>Європа без пластику / Інфографіка 24 каналу</figcaption>
      </figure>
      <blockquote><b><a href="https://24tv.ua/v_yevropi_ostatochno_zaboronili_odnorazoviy_plastik_n1156541">Чим небезпечний пластик</a></b> та коли почне діяти заборони на одноразовий посуд в Європі – у матеріалі 24 каналу.</blockquote>
      <p> </p>
      <p><a href="https://24tv.ua/lifestyle/goroskop_na_sogodni_25_listopada_2019_goroskop_na_sogodni_vsih_znakiv_n1235552">Гороскоп на 25 листопада для всіх знаків зодіаку</a> сьогодні 873</p>
      <anchor name="comAnch"/>
    </article>
  </body>
</html>