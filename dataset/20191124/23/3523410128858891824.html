<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641904/%D8%A7%D9%81%D8%B1%D8%A7%D8%AF%DB%8C-%DA%A9%D9%87-%D8%B4%D9%85%D8%A7%D8%B1%D9%87-%D9%85%D9%88%D8%A8%D8%A7%DB%8C%D9%84-%D8%A8%D9%87-%D9%86%D8%A7%D9%85%D8%B4%D8%A7%D9%86-%D9%86%DB%8C%D8%B3%D8%AA-%DA%86%D9%87-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T23:12:00+00:00"/>
    <meta property="og:title" content="افرادی که شماره موبایل به نامشان نیست چه کنند؟"/>
    <meta property="og:description" content="پس از واریز نوبت سوم بسته حمایت معیشتی دولت، یکی از بیشترین پرسشی که شهروندان مطرح کردند، تکلیف ثبت درخواست افرادیست که شماره موبایل به ...."/>
  </head>
  <body>
    <article>
      <h1>
        <a href="https://www.bultannews.com/fa/news/641904/%D8%A7%D9%81%D8%B1%D8%A7%D8%AF%DB%8C-%DA%A9%D9%87-%D8%B4%D9%85%D8%A7%D8%B1%D9%87-%D9%85%D9%88%D8%A8%D8%A7%DB%8C%D9%84-%D8%A8%D9%87-%D9%86%D8%A7%D9%85%D8%B4%D8%A7%D9%86-%D9%86%DB%8C%D8%B3%D8%AA-%DA%86%D9%87-%DA%A9%D9%86%D9%86%D8%AF">افرادی که شماره موبایل به نامشان نیست چه کنند؟</a>
      </h1>
      <h2>پس از واریز نوبت سوم بسته حمایت معیشتی دولت، یکی از بیشترین پرسشی که شهروندان مطرح کردند، تکلیف ثبت درخواست افرادیست که شماره موبایل به ....</h2>
      <address><time datetime="2019-11-24T23:12:00+00:00">24 Nov 2019, 23:12</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، مخاطبان زیادی عنوان کرده‌اند در صورتی که با <b>شماره موبایل سرپرست خانوار</b>، کد ملی سرپرست خانوار ارسال نشود، پیغامی مبنی بر اینکه این شماره موبایل متعلق به این کد ملی نیست دریافت می‌کنند و همین امر سوالاتی را برای آنها در پی داشته است و شهروندی پرسیده‌ که « الان پدر من موبایل و خط به نام ندارد و اصلا نمی‌دانیم با چه شماره موبایلی یارانه‌اش برقرار شده است؛ اصلا شاید کسی شماره موبایلش را عوض کند؛ پس آنچه باید مهم باشد کد ملی سرپرست است، نه شماره موبایل».</p>
      <p>در این رابطه حامد شمس، رئیس مرکز روابط عمومی و اطلاع رسانی وزارت کار و رفاه اجتماعی، گفت: سرپرستان متقاضی دریافت بسته حمایتی در صورت نداشتن سیم‌کارت تلفن همراه به نام خودشان حتما باید سیم‌کارتی برای خوشان و به نام خودشان تهیه کنند و هیچ راه چاره‌ دیگری برای این کار وجود ندارد.</p>
      <p>وی با اشاره به سامانه شاهکار ( این سامانه وظیفه احراز هویت سرویس‌هایی از قبیل سیم کارت‌ها، خطوط ثابت تلفن و اشتراکهای اینترنت، SAP و PAP ، Mobile Wi-Fi و ... را بر عهده دارد و در راستای هدف افزایش امنیت تولید شده است) اظهار کرد: با استفاده از این سیستم، امر تطابق شماره موبایل با کدملی سرپرستان خانوار صورت می‌گیرد و اینگونه می‌توان مطمئن شد که پول بسته به حساب شخص سرپرست واریز شده است.</p>
    </article>
  </body>
</html>