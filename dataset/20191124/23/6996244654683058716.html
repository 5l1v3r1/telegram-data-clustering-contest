<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709959"/>
    <meta property="og:site_name" content="ישראל היום"/>
    <meta property="article:published_time" content="2019-11-24T23:57:46+00:00"/>
    <meta property="og:title" content="אסטרואיד גדול יחלוף בקרבת כדור הארץ"/>
    <meta property="og:description" content="היום (ב') יחלוף בקרבת כדור הארץ האסטרואיד גדל המידות VF1 2019 במהירות של 62 אלף קמ&quot;ש • אין חשש להתנגשות עמנומדע היום"/>
  </head>
  <body>
    <article>
      <h1>אסטרואיד גדול יחלוף בקרבת כדור הארץ</h1>
      <h2>היום (ב') יחלוף בקרבת כדור הארץ האסטרואיד גדל המידות VF1 2019 במהירות של 62 אלף קילומטר בשעה • אין חשש להתנגשות, אך נאס"א עוקבת אחריו ודומים לו</h2>
      <address><time datetime="2019-11-24T23:57:46+00:00">24 Nov 2019, 23:57</time> by <a rel="author" href="https://www.israelhayom.co.il/writer_articles?tid=55291" target="_blank">אסף גולן</a></address>
      <p>מוכנים לביקור מהחלל? היום (שני) יעבור בסמיכות לכדור הארץ, האסטרואיד 2019 VF1, עצם שמיימי בגודל של 150 מטרים שמצוי בתנועה בסביבה הקרובה של כדור הארץ.</p>
      <p> </p>
      <p>מהירות התנועה של השכן הקטן שלנו מוערכת בכ-62 אלף קילומטרים לשעה, פי 63 מהר יותר ממהירות השיא של מטוס בואינג 747. בכל מקרה מי שמחכים לתרחיש יום הדין יצטרכו לחפש יום אחר בשנה להיבהל ממנו, כיון שלמרות הסמיכות שלו לכדור הארץ, 2019 VF1, יחלוף לידינו במרחק של 5,105,776 קילומטרים כלומר במרחק הגדול פי 13 מהמרחק שלנו מהירח, למשל.</p>
      <p> </p>
      <p>האסטרואיד הזה, שהתגלה השנה, הוא חלק ממחקר גדול שעורכת סוכנות החלל האמריקנית נאס"א על עצמים גדולים שנעים בקרבת כדור הארץ (Near Earth Objects) ושמסוגלים לאיים בעתיד או להוות סיכון לאנושות במקרה של פגיעה או סטייה לכיווננו.</p>
      <p> </p>
      <p>אגב, VF1 2019 הוא לא העצם היחיד שחלף ליד כדור הארץ בחודש האחרון: בראשון לחודש חלפה רביעיית אסטרואידים ליד כדור הארץ וזכתה לשם המקורי '"רביעיית ליל כל הקדושים".</p>
      <p> </p>
      <p>מטרתו הפרויקט הנוכחי של נאס"א בשיתוף סוכנויות חלל אחרות, היא למפות את כל העצמים הקטנים שסובבים וחולפים ליד כדור הארץ כדי לאפשר זמן תגובה במקרה שיתגלה אסטרואיד שהמסלול שלו עלול להביא אותו להתנגשות עם כדור הארץ תוך סיכון של עיר גדולה או מקום מיושב אחר.</p>
      <p> </p>
      <p>ביחס לאסטרואיד כזה או ביחס לאסטרואיד גדול במיוחד מחפשים המדענים דרך להסיט אותו מהמסלול כדי למנוע את הנזקים של התנגשות כזו בכדור הארץ. לא מדובר בתרחיש מופרך, אולם גם לא בסכנה קרובה - מדובר באירוע שמתחולל לעיתים נדירות ביותר, כשהסיכויים להשמדת האנושות בטווח הזמן הקרוב מפגיעה של עצם חללי הם אפסיים. </p>
    </article>
  </body>
</html>