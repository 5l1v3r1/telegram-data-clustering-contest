<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/international/story-uk-election-boris-johnson-conservative-party-manifesto-2866965.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T23:55:17+00:00"/>
    <meta property="og:title" content="ब्रिटेन चुनाव: पीएम जॉनसन ने जारी किया घोषणापत्र, ब्रेग्जिट पर दिया जोर"/>
    <meta property="og:description" content="ब्रिटेन के प्रधानमंत्री बोरिस जॉनसन ने रविवार (24 नवंबर) को कंजरवेटिव पार्टी का चुनाव घोषणापत्र जारी किया। इसमें उन्होंने आम चुनाव में जीत सुनिश्चित करने के लिए ब्रेग्जिट और मितव्ययिता जैसे मुद्दों..."/>
  </head>
  <body>
    <article>
      <h1>ब्रिटेन चुनाव: पीएम जॉनसन ने जारी किया घोषणापत्र, ब्रेग्जिट पर दिया जोर</h1>
      <address><time datetime="2019-11-24T23:55:17+00:00">24 Nov 2019, 23:55</time> by <a rel="author">एजेंसी,लंदन</a></address>
      <p>ब्रिटेन के प्रधानमंत्री बोरिस जॉनसन ने रविवार (24 नवंबर) को कंजरवेटिव पार्टी का चुनाव घोषणापत्र जारी किया। इसमें उन्होंने आम चुनाव में जीत सुनिश्चित करने के लिए ब्रेग्जिट और मितव्ययिता जैसे मुद्दों पर आगे बढ़ने का संकल्प दोहराया है।</p>
      <p>जॉनसन ने शनिवार (23 नवंबर) को कहा कि मैं अपना घोषणापत्र मतदाताओं के साथ साझा करने के लिए उत्सुक हूं। हमारे पास जनमत संग्रह का सम्मान करने वाली स्पष्ट योजना है। हम इस पर आगे बढ़ेंगे और प्रत्येक व्यक्ति और उसके परिवार को लाभ पहुंचाने में अपना ध्यान केंद्रित करेंगे।</p>
      <p>जॉनसन ने जुलाई में अल्पमत सरकार का कामकाज संभाला था, लेकिन देश को यूरोपीय संघ से अलग करने में असमर्थ रहे थे। ऐसे में वह 12 दिसंबर को होने वाले चुनाव में हरहाल में बहुमत चाहते हैं। ब्रेग्जिट पर चल रहे गतिरोध को खत्म करने के लिए जॉनसन साढ़े चार साल में तीसरे आम चुनाव को एकमात्र विकल्प के रूप में देखते हैं।</p>
      <p><b>ब्रिटेन चुनाव</b><br/>* घोषणापत्र मतदाताओं के साथ साझा करने को उत्सुक हूं।<br/>* 12 दिसंबर को होने वाले चुनाव में हरहाल में बहुमत चाहते हैं।</p>
    </article>
  </body>
</html>