<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilbianconero.com/a/chiesa-fiorentina-scoppia-il-caso-montella-lo-scarica-juve-pront-42969"/>
    <meta property="og:site_name" content="il BiancoNero"/>
    <meta property="article:published_time" content="2019-11-24T23:00:00+00:00"/>
    <meta property="og:title" content="Chiesa-Fiorentina, scoppia il caso: Montella lo scarica, Juve pronta all’assalto. Ma c'è anche l'Inter"/>
    <meta property="og:description" content="Vista la formazione scelta da Montella per la delicata sfida con il Verona, i tifosi della Fiorentina non si capacitavano dell’assenza di Chiesa. In nazionale, solo pochi giorni fa, Federico aveva"/>
  </head>
  <body>
    <article>
      <h1>Chiesa-Fiorentina, scoppia il caso: Montella lo scarica, Juve pronta all’assalto. Ma c'è anche l'Inter</h1>
      <address><time datetime="2019-11-24T23:00:00+00:00">24 Nov 2019, 23:00</time> by <a rel="author">AS</a></address>
      <p>Vi<b>sta la formazione scelta da Montella per la delicata sfida con il Verona, i tifosi della Fiorentina non si capacitavano dell’assenza di Chiesa</b>. In nazionale, solo pochi giorni fa, Federico aveva disputato una grande partita contro l’Armenia, trovando anche il primo gol azzurro. E allora, perché escluso nel giorno del rientro di Ribery? <b>E poi, perché è rimasto seduto tutti e 90 i minuti di gioco, nonostante il risultato sfavorevole? Lo ha spiegato nel post partita proprio Montella.</b></p>
      <p><b>DIFFERENZE -</b> L’allenatore viola ha così chiosato sulla mancata presenza dell’esterno al Bentegodi: “<b>Non sta bene, quando lo sarà mentalmente e fisicamente giocherà. Se stanno influendo le voci sul rinnovo? Non ho letto niente, ma faccia quello che meglio crede</b>”. Un siluro in piena regola, con un bersaglio ben preciso: Chiesa. Poco dopo il ds Pradé ha gettato acqua sul fuoco: “Il problema di Federico oggi era fisico al pube, non mentale. Non si è mai allenato al 100% con la squadra, non era in condizione di giocare”. Un tentativo di minimizzare lo screzio, quantomeno pubblicamente.</p>
      <p><b>JUVE E INTER... - </b>Secondo quanto riferito da <i>calciomercato.com</i>, <b>questa mattina Chiesa ha chiesto a Montella di non essere schierato contro il Verona.</b> Una richiesta figlia delle tante voci sul rinnovo e su una sua eventuale partenza la prossima estate. La volontà dell’esterno è chiara, e non da oggi. Già nell’ultima sessione di mercato <b>Chiesa aveva trovato un principio d’accordo con la Juve, e sognava uno sbarco a Torino</b>. I primi mesi della nuova stagione non hanno cambiato le cose. <b>Chiesa vuole lasciare la Fiorentina, conscio dell’interesse di Juve, Inter e, all’estero, PSG. L’insistenza dei viola nel cercare un rinnovo ad oggi difficile non gli consente di rendere al meglio</b>. Per questo, è previsto un confronto con la società entro natale. Forse, dopo la crepa apertasi oggi, anche prima.</p>
    </article>
  </body>
</html>