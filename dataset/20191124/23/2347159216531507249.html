<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://izaktv.pl/niespodzianki-nie-bylo-illuminar-i-ago-w-polfinale-esl-mistrzostw-polski/"/>
    <meta property="og:site_name" content="IzakTV"/>
    <meta property="article:published_time" content="2019-11-24T23:37:11+00:00"/>
    <meta property="og:title" content="Niespodzianki nie było- Illuminar i AGO w półfinałach ESL Mistrzostw Polski"/>
    <meta property="og:description" content="Ziścił się najbardziej prawdopodobny scenariusz i dzisiejsze zmagania w ramach ESL Mistrzostw Polski zakończyły się triumfami x-kom AGO oraz Illuminar Gaming. Tym samym znamy już pełen skład półfinałów ligi, w których wcześniej miejsce zagwarantowali sobie zawodnicy Aristocracy oraz Wisły Kraków. Apetyty kibiców przed pierwszym spotkaniem, którego uczestnikami byli gracze AGO oraz PACT-u. Drużyny te w […]"/>
  </head>
  <body>
    <article>
      <h1>Niespodzianki nie było- Illuminar i AGO w półfinałach ESL Mistrzostw Polski</h1>
      <address><time datetime="2019-11-24T23:37:11+00:00">24 Nov 2019, 23:37</time> by <a rel="author" href="https://izaktv.pl/author/kamilk/" target="_blank">Kamil Kowala</a></address>
      <h4>
        <b>Ziścił się najbardziej prawdopodobny scenariusz i dzisiejsze zmagania w ramach ESL Mistrzostw Polski zakończyły się triumfami <a href="https://izaktv.pl/tag/ago-esports/">x-kom AGO</a> oraz <a href="https://izaktv.pl/tag/illuminar/">Illuminar Gaming</a>. Tym samym znamy już pełen skład półfinałów ligi, w których wcześniej miejsce zagwarantowali sobie zawodnicy Aristocracy oraz Wisły Kraków.</b>
      </h4>
      <p>Apetyty kibiców przed pierwszym spotkaniem, którego uczestnikami byli gracze <b>AGO</b> oraz <b>PACT-u.</b> Drużyny te w fazie zasadniczej ligi rozegrały prawdziwy spektakl, jednak tym razem było nieco gorzej. Mimo że seria doczekała się trzeciej bitwy, to jakiekolwiek emocje towarzyszyły tylko tej drugiej. Tam na Trainie próbę comebacku jastrzębi udaremnili ich rywale, jednak swój wyrok odłożyli tylko o jedną mapę. Brygada Damiana <b>“Furlana“</b> Kisłowskiego awansowała do półfinału i już za tydzień zobaczymy ją na LAN-ie w Katowicach.</p>
      <p>Puls niejednego kibica podskoczył, gdy na serwerze widniały nicki reprezentantów <b>CLEANTmixu</b> oraz <b>Illuminaru Gaming,</b> a to za sprawą pierwszej potyczki. Na Mirage’u mieliśmy wszystko- powrót, dogrywkę, wspaniałe akcje. Koniec końców doświadczenie przeważyło i na prowadzenie w serii wysunęli się Paweł <b>“innocent“</b> Mocek i spółka. Overpass okazał się meczem do jednej bramki i po chwili niestety musieliśmy pożegnać miksowy do niedawna skład z bieżącym sezonem <b>ESL Mistrzostw Polski</b>.</p>
      <p>Wyniki:</p>
      <p>x-kom AGO vs Actina PACT – 2:1</p>
      <ul>
        <li>Nuke – 16:2</li>
        <li>Train – 13:16</li>
        <li>Dust2 – 16:8</li>
      </ul>
      <p>Illuminar Gaming vs CLEANTmix – 2:0</p>
      <ul>
        <li>Mirage – 19:17</li>
        <li>Oveprass- 16:2</li>
      </ul>
      <p>Finały ESL Mistrzostw Polski rozpoczną się 30 listopada w katowickiej ESL Arenie.</p>
    </article>
  </body>
</html>