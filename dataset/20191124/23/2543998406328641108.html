<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/vesti/srbija/170999/kurtijev-rodjak-hoce-raskomada-srbiju"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T23:06:00+00:00"/>
    <meta property="og:title" content="Kurtijev rođak hoće da raskomada Srbiju"/>
    <meta property="og:description" content="Albanci s juga Srbije organizovaće u Preševu u četvrtak 28. novembra protestni marš kako bi upozorili na navodnu diskriminaciju. Vođa ovog okupljanja biće Nazmi Hajredini, inače nekadašnji komandant terorističke Oslobodilačke vojske Preševa, Bujanovca i Medveđe (OVPBM), koji je u srodstvu sa Aljbinom Kurtijem."/>
  </head>
  <body>
    <article>
      <h1>Kurtijev rođak hoće da raskomada Srbiju</h1>
      <h2>Albanci s juga Srbije organizovaće u Preševu u četvrtak 28. novembra protestni marš kako bi upozorili na navodnu diskriminaciju. Vođa ovog okupljanja biće Nazmi Hajredini, inače nekadašnji komandant terorističke Oslobodilačke vojske Preševa, Bujanovca i Medveđe (OVPBM), koji je u srodstvu sa Aljbinom Kurtijem.</h2>
      <address><time datetime="2019-11-24T23:06:00+00:00">24 Nov 2019, 23:06</time> by <a rel="author">Goran MITROVIĆ</a></address>
      <p>Kako je najavljeno, Albanci sa juga Srbije obeležiće nacionalni praznik Albanije, takozvani dan zastave, tako što će promarširati Preševom, ne krijući da je njihov glavni motiv pripajanje tog dela Srbije lažnoj državi Kosovo.</p>
      <p>- Diskriminacija je svake godine sve veća. Naš osnovni zahtev je pripajanje preševske doline Kosovu. To nije zahtev političara, već volja naroda - rekao je Hajredini, koji je i predsednik udruženja veterana OVPBM.</p>
      <h3>Hajredinijev profil na Fejsbuku prepun je simbola "velike Albanije"</h3>
      <related>
        <h4>Pročitajte još:</h4>
        <a href="http://republika.rs/vesti/srbija/170855/STA-Zagrebu-hvale-Vucica-Posvadjao-Tiranu-Pristinu-lider-Balkanu"/>
        <a href="http://republika.rs/vesti/srbija/170814/RUSKI-AMBASADOR-Nije-povoljna-situacija-obnovu-pregovora-Beograda-Pristine"/>
        <a href="http://republika.rs/vesti/srbija/170538/Kurtiju-gori-pod-nogama-Taci-podnese-ostavku-ili-razrese"/>
      </related>
      <p>On je ideju za protestni marš, kaže, dobio lično od Aljbina Kurtija jer je ogranak stranke Samoopredeljenje jedan od organizatora protestne šetnje u Tirani.</p>
      <p>Hajredinijev Fejsbuk profil prepun je fotografija na kojima pozira ispred zastave Albanije i mape "velike Albanije", kao i ispred zastave SAD, gde pravi albanskog orla, ali i veterani OVPBM sa svim ratnim obeležjima sastanče na teritoriji Srbije.</p>
      <p>Udruženje veterana OVPBM postoji još od 2004, a najpoznatije je po organizovanju manifestacije Dani kapetana Lešija, kada se odaje počast ubijenom komandantu te terorističke organizacije Rizvanu Ćazimiju.</p>
    </article>
  </body>
</html>