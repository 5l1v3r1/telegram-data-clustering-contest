<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641918/%D8%A7%D9%81%D8%B1%D8%A7%D8%AF%DB%8C-%DA%A9%D9%87-%D8%B4%D9%85%D8%A7%D8%B1%D9%87-%D9%85%D9%88%D8%A8%D8%A7%DB%8C%D9%84-%D8%A8%D9%87-%D9%86%D8%A7%D9%85%D8%B4%D8%A7%D9%86-%D9%86%DB%8C%D8%B3%D8%AA-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%DA%86%D9%87-%DA%A9%D9%86%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T23:40:00+00:00"/>
    <meta property="og:title" content="افرادی که شماره موبایل به نامشان نیست برای دریافت بسته حمایتی چه کنند؟"/>
    <meta property="og:description" content="پس از واریز نوبت سوم بسته حمایت معیشتی دولت، یکی از بیشترین پرسشی که شهروندان مطرح کردند، تکلیف ثبت درخواست افرادیست..."/>
  </head>
  <body>
    <article>
      <h1>
        <a href="https://www.bultannews.com/fa/news/641918/%D8%A7%D9%81%D8%B1%D8%A7%D8%AF%DB%8C-%DA%A9%D9%87-%D8%B4%D9%85%D8%A7%D8%B1%D9%87-%D9%85%D9%88%D8%A8%D8%A7%DB%8C%D9%84-%D8%A8%D9%87-%D9%86%D8%A7%D9%85%D8%B4%D8%A7%D9%86-%D9%86%DB%8C%D8%B3%D8%AA-%D8%A8%D8%B1%D8%A7%DB%8C-%D8%AF%D8%B1%DB%8C%D8%A7%D9%81%D8%AA-%D8%A8%D8%B3%D8%AA%D9%87-%D8%AD%D9%85%D8%A7%DB%8C%D8%AA%DB%8C-%DA%86%D9%87-%DA%A9%D9%86%D9%86%D8%AF">افرادی که شماره موبایل به نامشان نیست برای دریافت بسته حمایتی چه کنند؟</a>
      </h1>
      <h2>پس از واریز نوبت سوم بسته حمایت معیشتی دولت، یکی از بیشترین پرسشی که شهروندان مطرح کردند، تکلیف ثبت درخواست افرادیست...</h2>
      <address><time datetime="2019-11-24T23:40:00+00:00">24 Nov 2019, 23:40</time> by <a rel="author">بولتن نیوز | bultannews.com</a></address>
      <p>به گزارش <a href="https://www.bultannews.com/">بولتن نیوز</a>، مخاطبان زیادی عنوان کرده‌اند در صورتی که با شماره موبایل سرپرست خانوار، کد ملی سرپرست خانوار ارسال نشود، پیغامی مبنی بر اینکه این شماره موبایل متعلق به این کد ملی نیست دریافت می‌کنند و همین امر سوالاتی را برای آنها در پی داشته است و شهروندی پرسیده‌ که « الان پدر من موبایل و خط به نام ندارد و اصلا نمی‌دانیم با چه شماره موبایلی یارانه‌اش برقرار شده است؛ اصلا شاید کسی شماره موبایلش را عوض کند؛ پس آنچه باید مهم باشد کد ملی سرپرست است، نه شماره موبایل».</p>
      <p>در این رابطه حامد شمس، رئیس مرکز روابط عمومی و اطلاع رسانی وزارت کار و رفاه اجتماعی در گفت‌وگو با ایسنا، گفت: سرپرستان متقاضی دریافت بسته حمایتی در صورت نداشتن سیم‌کارت تلفن همراه به نام خودشان حتما باید سیم‌کارتی برای خوشان و به نام خودشان تهیه کنند و هیچ راه چاره‌ دیگری برای این کار وجود ندارد.</p>
      <p>وی با اشاره به سامانه شاهکار ( این سامانه وظیفه احراز هویت سرویس‌هایی از قبیل سیم کارت‌ها، خطوط ثابت تلفن و اشتراکهای اینترنت، SAP و PAP ، Mobile Wi-Fi و ... را بر عهده دارد و در راستای هدف افزایش امنیت تولید شده است) اظهار کرد: با استفاده از این سیستم، امر تطابق شماره موبایل با کدملی سرپرستان خانوار صورت می‌گیرد و اینگونه می‌توان مطمئن شد که پول بسته به حساب شخص سرپرست واریز شده است.</p>
    </article>
  </body>
</html>