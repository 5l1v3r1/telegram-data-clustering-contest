<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportazinas.com/kurucam-daudzpusigs-sniegums-nba-attistibas-ligas-maca/"/>
    <meta property="og:site_name" content="Sportazinas.com"/>
    <meta property="article:published_time" content="2019-11-24T23:15:43+00:00"/>
    <meta property="og:title" content="Kurucam daudzpusīgs sniegums NBA Attīstības līgas mačā"/>
    <meta property="og:description" content="Latviešu basketbolists Rodions Kurucs svētdienas vakarā aizvadīja maču Nacionālās basketbola asociācijas (NBA) Attīstības līgā."/>
  </head>
  <body>
    <article>
      <h1>Kurucam daudzpusīgs sniegums NBA Attīstības līgas mačā</h1>
      <address><time datetime="2019-11-24T23:15:43+00:00">24 Nov 2019, 23:15</time> by <a rel="author" href="https://www.sportazinas.com/author/sportazinas-com/" target="_blank">sportazinas.com</a></address>
      <p>Latviešu basketbolists Rodions Kurucs svētdienas vakarā aizvadīja maču Nacionālās basketbola asociācijas (NBA) Attīstības līgā.</p>
      <p>Kuruca pārstāvētā Longailendas “Nets” izbraukumā ar rezultātu 96:101 (28:31, 28:27, 12:19, 28:24) piekāpās Koledžparkas “Skyhawks” vienībai.</p>
      <p>Latviešu uzbrucējs sev atvēlētajās 32 minūtēs guva astoņus punktus (3pt. 0/5, 2pt. 4/5), izcīnīja astoņas atlēkušās bumbas, atdeva trīs rezultatīvās piespēles, nopelnīja divas piezīmes, pārtvēra vienu bumbu un pieļāva četras kļūdas.</p>
      <p>Jau vēstījām, ka pirms dažām dienām latvietis spēļu prakses iegūšanai otro reizi devās uz NBA komandas Bruklinas “Nets” fārmklubu.</p>
      <p>Sezonas pirmajā mačā Attīstības līgā Kurucs uzņēmās līdera lomu. Viņš 31 minūtes laikā iemeta 14 punktus, kas gan neglāba Longailendas “Nets” no zaudējuma pret Čikāgas “Windy City Bulls” ar 87:107.</p>
      <p>Kurucs šajā sezonā laukumā bijis deviņās NBA cīņās, kurās vidēji nospēlējis ap 11 minūtēm, guvis 2,3 punktus un izcīnījis 2,4 atlēkušās bumbas. Mēneša laikā viņš izlaidis piecus mačus</p>
    </article>
  </body>
</html>