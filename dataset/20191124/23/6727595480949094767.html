<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/80s-actor-re-union-in-10-th-annual-meet-in-hydrabad454.html"/>
    <meta property="og:site_name" content="DoolNews"/>
    <meta property="article:published_time" content="2019-11-24T23:51:00+00:00"/>
    <meta property="og:title" content="എണ്‍പതുകളില്‍ സിനിമയില്‍ എത്തിയ ആ സൂപ്പര്‍ താരങ്ങള്‍ വീണ്ടും ഒന്നിച്ചു; കൂട്ടായ്മയുടെ പത്താം വര്‍ഷ ആഘോഷം ചിരംജീവിയുടെ വീട്ടില്‍"/>
    <meta property="og:description" content="Chiranjeevi Indian Cinema Mohanlal Revathi Suhasini Malayalam Cinema ഹൈദരാബാദ്: കഴിഞ്ഞ കുറെ വര്‍ഷങ്ങളായി ആരാധകരും താരങ്ങളും ഒരുപോലെ കാത്തിരിക്കുന്ന ഒന്നാണ് എണ്‍പതുകളില്‍"/>
  </head>
  <body>
    <article>
      <h1>എണ്‍പതുകളില്‍ സിനിമയില്‍ എത്തിയ ആ സൂപ്പര്‍ താരങ്ങള്‍ വീണ്ടും ഒന്നിച്ചു; കൂട്ടായ്മയുടെ പത്താം വര്‍ഷ ആഘോഷം ചിരംജീവിയുടെ വീട്ടില്‍</h1>
      <address><time datetime="2019-11-24T23:51:00+00:00">24 Nov 2019, 23:51</time> by <a rel="author">എന്റര്‍ടെയിന്‍മെന്റ് ഡെസ്‌ക്</a></address>
      <p>ഹൈദരാബാദ്: കഴിഞ്ഞ കുറെ വര്‍ഷങ്ങളായി ആരാധകരും താരങ്ങളും ഒരുപോലെ കാത്തിരിക്കുന്ന ഒന്നാണ് എണ്‍പതുകളില്‍ സിനിമയില്‍ എത്തിയ താരങ്ങളുടെ ഒത്തുചേരല്‍. ഈ വര്‍ഷവും ഒത്തുചേരല്‍ ഗംഭീരമാക്കിയിരിക്കുകയാണ് താരങ്ങള്‍.</p>
      <p>ഈ വര്‍ഷം തെലുങ്ക് മെഗാസ്റ്റാര്‍ ചിരംജീവിയുടെ വീട്ടിലാണ് താരങ്ങള്‍ ഒത്തുചേര്‍ന്നത്. കറുപ്പും ഗോള്‍ഡന്‍ കളറുമായിരുന്നു ഈ പ്രാവശ്യത്തെ റീ യൂണിയന്റെ കളര്‍ ഡ്രസ് കോഡ്. ക്ലാസ് ഓഫ് 80’സ് എന്നാണ് ഇത്തവണത്തെ കൂട്ടായ്മയുടെ പേര്.</p>
      <related>
        <a href="https://www.doolnews.com/sabu-cyril-about-set-work-of-marakkar-arabikadalinte-simham-mohanlal451.html?utm_source=doolnews&amp;utm_medium=related"/>
      </related>
      <p>മോഹന്‍ലാല്‍, ജയറാം, ശോഭന, രേവതി, സുഹാസിനി, രാധിക ശരത്കുമാര്‍, ചിരംജീവി, നാഗാര്‍ജുന, അമല, അംബിക, വെങ്കിടേഷ്, ബാലകൃഷ്ണ, രമേശ് അരവിന്ദ്, സുമന്‍, ഖുഷ്ബൂ, മേനക,സരിത, ഭാഗ്യരാജ്, ജയപ്രഭ, ലിസി, സുമലത, ജാക്കി ഷറോഫ്, നദിയ മൊയ്ദു, റഹ്മാന്‍ തുടങ്ങി നാല്‍പ്പതോളം താരങ്ങള്‍ ഈ വര്‍ഷത്തെ കൂട്ടായ്മക്ക് എത്തിച്ചേര്‍ന്നു.</p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>തിരക്കുകള്‍ കാരണം രജനികാന്ത്, കമല്‍ഹാസന്‍ തുടങ്ങിയവര്‍ക്ക് എത്തിച്ചേരാന്‍ കഴിഞ്ഞില്ല. 2009 ലാണ് സുഹാസിനി മണിരത്നവും ലിസിയും ചേര്‍ന്ന് ഇത്തരമൊരു റീ യൂണിയന്‍ ആരംഭിക്കുന്നത്.</p>
      <p>ഒരോവര്‍ഷവും ഒരോ കളര്‍ തീമിലാണ് താരങ്ങള്‍ വസ്ത്രങ്ങള്‍ തിരഞ്ഞെടുക്കാറുള്ളത്.</p>
      <related>
        <a href="https://www.doolnews.com/actor-aju-varghees-comment-about-kamala-movie-and-his-first-experience159.html?utm_source=doolnews&amp;utm_medium=related"/>
      </related>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ<br/></a>
        </b>
        <b>DoolNews Video</b>
      </p>
      <figure>
        <iframe src="https://www.youtube.com/embed/-lcaQSaTRQI" width="527" height="309" data-service="Youtube" scrolling="no"/>
      </figure>
    </article>
  </body>
</html>