<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/742952"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T23:30:00+00:00"/>
    <meta property="og:title" content="&quot;WayV&quot;มีตติ้งครั้งแรกในไทย"/>
    <meta property="og:description" content="‘WayV’ เตรียมมาสร้างสรรค์วิสัยทัศน์ใหม่ ในงานแฟนมีตติ้งครั้งแรกในประเทศไทย2019 WayV FANMEETING TOUR ‘Section#1_We Are Your Vision’ - in BANGKOK 14, 15 ธันวาคมนี้!"/>
  </head>
  <body>
    <article>
      <h1>"WayV"มีตติ้งครั้งแรกในไทย</h1>
      <address>
        <time datetime="2019-11-24T23:30:00+00:00">24 Nov 2019, 23:30</time>
      </address>
      <p>
        <b>‘WayV’ เตรียมมาสร้างสรรค์วิสัยทัศน์ใหม่ ในงานแฟนมีตติ้งครั้งแรกในประเทศไทย2019 WayV FANMEETING TOUR ‘Section#1_We Are Your Vision’ - in BANGKOK 14, 15 ธันวาคมนี้!</b>
      </p>
      <p>‘WayV’ ประกอบไปด้วย 7 สมาชิก ที่มีพร้อมทั้งความสามารถ, เสน่ห์ และภาพลักษณ์อันหลากหลาย ได้แก่ ‘KUN’ (คุน), ‘WINWIN’ (วินวิน), ‘LUCAS’ (ลูคัส), ‘XIAOJUN’ (เสี่ยวจวิน), ‘HENDERY’ (เฮนเดอรี), ‘YANGYANG’ (หยางหยาง) และสมาชิกสัญชาติไทย ‘TEN’ (เตนล์) ภายใต้การดูแลของต้นสังกัดในจีนอย่าง ‘LABEL V’ (เลเบล วี) โดยพวกเขากำลังเป็นที่จับตามองอย่างมากในฐานะดาวรุ่งดวงใหม่ที่ยอดเยี่ยมที่สุดของจีนแห่งปี 2019</p>
      <figure>
        <img src="https://www.dailynews.co.th/admin/upload/20191122/news_uoEpvsOOCl112928_533.jpg?v=20191126053?v=3392"/>
      </figure>
      <p>เริ่มต้นการเดบิวต์ด้วยดิจิตอลอัลบั้มแรก “The Vision – The 1st Digital EP” และเพลงเปิดตัว ‘Regular’ ที่ถูกปล่อยออกมาสะเทือนวงการเพลงในวันที่ 17 มกราคมที่ผ่านมา ตามด้วยมินิอัลบั้มชุดแรก “Take Off” ในเดือนพฤษภาคม ซึ่งสามารถครองอันดับ 1 บนชาร์ต Top Albums ของ iTunes กว่า 30 ประเทศ พร้อมสร้างสถิติครองอันดับ 1 ได้จำนวนสูงที่สุดในประวัติศาสตร์ของกลุ่มศิลปินชายจีน<br/><br/>ล่าสุดพวกเขากลับมายึดครองความสนใจทั่วโลก ด้วยมินิอัลบั้มชุดที่ 2 “Take Over The Moon” ในวันที่ 29 ตุลาคมที่ผ่านมา พร้อมเพลงเปิดตัว ‘Moonwalk’ ที่มีทำนองสุดติดหูผสมผสานทำนองออเคสตร้ากับดนตรีแทร็ปอันหนักแน่น พูดถึงความมุ่งมั่นที่จะสร้างดนตรีตามแบบฉบับของ ‘WayV’ โดยหลังจากที่ปล่อยออกมาก็คว้าอันดับ 1 บนชาร์ตยอดนิยม และชาร์ตมิวสิควีดีโอของ QQ Music ซึ่งเป็นเว็บไซต์เพลงที่ใหญ่ที่สุดของจีน, อันดับ 1 บนชาร์ต Top Albums ของ iTunes ใน 16 ประเทศ และอันดับ 12 บนชาร์ต World Albums, อันดับ 5 บนชาร์ต Social 50, อันดับ 16 บนชาร์ต Emerging Artists ของ Billboard รวมถึงแฮชแท็กที่เกี่ยวข้องกับอัลบั้มอย่าง ‘#MoonwalkWithWayV’ ยังกวาดอันดับ 1 เทรนด์โลก Twitter Worldwide Trends และ Twitter Trends อีกถึง 11 ประเทศ</p>
      <figure>
        <img src="https://www.dailynews.co.th/admin/upload/20191122/news_BMYzpFGdFB112934_533.jpg?v=20191126053?v=4841"/>
      </figure>
      <p>เปิดจำหน่ายบัตรรอบสมาชิก Lysn X SM True MEMBERSHIP (ลิซึ่น เอสเอ็ม ทรู เมมเบอร์ชิพ) ในวันศุกร์ที่ 29 พฤศจิกายน 2019 เวลา 19.00 น. – 20.00 น. และรอบปกติสำหรับคนทั่วไป ในวันเสาร์ที่ 30 พฤศจิกายน 2019 เวลา 11.00 น. เป็นต้นไป ทางเคาน์เตอร์เซอร์วิสในร้าน 7-Eleven หรือ ร้านค้าที่มีสัญลักษณ์เคาน์เตอร์เซอร์วิสทุกสาขาทั่วประเทศและทางเว็บไซต์ allticket.com/event/2019WayVFANMEETTOURinBANGKOK บัตรราคา 4,800 / 4,500 / 3,500 / 2,500 บาท</p>
      <figure>
        <img src="https://www.dailynews.co.th/admin/upload/20191122/news_AoiQNwOUFS112934_533.jpg?v=20191126053?v=9551"/>
      </figure>
      <p>พร้อมสิทธิพิเศษสำหรับผู้ซื้อบัตรภายในวันที่ 29 พฤศจิกายน - 9 ธันวาคม 2019 ได้แก่ ออฟฟิเชียล โปสเตอร์ทุกที่นั่ง และลุ้นเป็นผู้โชคดีได้ถ่ายรูปแบบกลุ่มร่วมกับศิลปิน หรือ โปสเตอร์พร้อมลายเซ็น สอบถามข้อมูลเพิ่มเติมได้ที่ Counter Service Call Center 02-826-7788 หรือ ติดตามรายละเอียดเพิ่มเติมได้ทาง Official Account ของ SM True:เฟสบุ๊คfacebook.com/smtruethailand ,อินสตาแกรม instagram.com/smtruethailandและทวิตเตอร์twitter.com/SMTrueThailand</p>
    </article>
  </body>
</html>