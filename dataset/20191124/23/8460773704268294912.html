<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.deshabhimani.com/cinema/news-cinema-25-11-2019/836534"/>
    <meta property="og:site_name" content="ദേശാഭിമാനി"/>
    <meta property="article:published_time" content="2019-11-24T23:04:59+00:00"/>
    <meta property="og:title" content="അന്താരാഷ്ട്ര ചലച്ചിത്രോത്സവം: ഉയരങ്ങളിലെത്തി 'ഉയരെ'"/>
    <meta property="og:description" content="അന്താരാഷ്ട്ര ചലച്ചിത്രോത്സവത്തില്‍ ഞായറാഴ്ച 'ഉയരെ'യാണ് ..."/>
  </head>
  <body>
    <article>
      <h1>അന്താരാഷ്ട്ര ചലച്ചിത്രോത്സവം: ഉയരങ്ങളിലെത്തി 'ഉയരെ'</h1>
      <address><time datetime="2019-11-24T23:04:59+00:00">24 Nov 2019, 23:04</time> by <a rel="author">പി വി ജീജോ</a></address>
      <p>പനജി &gt; അന്താരാഷ്ട്ര ചലച്ചിത്രോത്സവത്തില്‍ ഞായറാഴ്ച 'ഉയരെ'യാണ് മലയാളത്തിന് ഉയരങ്ങള്‍ സമ്മാനിച്ചത്. പൊള്ളലേറ്റിട്ടും തളരാതെ ആത്മാഭിമാനത്തോടെ അതിജീവിക്കുന്ന യുവതിയുടെ കഥ പറയുന്ന സിനിമ നിറഞ്ഞ സദസിലാണ് ഐ നോക്‌സില്‍ പ്രദര്‍ശിപ്പിച്ചത്. സംവിധായകന്‍ മനു അശോകിനെയും നിര്‍മ്മാതാക്കളായ ഷെ നൂഗ, ഷെര്‍ഗ ഷെഗ്‌ന എന്നിവരെ കയ്യടിയോടെ വരവേറ്റു.</p>
      <p>ജയരാജിന്റെ ഹ്രസ്വചിത്രം ശബ്ദിക്കുന്ന കലപ്പ, ഡോ.ബിജുവിന്റെ വെയില്‍ മരങ്ങള്‍, അരവിന്ദന്റെ തമ്പ് ഇവയായിരുന്നു മറ്റുമലയാള ചിത്രങ്ങള്‍. പൊന്‍കുന്നം വര്‍ക്കിയുടെ ഉജ്വലമായ കഥ വെള്ളിത്തിരയില്‍ ഹൃദയ തീ വ്രാനുഭവമായി. ഛായാഗ്രാഹകന്‍ എം ജെ രാധാകൃഷ്ണനുള്ള പ്രണാമമായിരുന്നു വെയില്‍ മരങ്ങള്‍. പ്രിയദര്‍ശന്റെ തമിഴ് ചിത്രം സില നേരങ്ങളില്‍ തിങ്കളാഴ്ച പ്രദര്‍ശിപ്പിക്കും.</p>
      <p>ദേശീയ രാജ്യാന്തര ചലച്ചിത്ര മേള ആറാം ദിവസത്തേക്ക് കടക്കുമ്പോള്‍ അന്താരാഷ്ട്ര മത്സര വിഭാഗത്തിലെ മത്സരം ശക്തമാകുകയാണ്. തുര്‍ക്കി ചിത്രം ക്രോണോളജി, ബ്രസില്‍ ചിത്രം മേരിഖല്ല, മംഗോളിയന്‍ ചിത്രം ദി സ്റ്റീഡ് എന്നിവ മത്സര വിഭാഗത്തില്‍ മുന്‍നിരയിലുണ്ട്.</p>
      <p>പരാന്നഭോജിയുടെ ജീവിതം ചിത്രീകരിച്ച ദക്ഷിണ കൊറിയന്‍ സിനിമ പാര സൈറ്റ്, സ്വീഡീഷ് പടം എബൗട്ട് എന്‍ഡ് ലെസ്, തുര്‍ക്കി ചിത്രം ക്രോണോളജി, മംഗോളിയന്‍ സിനിമ ദി സ്റ്റഡ് എന്നിവ കാഴ്ചക്കാരെ ആകര്‍ഷിച്ചു. 49 സിനിമകളാണ് ഞായറാഴച നിരൂപകരുടെ കൂട്ടായ്മ ഫി പ്രസി സിനിമാ വിമര്‍ശനത്തിന്റെ സാധ്യതകള്‍ ചര്‍ച്ച ചെയ്തു വികെ ജോസഫ് അധ്യക്ഷനായി. പ്രേമേന്ദമജൂംദാര്‍, മീനാക്ഷി ഷെഡെ, രാഘ വേ ന്ദ്ര,മീനാ കാര്‍ണിക് എന്നിവര്‍ സംസാരിച്ചു ജി പി രാമചന്ദ്രന്‍ മോഡറേറ്ററായി.</p>
      <related>
        <h4>മറ്റു വാർത്തകൾ</h4>
        <a href="https://www.deshabhimani.com/news-videos/asif-ali-interview/803785"/>
        <a href="https://www.deshabhimani.com/from-the-net/www/797120"/>
        <a href="https://www.deshabhimani.com/cinema/iffi-goa/836374"/>
        <a href="https://www.deshabhimani.com/cinema/shoukath-kaifi/836337"/>
        <a href="https://www.deshabhimani.com/cinema/shoukath-kaifi/836336"/>
        <a href="https://www.deshabhimani.com/cinema/ormapoove/836330"/>
        <a href="https://www.deshabhimani.com/cinema/vaarthakal-ithuvare/836310"/>
      </related>
    </article>
  </body>
</html>