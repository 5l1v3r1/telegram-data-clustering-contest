<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/donbas/_gorlivkoyu-keruvav-ukrayinskij-rozvidnik/939690"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T23:38:00+00:00"/>
    <meta property="og:title" content="Горлівкою керував український розвідник"/>
    <meta property="og:description" content="Колишній &quot;мер&quot; Горлівки Едуард Матюха виявився українським розвідником. Він 5 років працював серед бойовиків. Тепер Матюха повернувся на підконтрольну Україні територію, йдеться у сюжеті &quot;ТСН.тиждень&quot;. Цю інформацію підтвердив представник Головного управління розвідки (ГУР) ..."/>
  </head>
  <body>
    <article>
      <h1>Горлівкою керував український розвідник</h1>
      <address><time datetime="2019-11-24T23:38:00+00:00">24 Nov 2019, 23:38</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939690_w_300.jpg?v=0"/>
        <figcaption>Колишній "мер" Горлівки Едуард Матюха працював на українську розвідку. Фото: ТСН</figcaption>
      </figure>
      <p>Колишній "мер" Горлівки <b>Едуард Матюха</b> виявився українським розвідником. Він 5 років працював серед бойовиків.</p>
      <p>Тепер Матюха повернувся на підконтрольну Україні територію, йдеться у сюжеті "ТСН.тиждень".</p>
      <p>Цю інформацію підтвердив представник Головного управління розвідки (ГУР) Міноборони України Вадим Скибицький.</p>
      <p>"Дійсно, Едуард — це та людина, яка надавала необхідну інформацію про реальну ситуацію на окупованих територіях", — сказав Скибицький.</p>
      <p>Матюха нетривалий час був "народним мером" Горлівки, але пішов з цієї посади через суперечки бойовиків. Розвідник каже, що це й було його завдання — посварити їх. Згодом він став першим секретарем міського комітету "Компартії" так званої ДНР.</p>
      <p>Матюха розповів, що збирав інформацію про злочини Росії та заводив контакти з російськими комуністами. За його словами, проросійські невизнані анклави (Абхазія, Північна Осетія, Придністров'я, ДНР і ЛНР) координуються Кремлем через КПРФ, у партії навіть є відповідальна за це людина — депутат Тайсан Казбек Кучуковіч.</p>
      <p>Український розвідник зокрема дізнався, що з цим депутатом та іншими комуністами формуються російські "гуманітарні конвої", в які включають автомобілі із готівкою для самоназваних республік Донбасу.</p>
      <p>Матюха збирав свідчення про участь Росії та Кремля у війні на Донбасі. Він стверджує, що Москва має план "Б" щодо Донбасу — проведення референдуму про включення ДНР і ЛНР до складу Росії, якщо Україна не піде на політичні поступки — в реалізації Мінських угод та особливого статусу Донбасу.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/donbas/_ukrayina-ne-zmozhe-vijti-iz-minskih-ugod-ekspert/939632"/>
      </related>
      <p>Також розвідник запевняє, що Москва розглядає й інший план — створення так званої "Новоросії" із військовим захопленням Харкова та Одеси.</p>
      <p>Дружина Матюхи нічого не знала про те, що чоловік – український розвідник.</p>
      <blockquote>У мережі <a href="https://gazeta.ua/ru/articles/donbas/_cem-zhivet-okkupirovannaya-terroristami-gorlovka-svezhee-video/931565">опублікували відео зі спорожнілої непідконтрольної Україні Горлівки</a> на Донеччині.<br/>На кадрах видно центральну частину міста - розташовані в Центрально-міському районі вулиці Кірова і Герцена. На них майже немає людей і навіть машин. Лише осінь яскравими фарбами, приховує сіру реальність.</blockquote>
    </article>
  </body>
</html>