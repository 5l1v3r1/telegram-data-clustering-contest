<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.enikos.gr/society/686258/se-diathesimotita-dyo-astynomikoi-epeita-apo-periergo-peristatiko"/>
    <meta property="og:site_name" content="enikos.gr"/>
    <meta property="article:published_time" content="2019-11-24T23:05:00+00:00"/>
    <meta property="og:title" content="Σε διαθεσιμότητα δύο αστυνομικοί έπειτα από περίεργο περιστατικό με κρατούμενο στην Κρήτη"/>
    <meta property="og:description" content="Σε διαθεσιμότητα από το Αρχηγείο της Ελληνικής αστυνομίας τέθηκαν Αστυνόμος Α’ και Αρχιφύλακας, που υπηρετούν σε υπηρεσίες της Κρήτης..."/>
  </head>
  <body>
    <article>
      <h1>Σε διαθεσιμότητα δύο αστυνομικοί έπειτα από περίεργο περιστατικό με κρατούμενο στην Κρήτη</h1>
      <address>
        <time datetime="2019-11-24T23:05:00+00:00">24 Nov 2019, 23:05</time>
      </address>
      <p>Σε διαθεσιμότητα από το Αρχηγείο της Ελληνικής αστυνομίας τέθηκαν <a href="http://www.enikos.gr/society/686158/machi-soma-me-soma-astynomikon-me-diarriktes-sta-melissia-travmat">Αστυνόμος Α’ και Αρχιφύλακας</a>, που υπηρετούν σε υπηρεσίες της Κρήτης και παράλληλα διατάχθηκε σε βάρος τους η διενέργεια Ένορκης Διοικητικής Εξέτασης για μία περίεργη υπόθεση στην Κρήτη.</p>
      <p>Συγκεκριμένα, η υπόθεση αφορά σε περιστατικό που έλαβε χώρα την 03:10 ώρα της 23/11/2019, όταν ο Αστυνόμος Α’, εκτός διατεταγμένης υπηρεσίας, μετέβη σε άλλη Αστυνομική Υπηρεσία, όπου εκτελούσε καθήκοντα Αξιωματικού Υπηρεσίας ο Αρχιφύλακας και αφού παρέλαβε ιδιώτη κρατούμενο για υγειονομική παράβαση επέστρεψαν μαζί μετά από περίπου (3) ώρες.</p>
      <p>Οι δύο αστυνομικοί και ο ιδιώτης συνελήφθησαν, σε βάρος τους σχηματίσθηκε ποινική δικογραφία αυτόφωρης διαδικασίας και οδηγήθηκαν στην αρμόδια εισαγγελική Αρχή.</p>
      <p>
        <b>Τι αναφέρει ο τοπικός Τύπος</b>
      </p>
      <p>Σύμφωνα με το cretalive.gr, όλα ξεκίνησαν έπειτα από αστυνομικούς ελέγχους σε διάφορα μπαρ του κέντρου για ηχορρύπανση.</p>
      <p>Αστυνομικοί προχώρησαν σε αυτόφωρες συλλήψεις ιδιοκτητών και υπευθύνων. Αναφέρεται ότι ο εν λόγω αξιωματικός ήταν θαμώνας σε ένα από τα ελεγχόμενα μπαρ. Όταν αστυνομικοί επιχείρησαν να συλλάβουν τον ιδιοκτήτη, ο αξιωματικός φέρεται να τους παρακάλεσε να μην το πράξουν από τακτ επειδή ήταν μπροστά, όμως η σύλληψη δεν αποφεύχθηκε τελικά αφού, όπως εξήγησαν, στο ακριβώς απέναντι μαγαζί είχε ήδη γίνει ανάλογη σύλληψη και δεν ήταν σωστό να κάνουν διακρίσεις.</p>
      <p>Οι συλληφθέντες από τα ελεγχόμενα μπαρ προσήχθησαν στο Αστυνομικό Μέγαρο Ηρακλείου, έγινε σχετική δικογραφία σε βάρος τους και οδηγήθηκαν στα κρατητήρια του τμήματος Μεταγωγών. Με βάση πάντα τα όσα έχουν γίνει γνωστά, ο Αστυνόμος Α' στο Αστυνομικό Μέγαρο και αφού ενημερώθηκε για την όλη διαδικασία, ζήτησε να δει για λίγο τον κρατούμενο πλέον ιδιοκτήτη. Αυτό που αναφέρεται είναι ότι τελικά τον πήρε από το Αστυνομικό Μέγαρο και τον επέστρεψε κάποιες ώρες αργότερα, χαράματα πια, ενώ οι αξιωματικοί υπηρεσίας αναζητούσαν τον κρατούμενο εντός Αστυνομικού Μεγάρου.</p>
      <p>Το όλο θέμα πήρε τεράστιες διαστάσεις από τους ίδιους τους αστυνομικούς βάρδιας που ενημέρωσαν αρμοδίως την ιεραρχία με αποτέλεσμα να δοθεί εντολή ώστε να κινηθεί η προβλεπόμενη διαδικασία σε βάρος του αξιωματικού για τις πράξεις της παράβασης καθήκοντος και της απελευθέρωσης κρατουμένου, ενώ ενημερώθηκε άμεσα και η κεντρική ηγεσία της ΕΛ.ΑΣ.που έδωσε, τελικά, την εντολή ώστε να τεθεί σε διαθεσιμότητα.</p>
      <related>
        <h4>σχετικά άρθρα</h4>
        <a href="http://www.enikos.gr/society/686167/nekros-57chronos-stin-kriti-mazeye-roucha-apo-to-balkoni-ki-epese%0A%20%20%20%20%0A"/>
        <a href="http://www.enikos.gr/society/686158/machi-soma-me-soma-astynomikon-me-diarriktes-sta-melissia-travmat%0A%20%20%20%20%0A"/>
        <a href="http://www.enikos.gr/society/686155/eleftheros-o-giatros-tou-pagni-pou-katigoreitai-oti-elave-fakelak%0A%20%20%20%20%0A"/>
        <a href="http://www.enikos.gr/society/686103/tragodia-stin-kriti-andras-epese-apo-balkoni%0A%20%20%20%20%0A"/>
        <a href="http://www.enikos.gr/society/686089/sokaroun-ta-stoicheia-afximeni-kata-3445-i-endooikogeneiaki-via-s%0A%20%20%20%20%0A"/>
        <a href="http://www.enikos.gr/society/686074/lagokefalos-vareon-varon-sta-dichtya-psara-sto-irakleio%0A%20%20%20%20%0A"/>
        <a href="http://www.enikos.gr/society/685977/aristeio-andragathias-ston-yparchifylaka-pou-travmatistike-sovara%0A%20%20%20%20%0A"/>
        <a href="http://www.enikos.gr/society/685993/giatros-stin-kriti-synelifthi-gia-fakelaki%0A%20%20%20%20%0A"/>
        <a href="http://www.enikos.gr/society/685988/se-nosokomeio-tou-irakleiou-enas-14chronos-logo-alkool%0A%20%20%20%20%0A"/>
      </related>
    </article>
  </body>
</html>