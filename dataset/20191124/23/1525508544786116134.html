<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4780073/%DB%B2%DB%B9%DB%B7-%D8%B3%D8%A7%D8%B1%D9%82-%D9%88-%D8%AE%D8%B1%DB%8C%D8%AF%D8%A7%D8%B1-%D8%A7%D9%85%D9%88%D8%A7%D9%84-%D9%85%D8%B3%D8%B1%D9%88%D9%82%D9%87-%D8%AF%D8%B1-%D8%A7%D8%B3%D8%AA%D8%A7%D9%86-%D8%A8%D9%88%D8%B4%D9%87%D8%B1-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T23:23:14+00:00"/>
    <meta property="og:title" content="انهدام ۸۰ باند سرقت؛ ۲۹۷ سارق و خریدار اموال مسروقه در استان بوشهر دستگیر شد"/>
    <meta property="og:description" content="بوشهر - رئیس پلیس آگاهی استان بوشهر از شناسایی و انهدام ۸۰ باند سرقت در سطح استان خبر داد و گفت: در هشت ماه نخست امسال ۲۹۷ سارق و خریدار اموال مسروقه در استان بوشهر دستگیر شد."/>
  </head>
  <body>
    <article>
      <h1>انهدام ۸۰ باند سرقت؛ ۲۹۷ سارق و خریدار اموال مسروقه در استان بوشهر دستگیر شد</h1>
      <address>
        <time datetime="2019-11-24T23:23:14+00:00">24 Nov 2019, 23:23</time>
      </address>
      <p>سرهنگ جوشن سهرابی در گفت‌وگو با <a href="https://www.mehrnews.com/">خبرنگار مهر</a> اظهار داشت: مقابله با سرقت یکی از اولویت‌های مهم امسال نیروی انتظامی بوده است و در این راستا در استان بوشهر نیز طرح‌های خوبی اجرا شده است.</p>
      <p>وی از شناسایی و دستگیری ۲۹۷ سارق و خریدار اموال مسروقه در استان بوشهر خبر داد و اضافه کرد: از ابتدای امسال تاکون ۸۰ باند سرقت در سطح استان شناسایی و منهدم شده و ۱۸۲ سارق و ۱۱۵ خریدار اموال مسروقه دستگیر شده است.</p>
      <p>رئیس پلیس آگاهی استان بوشهر با اشاره به کشف ۹۸۴ فقره سرقت در سطح استان بیان کرد: در زمینه سرقت‌های مسلحانه شاهد کاهش کاهش ۴۰ درصدی در سطح استان هستیم.</p>
      <p>وی میزان کاهش سرقت قطعات خودرو را سه درصد عنوان کرد و افزود: سرقت داخل خودرو ۱۳ درصد، سرقت محموله ۵۰ درصد، قاپ زنی ۳۶ درصد، جیب‌بری ۱۰۰ درصد و سرقت مغازه هشت درصد کاهش داشته است.</p>
      <p>سهرابی با اشاره به منفی بودن آمار سرقت بانک و سرقت از مغازه‌های طلافروشی طی هشت ماه نخست امسال، خاطرنشان کرد: مردم نقش مهمی در امنیت داشته‌اند و این آمارها با همکاری مردم حاصل شده است.</p>
    </article>
  </body>
</html>