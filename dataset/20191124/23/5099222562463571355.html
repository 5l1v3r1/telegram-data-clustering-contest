<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hotnews.ro/stiri-esential-23512076-foto-doua-masini-cazut-intr-groapa-sapata-radet-ciprian-ciucu.htm?utm_source=feedburner&amp;utm_medium=feed&amp;utm_campaign=Feed%3A+hotnews%2Fyvoq+%28Hotnews.ro%29&amp;hl=en"/>
    <meta property="og:site_name" content="HotNews"/>
    <meta property="article:published_time" content="2019-11-24T23:03:00+00:00"/>
    <meta property="og:title" content="FOTO Două mașini au căzut într-o groapă săpată de RADET. Un șofer rănit"/>
    <meta property="og:description" content="Consilierul PNL Ciprian Ciucu a postat pe pagina sa de Facebook mai multe fotografii cu două mașini căzute într-o groapă „săpată de RADET”. În imagini se observă o mașină"/>
  </head>
  <body>
    <article>
      <h1>FOTO Două mașini au căzut într-o groapă săpată de RADET. Un șofer rănit</h1>
      <address><time datetime="2019-11-24T23:03:00+00:00">24 Nov 2019, 23:03</time> by <a rel="author">R.M.</a></address>
      <p><b>Consilierul PNL Ciprian Ciucu a postat pe <a href="https://www.facebook.com/ciprian.ciucu">pagina sa de Facebook</a> mai multe fotografii cu două mașini căzute într-o groapă „săpată de RADET”. În imagini se observă o mașină căzută cu totul în groapă.</b><br/><br/>„Primul șofer era deja căzut, cel de-al doilea nu a văzut nimic. Cel care căzuse primul nu ieșise încă din mașină. Primul șofer a fost dus la spital cu dureri de spate (a scăpat ieftin, dacă ar fi ieșit din mașină în timp ce cel de-al doilea....)<br/><br/>Groapa a fost săpată de RADET. Se pare că nu a fost suficient semnalizată. Fiind noapte și ploaie”, a scris consilierul CGMB Ciprian Ciucu.<br/><br/><b>UPDATE:</b> Poliția Capitalei anunță că, duminică seara, două autovehicule care circulau pe Aleea Compozitorilor dinspre Bd. 1 Mai, în momentul în care au ajuns în dreptul imobilului cu nr. 13, au căzut într-un șanț săpat în carosabil.<br/><br/>Șanțul săpat este parte a unei lucrări de termoficare a RADET, potrivit Poliției, citate de Mediafax.<br/><br/>În urma accidentului, unul dintre șoferi a fost rănit.<br/><br/>Polițiștii fac cercetări pentru a stabilirea cauzelor și împrejurărilor evenimentului rutier, precum și pentru stabilirea modului de semnalizare a lucrării.</p>
      <figure>
        <img src="https://media.hotnews.ro/media_server1/image-2019-11-24-23512061-0-masini-groapa-radet.jpg"/>
      </figure>
      <figure>
        <img src="https://media.hotnews.ro/media_server1/image-2019-11-24-23512067-0-masini-groapa-radet-2.jpg"/>
      </figure>
      <figure>
        <img src="https://media.hotnews.ro/media_server1/image-2019-11-24-23512066-0-masini-groapa-radet-1.jpg"/>
      </figure>
    </article>
  </body>
</html>