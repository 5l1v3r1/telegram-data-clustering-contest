<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://ekai.pl/bp-kaminski-krolestwo-chrystusa-to-krolestwo-milosci-i-sluzby/"/>
    <meta property="og:site_name" content="eKAI"/>
    <meta property="article:published_time" content="2019-11-24T23:00:00+00:00"/>
    <meta property="og:title" content="Bp Kamiński: Królestwo Chrystusa to królestwo miłości i służby"/>
    <meta property="og:description" content="Królestwo Chrystusa to królestwo miłości i bezinteresownej, pokornej służby – powiedział bp Romuald Kamiński. Biskup warszawsko-praski przewodniczył dziś uroczystościom odpustowym w kościele Chrystusa"/>
  </head>
  <body>
    <article>
      <h1>Bp Kamiński: Królestwo Chrystusa to królestwo miłości i służby</h1>
      <address><time datetime="2019-11-24T23:00:00+00:00">24 Nov 2019, 23:00</time> by <a rel="author">mag</a></address>
      <p>
        <b>Królestwo Chrystusa to królestwo miłości i bezinteresownej, pokornej służby – powiedział bp Romuald Kamiński. Biskup warszawsko-praski przewodniczył dziś uroczystościom odpustowym w kościele Chrystusa Króla – jednej z trzech świątyń diecezji warszawsko-praskiej, zbudowanej jako wotum za zwycięstwo w Bitwie Warszawskiej 1920 roku nazywane „Cudem nad Wisłą”. Kościół ten jest również pomnikiem ku czci poległych w obronie Ojczyzny. W czasie liturgii odbyło się mianowanie nowego Rycerza Jana Pawła II.</b>
      </p>
      <p>W homilii bp Kamińsk podkreślił, że wiara wyraża się w konkretnym odniesieniu do Boga i drugiego człowieka. – Jezus nałożył na nas zdanie szerzenia Dobrej Nowiny aż po krańce ziemi i aż do ostatniego momentu, kiedy będą toczyć się dzieje świata. On pragnie, by wszyscy ludzi poznali – kim jest Ojciec, kim jest Syn i Duch Święty” – powiedział ordynariusz warszawsko-praski.</p>
      <p>Zwrócił uwagę, że nauka pozostawiona przez Zbawiciela nie mieści się w ludzkiej logice. – Jego tronem jest Krzyż, a przychodząc na ziemię i mieszkając w stajence Betlejemskiej pokazał, że dobra ziemskie nie są najważniejsze, że to wszystko przemija. Tym co istotne jest pokora, delikatność, cichość i bliskość” – wymieniał bp Kamiński.</p>
      <p>Podkreślił, że miłości do Boga wyraża się w miłości do drugiego człowieka. – „Kto prawdziwie miłuje Pana nie sposób, by źle czynił bliźniemu. Kto z troską i miłością patrzy na drugiego w tego sercu jest wiara w Boga” – tłumaczył.</p>
      <p>Nawiązując do Ostatniej Wieczerzy bp Kamiński zaznaczył, że miłość jest pokorna i wyraża się w służbie. Ojciec Niebieski w tym ma upodobanie – podsumował.</p>
      <footer>Warszawa Ⓒ Ⓟ</footer>
    </article>
  </body>
</html>