<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/25/7232899/"/>
    <meta property="og:site_name" content="Українська правда"/>
    <meta property="article:published_time" content="2019-11-24T23:25:20+00:00"/>
    <meta property="og:title" content="На місцевих виборах у Гонконзі перемагає опозиція"/>
    <meta property="og:description" content="Кандидати продемократичного руху отримали більшість на виборах до окружних рад в умовах політичної кризи в Гонконзі."/>
  </head>
  <body>
    <article>
      <h1>На місцевих виборах у Гонконзі перемагає опозиція</h1>
      <address>
        <time datetime="2019-11-24T23:25:20+00:00">24 Nov 2019, 23:25</time>
      </address>
      <p>Кандидати продемократичного руху отримали більшість на виборах до окружних рад в умовах політичної кризи в Гонконзі.</p>
      <p><b>Джерело:</b> <a href="https://www.reuters.com/article/us-hongkong-protests/hong-kong-democrats-score-landslide-victory-in-local-elections-amid-political-crisis-idUSKBN1XY0MZ">Reuters</a></p>
      <p><b>Деталі:</b> Представники опозиції отримали більше половини місць в радах у боротьбі з провладними кандидатами.</p>
      <p>Станом на 5 годину ранку вони отримали 283 місця на противагу приблизно 32 портфелям, що здобули їхні опоненти.</p>
      <p>Проголосувати після шести місяців антиурядових протестів прийшла рекордна кількість виборців. Явка становила 71%, що на 24% більше, чим на виборах 2015 року.</p>
      <p>Окружні ради Гонконгу контролюють окремі витрати і вирішують ряд місцевих питань, таких як транспорт. Також вони служать платформою для поширення політичного впливу в місті, яке підпорядковується комуністичному Китаю.</p>
      <p>Деякі кандидати вже заявили, що результат голосування схожий на голосування підтримки протестного руху. Вони вважають, що ця перемога може вплинути на владу міста, яка підтримує Пекін.</p>
      <p>
        <b>Нагадаємо:</b>
      </p>
      <ul>
        <li>Протести в Гонконгу розпочалися в червні проти намірів влади дозволити екстрадицію громадян автономії до Китаю. Під юрисдикцію Пекіна колишня британська колонія перейшла в 1997 році. Зараз Гонконг – напів автономний "спеціальний адміністративний регіон".</li>
        <li>У соцмережах події вже неодноразово порівнювали з протистоянням учасників Революції гідності й силовиків в Україні взимку 2013–2014 років.</li>
        <li>Протести тривають вже близько восьми місяців і останнім часом стали ще запеклішими. Їхні учасники зводять барикади, відбиваються від поліцейських "коктейлями Молотова", камінням із бруківки і стрілами.<br/>Натомість поліцейські застосовують сльозогінний газ, кийки та водомети. Активісти звинувачують поліцію в побитті та вбивствах.</li>
        <li>Протести в Гонконзі тривають майже шість місяців. Вони почались як реакція на законопроєкт, яким дозволяється екстрадиція жителів міста до материкового Китаю</li>
        <li>Крім того, серед вимог демонстрантів – відставка глави адміністрації Гонконгу Керрі Лем, відмова від називання протесту "бунтом", звільнення арештованих.</li>
      </ul>
      <footer>Українська правда</footer>
      <related>
        <a href="https://www.pravda.com.ua/news/2019/11/21/7232674/"/>
        <a href="https://www.pravda.com.ua/news/2019/11/21/7232593/"/>
        <a href="https://www.pravda.com.ua/news/2019/11/20/7232526/"/>
      </related>
    </article>
  </body>
</html>