<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/missing-kerala-boy-reunited-with-sharjah-family123.html"/>
    <meta property="og:site_name" content="DoolNews"/>
    <meta property="article:published_time" content="2019-11-24T23:40:00+00:00"/>
    <meta property="og:title" content="ഷാര്‍ജയില്‍ കാണാതായ മലയാളി ബാലനെ കണ്ടെത്തി"/>
    <meta property="og:description" content="Pravasi Sharjah Daily News Pravasi ഷാര്‍ജ: ഷാര്‍ജയില്‍ നിന്ന് കാണാതായ സ്‌കൂള്‍ വിദ്യാര്‍ഥിയെ കണ്ടെത്തി. കാണാതായ അമേയ സന്തോഷിനെ കണ്ടെത്തിയ കാര്യം ബന്ധുക്കള്‍ തന്നെയാണ് അറി"/>
  </head>
  <body>
    <article>
      <h1>ഷാര്‍ജയില്‍ കാണാതായ മലയാളി ബാലനെ കണ്ടെത്തി</h1>
      <address><time datetime="2019-11-24T23:40:00+00:00">24 Nov 2019, 23:40</time> by <a rel="author">ന്യൂസ് ഡെസ്‌ക്</a></address>
      <p>ഷാര്‍ജ: ഷാര്‍ജയില്‍ നിന്ന് കാണാതായ സ്‌കൂള്‍ വിദ്യാര്‍ഥിയെ കണ്ടെത്തി. കാണാതായ അമേയ സന്തോഷിനെ കണ്ടെത്തിയ കാര്യം ബന്ധുക്കള്‍ തന്നെയാണ് അറിയിച്ചത്. അമേയയുടെ സകൂളിലെ മറ്റൊരു വിദ്യാര്‍ഥിയാണ് അമേയയെ കണ്ട കാര്യം സ്‌കൂള്‍ അധികൃതരെ അറിയിച്ചത്. വൈകുന്നേരം നാലു മണിയോടെയാണ് കുട്ടിയെ കണ്ടെത്തിയത്.</p>
      <p>
        <a href="https://goo.gl/jP9ABo">
          <b>ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</b>
        </a>
      </p>
      <p>കഴിഞ്ഞ വെള്ളിയാഴ്ച മുതലാണ് ട്യൂഷന്‍ ക്ലാസിലേക്കു പോയ അമേയയെ കാണാതാവുന്നത്. ക്ലാസ് എപ്പോള്‍ കഴിയുമെന്നറിയാന്‍ വീട്ടുകാര്‍ അധ്യാപകനെ വിളിച്ചപ്പോഴാണ് അമേയ ക്ലാസിലെത്തിയിട്ടില്ലെന്ന കാര്യം മനസ്സിലാവുന്നത്. തുടര്‍ന്നാണ് ഷാര്‍ജ പൊലീസില്‍ വീട്ടുകാര്‍ പരാതി നല്‍കുന്നത്.</p>
      <p><a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw"><b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b></a><br/>പത്താം ക്ലാസ് വിദ്യാര്‍ഥിയായ അമേയ പരീക്ഷ പേടി കാരണമാണ് വീടു വിട്ടു പോയതെന്നാണ് വീട്ടുകാര്‍ കരുതുന്നത്. സയന്‍സ് പരീക്ഷ നടക്കുന്ന ദിവസമാണ് അമേയ വീട്ടില്‍ നിന്നും പോയത്.</p>
      <figure>
        <iframe src="https://www.youtube.com/embed/-lcaQSaTRQI" width="560" height="315" data-service="Youtube" scrolling="no"/>
      </figure>
    </article>
  </body>
</html>