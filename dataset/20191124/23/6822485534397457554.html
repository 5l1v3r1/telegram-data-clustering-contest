<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903192.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T23:01:00+00:00"/>
    <meta property="og:title" content="کشف ۱۳ پراید مسروقه طی ۲۴ ساعت در اصفهان"/>
    <meta property="og:description" content="به گزارش فارس از اصفهان به نقل از پایگاه خبری پلیس، سرهنگ محمد رضا خدادوست اظهار داشت: مأموران فرماندهی انتظامی شهرستان اصفهان طی 24 ساعت گذشته عملیات ویژه‌ای را با هدف دستگیری مجرمان و ارتقاء احساس امنیت و آسایش شهروندان به اجرا گذاشتند."/>
  </head>
  <body>
    <article>
      <h1>کشف ۱۳ پراید مسروقه طی ۲۴ ساعت در اصفهان</h1>
      <address>
        <time datetime="2019-11-24T23:01:00+00:00">24 Nov 2019, 23:01</time>
      </address>
      <p>فرمانده انتظامی شهرستان اصفهان گفت: در عملیات شب گذشته مأموران این فرماندهی تعداد ۱۰ سارق حرفه‌ای و سابقه‌دار خودرو و داخل خودرو دستگیر شدند.</p>
      <p>به گزارش فارس از اصفهان به نقل از پایگاه خبری پلیس، سرهنگ محمد رضا خدادوست اظهار داشت: مأموران فرماندهی انتظامی شهرستان اصفهان طی 24 ساعت گذشته عملیات ویژه‌ای را با هدف دستگیری مجرمان و ارتقاء احساس امنیت و آسایش شهروندان به اجرا گذاشتند.</p>
      <p>فرمانده انتظامی شهرستان اصفهان اولویت اصلی پلیس از انجام این‌گونه اقدامات را برخورد با توزیع‌کنندگان مواد مخدر و دستگیری سارقان عنوان کرد و افزود: در عملیات شب گذشته مأموران این فرماندهی  تعداد 10 سارق حرفه‌ای و سابقه‌دار خودرو و داخل خودرو دستگیر شدند.</p>
      <p>وی با اشاره به اینکه متهمان در بازجویی‌های انجام‌شده به 13 فقره سرقت خودرو از نوع پراید اعتراف کردند بیان داشت: در همین رابطه تمامی مال‌باختگان شناسایی و خودروهای مسروقه به آنان بازگردانده شد.</p>
      <p> خدادوست، با بیان اینکه سهل‌انگاری شهروندان در عدم افزایش ضریب ایمنی خودروهای خود باعث به وجود آمدن این گونه سرقت‌ها می‌شود اظهار داشت: به منظور پیشگیری از سرقت خودرو به شهروندان توصیه می‌کنیم  هنگام خروج از پارکینگ، منزل و محل کار خودروی خود را در حالت روشن رها نکنند، از پارک کردن خودرو در نقاط خلوت و تاریک خودداری کرده و وسیله نقلیه خود را به تجهیزات ایمنی نظیر دزدگیر، قفل پدال و قفل فرمان و سوئیچ‌مخفی مجهز کنند.</p>
    </article>
  </body>
</html>