<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milligazete.com.tr/haber/3387520/altun-teror-orgutlerinin-gercek-yuzleri-dunya-kamuoyuna-anlatildi"/>
    <meta property="og:site_name" content="Milli Gazete"/>
    <meta property="article:published_time" content="2019-11-24T23:27:00+00:00"/>
    <meta property="og:title" content="Altun: Terör örgütlerinin gerçek yüzleri dünya kamuoyuna anlatıldı"/>
    <meta property="og:description" content="Cumhurbaşkanı İletişim Başkanı Fahrettin Altun, Fransa'da düzenlenen Uluslararası Terör Kurbanları Kongresi ile ilgili sosyal medya hesabı twitter üzerinden dikkat çeken bir paylaşımda bulundu."/>
  </head>
  <body>
    <article>
      <h1>Altun: Terör örgütlerinin gerçek yüzleri dünya kamuoyuna anlatıldı</h1>
      <h2>İletişim Başkanı Altun, Uluslararası Terör Kurbanları Kongresi'de DEAŞ, PKK/YPG ve FETÖ'nün faaliyetlerine ilişkin uluslararası kamuoyuna önemli bilgilendirmeler yapıldığını söyledi.</h2>
      <address>
        <time datetime="2019-11-24T23:27:00+00:00">24 Nov 2019, 23:27</time>
      </address>
      <p>Cumhurbaşkanı İletişim Başkanı Fahrettin Altun, Fransa'da düzenlenen Uluslararası Terör Kurbanları Kongresi ile ilgili sosyal medya hesabı twitter üzerinden dikkat çeken bir paylaşımda bulundu.</p>
      <p>Terör örgütlerine ilişkin önemli açıklamalarda bulunan Altun, <b>"Türkiye'deki DEAŞ, PKK/YPG ve FETÖ saldırılarında yakınlarını kaybeden ya da yaralanan mağdurlar da bu kanlı örgütlerin gerçek yüzünü birinci ağızdan dünya kamuoyuna anlattı"</b> değerlendirmesinde bulundu.</p>
      <p>Altun, Terör örgütü PKK/YPG'nin Nusaybin'de gerçekleştirdiği saldırıda babasını kaybeden TRT Kürdi muhabiri Gülay Demir'in gözyaşları içinde okuduğu kongre manifestosunu 'Seni çok özlüyorum baba' diyerek bitirmesi karşısında tüm katılımcıların gösterdiği dayanışmanın önemli bir anlam taşıdığını belirtti.</p>
      <p>Terör örgütleriyle ilgili yaptığı açıklamasıyla dikkat çeken Cumhurbaşkanı İletişim Başkanı Altun, şunları söyledi:</p>
      <blockquote>"DEAŞ'ın Reina saldırısında yaralanan Deniz Çeliker'in annesi Bahar Çeliker ve babası Muhsin Çeliker ile FETÖ’nün 15 Temmuz darbe girişiminde yaralanan Polis Başmüfettişi Asım Bulat da kongrede terörün bugün sınırları aşıp küresel bir tehdit haline geldiğine işaret etti. Kongrede tüm dünyadan terör mağdurlarının anlattıkları, terörizme karşı küresel ölçekte mücadelenin ve dayanışmanın terör örgütleri arasında ayrım gözetmeksizin yapılması gerektiğini bir kez daha gösterdi."</blockquote>
    </article>
  </body>
</html>