<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/iasi/senator-psd-iasi-rezultatul-partidului-rusinos-nevoie-echipa-conducere-noua-1_5ddb11605163ec4271618ad2/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T23:28:09+00:00"/>
    <meta property="og:title" content="Senator PSD Iaşi: Rezultatul partidului este ruşinos. Avem nevoie de o echipă de conducere nouă"/>
    <meta property="og:description" content="Senatorul PSD de Iaşi Vasile Toma susţine că rezultatul obţinut de partid în turul doi al alegerilor prezidenţiale este &quot;ruşinos&quot; şi că toţi cei care au &quot;contribuit&quot; la acest scor trebuie să îşi asume responsabilitatea."/>
  </head>
  <body>
    <article>
      <h1>Senator PSD Iaşi: Rezultatul partidului este ruşinos. Avem nevoie de o echipă de conducere nouă</h1>
      <address><time datetime="2019-11-24T23:28:09+00:00">24 Nov 2019, 23:28</time> by <a rel="author">News.ro</a></address>
      <h4>Senatorul PSD de Iaşi Vasile Toma susţine că rezultatul obţinut de partid în turul doi al alegerilor prezidenţiale este "ruşinos" şi că toţi cei care au "contribuit" la acest scor trebuie să îşi asume responsabilitatea.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/iasi/primarul-iasi-mihai-chirica-romania-iasiul-fost-eliberate-psdragnea-nu-cred-razboiul-castigat-1_5ddb0e155163ec427161741b/index.html"/>
      </related>
      <p>"Partidul Social Democrat este un partid mare, dar, în acest moment, eşuat. Avem nevoie de o echipă de conducere nouă şi competentă care să construiască alternativa social democrată autentică pentru România“, afirmă el.</p>
      <p>"Acum trebuie să fie clar pentru toţi colegii! PSD este pe o direcţie greşită! Este un rezultat ruşinos care arată foarte clar ce trebuie făcut: REFORMĂ! Toţi cei care au “contribuit” la acest scor trebuie să îşi asume responsabilitatea în mod demn şi nu doar teoretic. Cei care au luat poziţie şi au fost îndepărtaţi, cei care au luat poziţie în interior, au avut dreptate atunci când au punctat măsurile greşite şi au avertizat că urmează eşecul“, a scris senatorul PSD Vasile Toma, pe pagina sa de Facebook.</p>
      <p>El consideră că PSD are nevoie de o altă abordare şi "de un proiect nou de partid care să dea încredere românilor că suntem capabili să valorizăm competenţa, onestitatea, performanţa“.</p>
      <p>"Partidul Social Democrat este un partid mare, dar, în acest moment, eşuat. Avem nevoie de o echipă de conducere nouă şi competentă care să construiască alternativa social democrată autentică pentru România“, mai susţine senatorul PSD Vasile Toma.</p>
      <hr/>
    </article>
  </body>
</html>