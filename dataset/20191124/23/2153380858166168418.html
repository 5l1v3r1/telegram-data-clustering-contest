<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thepressroom.gr/sports/asteras-bolos-0-0-gia-trito-paihnidi-dihos-niki-oi-arkades"/>
    <meta property="og:site_name" content="The Pressroom"/>
    <meta property="article:published_time" content="2019-11-24T23:57:58+00:00"/>
    <meta property="og:title" content="Αστέρας - Βόλος 0-0: Για τρίτο παιχνίδι δίχως νίκη οι Αρκάδες"/>
    <meta property="og:description" content="Η πρώτη ισοπαλία στην ιστορία του Βόλου στη μεγάλη κατηγορία καταγράφηκε στην 11η αγωνιστική. Οι Θεσσαλοί μετρούσαν τέσσερις νίκες και έξι ήττες μέχρι την επίσκεψή τους στο «Θεόδωρος Κολοκοτρώνης».  Η νεοφώτιστη ομάδα του Χουάν Φεράντο κατάφερε να κρατήσει το μηδέν στην άμυνα ωστόσο εξακολουθεί να διατηρεί τη χειρότερη άμυνα στην κατηγορία με 20 γκολ παθητικό. "/>
  </head>
  <body>
    <article>
      <h1>Αστέρας - Βόλος 0-0: Για τρίτο παιχνίδι δίχως νίκη οι Αρκάδες</h1>
      <address>
        <time datetime="2019-11-24T23:57:58+00:00">24 Nov 2019, 23:57</time>
      </address>
      <p>
        <b>Η πρώτη ισοπαλία στην ιστορία του <a href="https://www.thepressroom.gr/tags/volos">Βόλου</a> στη μεγάλη κατηγορία καταγράφηκε στην 11η αγωνιστική. Οι Θεσσαλοί μετρούσαν τέσσερις νίκες και έξι ήττες μέχρι την επίσκεψή τους στο «Θεόδωρος Κολοκοτρώνης». </b>
      </p>
      <p>Η νεοφώτιστη ομάδα του Χουάν Φεράντο κατάφερε να κρατήσει το μηδέν στην άμυνα ωστόσο εξακολουθεί να διατηρεί τη χειρότερη άμυνα στην κατηγορία με 20 γκολ παθητικό. </p>
      <p>Ο <a href="https://www.thepressroom.gr/tags/asteras-tripolis"><b>Αστέρας</b></a>, από την άλλη, παρέμειναν για τρίτο συνεχόμενο παιχνίδι δίχως νίκη (δυο ισοπαλίες, μια ήττα) ωστόσο έδειξαν για μια ακόμη φορά πως απέναντι σε Βολιώτικες ομάδες έχουν τον τρόπο τους - εννέα ματς δίχως ήττα απέναντι σε Ολυμπιακό Βόλου, Νίκη Βόλου και ΝΠΣ Βόλο. </p>
      <p>«Σήμερα έπαιξε ρόλο στο τελικό αποτέλεσμα και ο παράγοντας διαιτησία. Κάθε φάουλ στο πρώτο ημίχρονο ήταν και κίτρινη κάρτα και η δεύτερη κίτρινη με την οποία βγήκε ο Τασουλής, για μένα ήταν για γέλια», τόνισε χαρακτηριστικά ο προπονητής του Αστέρα Τρίπολης, Μπόρχα Χιμένεθ, με τον συμπατριώτη του Χουάν Φεράντο να λέει από την πλευρά του τα καλύτερα για τους Αρκάδες: «Παίξαμε απέναντι σε μία ποιοτική ομάδα που διαθέτει εξαιρετικούς παίκτες στο ένας εναντίον ενός. Ο Αστέρας θα τερματίσει στην 5η με 6η θέση στο τέλος του πρωταθλήματος». </p>
    </article>
  </body>
</html>