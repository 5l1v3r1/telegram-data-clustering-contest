<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.hln.be/sport/meer-sport/van-gerwen-wint-voor-vijfde-keer-op-rij-player-championship-finals-na-zenuwslopende-finale~afc2a192/"/>
    <meta property="og:site_name" content="HLN"/>
    <meta property="article:published_time" content="2019-11-24T23:16:02+00:00"/>
    <meta property="og:title" content="Van Gerwen wint voor vijfde keer op rij Player Championship Finals na zenuwslopende finale"/>
    <meta property="og:description" content="Wereldkampioen Michael van Gerwen heeft in Minehead de titel veroverd op de Players Championship Finals. De 30-jarige Nederlander was in de finale de meerdere van de Welshman Gerwyn Price (PDC-3). ..."/>
  </head>
  <body>
    <article>
      <h1>Van Gerwen wint voor vijfde keer op rij Player Championship Finals na zenuwslopende finale</h1>
      <address><time datetime="2019-11-24T23:16:02+00:00">24 Nov 2019, 23:16</time> by <a rel="author">ODBS</a></address>
      <p>Wereldkampioen Michael van Gerwen heeft in Minehead de titel veroverd op de Players Championship Finals. De 30-jarige Nederlander was in de finale de meerdere van de Welshman Gerwyn Price (PDC-3). Het werd 11-9 voor de nummer een van de wereld. Van Gerwen maakte het in de zenuwslopende twintigste leg af door dubbel 5 te gooien. Price liet meerdere kansen liggen om op 10-10 te komen. Voor Van Gerwen is het zijn vijfde titel op de Players Championship Finals. Hij won het toernooi ook in 2013, 2015, 2016 en 2017. Vorig jaar verloor hij in de finale met 11-9 van de Noord-Ier Daryl Gurney (PDC-6).</p>
      <figure>
        <iframe data-src="https://twitter.com/OfficialPDC/status/1198732909751881728" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <figure>
        <iframe data-src="https://twitter.com/OfficialPDC/status/1198707607998849024" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>