<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641914/%D8%A8%D9%87-%DA%86%D8%A7%D9%84%D8%B4-%DA%A9%D8%B4%DB%8C%D8%AF%D9%86-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D9%88-%D9%BE%D9%86%D8%AA%D8%A7%DA%AF%D9%88%D9%86-%D8%AA%D9%88%D8%B3%D8%B7-%D8%A2%D9%85%D8%A7%D8%B2%D9%88%D9%86"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T23:25:00+00:00"/>
    <meta property="og:title" content="به چالش کشیدن مایکروسافت و پنتاگون توسط آمازون"/>
    <meta property="og:description" content="شرکت آمازون به علت از دست دادن قرارداد JEDI شکایت کرد. این قرارداد 10 میلیارد دلاری میان مایکروسافت و پنتاگون منعقد شده است."/>
  </head>
  <body>
    <article>
      <h1>
        <a href="https://www.bultannews.com/fa/news/641914/%D8%A8%D9%87-%DA%86%D8%A7%D9%84%D8%B4-%DA%A9%D8%B4%DB%8C%D8%AF%D9%86-%D9%85%D8%A7%DB%8C%DA%A9%D8%B1%D9%88%D8%B3%D8%A7%D9%81%D8%AA-%D9%88-%D9%BE%D9%86%D8%AA%D8%A7%DA%AF%D9%88%D9%86-%D8%AA%D9%88%D8%B3%D8%B7-%D8%A2%D9%85%D8%A7%D8%B2%D9%88%D9%86">به چالش کشیدن مایکروسافت و پنتاگون توسط آمازون</a>
      </h1>
      <h2>شرکت آمازون به علت از دست دادن قرارداد JEDI شکایت کرد. این قرارداد 10 میلیارد دلاری میان مایکروسافت و پنتاگون منعقد شده است.</h2>
      <address><time datetime="2019-11-24T23:25:00+00:00">24 Nov 2019, 23:25</time> by <a rel="author">بولتن نیوز | bultannews.com</a></address>
      <p><b>گروه IT: آمازون</b> در گذشته اعلام کرده بود تصمیم<b> وزرات دفاع آمریکا</b> برای انعقاد قرارداد 10 میلیارد دلاری با شرکت <b>مایکروسافت</b> را به چالش می کشد. حال این غول دنیای فناوری به وعده خود عمل کرده و در تاریخ 22 نوامبر شکایتی را تقدیم دادگاه کرده است. در حال حاضر آمازون علت شکایت خود از قرارداد<b> JEDI</b> میان مایکروسافت و <b>پنتاگون</b> را اعلام نکرده است؛ با این حال در گذشته به دخالت سیاسی اشاره شده بود.<br/><br/>به گزارش بولتن نیوز به نقل از کلیک، به نظر می رسد هدف از اعلام دخالت سیاسی، فشار <b>دونالد ترامپ</b> روی وزارت دفاع باشد. در حقیقت آمازون فکر می کند رئیس جمهور ایالات متحده آمریکا باعث شده مایکروسافت برنده مناقصه قرارداد JEDI شود. در حالی آمازون این شکایت را تقدیم دادگاه کرده که <b>مارک اسپر</b>، وزیر دفاع آمریکا در گذشته اعلام کرده بود مایکروسافت به صورت آزاد و منصفانه برنده این مناقصه شده است.<br/><br/>تا زمان برگزاری این دادگاه و همچنین اعلام نتیجه آن، نباید منتظر انتشار اطلاعات زیادی باشیم. در حال حاضر اطلاعاتی از این شکایت در فضای مجازی منتشر نشده و آمازون محتوای آن را محرمانه نگه داشته است. این دادخواست می تواند دارای<b> اطلاعات حساسی</b> باشد که در صورت افشا، به ضرر هر دو طرف پرونده خواهد بود.<br/><br/>آمازون دلایل زیادی برای پیگیری شکایت خود دارد. علاوه بر مبلغ بالای قرارداد JEDI، این پروژه آینده<b> ارتش ایالات متحده آمریکا</b> را شکل می دهد. با توجه به این موضوع، میزان هزینه آمازون در این شکایت در بلندمدت کم اهمیت به نظر می رسد.</p>
    </article>
  </body>
</html>