<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportal.bg/news.php?news=815919"/>
    <meta property="og:site_name" content="Sportal.bg"/>
    <meta property="article:published_time" content="2019-11-24T13:17:00+00:00"/>
    <meta property="og:title" content="Уфа продължава с равенствата (видео)"/>
    <meta property="og:description" content="Отборите на Уфа и Сочи направиха равенство 1:1 в ранния неделен мач от 17-ия кръг на Премиер лигата. Дмитрий Полоз изведе гостите напред в 25-ата ..."/>
  </head>
  <body>
    <article>
      <h1>Уфа продължава с равенствата (видео)</h1>
      <address><time datetime="2019-11-24T13:17:00+00:00">24 Nov 2019, 13:17</time> by <a rel="author">КРАСИМИР ГЪЛЪБОВ</a></address>
      <p>Отборите на <a href="https://www.sportal.bg/statistics_team_news.php?champ=17&amp;team=448">Уфа</a> и <a href="https://www.sportal.bg/statistics_team_news.php?champ=17&amp;team=2064">Сочи</a> направиха равенство 1:1 в ранния неделен мач от 17-ия кръг на Премиер лигата. <a href="https://www.sportal.bg/statistics_player.php?team=2064&amp;player=4976&amp;champ=17">Дмитрий Полоз</a> изведе гостите напред в 25-ата минута, но след почивката новаците бяха подложени на сериозен натиск и се огънаха. Изравнителното попадение падна в 85-ата минута, а негов автор стана <a href="https://www.sportal.bg/statistics_player.php?team=448&amp;player=8441264&amp;champ=17">Андрес Вомбергар</a>.<br/><br/>За Сочи това беше първи мач под ръководството на временния треньор <a href="https://www.sportal.bg/statistics_manager_details.php?champ=17&amp;team=2064">Роман Березовский</a>. Бившият вратар застана на поста след уволнението на Алесандър Точилин.</p>
      <figure>
        <iframe data-src="https://twitter.com/rfpl/status/1198548255547838464?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Преди почивката гостите действаха много прагматично и дочакаха грешка в защитата на Уфа, от която се възползваха. Перфектно подаване на <a href="https://www.sportal.bg/statistics_player.php?team=2064&amp;player=7098&amp;champ=17">Никита Бурмистров</a> намери Полоз и той хладнокръвно откри резултата.<br/><br/>През втората част Уфа изцяло доминираше. Домакините пропуснаха няколко нелоши възможности, но все пак успяха да се спасят от загуба. В 85-ата минута Аалександър Сухов отправи балонно центриране, а Вомбергар надскочи двама бранители на Сочи и с глава прати топката в мрежата.<br/><br/><br/>Равенството е трето поредно за Уфа и отборът заема 10-о мсято в класирането с 19 точки. Сочи остана на дъното с 14 пункта.<br/><br/>В следващия кръг Уфа ще гостува на <a href="https://www.sportal.bg/statistics_team_news.php?champ=17&amp;team=172">Криля Советов</a>, а Сочи ще посрещне <a href="https://www.sportal.bg/statistics_team_news.php?champ=17&amp;team=889">Оренбург</a>. <br/><br/><a href="http://lmnew.sportal.bg/ls/widgets/?/sportalbg/bg/Europe:Athens/page/sportcenter/soccer#matchId=18382317">МИНУТА ПО МИНУТА</a><br/><a href="https://www.sportal.bg/statistics_game.php?champ=17&amp;season=361&amp;game=85646">СТАТИСТИКА ОТ МАЧА</a><br/><a href="https://www.sportal.bg/statistics_ranking.php?champ=17&amp;season=361">КЛАСИРАНЕ</a><br/><a href="https://www.sportal.bg/statistics_players_stats.php?champ=17&amp;season=361&amp;team=0&amp;order=score">ГОЛМАЙСТОРИ</a><br/><a href="https://www.sportal.bg/statistics_schedule.php?champ=17&amp;season=361&amp;team=0">ПРОГРАМА</a></p>
      <figure>
        <iframe src="https://www.youtube.com/embed/brcQTsGLp18" width="558" height="314" data-service="Youtube" scrolling="no"/>
      </figure>
    </article>
  </body>
</html>