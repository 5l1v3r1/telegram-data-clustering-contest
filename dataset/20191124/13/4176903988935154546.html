<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/kongo-najmanje-24-poginulo-u-padu-aviona/"/>
    <meta property="og:site_name" content="Krstarica"/>
    <meta property="article:published_time" content="2019-11-24T13:04:00+00:00"/>
    <meta property="og:title" content="Kongo: Najmanje 24 poginulo u padu aviona"/>
    <meta property="og:description" content="KINŠASA - Broj poginulih iz putničkog aviona koji se jutros srušio u gradu Goma na istoku Demokratske Republike Kongo, porastao je na najmanje 24,"/>
  </head>
  <body>
    <article>
      <h1>Kongo: Najmanje 24 poginulo u padu aviona</h1>
      <address><time datetime="2019-11-24T13:04:00+00:00">24 Nov 2019, 13:04</time> by <a rel="author" href="https://www.krstarica.com/author/tanjug/" target="_blank">Tanjug</a></address>
      <p>KINŠASA – Broj poginulih iz putničkog aviona koji se jutros srušio u gradu Goma na istoku Demokratske Republike Kongo, porastao je na najmanje 24, saopštili su lokalni zvaničnici.</p>
      <p>Kako prenosi Rojters, iz ruševina su izvučena 24 tela, mada neimenovani spasioci tvrde da je reč o 26 žrtava.</p>
      <p>„Avion u vlasništvu lokalne kompanije Bizi Bi, srušio se prilikom uzletanja na putu ka gradu Beni“, navodi se u saopštenju iz kabineta guvernera provincije Severni Kivu.</p>
      <p>Britanska agencija navodi da su avionske nesreće relativno česte u Kongu zbog niskih bezbednonih standarda i lošeg održavanja letelica.</p>
      <p>Svim komercijalnim aviokompanijama te zemlje, uključujući Bizi Bi, zabranjen je rad u Evropskoj uniji.</p>
      <p>(Tanjug)</p>
    </article>
  </body>
</html>