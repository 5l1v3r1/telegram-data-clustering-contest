<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unn.com.ua/uk/news/1837521-figurantu-spravi-khizb-ut-takhrir-prisudili-visim-rokiv-administrativnogo-naglyadu"/>
    <meta property="og:site_name" content="Інформаційне агентство Українські Національні Новини (УНН). Всі онлайн новини дня в Україні за сьогодні - найсвіжіші, останні, головні."/>
    <meta property="article:published_time" content="2019-11-24T13:53:00+00:00"/>
    <meta property="og:title" content="Фігуранту &quot;справи Хізб-ут-Тахрір&quot; присудили вісім років адміністративного нагляду"/>
    <meta property="og:description" content="КИЇВ. 24 листопада. УНН. Засудженому у севастопольській &quot;справі Хізб ут-Тахрір&quot; Нурі Прімову суд призначив вісім років адміністративного нагляду, повідомляє …"/>
  </head>
  <body>
    <article>
      <h1>Фігуранту "справи Хізб-ут-Тахрір" присудили вісім років адміністративного нагляду</h1>
      <address><time datetime="2019-11-24T13:53:00+00:00">24 Nov 2019, 13:53</time> by <a rel="author">Роман Рудський</a></address>
      <p><b>КИЇВ. 24 листопада. УНН. </b>Засудженому у севастопольській "справі Хізб ут-Тахрір" Нурі Прімову суд призначив вісім років адміністративного нагляду, повідомляє громадське об'єднання "Кримська солідарність" у Facebook, передає <b>УНН</b>.</p>
      <p>"18 листопада 2019 року в приміщенні Совєтського районного суду Республіки Марій Ел відбулося судове засідання про після закінчення терміну позбавлення волі щодо Нурі Прімова, фігуранта севастопольської "справи Хізб ут-Тахрір". Термін його арешту закінчується в лютому 2020 року. За підсумком судового засідання Прімову був встановлений адміністративний нагляд на вісім років", – сказано в повідомленні.</p>
      <p>Адвокат Едем Семедляєв розповів, що адміністративний нагляд встановлюється щодо повнолітньої особи, яка звільняється або звільнена з місць позбавлення волі, має непогашену, або не зняту судимість за вчинення тяжкого, або особливо тяжкого злочину.</p>
      <p>"Оскільки, нібито, "злочини" хлопців вважаються особливо тяжкими, їм також встановлюють адміністративний нагляд. Термін адміністративного нагляду встановлюється не раніше терміну для погашення судимості. У даній категорії справ, терористичної спрямованості, за якою хлопці були засуджені, термін погашення судимості вісім років. Тому, суд встановив Нурі Прімову адміністративний нагляд терміном на вісім років", – пояснив адвокат.</p>
      <p>За його словами, Прімова чекає низка обмежень: необхідно завжди перебувати вдома з 22:00 до 06:00 ранку, не залишати територію анексованого Криму, або територію міста (як встановить суд), двічі на місяць відзначатися в суді.</p>
      <p>Нагадаємо, у Москві пройшли <a href="https://www.unn.com.ua/uk/news/1836514-u-moskvi-proyshli-poodinoki-piketi-na-pidtrimku-figurantiv-yaltinskoyi-spravi-khizb-ut-takhrir">поодинокі пікети</a> на підтримку фігурантів ялтинської “справи Хізб ут-Тахрір”.</p>
    </article>
  </body>
</html>