<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/lifewitness/778429/afta-ta-zodia-trelenonte-gia-one-night-stand/"/>
    <meta property="og:site_name" content="to10.gr"/>
    <meta property="article:published_time" content="2019-11-24T13:59:31+00:00"/>
    <meta property="og:title" content="Αυτά τα ζώδια τρελαίνονται για «one night stand»"/>
    <meta property="og:description" content="Τα ζώδια απαντούν και εξηγούν γιατί πολλοί άνθρωποι είναι πιο επιρρεπείς και άλλοι δεν το αντέχουν."/>
  </head>
  <body>
    <article>
      <h1>Αυτά τα ζώδια τρελαίνονται για «one night stand»</h1>
      <h2>Τα ζώδια απαντούν και εξηγούν γιατί πολλοί άνθρωποι είναι πιο επιρρεπείς και άλλοι δεν το αντέχουν.</h2>
      <address><time datetime="2019-11-24T13:59:31+00:00">24 Nov 2019, 13:59</time> by <a rel="author">to10.gr</a></address>
      <p><b>Κριός :</b><br/>Ο Κριός είναι από τα ιδανικά ζώδια για one night stand! Η έντονη σεξουαλικότητά του, η γρηγοράδα που ανταποκρίνεται και το ανεξάρτητο πνεύμα του είναι ό, τι σου χρειάζεται. Όμως μετά θα πρέπει να τον κάνεις να πιστέψει ότι αυτός είναι που δε θέλει τίποτα παραπάνω από σένα, αλλιώς θα τονίσεις το ανταγωνιστικό του πνεύμα και θα αρχίσει να σε κυνηγάει</p>
      <p><b>Ταύρος :</b><br/>Ο Ταύρος είναι κάπως πιο συντηρητικός σε πεποιθήσεις και με την έντονη κτητικότητα που τον χαρακτηρίζει δε θα σε αφήσει να φύγεις εύκολα μετά από μια νύχτα πάθους. Αν το σεξ μάλιστα ήταν πολύ καλό, τότε μάλλον θα τα βρεις σκούρα. Καλό θα ήταν να τον αποφύγεις.</p>
      <p>
        <a href="https://www.to10.gr/podosfero/europe/778272/o-fan-basten-ekane-chioumor-nazistiko-cheretismo-ke-prokalese-salo-vid/">
          <i>Μάρκο φαν Μπάστεν, από πότε ο φασισμός μπορεί να είναι «χιουμοράκι»;</i>
        </a>
      </p>
      <p><b>Δίδυμοι :</b><br/>Ο Δίδυμος εμπειρίες αναζητά, είναι παιχνιδιάρης, δεν αναζητά ντε και σώνει δεσμεύσεις, άσε που μπορεί να έχει ήδη και σχέση κι απλά να ψάχνεται για «συμπλήρωμα». Στο σεξ όπως και στις δικαιολογίες είναι εξίσου εφευρετικός, οπότε είναι από τις καταλληλότερες επιλογές.</p>
      <p><b>Καρκίνος :</b><br/>Ούτε καν! Ακόμα και το one night stand θα το διανθίσει με τόσο συναίσθημα που την επόμενη μέρα θα το χρίσει «σχέση». Αν δεν θέλεις να τον πληγώσεις και να βγάλεις τα σπασμένα σου πάνω του, καλό θα ήταν να τον αποφύγεις.</p>
      <p><b>Λέων :</b><br/>Ο εγωισμός και η περηφάνια είναι τα μόνα που τον καθιστούν μερικώς ακατάλληλο για one night stand κι αυτό γιατί του είναι πολύ δύσκολο, μετά από το «ρεσιτάλ» που θα δώσει, να αποδεχτεί ότι ήταν «μόνο για μια νύχτα, καληνύχτα, καληνύχτα»…</p>
      <p><b>Παρθένος :</b><br/>Το παν με αυτό το ζώδιο είναι να «πιάσεις» σε ποια φάση είναι τη συγκεκριμένη στιγμή. Αν είναι σε φάση «έρευνας και πειραματισμού», θα ανταποκριθεί πλήρως στα «καθήκοντά» του. Αν είναι σε φάση «με υποτιμούν και δεν το δέχομαι», μην το επιχειρήσεις.</p>
      <p><b>Ζυγός :</b><br/>Ο Ζυγός είναι μανούλα στο φλερτ και μπορεί να παίζει μαζί σου όλο το βράδυ αλλά επειδή είναι και σχεσάκιας το πιο πιθανό είναι να σου πετάξει ένα «τα λέμε, καληνύχτα» παρά να δώσει συνέχεια. Αν τον αιφνιδιάσεις, μπορεί να περάσεις τη νύχτα μαζί του, αλλά να έχεις εξαφανιστεί πριν ξυπνήσει κι αρχίσει τις γλύκες γιατί μετά δε θα γλυτώσεις εύκολα!</p>
      <p><b>Σκορπιός :</b><br/>Με αυτό το ζώδιο μπορεί όντως να ζήσεις ΤΗΝ νύχτα πάθους ή να βγει τελείως «τζούφια», επειδή δεν εμπιστεύεται εύκολα, οπότε είναι ή του ύψους ή του βάθους στο one night stand. Το πρόβλημα είναι με την πρώτη περίπτωση γιατί άντε μετά να ξεκολλήσεις και να μη θέλεις κι άλλο κι άλλο (σεξ). Εδώ τα παίζεις όλα και ρισκάρεις!</p>
      <p><b>Τοξότης :</b><br/>Με τον Τοξότη λόγω του φιλελεύθερου χαρακτήρα του, θα ζήσεις μια ωραιότατη περιπέτεια, με ολονύχτιο σεξ, σε όλο το σπίτι και την επόμενη μέρα μπορείς να αστειευτείς κιόλας μαζί του και να μη χρειαστεί να την κάνεις σαν «κλέφτης». Από τα ιδανικά ζώδια για one night stand και θα τραγουδήσεις φεύγοντας «επεράσαμε όμορφα, όμορφα, όμορφα».</p>
      <p><b>Αιγόκερως :</b><br/>Αν έχει αποφασίσει να ρίξει το βάρος στα επαγγελματικά του τη συγκεκριμένη περίοδο, θα περάσεις ένα ωραιότατο βράδυ μαζί του. Μετά, θα βρει έμμεσο τρόπο να σε διώξει (μην σου μπουν ιδέες για τη συνέχεια). Ακόμα, παίζει να είναι ήδη σε σχέση ή γάμο που δε θα θέλει να θέσει σε κίνδυνο εξ αιτίας μιας τυχαίας περιπέτειας. Σε οποιαδήποτε άλλη περίπτωση, τον αποφεύγεις.</p>
      <p><b>Υδροχόος :</b><br/>Ο Υδροχόος έτσι κι αλλιώς είναι φευγάτος και η ανεξάρτητη, αδέσμευτη φύση του δεν του επιτρέπει να δεθεί, άσε που μπορεί να πειραματιστείς μαζί του και να γευτείς νέες εμπειρίες, οπότε είναι από τα ιδανικά ζώδια για one night stand. Επειδή όμως είναι κι αντιφατικός, αν περάσει καλά μαζί σου, μπορεί να σε κυνηγάει μετά και να θέλει σχέση…</p>
      <p><b>Ιχθείς :</b><br/>Ανήκει στην κατηγορία «Καρκίνου – Ζυγού» γι’ αυτό προσοχή! Μπορεί να περάσεις μια μαγευτική νύχτα μαζί του, που όμως θα έχει κι άφθονο συναίσθημα αλλά για να μη βρεθείς «δεμένος» σε σχέση την άλλη μέρα το πρωί, καλό θα ήταν να τον βάλεις για ύπνο και να εξαφανιστείς, χωρίς τύψεις κι ενοχές.</p>
      <p>
        <b>
          <a href="https://www.to10.gr/lifewitness/778429/afta-ta-zodia-trelenonte-gia-one-night-stand/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>