<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davar1.co.il/201140/"/>
    <meta property="og:site_name" content="דבר העובדים בארץ ישראל"/>
    <meta property="article:published_time" content="2019-11-24T13:03:00+00:00"/>
    <meta property="og:title" content="לתשומת לב הנוסעים"/>
    <meta property="og:description" content="החל מהשעה 22:00 ביום רביעי ועד ליום ראשון ב-5:00 בבוקר, תופסק באופן זמני תנועת הרכבות בין תחנות חדרה מערב והרצליה | הרכבות מכיוון צפון יסיימו את נסיעתן בתחנת חדרה מערב, הרכבות מדרום יתחילו ויסיימו בסבידור מרכז"/>
  </head>
  <body>
    <article>
      <h6 class="kicker">על הפסים</h6>
      <h1>לתשומת לב הנוסעים</h1>
      <h2>עקב עבודות תחזוקה: שינויים בתנועת הרכבות בין יום רביעי לראשון. <br/>החל מהשעה 22:00 ביום רביעי ועד ליום ראשון ב-5:00 בבוקר, תופסק באופן זמני תנועת הרכבות בין תחנות חדרה מערב והרצליה | הרכבות מכיוון צפון יסיימו את נסיעתן בתחנת חדרה מערב, הרכבות מדרום יתחילו ויסיימו בסבידור מרכז</h2>
      <address><time datetime="2019-11-24T13:03:00+00:00">24 Nov 2019, 13:03</time> by <a rel="author">דבר</a></address>
      <p>רכבת ישראל הודיעה כי החל מיום רביעי ה-27 בנובמבר בשעה 22:00 ועד ליום שישי ה-29 בנובמבר עם סיום השירות, וכן ממוצאי שבת ה-30.11.19 ועד ליום ראשון ה-1.12.19 בשעה 5:00 בבוקר, תופסק באופן זמני תנועת הרכבות בין תחנות חדרה מערב והרצליה. תחנות קיסריה פרדס חנה, נתניה, נתניה-ספיר ובית יהושע תהיינה סגורות באותם זמנים.</p>
      <p>השינויים בתנועת הרכבות נגרמים כחלק מתוכנית התחזוקה השנתית, במסגרתה יבוצעו בתחנת נתניה עבודות לשדרוג והחלפה של מפלגים ומסוטים (מרכיבי מסילה שתפקידם להסיט את הרכבת ממסילה אחת לשנייה), לצד עבודות תקשורת לשדרוג מערכת האיתות הרכבתית בתחנות נתניה ובית יהושע.</p>
      <p>בימים אלה רכבות בקווים: <b>נהריה-תל אביב- נתב"ג-מודיעין</b> ו<b>כרמיאל-באר שבע</b><br/>יתחילו ויסיימו את נסיעתן מכיוון צפון בתחנת חדרה מערב, ומכיוון דרום יתחילו ויסיימו את נסיעתן בתחנת תל אביב סבידור מרכז. רכבות הלילה בקו <b>נהריה-תל אביב-נתב"ג</b> יתחילו ויסיימו את נסיעתן מכיוון צפון בתחנת חדרה מערב, ומכיוון דרום לא יופעלו.</p>
      <p>רכבות בקו <b>נהריה-תל אביב-באר שבע</b> יתחילו ויסיימו את נסיעתן מכיוון צפון בתחנת בנימינה, ומכיוון דרום יתחילו ויסיימו את נסיעתן בתחנת תל אביב סבידור מרכז.</p>
      <p>רכבות בקווים הפרבריים:<b> בנימינה-רחובות/אשקלון</b> ו<b>נתניה-בית שמש</b> יתחילו ויסיימו את נסיעתן מכיוון דרום בתחנת הרצליה, ומכיוון צפון לא יופעלו.</p>
      <p>במהלך תקופה זו משרד התחבורה יתגבר את קווי האוטובוס הסדירים וכן יתווספו קווי אוטובוס נוספים באיזור השרון ותל אביב. רכבת ישראל תפעיל לרשות הנוסעים לנתב"ג מערך היסעים חינמי, שיפעל לאורך כל שעות היממה, בין תחנות חדרה, נתניה ונתב"ג. בשעות הלילה תתווסף למסלול זה עצירה בתחנת הרצליה.</p>
      <p>השיוניים במתוכננים השבוע מצטרפים לעבודות לחישמול המסילות באיזור ת"א, במסגרתן חלים מידי יום שישי ומוצאי שבת שינויים בתנועת הרכבות באיזור תל אביב, נתב"ג, מודיעין ולוד ועבור הנוסעים מופעל מערך היסעים חינמי.</p>
      <p>בימים אלה מוקד השירות הטלפוני שמספרו *5770 יפעל 24 שעות ביממה. לנוסעי הרכבת בימים אלה מומלץ להתעדכן בפרטים המלאים באתר רכבת ישראל וביישומון.</p>
    </article>
  </body>
</html>