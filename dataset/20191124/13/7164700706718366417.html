<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539715/"/>
    <meta property="og:site_name" content="INNnews"/>
    <meta property="article:published_time" content="2019-11-24T13:19:31+00:00"/>
    <meta property="og:title" content="รวบยกแก๊งดอลลาร์ปลอมแลกเงินไทย1.2ล้าน"/>
    <meta property="og:description" content="พล.ต.ท.เชษฐา โกมลวรรธนะ ผบช.ทท. พร้อมด้วย พ.ต.อ.ศราวุธ …"/>
  </head>
  <body>
    <article>
      <h1>รวบยกแก๊งดอลลาร์ปลอมแลกเงินไทย1.2ล้าน</h1>
      <h2>ผบช.ทท. รวบยกแก๊งดอลลาร์ปลอม ทำเนียนแลกเงินไทยกว่า 1.2 ล้านบาท</h2>
      <address>
        <time datetime="2019-11-24T13:19:31+00:00">24 Nov 2019, 13:19</time>
      </address>
      <p>พล.ต.ท.เชษฐา โกมลวรรธนะ ผบช.ทท. พร้อมด้วย พ.ต.อ.ศราวุธ ตันกุล ผกก.2 บก.ทท.1 พ.ต.ท.ปิยะพงษ์ เอนสาร สารวัตรตำรวจท่องเที่ยวเมืองพัทยา ได้ร่วมกับชุดสืบสวน สภ.เมืองพัทยา นำโดย พ.ต.ต.นันทพัทธ์ เทพประสิทธิ์ สว.สส. ร่วมกันจับกุมแก๊งคนไทยเอาแบงก์ดอลลาร์สหรัฐปลอมตระเวนแลกเงินในพื้นที่เมืองพัทยา โดยสามารถจับกุมผู้ต้องหาได้ 3 คน จากการสอบถาม ผู้ถูกจับทราบว่า ได้เดินทางมาจากพื้นที่กรุงเทพมหานคร เพื่อนำธนบัตรสกุลดอลลาร์สหรัฐปลอมมาแลกเป็นเงินสกุลบาทไทยที่ตู้แลกเงินในพื้นที่เมืองพัทยา แต่พนักงานร้านรับแลกเงินตรวจสอบพบว่าเป็นของปลอม ก่อนจะถูกตำรวจจับกุมได้ในที่สุด จากการตรวจสอบข้อมูลโทรศัพท์พบการสนทนาผ่าน</p>
      <figure>
        <img src="https://www.innnews.co.th/wp-content/uploads/2019/11/S__3514540.jpg"/>
      </figure>
      <figure>
        <img src="https://www.innnews.co.th/wp-content/uploads/2019/11/S__3506270.jpg"/>
      </figure>
      <p>แอพพลิเคชั่นไลน์ของทั้งคู่ พบว่าได้รับธนบัตรดังกล่าวมาจาก นายธนกฤต จึงรวบรวมพยานหลักฐาน และขออนุมัติหมายจับ นายธนกฤต  จนสามารถติดตามจับกุมตัวได้ในพื้นที่กรุงเทพมหานคร</p>
      <figure>
        <img src="https://www.innnews.co.th/wp-content/uploads/2019/11/S__3506260.jpg"/>
      </figure>
      <p>ขณะที่ นางคะนึงนาถ ฤทธิ์ลุน อายุ 37 ปี ผู้จัดการร้านแลกเงิน เปิดเผยข้อมูลด้วยอีกว่า สำหรับการดูธนบัตรดอลลาร์ปลอมนั้นไม่ยากมาก โดยสังเกตผิวจากธนบัตรสามารถมั่นใจได้ทันที เนื่องจากธนบัตรปลอมจะมีเนื้อผิวคอนข้างลื่น ถ้านำมาเปรียบเทียบกับธนบัตรของจริง โดยเหตุการณ์ที่เกิดขึ้นครั้งนี้ถือว่าเป็นที่จำนวนธนบัตรมีมูลค่ามากกว่า 1 ล้านบาท ในรอบหลายปี จึงอยากฝากไปยังผู้ประกอบการร้านให้ช่วยกันระวังหากพบการผิดสังเกตแจ้งตำรวจตรวจสอบจับกุมเพื่อป้องกันการแพร่กระจายของธนบัตรซึ่งสร้างความเสียหายต่อประเทศไทย</p>
      <figure>
        <img src="https://www.innnews.co.th/wp-content/uploads/2019/11/S__3506271.jpg"/>
      </figure>
      <p> </p>
      <p> </p>
      <p> </p>
    </article>
  </body>
</html>