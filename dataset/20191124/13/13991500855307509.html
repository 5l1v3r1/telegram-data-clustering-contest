<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dynamomania.com/news/502294-igor-kogut-posle-serii-neudachnyh-igr-ochen-hotelos-poradovat-bolelschikov-pobedoj"/>
    <meta property="og:site_name" content="Dynamomania.com"/>
    <meta property="article:published_time" content="2019-11-24T13:44:00+00:00"/>
    <meta property="og:title" content="Игорь КОГУТ: &quot;После серии неудачных игр очень хотелось порадовать болельщиков победой&quot;"/>
    <meta property="og:description" content="Півзахисник спортклубівців Ігор Когут поділився власними враженнями після гри проти «Ворскли» (1:0):"/>
  </head>
  <body>
    <article>
      <h1>Игорь КОГУТ: "После серии неудачных игр очень хотелось порадовать болельщиков победой"</h1>
      <address>
        <time datetime="2019-11-24T13:44:00+00:00">24 Nov 2019, 13:44</time>
      </address>
      <p>Півзахисник спортклубівців Ігор Когут поділився власними враженнями після гри проти «Ворскли» (1:0):</p>
      <p>— Нарешті, одержали довгоочікувану перемогу. Психологічний стан у нас був дещо розхитаний, але нічия у матчі з «Десною» додала нам впевненості. Плюс мотивації нам сьогодні вистачало, адже після серії невдалих ігор дуже хотілося порадувати вболівальників перемогою, тим більш, у таку прохолодну погоду. Взагалі, готувалися до матчу у звичному режимі, а особливу увагу більше приділяли власній грі, виходам з оборони та на завершальні дії в атаці. Це все тому, що у суперника прийшов новий головний тренер, і дивитися на минулі ігри полтавчан вже не було сенсу, тому ми і концентрувалися на власній грі.<br/><b><br/></b><b>— Як на полі відчувався нерв гри?<br/></b><br/>— Дійсно, все це відчувалося, плюс прохолодна погода додавала певні корективи у гру. Але ніхто не хотів поступатися – це було добре видно по великій кількості стиків і єдиноборств. Ну, а в кінці гри нам більше пощастило. Можливо, ми більше прагнули до перемоги, тому нам сприяла вдача, і ми зуміли здобути у грі три очки.<br/><b><br/></b><b>— У тебе було пару моментів – в першому таймі воротар потягнув, а після перерви ти пробив над поперечиною з близької відстані. Згадаєш ці епізоди?<br/></b><br/>— У першому таймі, коли я прибрав захисника і завдав удар, там більш незручний момент був, і якби я там забив, то це було б з області фантастики. Головне, що ці моменти створюються – це вже добре. У другому таймі, коли я вже бив головою – той момент був більше спонтанний, і там я не встиг зреагувати на подачу певною мірою, тому і не вдалося забити.</p>
      <footer>Источник: <a href="https://scdnipro1.com.ua/">Официальный сайт СК "Днепр-1"</a></footer>
    </article>
  </body>
</html>