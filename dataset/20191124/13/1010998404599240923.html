<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/predavania/btv-reporterite/v-btv-reporterite-shte-prodalzhat-li-da-sa-zadalzhitelni-vaksinite-za-deca-u-nas.html"/>
    <meta property="og:site_name" content="bTV Новините"/>
    <meta property="article:published_time" content="2019-11-24T13:19:00+00:00"/>
    <meta property="og:title" content="В „bTV Репортерите&quot;: Ще продължат ли да са задължителни ваксините за деца у нас?"/>
    <meta property="og:description" content="Гледайте тази  неделя от 19:30 ч. след централната емисия на bTV Новините"/>
  </head>
  <body>
    <article>
      <h1>В „bTV Репортерите": Ще продължат ли да са задължителни ваксините за деца у нас?</h1>
      <h2>Гледайте тази  неделя от 19:30 ч. след централната емисия на bTV Новините</h2>
      <address>
        <time datetime="2019-11-24T13:19:00+00:00">24 Nov 2019, 13:19</time>
      </address>
      <figure>
        <video src="https://vid.btv.bg/btvnews/2019/11/24/vaksini_1574590683-1.mp4"/>
      </figure>
      <p>В края на октомври родители осъдиха Здравното министерство и Регионалната здравна инспекция в Сливен за дискриминация - едно от децата в семейството е спряно от детска градина, защото няма задължителните ваксини. Върховният административен съд се очаква да вземе окончателно решение.</p>
      <p>Векове наред човечеството е изтребвано от страховити епидемии - заличавали селища и обезлюдявали обширни територии. Първата победа над заразите идва в края на 18 век.</p>
      <p>Тогава английският лекар Едуард Дженър забелязва, че хората преболедували от шарка по кравите, прекарват леко едрата шарка. Успешният експеримент поставя началото на най-успешното средство за борба с инфекциозните болести – ваксината.</p>
      <p>Публикация за връзка на аутизма с ваксините срещу морбили, рубеола и заушка от края на миналия век обаче посява семето на съмнението. Науката го отхвърля, но страхът остава.</p>
      <p>Ще продължат ли да бъдат задължителни ваксините за деца у нас - отговорът тази вечер в „bTV Репортерите" във филма на Мария Савкова - „Ваксина".</p>
    </article>
  </body>
</html>