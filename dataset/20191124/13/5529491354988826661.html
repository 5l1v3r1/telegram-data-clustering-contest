<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.blitzquotidiano.it/video/violenza-donne-violenza-assistita-bambini-ikea-3120900/"/>
    <meta property="og:site_name" content="Blitz quotidiano"/>
    <meta property="article:published_time" content="2019-11-24T13:08:46+00:00"/>
    <meta property="og:title" content="Violenza sulle donne e violenza assistita sui bambini: la campagna di Ikea e Save The Children"/>
    <meta property="og:description" content="MILANO – Si chiama violenza sulle donne, dovrebbe chiamarsi violenza sugli inermi. Non solo sulle compagne, fidanzate, mogli o ex malmenate, a volte uccise, ma anche su chi è con loro, i loro bambini. Figli di femminicidi e pure, più semplicemente, i piccoli che assistono alle botte e alle umiliazioni date alla loro mamma. Quella che subiscono si chiama violenza assistita ed è l’oggetto di una campagna pubblicitaria di Ikea e Save The Children. Una violenza che in Italia, in soli cinque anni, ha avuto come vittime quasi mezzo milione di minori. Bertrand Cantat, 16 anni fa: “Così ho ucciso Marie Trintignant”. Il video dell’interrogatorioFilma la figlia in aereo, ma si accorge che il motore è in fiamme VIDEO Se oltre 1,4 milioni di mamme hanno subito una qualche violenza domestica, sono ancora di più (6,7 milioni) quelle che hanno temuto per la vita propria o dei propri figli, che spesso hanno visto, impotenti, quelle violenze, e i cui segnali di malessere in molti casi non vengono nemmeno considerati dagli adulti.…"/>
  </head>
  <body>
    <article>
      <h1>Violenza sulle donne e violenza assistita sui bambini: la campagna di Ikea e Save The Children</h1>
      <address>
        <time datetime="2019-11-24T13:08:46+00:00">24 Nov 2019, 13:08</time>
      </address>
      <figure>
        <img src="https://static.blitzquotidiano.it/wp/wp-content/uploads/2019/11/ikea.jpg"/>
        <figcaption>(@YouTube)</figcaption>
      </figure>
      <p>MILANO – Si chiama violenza sulle donne, dovrebbe chiamarsi violenza sugli inermi. Non solo sulle compagne, fidanzate, mogli o ex malmenate, a volte uccise, ma anche su chi è con loro, i loro<b> bambini.</b> Figli di femminicidi e pure, più semplicemente, i piccoli che assistono alle botte e alle umiliazioni date alla loro mamma.</p>
      <p>Quella che subiscono si chiama <b>violenza assistita</b> ed è l’oggetto di una campagna pubblicitaria di<b> Ikea e Save The Children.</b> Una violenza che in Italia, in soli cinque anni, ha avuto come vittime quasi mezzo milione di minori. </p>
      <figure>
        <a href="https://www.blitzquotidiano.it/video/bertrand-cantat-marie-trintignant-3121129/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/video/bertrand-cantat-marie-trintignant-3121129/">
          <img src="https://static.blitzquotidiano.it/wp/wp-content/uploads/2019/11/bertrand-cantat_ansa-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/video/bertrand-cantat-marie-trintignant-3121129/">Bertrand Cantat, 16 anni fa: “Così ho ucciso Marie Trintignant”. Il video dell’interrogatorio</a>
      </h3>
      <figure>
        <a href="https://www.blitzquotidiano.it/video/filma-figlia-aereo-accorge-motore-3120636/">
          <img src="https://static.blitzquotidiano.it/static/lazy/logo-lazy.jpg"/>
        </a>
      </figure>
      <figure>
        <a href="https://www.blitzquotidiano.it/video/filma-figlia-aereo-accorge-motore-3120636/">
          <img src="https://static.blitzquotidiano.it/wp/wp-content/uploads/2019/11/aereo-fiamme-motore-1-300x300.jpg"/>
        </a>
      </figure>
      <h3>
        <a href="https://www.blitzquotidiano.it/video/filma-figlia-aereo-accorge-motore-3120636/">Filma la figlia in aereo, ma si accorge che il motore è in fiamme VIDEO</a>
      </h3>
      <p>Se oltre 1,4 milioni di mamme hanno subito una qualche violenza domestica, sono ancora di più (6,7 milioni) quelle che hanno temuto per la vita propria o dei propri figli, che spesso hanno visto, impotenti, quelle violenze, e i cui segnali di malessere in molti casi non vengono nemmeno considerati dagli adulti. Da qui la campagna di Save the Children ed Ikea, accompagnata da una petizione per chiedere maggiori <a href="https://www.blitzquotidiano.it/cronaca-italia/femminicidio-8200-euro-lindennizzo-agli-orfani-cifra-ridicola-polemica-2780996/">risorse</a> per queste piccole vittime incolpevoli. Perché la violenza domestica e i femminicidi non riguardano solo le donne. (Fonti: Save The Children, YouTube)</p>
      <figure>
        <iframe src="https://www.youtube.com/embed/mrIQBJf_MaM" width="640" height="360" data-service="Youtube" scrolling="no"/>
      </figure>
    </article>
  </body>
</html>