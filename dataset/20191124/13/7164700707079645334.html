<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.innnews.co.th/regional-news/news_539711/"/>
    <meta property="og:site_name" content="INNnews"/>
    <meta property="article:published_time" content="2019-11-24T13:12:30+00:00"/>
    <meta property="og:title" content="มหกรรมเส้นทางสายไหมวิถีไทยบ้านเขว้าชัยภูมิ"/>
    <meta property="og:description" content="ที่อำเภอบ้านเขว้า วันที่ 22-23 พฤศจิกายน 62 ที่ผ่านมา ณ…"/>
  </head>
  <body>
    <article>
      <h1>มหกรรมเส้นทางสายไหมวิถีไทยบ้านเขว้าชัยภูมิ</h1>
      <h2>ชัยภูมิ เปิดอย่างยิ่งใหญ่มหกรรมงานเส้นทางสายไหม วิถีไทยบ้านเขว้าชัยภูมิ สุดฮือฮานายแบบ นางแบบกิตติมศักดิ์กว่า 100 คน</h2>
      <address>
        <time datetime="2019-11-24T13:12:30+00:00">24 Nov 2019, 13:12</time>
      </address>
      <p>ที่อำเภอบ้านเขว้า วันที่ 22-23 พฤศจิกายน 62 ที่ผ่านมา ณ.ลานกิจกรรม หจก.เอกชัยพานิช ได้มีการจัดงาน เส้นทางสายไหมวิถีไทยบ้านเขว้า จ๊วดเฟสติวัล ซึ่งได้จัดขึ้นเป็นครั้งแรกที่อำเภอบ้านเขว้า เป็นการร่วมมือกันระหว่างภาครัฐจับมือกับภาคเอกชน ในการส่งเสริม การท่องเที่ยว ชูของดีของเด่นในอำเภอบ้านเขว้า เช่นผ้าไหมไทย ที่เป็นเอกลักษณ์โดดเด่น อย่างผ้าไหมมัดหมี่ลาย ขอแก้วนิยม ที่เป็นลายประจำอำเภอบ้านเขว้า และผ้าผ้าไหมมัดหมี่ลาย ขอนารี ที่เป็นผ้าไหมมัดหมี่ลายประจำจังหวัดชัยภูมิ รวมไปถึงของดีในอำเภอบ้านเขว้า อย่างอาหารรสเด็จ สถานที่ท่องเที่ยว ที่ใครๆผ่านมาก็สามารถมาใช้ชีวิตในอำเภอบ้านเขว้าได้อย่างมีความสุข</p>
      <figure>
        <img src="https://www.innnews.co.th/wp-content/uploads/2019/11/20-20.jpg"/>
      </figure>
      <p>ทางด้านนายวุฒิพงษ์ หวังสันติธรรมผู้อำนวยการขายเอเย่นสายธุรกิจเบียร์บริษัท ไทยเบฟเวอเรจ จำกัด มหาชน  ผู้จัดงานได้รับเกียรติจาก นายณรงค์ วุ่นซิ้ว ผู้ว่าราชการจังหวัดชัยภูมิ  และนายวรศิษย์ พุฒจีบ นายอำเภอบ้านเขว้านายเชิงชาย ชาลีรินทร์  สส.ชัยภูมิ เขต 2 นายมนตรี ชาลีเครือ นายกองค์การบริหารส่วนจังหวัดชัยภูมิ พร้อมด้วยนักธุรกิจหัวส่วนทุกภาคส่วนผู้นำท้องถิ่นและประชาชนร่วมงานและร่วมเดินแฟชั่นโชว์ชุดผ้าไหม กว่า 100 คน</p>
      <p>ซึ่งภายในงานประกอบด้วย การจัดแสดงสิ้นค้า OTOP บูทจำหน่ายผ้าไหมจากผู้ประกอบการร้านผ้าไหมในอำเภอบ้านเขว้า อาหารรสเด็จประจำอำเภอการประกวดร้องเพลงและไฮไลท์ของงาน เช่นการเดินแบบผ้าไทยการกุศล ที่ได้นายแบบนางแบบมืออาชีพ อย่างทางผู้ว่าฯพร้อมภรรยา นายอำเภอ สมาชิกสภาผู้แทนราษฎรจังหวัดชัยภูมิและพี่น้องประชาชนชาวชัยภูมิให้เกียรติมาเดินแบบในชุดผ้าไหมลายประจำอำเภอบ้านเขว้า และลายประจำจังหวัดชัยภูมิ และในส่วนเป็นที่ชื่นชอบของผู้มารวมงานก็หนีไม่พ้นเด็กๆที่ออกมาเดินแบบโชว์ความน่ารักและเรียกเสียงกรีดไปทั้งงาน การประกวดร้องเพลง Chang Music Contest ที่มีผู้เข้าร่วมการประกวดถึง 25 ท่านด้วยกัน และการประกวดส้มตำลีลา รวมไปถึงการประมูลผ้าไหมมัดหมี่ลายโบราณ และผ้าไหมมัดหมี่ จากการทอระดับชั้นครู จำนวน 3 ผืน โดยได้ยอดประมูลทั้งหมดกว่า 97,500 บาท และรายได้ทั้งหมดหลังจากหักค่าใช้จ่ายมอบให้พิพิธภัณฑ์ผ้าไหม อำเภอบ้านเขว้า จังหวัดชัยภูมิ</p>
      <p>แต่ที่พีคสุดในงานต้องยกให้ ส้มตำลีลา ที่ทั้งฮาทั้งหวาดเสียว จากลีลาการตำของผู้คว้ารางวัลชนะเลิศ ที่ออกลีลาทั้งผู้เข้าแข็งขันและกองเชียร์ บอกเลยว่าสร้างความหนักใจให้กรรมการจริงๆ ที่ต้อง ชิม ชิม และก็ชิม และ พีคยิ่งกว่าด้วยผู้เข้าแข็งขันประกวดร้องเพลงลูกทุ่ง ได้ฉีกกฎการแข็งขัน นำเพลงแนวสตริงขึ้นแข็งขันประกวดร้องเพลงลูกทุ่ง ด้วยลีลาและรูปร่างบวกกับน้ำเสียงที่หนักหน่วง สร้างความเซอร์ไพรส์ คนดูเป็นอย่างมาก</p>
      <p>เส้นทางสายไหม วิถีไทยบ้านเขว้า จ๊วดเฟสติวัล เป็นการจัดขึ้นเป็นครั้งแรกที่จังหวัดชัยภูมิ โดยการจัดงานในครั้งนี้ ได้รับการตอบรับจากประชาชนทั้งในและนอกพื้นที่เป็นอย่างมาก สร้างการขับเคลื่อนเศรษฐกิจ ต่อยอดสิ้นค้า OTOP ในพื้นที่ การท่องเที่ยว วัฒนธรรมที่เป็นเอกลักษณ์ของอำเภอบ้านเขว้าเป็นอย่างมาก และคาดว่ากิจกรรมดีเช่นนี้ น่าจะมีการจัดขึ้นเพื่อเป็นการส่งเสริม ความเป็นอำเภอ บ้านเขว้า จังหวัดชัยภูมิ ต่อไป</p>
      <p> </p>
    </article>
  </body>
</html>