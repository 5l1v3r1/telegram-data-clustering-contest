<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pentapostagma.gr/2019/11/%cf%80%cf%81%ce%bf%cf%83%cf%89%cf%80%ce%b9%ce%ba%cf%8c%cf%82-%cf%80%cf%8c%ce%bb%ce%b5%ce%bc%ce%bf%cf%82-%ce%ac%cf%83%ce%b1%ce%bd%cf%84-%ce%b5%cf%81%ce%bd%cf%84%ce%bf%ce%b3%ce%ac%ce%bd-%cf%83%cf%84.html"/>
    <meta property="og:site_name" content="ΠΕΝΤΑΠΌΣΤΑΓΜΑ"/>
    <meta property="article:published_time" content="2019-11-24T13:58:06+00:00"/>
    <meta property="og:title" content="«Προσωπικός» πόλεμος Άσαντ-Ερντογάν στη Συρία: Η Τουρκία κάνει τη «βρώμικη δουλειά» για ρωσικό αγωγό που θα καταλήγει στη Μεσόγειο"/>
    <meta property="og:description" content="Την «βρώμικη» δουλειά για τον Πούτιν υλοποιεί ταυτόχρονα με την εισβολή των δυνάμεων του στην Συρία ο σουλτάνος, ανοίγοντας την όρεξη του για αλλαγή του συριακού καθεστώτος του Μπασάρ αλ Άσαντ. "/>
  </head>
  <body>
    <article>
      <h1>«Προσωπικός» πόλεμος Άσαντ-Ερντογάν στη Συρία: Η Τουρκία κάνει τη «βρώμικη δουλειά» για ρωσικό αγωγό που θα καταλήγει στη Μεσόγειο</h1>
      <address>
        <time datetime="2019-11-24T13:58:06+00:00">24 Nov 2019, 13:58</time>
      </address>
      <p>
        <b>Την «βρώμικη» δουλειά για τον Πούτιν υλοποιεί ταυτόχρονα με την εισβολή των δυνάμεων του στην Συρία ο σουλτάνος, ανοίγοντας την όρεξη του για αλλαγή του συριακού καθεστώτος του Μπασάρ αλ Άσαντ. </b>
      </p>
      <p><b>Πληροφορίες φέρουν τον τουρκικό στρατό να υλοποιεί «σχέδιο» εκτός όλων των άλλων και για λογαριασμό των Ρώσων, που θέλουν να περάσουν αγωγό από την Συρία προς την Μεσόγειο, για να κοντράρουν τον αγωγό </b><b>East</b> <b>Med</b><b>, ο οποίος τους προκαλεί πολύ μεγάλη αλλεργία.   </b></p>
      <p><b>«Μετά την ολόθερμη στήριξή του στους τζιχαντιστές στη Συρία, την εκπαίδευση, τον εξοπλισμό, την προστασία και την αποστολή 14 χιλιάδων από αυτούς να σκοτώσουν Κούρδους και Σύρους, ο επικεφαλής του τουρκικού καθεστώτος Ρ.Τ. Ερντογάν έκανε δηλώσεις που μπορούν να γίνουν μόνο από ένα άτομο που έχει απομακρυνθεί από την πραγματικότητα»</b>, αναφέρουν συριακά ΜΜΕ.</p>
      <p>«<i><b>Ο Τούρκος πρόεδρος μίλησε για τη δέσμευσή του να προστατεύσει τον συριακό λαό, την ίδια στιγμή που έχει «λερώσει» στα χέρια του με το αίμα του συριακού λαού, τον οποίο σκοτώνουν οι τζιχαντιστές»,</b> </i>αναφέρει το συριακό πρακτορείο ειδήσεων SANA, επικαλούμενο πηγή στο συριακό υπουργείο εξωτερικών.</p>
      <p><i><b>«Ο Ερντογάν μιλάει για τον φόβο του για τον συριακό λαό, την προστασία του και τη διατήρηση της ζωής του ταυτόχρονα ενώ οι δυνάμεις του υλοποιούν επίθεση κατά αμάχων στη Βόρεια Συρία, υπό το πρόσχημα της καταπολέμησης της τρομοκρατίας. Το καθεστώς του Ερντογάν κρύβεται πίσω από ανθρωπιστικά συνθήματα όταν είναι πολύ αποξενωμένο από αυτά και είναι υπεύθυνο για τα πάντα»,</b></i> πρόσθεσε η πηγή.</p>
      <p>Σύρος αξιωματούχος ανέφερε ότι η κυβέρνηση της Συρίας θα αντιμετωπίσει την τουρκική επίθεση με όλα τα διαθέσιμα μέσα, τονίζοντας ότι ο αγώνας του συριακού στρατού ενάντια στην τρομοκρατία δεν θα σταματήσει μετά από τις επιχειρήσεις του Ερντογάν και των μελών της κλίκας του.</p>
      <figure>
        <iframe data-src="https://twitter.com/hawzhin_azeez/status/1182569899270561794?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Εν τω μεταξύ τζαμιά στην Τουρκία δίνουν εντολή (fatwa) ζητώντας ιερό πόλεμο ενάντια στους άπιστους, δηλαδή τους Κούρδους. Το ΝΑΤΟ εξισλαμίζει πραγματικά μια κοσμική, πολυπολιτισμική περιοχή με τον «οθωμανικό στρατό» του Ερντογάν, αναφέρουν διάφορα κοινωνικά δίκτυα.</p>
      <figure>
        <iframe data-src="https://twitter.com/hisham_melhem/status/1182452841253916672?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Ο Ερντογάν δήλωσε στα αραβικά κοινωνικά μέσα: <i><b>«Θα ήθελα να φιλήσω τα μέτωπα των ηρώων του στρατού του Mohammadan που συμμετέχουν στην επιχείρηση Άνοιξη της Ειρήνης» αναφερόμενος στον οθωμανικό στρατό της Τουρκίας.</b></i></p>
      <figure>
        <iframe data-src="https://twitter.com/LibyaReview/status/1182245891597570053?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Την ίδια στιγμή ο εκπρόσωπος τύπου του Λιβυκού Στρατού του Χαφτάρ Ahmed AlMismari έκρουσε τον κώδωνα του κινδύνου στην ΝΑ Ευρώπη:</p>
      <p>
        <i>
          <b>«Η τουρκική εισβολή στη Βόρεια Συρία θα μπορούσε να οδηγήσει τους τζιχαντιστές του ISIS να φύγουν. Τα κυκλώματα του ISIS βρίσκονται επί του παρόντος υπό τον έλεγχο των αρχών της Τουρκίας, οι οποίες προσπαθούν να τους βρουν ένα ασφαλές καταφύγιο. Η Λιβύη θα μπορούσε να είναι μια επιλογή λόγω της εύθραυστης κατάστασης ασφαλείας, ιδίως οι πόλεις: Μιστράτα, Τρίπολη και Ζουάρα».</b>
        </i>
      </p>
      <p>Η εισβολή της Τουρκίας στη Συρία όμως είναι μια ευκαιρία και για τη Ρωσία να επεκτείνει την επιρροή της στην περιοχή, καθώς η Ουάσινγκτον φαίνεται να απομακρύνεται, αλλά οι κίνδυνοι για τη διπλωματία της Μόσχας θα αυξηθούν όσο περισσότερο συνεχίζεται η τουρκική επιχείρηση, λένε πηγές κοντά στο Κρεμλίνο.</p>
      <p>Σε τηλεφωνική επικοινωνία με τον Τούρκο Πρόεδρο Ρετζέπ Ταγίπ Ερντογάν πριν από την επιχείρηση εναντίον των Κούρδων, ο Ρώσος ηγέτης Βλαντιμίρ Πούτιν, σύμμαχος του Σύριου Προέδρου Μπασάρ αλ-Ασαντ, του κατέστησε σαφές ότι ελπίζει ότι η εισβολή θα είναι περιορισμένη σε χρόνο και κλίμακα, είπαν οι πηγές.</p>
      <p><i><b>«Όσο νωρίτερα τελειώνει αυτή η κατάσταση σύγκρουσης, τόσο καλύτερη για όλους»</b></i>, δήλωσε ο Αντρέι Κλίμοφ, γερουσιαστής του κόμματος του Πούτιν στη Γερουσία της Ρωσίας.</p>
      <p><i><b>«Ελπίζω πραγματικά οι Τούρκοι εταίροι μας να κάνουν τα πάντα για να αποφύγουν μια πιθανή σύγκρουση στο έδαφος με τις δυνάμεις της Συριακής Κυβέρνησης και ακόμη περισσότερο με τους Ρώσους στρατιώτες»,</b></i> δηλώνει ο ίδιος.</p>
      <p>
        <b>Τι σημαίνει η επίθεση της Τουρκίας στην Συρία για τη Ρωσία;</b>
      </p>
      <p>Για τη Ρωσία, είναι μια λεπτή πράξη εξισορρόπησης. Η Μόσχα υποσχέθηκε να χρησιμοποιήσει την αεροπορική της δύναμη για να βοηθήσει τον Άσαντ να επανακαταλάβει ολόκληρη την επικράτεια που είχε χάσει στον οκταετή πόλεμο της Συρίας, ενώ ο Πούτιν έχει επανειλημμένα τονίσει τη σημασία της διαφύλαξης της εδαφικής ακεραιότητας της χώρας.</p>
      <p>
        <b>Πως θα γίνει αυτό όμως όταν οι Τούρκοι μετά από  δύο διασυνοριακές εισβολές στη Βόρεια Συρία, τον Αύγουστο του 2016, και τον Ιανουάριο του 2018, έχουν φτιάξει δεκάδες βάσεις αυξάνοντας σταδιακά τον αριθμό των δυνάμεων τους και δεν λένε να ξεκουμπιστούν από την χώρα;</b>
      </p>
      <p>
        <b> </b>
      </p>
      <p>
        <b> </b>
      </p>
    </article>
  </body>
</html>