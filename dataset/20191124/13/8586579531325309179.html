<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.yenicaggazetesi.com.tr/kellige-eletrikli-sapka-ile-cozum-257730h.htm"/>
    <meta property="og:site_name" content="Yeni Çağ Gazetesi"/>
    <meta property="article:published_time" content="2019-11-24T13:46:00+00:00"/>
    <meta property="og:title" content="Kelliğe eletrikli şapka ile çözüm!"/>
    <meta property="og:description" content="Kellikle mücadele, çeşitli sprey ve losyonlar, ilaçlar ya da saç ektirme yollarıyla devam ediyor. Ancak sprey ve losyonlar herkeste etkili olmuyor, ilaçlar hormonal dengeyi bozabiliyor, saç ektirme ise ağrılı ve pahalı bir seçenek."/>
  </head>
  <body>
    <article>
      <h1>Kelliğe eletrikli şapka ile çözüm!</h1>
      <address><time datetime="2019-11-24T13:46:00+00:00">24 Nov 2019, 13:46</time> by <a rel="author">Yeni Çağ Gazetesi</a></address>
      <p>
        <b>Kellikle mücadele, çeşitli sprey ve losyonlar, ilaçlar ya da saç ektirme yollarıyla devam ediyor. Ancak sprey ve losyonlar herkeste etkili olmuyor, ilaçlar hormonal dengeyi bozabiliyor, saç ektirme ise ağrılı ve pahalı bir seçenek.</b>
      </p>
      <p>1990 yılında yapılan bir çalışma, saç derisinin elektrikle uyarılmasının saçları güçlendirdiğini göstermişti. Ancak saç kaybına yönelik bu çözüm pek de pratik bir uygulama değildi, çünkü günde birkaç saat boyunca bir makineye bağlı kalmayı gerektiriyordu. Saç derisine elektrik uygulayan bir şapkayla, artık bu sorunun üstesinden gelinmiş gibi görünüyor.</p>
      <p>Wisconsin-Madison Üniversitesi’ndeki Xudong Wang ve meslektaşları, kafa derisine yapışan ve vücudun hareket etmesiyle küçük elektrik darbeleri üreten bir yama geliştirdi. 1 milimetre kalınlığındaki plastik yama, belirli materyallerin birbirine teması ve birbirinden ayrılması sonucu elektriksel olarak yüklenmesi olarak tanımlanan triboelektrik etki ile işliyor. Triboelektrik etki, bu esnek yamaların vücut hareketleriyle bükülmesiyle ortaya çıkıyor. </p>
      <p>Fareler üzerinde yapılan çalışmada, bu elektrik uygulamasının sprey ve losyanlara kıyasla daha etkili olduğunu görüldü. Uygulamanın, keratinosit büyüme faktörü ve vasküler endotelyal büyüme faktörü gibi saç güçlenmesini teşvik eden doğal kimyasalların salınımını uyararak etkili olduğu belirtiliyor. </p>
      <p>Wang, son birkaç yıldır kel olan babası üzerinde de yamayı test ettiğini ve bir ayın sonunda elde edilen birçok yeni saç teliyle sonucun olumlu olduğu belirtiyor. Kelliğe son verme hedefiyle, triboelektrik materyallerle tüm saç derisini saran bir şapka tasarlayan Wang ve ekibi, klinik deneme için onay bekliyor. Araştırmacılar, uzun yıllar süren kellikten sonra cildin yeni saç kökleri üretme yeteneğini kaybetmesi nedeniyle, şapkanın saçlarını kaybetmekte olan veya yakın zamanda kaybeden erkeklerde işe yarayacağını belirtiyorlar. </p>
      <p>Günde birkaç saat bu şapkayı takmanın yeterli olması bekleniyor.</p>
    </article>
  </body>
</html>