<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/world/tragodia-sti-lampentouza-vrethikan-oi-soroi-7-prosfygon-meta-apo-to-nayagio-ploiou/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T13:24:38+00:00"/>
    <meta property="og:title" content="Λαμπεντούζα : Νεκροί 7 πρόσφυγες μετά από το ναυάγιο πλοίου"/>
    <meta property="og:description" content="Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών"/>
  </head>
  <body>
    <article>
      <h1>Λαμπεντούζα : Νεκροί 7 πρόσφυγες μετά από το ναυάγιο πλοίου</h1>
      <h2>Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών</h2>
      <address><time datetime="2019-11-24T13:24:38+00:00">24 Nov 2019, 13:24</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Οι ομάδες διάσωσης περισυνέλλεξαν τα πτώματα 7 μεταναστών, μεταξύ αυτών 5 γυναικών, μετά το ναυάγιο χθες Σάββατο ενός πλεούμενου με περίπου 150 επιβαίνοντες, στα ανοικτά της νήσου της Λαμπεντούζα, έγινε σήμερα γνωστό από την ιταλική ακτοφυλακή.</p>
      <p>Τα πτώματα τριών γυναικών ανασύρθηκαν από τη θάλασσα, από ένα περιπολικό σκάφος και άλλες δύο σοροί μεταναστών βρέθηκαν στην ακτή από ομάδες των τελωνειακών αρχών, εξηγεί η ακτοφυλακή σε ένα δελτίο Τύπου.</p>
      <p>
        <a href="https://www.in.gr/2019/11/24/politics/alkiviadis-stefanis-poios-einai-o-stratigos-gia-ti-diaxeirisi-tou-prosfygikou/">Αλκιβιάδης Στεφανής : Ποιος είναι ο στρατηγός για τη διαχείριση του Προσφυγικού</a>
      </p>
      <p>Δύο σοροί βρέθηκαν το Σάββατο το βράδυ στις ακτές της Κάλα Γκαλέρα, στο νότιο τμήμα της Λαμπεντούζα, διευκρινίζει η ιταλική ακτοφυλακή.</p>
      <p>Τις επιχειρήσεις διάσωσης δυσχεραίνουν οι άσχημες καιρικές συνθήκες στη θάλασσα, καθώς το ύψος των κυμάτων φθάνει τα δύο μέτρα, αλλά «επίσης εξαιτίας του μεγάλου αριθμού ανθρώπων που έπεσαν στο νερό την ίδια στιγμή».</p>
      <p>Η ιταλική ακτοφυλακή έκανε γνωστό χθες το βράδυ ότι διέσωσε σχεδόν 150 μετανάστες σε απόσταση 1 ναυτικού μιλίου από τις ακτές της Λαμπεντούζα, όμως, σύμφωνα με τις μαρτυρίες των διασωθέντων περίπου 20 άνθρωποι αγνοούνται.</p>
      <h3>Διάσωση 143 προσφύγων</h3>
      <p>Η ιταλική ακτοφυλακή ανακοίνωσε χθες,  ότι διέσωσε 143 μετανάστες στα ανοιχτά του νησιού Λαμπεντούζα, όμως σύμφωνα με τις μαρτυρίες των διασωθέντων περίπου 20 άνθρωποι αγνοούνται.</p>
      <p>«Τα πληρώματα τεσσάρων περιπολικών σκαφών έσωσαν 143 ανθρώπους που είχαν πέσει στο νερό» από μια λέμβο μήκους 10 μέτρων η οποία ανατράπηκε σε απόσταση περίπου ενός ναυτικού μιλίου (1,8 χλμ.) από το νησί, ανέφερε η ανακοίνωση.</p>
      <p>
        <a href="https://www.tanea.gr/2019/11/24/world/soumeigie-erntogan-h-kori-tou-soultanou-einai-to-megalo-tou-stirigma/">Σουμεϊγιέ Ερντογάν : H κόρη του Σουλτάνου είναι το μεγάλο του στήριγμα</a>
      </p>
    </article>
  </body>
</html>