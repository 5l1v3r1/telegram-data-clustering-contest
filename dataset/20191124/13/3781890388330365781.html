<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/entertainment/743395"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T13:50:00+00:00"/>
    <meta property="og:title" content="ช็อกแฟนคลับ'คูฮารา'อดีตไอดอลวงKARAเสียชีวิตปริศนา"/>
    <meta property="og:description" content="แฟนคลับสุดเศร้า 'คูฮารา' อดีตไอดอลสาววงคาร่า ถูกพบเป็นศพเสียชีวิตในบ้านพัก ยังไร้สาเหตุที่แท้จริง ขณะที่ไอจีโพสต์ภาพสุดท้ายนอนอยู่บนเตียง พร้อมแคปชั่น 'ฝันดีนะ' "/>
  </head>
  <body>
    <article>
      <h1>ช็อกแฟนคลับ'คูฮารา'อดีตไอดอลวงKARAเสียชีวิตปริศนา</h1>
      <address>
        <time datetime="2019-11-24T13:50:00+00:00">24 Nov 2019, 13:50</time>
      </address>
      <p>
        <b>แฟนคลับสุดเศร้า "คูฮารา" อดีตไอดอลสาววงคาร่า ถูกพบเป็นศพเสียชีวิตในบ้านพัก ยังไร้สาเหตุที่แท้จริง ขณะที่ไอจีโพสต์ภาพสุดท้ายนอนอยู่บนเตียง พร้อมแคปชั่น "ฝันดีนะ" </b>
      </p>
      <p>ถือเป็นข่าวช็อกหัวใจแฟนคลับอย่างมาก หลังสำนักข่าวเกาหลีใต้รายงานว่าวันที่ 24 พ.ย. เมื่อเวลา 06.09 น. (ตามเวลาท้องถิ่น) คูฮารา นักแสดงและอดีตสมาชิกวงคาร่า (KARA) เกิร์ลกรุ๊ปชื่อดังของเกาหลีใต้ ถูกพบว่าเสียชีวิตในบ้านพักของตนเอง ย่านชองดัมดง ในเขตกังนัม ซึ่งยังไม่มีการรายงานถึงสาเหตุการเสียชีวิต ตอนนี้ตำรวจกำลังอยู่ในขั้นตอนการสอบสวนอยู่<br/><br/>ขณะเดียวกันในอินสตาแกรมของสาวคูฮารา ได้ลงภาพสุดท้ายเป็นภาพที่เธอนอนอยู่บนเตียง พร้อมแคปชั่นแปลเป็นภาษาไทยว่า "ฝันดีนะ" ซึ่งก็มีแฟนคลับจากทั่วโลกเข้ามาคอมเมนต์แสดงความเสียใจในครั้งนี้อย่างมากมาย พร้อมสงสัยถึงสาเหตุการเสียชีวิต </p>
      <figure>
        <img src="https://www.dailynews.co.th/admin/upload/20191124/news_ReiefGXltP211804_533.jpg?v=201911251410?v=2538"/>
      </figure>
      <p>สำหรับคูฮารา อดีตสมาชิกวงคาร่าเคยมีคดีฟ้องร้องแฟนหนุ่ม กรณีถูกทำร้ายร่างกายและยังเคยพยายามฆ่าตัวตายมาแล้ว 1 ครั้ง แต่ได้รับการช่วยเหลือได้ทัน และล่าสุดสาวคูฮารา เพิ่งสูญเสียเพื่อนสนิทอย่างสาว ซอลลี่ อดีตนักแสดงและนักร้องวง f(x) ไปเมื่อเดือน ต.ค.ที่ผ่านมา <br/><br/>ขอขอบคุณภาพประกอบจากอินสตาแกรม @koohara__</p>
    </article>
  </body>
</html>