<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.portalsamorzadowy.pl/inwestycje/park-kapielowy-w-wisle-zostanie-otwarty-latem-przyszlego-roku,135491.html"/>
    <meta property="og:site_name" content="Portal Samorządowy"/>
    <meta property="article:published_time" content="2019-11-24T13:36:00+00:00"/>
    <meta property="og:title" content="Park kąpielowy w Wiśle zostanie otwarty latem przyszłego roku"/>
    <meta property="og:description" content="Latem przyszłego roku mieszkańcy i turyści będą mogli wypocząć na zrewitalizowanym zabytkowym parku kąpielowym w Wiśle. Burmistrz miasta Tomasz Bujok poinformował, że do końca roku zakończą się główne prace budowlane i rozpoczną wykończeniowe."/>
  </head>
  <body>
    <article>
      <h1>Park kąpielowy w Wiśle zostanie otwarty latem przyszłego roku</h1>
      <address><time datetime="2019-11-24T13:36:00+00:00">24 Nov 2019, 13:36</time> by <a rel="author">PAP/AKC  </a></address>
      <h4>Latem przyszłego roku mieszkańcy i turyści będą mogli wypocząć na zrewitalizowanym zabytkowym parku kąpielowym w Wiśle. Burmistrz miasta Tomasz Bujok poinformował, że do końca roku zakończą się główne prace budowlane i rozpoczną wykończeniowe.</h4>
      <hr/>
      <p>- Prace w nieckach basenowych powoli dobiegają końca. Trwa betonowanie. Do końca roku prace te będą gotowe. Budynek wielofunkcyjny, w którym znajdzie się kawiarnia, szatnie i zaplecze socjalne, pod koniec roku będzie już w stanie surowym zamkniętym. W styczniu i lutym planujemy prace wykończenie. Wiosną zainstalowana zostanie cała technologia basenowa, a także uporządkowane będzie otoczenie. Plan jest taki, by otwarcie nastąpiło latem 2020 r. - powiedział burmistrz.</p>
      <p>
        <a href="https://www.portalsamorzadowy.pl/inwestycje/slaskie-teznia-solankowa-w-jasienicy-gotowa,135340.html">Czytaj też: Śląskie: tężnia solankowa w Jasienicy gotowa</a>
      </p>
      <p>Park kąpielowy w centrum beskidzkiego kurortu z uwagi na zabytkowy charakter zachował oryginalny wygląd. Przede wszystkim pozostał basen o wielkości 50 na 50 m z trzema różnymi poziomami głębokości wody i 10-m wieżą do skoków. Część będzie sportowa z torami pływackimi, a reszta rekreacyjna. Całość dopełnia pawilon.</p>
      <p>Koszt inwestycji wynosi ok. 20 mln zł. Spółka komunalna "Baseny Wisła" w 2018 r. zaciągnęła kredyt w Banku Gospodarstwa Krajowego na rewitalizację kluczowego dla kurortu miejsca. Jego spłata nastąpi w ciągu 15 lat.</p>
      <p>
        <a href="https://www.portalsamorzadowy.pl/inwestycje/ppp-gdansk-podpisal-umowe-na-rewitalizacje-dolnego-miasta,135440.html">Czytaj też: PPP: Gdańsk podpisał umowę na rewitalizację Dolnego Miasta</a>
      </p>
      <p>Kąpielisko zostanie otwarte z rocznym poślizgiem. Wynika ono przede wszystkim z gorszego niż pierwotnie zakładano stanu modernizowanej infrastruktury, szczególnie wieży do skoków, którą trzeba było wznieść od nowa. Kłopoty były także z budynkiem kawiarni. Jednocześnie przedłużały się formalności urzędowe związane z pozwoleniami na budowę.</p>
      <p>Park kąpielowy w Wiśle został wybudowany w latach 1931-1935. Utrzymany jest w stylistyce modernistycznej. W ostatnich latach był nieczynny. </p>
      <footer>
        <pic src="https://pliki.ptwp.pl/pliki/00/02/15/000215.gif"/>
      </footer>
    </article>
  </body>
</html>