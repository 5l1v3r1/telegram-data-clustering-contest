<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ziuaconstanta.ro/informatii/alegeri-prezidentiale/acuzat-de-violarea-confidentialitatii-votului-primarul-din-ciobanu-al-doilea-un-dosar-penal-la-alegerile-prezidentiale-705913.html"/>
    <meta property="og:site_name" content="ZIUA de Constanta"/>
    <meta property="article:published_time" content="2019-11-24T13:49:00+00:00"/>
    <meta property="og:title" content="Acuzat de violarea confidențialității votului, primarul din Ciobanu, al doilea dosar penal la alegerile prezidențiale"/>
    <meta property="og:description" content="Astazi, in jurul orei 11.15, politisti din cadrul Politiei orasului Harsova au fost sesizati de catre un membru al sectiei de votare nr. 391 din cadrul Liceului Tehnologic Ciobanu cu privire la ..."/>
  </head>
  <body>
    <article>
      <h1>Acuzat de violarea confidențialității votului, primarul din Ciobanu, al doilea dosar penal la alegerile prezidențiale </h1>
      <address><time datetime="2019-11-24T13:49:00+00:00">24 Nov 2019, 13:49</time> by <a rel="author">Lavinia SICLITARU</a></address>
      <p>
        <a href="https://www.ziuaconstanta.ro/informatii/alegeri-prezidentiale/acuzat-de-violarea-confidentialitatii-votului-primarul-din-ciobanu-al-doilea-un-dosar-penal-la-alegerile-prezidentiale-705913.html?imagini=1#scroll">🖼️ Galerie foto (1)</a>
      </p>
      <figure>
        <img src="https://www.ziuaconstanta.ro/images/stories/2019/11/tudorel-gurgu.jpg"/>
      </figure>
      <p>Astăzi, în jurul orei 11.15, polițiști din cadrul Poliției orașului Hârșova au fost sesizați de către un membru al secției de votare nr. 391 din cadrul Liceului Tehnologic Ciobanu cu privire la faptul că primarul localității Ciobanu, Tudorel Gurgu ar fi însoțit la secția de votare un bărbat de 73 de ani, imobilizat în scaun cu rotile, și ar fi intrat cu acesta până la cabina de votare unde, profitând de perdeaua întredeschisă, ar fi observat procesul de votare și l-ar fi îndrumat cum să voteze. <br/>În cauză a fost întocmit un dosar de cercetare penală sub aspectul săvârșirii infracțiunii de violarea confidențialității votului, trasmite IPJ Constanța.<br/>Vă reamintim, că și în primul tur de scrutin al prezidențialelor, Primarul PSD de la Ciobanu a păzit toată ziua secțiile de votare din localitate. Tudorel Gurgu, a stat în fața secțiilor de votare nr 390 și 391 din cadrul Liceului Tehnologic din localitate, împreună cu mai mulți bărbați și  au oprit lumea care mergea să voteze. PNL Constanța a depus o sesizare la Biroul Electoral Județean iar ulterior, cazul a fost preluat de Inspectoratul Județean de Poliție. Urmare a cercetărilor efectuate, polițiștii au  întocmit un dosar penal sub aspectul săvârșirii infracțiunii de corupere a alegătorilor.<br/><br/>citește și:<br/><br/><a href="https://www.ziuaconstanta.ro/informatii/alegeri-prezidentiale/ipj-a-preluat-sesizarea-primarul-psd-de-la-ciobanu-a-pazit-toata-ziua-sectiile-de-votare-din-localitate-documente-foto-704805.html">UPDATE IPJ a preluat sesizarea. Primarul PSD de la Ciobanu a păzit toată ziua secțiile de votare din localitate (documente + galerie foto)</a></p>
      <related>
        <h4>Articole asemanatoare</h4>
        <a href="https://www.ziuaconstanta.ro/informatii/alegeri-prezidentiale/presedintele-bej-constanta-judecator-denis-gabriela-ghervase-despre-incidentele-celui-de-al-doilea-tur-de-scrutin-in-judetul-constanta-705920.html"/>
        <a href="https://www.ziuaconstanta.ro/informatii/alegeri-prezidentiale/ipj-a-preluat-sesizarea-primarul-psd-de-la-ciobanu-a-pazit-toata-ziua-sectiile-de-votare-din-localitate-documente-foto-704805.html"/>
        <a href="https://www.ziuaconstanta.ro/stiri/administratie-locala/sala-de-sport-de-la-ciobanu-club-privat-de-fitness-pentru-apropiatii-primarului-inspectorii-curtii-de-conturi-sfidati-de-primarul-psd-685817.html"/>
        <a href="https://www.ziuaconstanta.ro/stiri/actualitate/cine-a-fost-numit-director-executiv-al-firmei-tabara-navodari-sa-676315.html"/>
        <a href="https://www.ziuaconstanta.ro/stiri/justitie/tudorel-gurgu-primarul-din-ciobanu-achitat-definitiv-674533.html"/>
        <a href="https://www.ziuaconstanta.ro/stiri/actualitate/societatea-tabara-navodari-sa-a-infiintat-o-noua-firma-care-se-va-ocupa-de-constructii-674047.html"/>
        <a href="https://www.ziuaconstanta.ro/stiri/actualitate/cine-este-noul-administrator-al-sc-tabara-navodari-sa-este-ruda-cu-un-fost-primar-673479.html"/>
        <a href="https://www.ziuaconstanta.ro/diverse/stiri-calde/tudorel-gurgu-presedintele-organizatiei-psd-ciobanu-si-a-inaintat-demisia-668664.html"/>
        <a href="https://www.ziuaconstanta.ro/in-constanta/casatorii-constanta/serviciul-de-stare-civila-constanta-publicatii-de-casatorie-10-iulie-2018-664361.html"/>
        <a href="https://www.ziuaconstanta.ro/diverse/stiri-calde/perchezitii-ale-procurorilor-dna-constanta-la-locuinta-primarului-comunei-ciobanu-648429.html"/>
        <a href="https://www.ziuaconstanta.ro/stiri/justitie/aproape-40-de-persoane-trimise-in-judecata-lista-completa-a-inculpatilor-641994.html"/>
        <a href="https://www.ziuaconstanta.ro/diverse/stiri-calde/presedintele-cjc-horia-marius-tutuianu-a-serbat-1-iunie-in-comuna-ciobanu-632150.html"/>
        <a href="https://www.ziuaconstanta.ro/stiri/alegeri-locale/competitori-in-mediul-rural-politicieni-vs-independenti-femei-vs-barbati-galerie-foto-593741.html"/>
        <a href="https://www.ziuaconstanta.ro/stiri/alegeri-locale/organizatia-judeteana-psd-constanta-a-desemnat-o-noua-serie-de-candidati-pentru-functia-de-primar-la-alegerile-locale-589596.html"/>
        <a href="https://www.ziuaconstanta.ro/stiri/ziua-in-judet/scandal-cu-iz-de-lucerna-la-ciobanu-primarul-acuzat-ca-ar-fi-batut-niste-sateni-sunt-prieten-cu-toti-548960.html"/>
      </related>
    </article>
  </body>
</html>