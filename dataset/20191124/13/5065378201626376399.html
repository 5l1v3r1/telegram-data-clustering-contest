<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.newsbomb.gr/oikonomia/story/1032077/aade-erxetai-i-forolotaria-noemvrioy-ta-nea-dora-tis-klirosis"/>
    <meta property="og:site_name" content="Newsbomb"/>
    <meta property="article:published_time" content="2019-11-24T13:57:38+00:00"/>
    <meta property="og:title" content="ΑΑΔΕ: 'Ερχεται η φορολοταρία Νοεμβρίου - Τα νέα δώρα της κλήρωσης"/>
    <meta property="og:description" content="Νέους, αποτελεσματικότερους τρόπους για την καταπολέμηση της φοροδιαφυγής εξετάζει η Ανεξάρτητη Αρχή Δημοσίων Εσόδων (ΑΑΔΕ) - Τις τελευταίες ημέρες του Νοεμβρίου θα γίνει η κλήρωση Νοεμβρίου 2019 για τις αποδείξεις με κάρτες"/>
  </head>
  <body>
    <article>
      <h1>ΑΑΔΕ: 'Ερχεται η φορολοταρία Νοεμβρίου - Τα νέα δώρα της κλήρωσης</h1>
      <h2>Νέους, αποτελεσματικότερους τρόπους για την καταπολέμηση της φοροδιαφυγής εξετάζει η Ανεξάρτητη Αρχή Δημοσίων Εσόδων (ΑΑΔΕ) - Τις τελευταίες ημέρες του Νοεμβρίου θα γίνει η κλήρωση Νοεμβρίου 2019 για τις αποδείξεις με κάρτες</h2>
      <address><time datetime="2019-11-24T13:57:38+00:00">24 Nov 2019, 13:57</time> by <a rel="author">Newsroom</a></address>
      <p>Η <a href="https://www.newsbomb.gr/tags/tag/125936/forolotaria">φορολοταρία</a> της <a href="https://www.newsbomb.gr/tags/tag/125396/aade">ΑΑΔΕ</a> που δίνει 1.000 ευρώ σε 1.000 τυχερούς, σύμφωνα με το Star, <b>δεν έχει επιφέρει ακόμη τα επιθυμητά αποτελέσματα</b> και έτσι η κυβέρνηση σκέφτεται να πάει ένα βήμα πιο πέρα με πιο... θεαματικές κινήσεις.</p>
      <p>Το οικονομικό επιτελείο εξετάζει το <b>πορτογαλικό μοντέλο</b>, κατά το οποίο <b>κληρώνονται όχι μόνο μετρήτα αλλά και σπίτια, αυτοκίνητα, ταξίδια και άλλα</b>.</p>
      <p>Όπως είπε άλλωστε σήμερα σε τηλεοπτική του συνέντευξή του, ο υπουργός Οικονομικών κ. Σταϊκούρας <i><b>«Θα προχωρήσουμε σε μια νέα φορολοταρία, όπου θα δίνουμε παροχές σε είδος, όπως αυτοκίνητα, κάρτες απεριορίστων διαδρομών σε λεωφορεία».</b></i></p>
      <p>Σκοπός είναι να δοθούν <b>περισσότερα κίνητρα</b> στους φορολογούμενους να κάνουν <b>αγορές με πλαστικό χρήμα</b> μετά και την αύξηση του ορίου από 10% στο 30% από το 2020. Σύμφωνα με το ρεπορτάζ, εξετάζεται και το σενάριο <b>να κληρώνονται κάθε μήνα κατοικίες που έχουν περιέλθει στην κατοχή του Δημοσίου από κατασχέσεις</b>. Σε κάθε περίπτωση, όποια αλλαγή υπάρξει στη φορολοταρία της ΑΑΔΕ, θα τη δούμε από το νέο έτος.</p>
      <p><b>Δείτε όλες τις τελευταίες</b> <b><a href="https://www.newsbomb.gr/oles-oi-eidhseis">Ειδήσεις</a></b> <b>από την Ελλάδα και τον Κόσμο, τη στιγμή που συμβαίνουν, στο </b><a href="https://www.newsbomb.gr/"><b>Newsbomb</b><b>.</b><b>gr</b></a></p>
      <related>
        <a href="https://www.newsbomb.gr/oikonomia/story/1032051/ayta-einai-ta-nea-prostima-gia-ta-aythaireta-ola-osa-prepei-na-gnorizete"/>
        <a href="https://www.newsbomb.gr/oikonomia/story/1032044/sas-afora-diagrafi-prostimon-dromologei-i-kyvernisi-poies-ofeiles-svinontai"/>
        <a href="https://www.newsbomb.gr/oikonomia/story/1032036/staikoyras-se-metrita-to-merisma-fetos-ti-tha-ginei-me-epidoma-thermansis-enfia-13i-syntaxi"/>
      </related>
    </article>
  </body>
</html>