<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/wiadomosci-ze-swiata,2/niemcy-masowe-testy-dna-w-zwiazku-z-morderstwem-dziewczynki-sprzed-23-lat,987866.html"/>
    <meta property="og:site_name" content="TVN24"/>
    <meta property="article:published_time" content="2019-11-24T13:50:00+00:00"/>
    <meta property="og:title" content="Testy DNA u 900 mężczyzn. Niemcy chcą rozwiązać sprawę morderstwa dziewczynki sprzed 23 lat"/>
    <meta property="og:description" content="Niemieccy śledczy rozpoczęli w sobotę pobieranie próbek DNA od około 900 mężczyzn w miasteczku Grevenbroich w Nadrenii Północnej-Westfalii. Ich celem jest rozwiązanie sprawy morderstwa 11-letniej d..."/>
  </head>
  <body>
    <article>
      <h1>Testy DNA u 900 mężczyzn. Niemcy chcą rozwiązać sprawę morderstwa dziewczynki sprzed 23 lat</h1>
      <address><time datetime="2019-11-24T13:50:00+00:00">24 Nov 2019, 13:50</time> by <a rel="author">mart/adso</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/de03beffeed9da5f3639a621bcab5dd4/54787454-32ad-4c51-9fe9-057dba8437ce-480p.mp4"/>
        <figcaption>Claudia Ruf została zgwałcona i uduszona<cite>Foto: ENEX | Video: ENEX</cite></figcaption>
      </figure>
      <h3>Niemieccy śledczy rozpoczęli w sobotę pobieranie próbek DNA od około 900 mężczyzn w miasteczku Grevenbroich w Nadrenii Północnej-Westfalii. Ich celem jest rozwiązanie sprawy morderstwa 11-letniej dziewczynki sprzed 23 lat.</h3>
      <p>11-letnia Claudia Ruf z Grevenbroich, koło Duesseldorfu, została zgwałcona i uduszona w maju 1996 roku. Jej oblane benzyną i częściowo zwęglone zwłoki znaleziono 70 km od miejsca zamieszkania w Euskirchen niedaleko Bonn. Policji dotychczas nie udało się znaleźć mordercy.</p>
      <related>
        <a href="https://www.tvn24.pl/wiadomosci-ze-swiata,2/znany-biznesmen-zatrzymany-w-zwiazku-z-zabojstwem-dziennikarki,986859.html"/>
      </related>
      <h3>Masowe testy DNA</h3>
      <p>W 2010 roku śledczy przeprowadzili test DNA wśród 350 mężczyzn z rodzinnej miejscowości Claudii. Nie przyniosło to jednak żadnego rezultatu. Ponieważ od tamtego czasu techniki badań kryminalistycznych zostały udoskonalone, tym razem policja wysłała wezwanie do oddania próbek do około 900 mężczyzn z Gravenbroich, którzy w chwili zabójstwa Claudii mieli od 14 do 70 lat.</p>
      <p>Jeśli wśród badanych mężczyzn znajdzie się choćby krewny sprawcy, może to do niego doprowadzić.</p>
      <p>W sobotę - w pierwszym terminie - w lokalnej szkole podstawowej, gdzie prowadzono testy, stawiło się około 480 osób.</p>
      <p>Ojciec Claudii, Friedhelm Ruf, nagrał wideo, w którym apelował o oddawanie próbek DNA.</p>
      <p>- Po ponad 23 latach istnieje duża szansa na ustalenie tego, co spotkało moją córkę. Winny zbyt długo ukrywał się przed nami wszystkimi - powiedział.</p>
      <figure>
        <img src="https://r-scale-60.dcs.redcdn.pl/scale/o2/tvn/web-content/m/p1/i/de03beffeed9da5f3639a621bcab5dd4/56290955-7fe7-442a-ad57-ed8bd52732e1.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Grevenbroich w Niemczech<cite>Źródło: Mapy Google, tvn24.pl</cite></figcaption>
      </figure>
      <related>
        <h4>Dowiedz się więcej...</h4>
        <a href="https://www.tvn24.pl/wiadomosci-ze-swiata,2/miny-zdetonowane-w-baltyku-morswiny-w-promieniu-10-30-metrow-zostaly-zabite,988000.html"/>
        <a href="https://www.tvn24.pl/wiadomosci-ze-swiata,2/ostre-przemowienie-nastepczyni-merkel-dalo-rezultat-nie-bedzie-prawyborow-w-cdu,987810.html"/>
        <a href="https://www.tvn24.pl/wiadomosci-ze-swiata,2/merkel-jesli-chcemy-miec-dobre-stosunki-z-rosja-to-jest-to-w-naszym-interesie,987601.html"/>
        <a href="https://www.tvn24.pl/wiadomosci-ze-swiata,2/powiedzmy-to-sobie-dzis-i-to-zakonczmy-ultimatum-szefowej-chadekow,987505.html"/>
        <a href="https://www.tvn24.pl/wiadomosci-ze-swiata,2/der-spiegel-o-morderstwie-weizsaeckera-motywem-zemsta-na-ojcu-za-wojne-w-wietnamie,987078.html"/>
      </related>
    </article>
  </body>
</html>