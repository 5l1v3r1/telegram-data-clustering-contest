<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807143/%D8%AF%DB%8C%D8%A8%D8%A7%D9%84%D8%A7-%D9%85%DB%8C%E2%80%8C%D8%AE%D9%88%D8%A7%D9%87%D9%85-%DB%B2%DB%B0%DB%B0-%D8%A8%D8%A7%D8%B2%DB%8C-%D8%AF%DB%8C%DA%AF%D8%B1-%D8%A8%D8%B1%D8%A7%DB%8C-%DB%8C%D9%88%D9%88%D9%86%D8%AA%D9%88%D8%B3-%D8%A7%D9%86%D8%AC%D8%A7%D9%85-%D8%AF%D9%87%D9%85"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T13:10:00+00:00"/>
    <meta property="og:title" content="دیبالا: می‌خواهم ۲۰۰ بازی دیگر برای یوونتوس انجام دهم"/>
    <meta property="og:description" content="پائولو دیبالا، مهاجم یوونتوس، که شب گذشته دویستمین بازی خود با پیراهن این تیم را انجام داد مدعی شده که به انجام ۲۰۰ بازی دیگر برای یووه فکر می‌کند."/>
  </head>
  <body>
    <article>
      <h1>دیبالا: می‌خواهم ۲۰۰ بازی دیگر برای یوونتوس انجام دهم</h1>
      <h2>پائولو دیبالا، مهاجم یوونتوس، که شب گذشته دویستمین بازی خود با پیراهن این تیم را انجام داد مدعی شده که به انجام ۲۰۰ بازی دیگر برای یووه فکر می‌کند.</h2>
      <address>
        <time datetime="2019-11-24T13:10:00+00:00">24 Nov 2019, 13:10</time>
      </address>
      <p> به گزارش گروه ورزشی خبرگزاری شب گذشته یوونتوس در هفته سیزدهم رقابت‌های سری آ. ایتالیا به مصاف آتالانتا رفت. کریستیانو رونالدو پس از حواشی اخیر که پیرامون تعویضش در دیدار برابر میلان پیش آمده بود در این بازی نیز غایب بود و مائوریتزیو ساری دلیل آن را حفاظت از این بازیکن برای دیدار برابر اتلتیکو مادرید در لیگ قهرمانان اعلام اروپا کرد.<br/><br/>اما پائولو دیبالا به صورت کامل در این دیدار در ترکیب یوونتوس حضور داشت و موفق شد سومین گل تیمش را در دقیقه ۹۲ به ثمر برساند تا کامبک یووه برابر آتالانتا کامل شود. تیم حریف در نیمه اول یک پنالتی را از دست داد، اما توانست در دقیقه ۵۶ به گل برسد و از صدرنشین سری آ. پیشی بگیرد، اما یوونتوس موفق شد در ۲۰ دقیقه پایانی بازی شرایط را بهبود ببخشد و ۳ امتیاز این بازی را نیز از آن خود کند. مهاجم آرژانتینی درباره دویستمین بازی خود در ترکیب یوونتوس به خبرنگاران گفت: " کاملا برای این بازی آماده شده بودیم و می‌دانستیم که حریف سختی در پیش خواهیم داشت.<br/><br/>این تیم باید همیشه آماده بازی‌های دشوار باشد. از مسیری که در زندگی حرفه‌ای خود در سال‌های اخیر طی کرده ام، راضی هستم. در حال حاضر شرایط خوبی در یوونتوس دارم و می‌خواهم به ۲۰۰ بازی دیگر با پیراهن این تیم انجام دهم. " </p>
    </article>
  </body>
</html>