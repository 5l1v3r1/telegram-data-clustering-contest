<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.anandabazar.com/national/viral-video-speeding-car-skids-off-from-bio-diversity-flyover-in-hyderabad-dgtl-1.1074671"/>
    <meta property="og:site_name" content="আনন্দবাজার পত্রিকা"/>
    <meta property="article:published_time" content="2019-11-24T13:42:51+00:00"/>
    <meta property="og:title" content="যেন সিনেমা, ফ্লাইওভার থেকে গাড়ি উড়ে এসে পড়ল রাস্তায়! দেখুন ভিডিয়ো"/>
    <meta property="og:description" content="ভয়ঙ্কর এই দুর্ঘটনায় মৃত্যু হয়েছে এক মহিলার। আহত হয়েছেন ৬ জন।"/>
  </head>
  <body>
    <article>
      <h1>যেন সিনেমা, ফ্লাইওভার থেকে গাড়ি উড়ে এসে পড়ল রাস্তায়! দেখুন ভিডিয়ো</h1>
      <address><time datetime="2019-11-24T13:42:51+00:00">24 Nov 2019, 13:42</time> by <a rel="author">সংবাদ সংস্থা</a></address>
      <p>‌ভরদুপুর তখন। ফ্লাইওভার দিয়ে ছুটে চলেছে গাড়ি। আর ফ্লাইওভারের নীচে গাড়ির জন্য অপেক্ষা করছেন অনেক যাত্রী। সে সময়ই ফ্লাইওভার থেকে উড়ে এল একটি গাড়ি। এসে পড়ল নীচের রাস্তায়। ভয়ঙ্কর এই দুর্ঘটনায় মৃত্যু হয়েছে এক মহিলার। আহত হয়েছেন ৬ জন।</p>
      <p>শনিবার এই দুর্ঘটনা ঘটেছে হায়দরাবাদের গাচিবোউলি এলাকার কাছে। সেখানে সদ্য চালু হওয়া বায়োডাইভার্সিটি ফ্লাইওভারে ঘটেছে এই দুর্ঘটনা। দুপুর একটা নাগাদ সেই ফ্লাইওভার দিয়ে দ্রুত গতিতে যাচ্ছিল একটি ফোক্সভাগেন। পুলিশ জানিয়েছে, ফ্লাইওভারে চলার গতি ৪০ কিমি প্রতি ঘণ্টা হলেও গাড়িটি যাচ্ছিল প্রায় ১০৪ কিমি প্রতি ঘণ্টা বেগে। যার জেরে নিয়ন্ত্রণ হারিয়ে নীচে পড়ে যায় সেটি। গাড়িটির পড়ার দৃশ্য বন্দি হয়েছে সিসিটিভি ক্যামেরায়। তার পরই ভাইরাল সিনেমার মতো সেই দৃশ্য।</p>
      <p>গাড়িটি পড়ার সময় মেয়ের সঙ্গে অটোর জন্য নীচের রাস্তায় অপেক্ষা করছিলেন এক মহিলা। দু্র্ঘটনায় জেরে মৃত্যু হয় তাঁর। এ ছাড়াও ছ’জন আহত বলে জানা গিয়েছে। কিন্তু এই ভয়াবহ দুর্ঘটনাতেও আশ্চর্যজনকভাবে বেঁচে গিয়েছেন ওই গাড়ির চালক।</p>
      <p>দেখুন দুর্ঘটনার সেই দৃশ্য— </p>
      <figure>
        <iframe data-src="https://twitter.com/umasudhir/status/1198210757898358784?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p><b>আরও পড়ুন:</b> <b><a href="https://www.anandabazar.com/national/viral-video-song-sung-by-15-years-old-composed-in-22-indian-languages-dgtl-1.1074651">একটা গান, ২২টা ভাষা! ১৫ বছরের কিশোরীর দেশপ্রেমে মুগ্ধ নেট-দুনিয়া</a></b></p>
      <p>
        <b>আরও পড়ুন:</b>
        <b>
          <a href="https://www.anandabazar.com/national/obscene-video-played-on-fare-collection-machine-in-bhopal-bus-stop-dgtl-1.1074400">বাস স্টপের টিকিট মেশিনে চলছে অশ্লীল ভিডিয়ো!</a>
        </b>
      </p>
    </article>
  </body>
</html>