<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/chi-e-martina-figlia-paolo-bonolis/658925/"/>
    <meta property="og:site_name" content="DiLei"/>
    <meta property="article:published_time" content="2019-11-24T13:08:03+00:00"/>
    <meta property="og:title" content="Chi è Martina, la figlia di Paolo Bonolis"/>
    <meta property="og:description" content="Scopriamo chi è Martina, la figlia di Paolo Bonolis cresciuta in America, ma legata in modo indissolubile anche all’Italia."/>
  </head>
  <body>
    <article>
      <h1>Chi è Martina, la figlia di Paolo Bonolis</h1>
      <h2>Scopriamo chi è Martina Bonolis, la secondogenita del conduttore tv</h2>
      <address>
        <time datetime="2019-11-24T13:08:03+00:00">24 Nov 2019, 13:08</time>
      </address>
      <p>Classe 1981, americana di fatto ma con un pizzico di italianità nel sangue, <b>Martina è la secondogenita di Paolo Bonolis</b>. Nata dal <a href="https://dilei.it/vip/diane-zoeller-ex-moglie-paolo-bonolis/646875/">primo matrimonio</a> del conduttore con la famosa psicologa Diane Zoeller, insieme al<a href="https://dilei.it/vip/stefano-figlio-paolo-bonolis/644984/"> fratello Stefano</a> è cresciuta negli Stati Uniti lontana non solo dalle luci dei riflettori, ma anche dal padre, impegnato nella conduzione di numerosi programmi televisivi in Italia.</p>
      <p><b>Psicologa come la madre</b>, Martina è una giovane donna piena di interessi: dal teatro, continuando con l’impegno per diverse associazioni, la figlia del conduttore porta avanti una vita certamente frenetica. Decisa e al tempo stesso sensibile, Martina spende molte delle sue energie per <b>difendere donne e bambine vittime di abusi</b>.</p>
      <p>Uno stile di vita molto diverso da quello del padre, con cui, nonostante la distanza, ha mantenuto sempre ottimi rapporti. Un legame solido quello tra i due, che, dopo il matrimonio di Bonolis con Sonia Bruganelli, si è esteso anche ai fratelli minori Davide, Silvia e Adele. Un <b>esempio positivo di famiglia allargata</b>, che non sembra conoscere stupide gelosie e anzi appare più unita che mai.</p>
      <p>Proprio dal profilo Instagram di Sonia emerge il <b>legame speciale</b> che unisce tutti i figli del conduttore, immortalati spesso insieme in pose tanto semplici e spontanee quanto tenere e dolci.</p>
      <p>Sempre attraverso una foto, l’attuale compagna di Bonolis, condivide tutta l’emozione provata dal celebre conduttore tv il giorno del <a href="https://dilei.it/vip/paolo-bonolis-nozze-romantiche-figlia-martina-foto-sonia-bruganelli/658835/">matrimonio di Martina</a>, celebrato proprio pochi giorni fa a New York, con una cerimonia intima e privata. Paolo, volato per l’occasione dall’altra parte dell’oceano, nello scatto appare intento a baciare la figlia. Non importa che siano grandi o piccoli, <b>Bonolis con i suoi figli è un papà tenero e presente</b>.</p>
      <p>Come lui stesso aveva dichiarato nel corso di <a href="https://dilei.it/vip/video/verissimo-paolo-bonolis-sonia-bruganelli-ospiti-silvia-toffanin/646914/">un’intervista a <i>Verissimo</i></a>, dopo aver vissuto per ben cinque volte l’emozione della paternità ora è pronto per vivere un’esperienza tutta nuova che potrebbe vederlo molto presto nelle <b>vesti di nonno</b>. Martina o Stefano? Ora che entrambi i figli maggiori sono convolati a nozze, per il conduttore italiano potrebbero esserci presto dolci sorprese.</p>
      <figure>
        <img src="https://dileidemosite.files.wordpress.com/2019/11/martina-e-paolo-bonolis-instagram.jpeg?w=2560&amp;strip=all&amp;quality=100"/>
        <figcaption>Martina e Paolo Bonolis – Fonte: Instagram</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/paolo-bonolis-nozze-romantiche-figlia-martina-foto-sonia-bruganelli/658835/"/>
        <a href="https://dilei.it/vip/diane-zoeller-ex-moglie-paolo-bonolis/646875/"/>
        <a href="https://dilei.it/vip/stefano-figlio-paolo-bonolis/644984/"/>
        <a href="https://dilei.it/vip/video/verissimo-paolo-bonolis-sonia-bruganelli-ospiti-silvia-toffanin/646914/"/>
        <a href="https://dilei.it/vip/dolore-paolo-bonolis-ho-sofferto-per-figlio-stefano/646760/"/>
      </related>
    </article>
  </body>
</html>