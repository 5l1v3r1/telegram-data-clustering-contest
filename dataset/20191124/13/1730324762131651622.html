<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.thebangkokinsight.com/243558/"/>
    <meta property="og:site_name" content="The Bangkok Insight"/>
    <meta property="article:published_time" content="2019-11-24T13:44:26+00:00"/>
    <meta property="og:title" content="‘บล.ไทยพาณิชย์’…มองเวลท์ รายวีค จับตาความชัดเจน ‘เจรจาการค้า สหรัฐ – จีน’"/>
    <meta property="og:description" content="ตลาดหุ้น"/>
  </head>
  <body>
    <article>
      <h1>‘บล.ไทยพาณิชย์’…มองเวลท์ รายวีค จับตาความชัดเจน ‘เจรจาการค้า สหรัฐ – จีน’</h1>
      <address><time datetime="2019-11-24T13:44:26+00:00">24 Nov 2019, 13:44</time> by <a rel="author" href="https://www.thebangkokinsight.com/author/thebangkokinsight/" target="_blank">The Bangkok Insight Editorial Team</a></address>
      <h3>‘บล.ไทยพาณิชย์‘ วิเคราะห์ Wealth Weekend …. มองเวลท์ รายวีค สรุปการลงทุนสัปดาห์นี้</h3>
      <p>
        <b>ตลาดหุ้น</b>
      </p>
      <p>• ตลาดหุ้นสหรัฐ เริ่มปรับฐาน หลังจากที่ทำจุดสูงสุดใหม่จากแรงหนุน ผลประกอบการที่แข็งแกร่ง ด้านญี่ปุ่น เริ่มปรับฐานเช่นกันจากค่าเงินเยนที่แข็งค่าขึ้น ขณะที่ตลาดหุ้นฮ่องกงเริ่มฟื้นตัวจาก valuation ที่น่าสนใจมากขึ้น และความคาดหวังที่ว่าสถานการณ์จะไม่แย่ไปกว่านี้<br/>• ตลาดหุ้นไทยปรับตัวลดลง โดยได้รับแรงกดดันมาจากหุ้นในกลุ่มน้ำมัน และโรงกลั่น หลังจากที่ราคาน้ำมันในตลาดโลกปรับตัวลดลง แนวรับ 1,590 – 1,600 จุด ยังเป็นแนวรับที่แข็งแรง</p>
      <p>
        <b>ตราสารหนี้</b>
      </p>
      <p>• อัตราผลตอบแทนพันธบัตรสหรัฐระยะยาวปรับตัวลดลง (ราคาเพิ่มขึ้น) จากความไม่ชัดเจนของข้อตกลงทางการค้า ขณะที่พันธบัตรระยะสั้นแทบไม่มีการเปลี่ยนแปลง ทั้งนี้ผลตอบแทนของพันธบัตร 10 ปี (1.77%) ปรับสูงกว่าพันธบัตรอายุ 3 เดือน (1.57%) ราว 20 basispoints ปรับลดลงจากสัปดาห์ก่อนอยู่ที่บริเวณ 28 basis points ค่อนข้างมาก<br/>• พันธบัตรของไทยมีอัตราผลตอบแทนลดลง ทั้งระยะ 2 ปี และ 10 ปี โดยต่างชาติซื้อสุทธิ 551 ล้านบาทในสัปดาห์นี้</p>
      <p>
        <b>อัตราแลกเปลี่ยน</b>
      </p>
      <p>• ดอลลาร์สหรัฐ (DXY) ทรงตัวที่ 97.8 ขณะที่ปอนด์ทรงตัว ด้านเยนแข็งค่าขึ้นเล็กน้อยอยู่ที่บริเวณ 108.6 เยนต่อดอลลาร์ ค่าเงินยูโรแข็งค่าขึ้น หลังจากที่ GDP เยอรมนีเป็นบวก<br/>• ด้านค่าเงินเอเชีย ค่าเงินบาทแข็งค่าขึ้นมาอยู่ที่ระดับ 30.20 บาท ต่อดอลล่าร์ ขณะที่เงินหยวน อ่อนค่าลงเล็กน้อยที่ 7.03 หยวนต่อดอลลาร์</p>
      <p>
        <b>สินค้าโภคภัณฑ์</b>
      </p>
      <p>• ราคาน้ำมันดิบ Brent ปรับตัวเพิ่มขึ้นมาอยู่ที่ 63.6 ดอลลาร์ ต่อบาร์เรล จากกระแสข่าวที่รัสเซีย ไม่เห็นด้วยในการลดกำลังการผลิต ลงทำให้ราคาน้ำมันอ่อนตัวลงมาในช่วงต้นสัปดาห์ แต่หลังจากสหรัฐ ประกาศตัวเลขน้ำมันดิบคงคลังที่ลดลงต่ำกว่าที่คาดไว ้และ OPEC ขยายเวลาในการลดกำลังการผลิต ไปถึงช่วงกลางปี 2020 ส่งผลให้ราคาน้ำมันฟื้นตัวขึ้นมาสู่ระดับสูงสุดในรอบ 2 เดือน</p>
      <figure>
        <img src="https://www.thebangkokinsight.com/wp-content/uploads/2019/11/Stock.png"/>
      </figure>
      <blockquote>ความไม่ชัดเจนของข้อตกลงทางการค้า <b>สหรัฐ – จีน</b> กระทบตลาดการเงินโลกหลังจากที่ทางจีนเริ่มไม่สบายใจเกี่ยวกับข้อตกลงทางการค้า หลังจากที่ <b>ปธน. ทรัมป์ </b>ไม่เห็นด้วยที่จะยกเลิกกำแพงภาษี หากมีการลงนามข้อตกลงทางการค้าในระยะที่ 1 ขณะที่รัฐสภาสหรัฐผ่านร่างกฎหมายคว่ำบาตรฮ่องกง ซึ่งทางจีน อาจมองว่าเป็นกิจการภายในจีน ทำให้ภาวะ Risk On น้อยลง สินทรัพย์ปลอดภัยอย่างพันธบัตรสหรัฐ ทองคำ ราคาปรับตัวเพิ่มขึ้น และค่าเงินเยนแข็งค่าขึ้น</blockquote>
      <p>
        <b>มุมมองมหภาคและความเสี่ยง</b>
      </p>
      <p>ความไม่ชัดเจนด้านข้อตกลงการค้า ทำให้ตลาดการเงินเริ่มปรับฐาน จึงต้องจับตาสัญญาณเศรษฐกิจ ทั้ง 3Q19 US GDP และความเชื่อมั่นผู้บริโภคว่าจะฟื้นขึ้นหรือไม่ ด้านเศรษฐกิจไทยแม้ชะลอตัวแต่เริ่มเห็นสัญญาณบวก</p>
      <figure>
        <img src="https://www.thebangkokinsight.com/wp-content/uploads/2019/11/Bond.png"/>
      </figure>
      <figure>
        <img src="https://www.thebangkokinsight.com/wp-content/uploads/2019/11/3Q.png"/>
      </figure>
      <h3>เหตุการณ์ที่น่าสนใจสัปดาห์หน้า…</h3>
      <h3>What is our view?</h3>
      <p>• <b>เชื่อว่า สหรฐั -จีน จะมีข้อตกลงก่อน 15 ธันวาคม 2562 </b>เหลือไม่ถึง 1 เดือนก็จะถึงวันที่ทางสหรัฐ  ยืดเวลาการขึ้นภาษีนำเข้าสินค้าจีนกลุ่มที่ 3 มูลค่าประมาณ 1.6 แสนล้านดอลลาร์ ซึ่งเป็นสินค้าที่กระทบกับผู้บริโภคโดยตรง ดังนั้นเชื่อว่าในที่สุดแล้วทั้งสองฝ่าย น่าจะได้ข้อสรุปในเรื่องข้อตกลงทางการค้า ภายใน 15 ธันวาคม 2562  หากไม่สามารถตกลงกันได ้จะส่งผลกระทบทั้งต่อเศรษฐกิจสหรัฐและจีน  เป็นผลลบต่อตลาดเงินตลาดทุนสหรัฐเองด้วย การเจรจายากขึ้นหลังจากรัฐสภาผ่านร่างกฎหมายคว่ำบาตรฮ่องกง ซึ่งทางจีนมองว่าเป็นการล่วงอำนาจอธิปไตย</p>
      <p>• <b>GDP ไทยในไตรมาสที่ 3 โตต่ำกว่าคาด</b> แต่ <b>ส่งออกเดือนตุลาคม เริ่มมีสัญญาณบวก</b> โดย GDP ขยายตัว 2.4% YoY ต่ำกว่าที่ตลาดคาดว่าจะโต 2.8% YoY ปัจจัยที่กดดันเศรษฐกิจ คือการบริโภคภาคเอกชนชะลอตัว การส่งออกที่ไม่ขยายตัว แต่การนำเข้าหดตัวมาก และสินค้าคงคลังที่ลดลงมาก สินค้าคงคลังที่ลดลงมาก แต่การบริโภคและลงทุนไม่ได้หดตัวมากนัก ทำให้ภาคการผลิตหันกลับมาผลิตได้บ้าง อาจมีผลต่อปัจจัยบวกเศรษฐกิจไทยในปีหน้า  การส่งออกเดือนตุลาคม แม้ลดลง 4.5% YoY แต่เริ่มมีสัญญาณบวกจากสินค้าคอมพิวเตอร์ และชิ้นส่วนอิเล็กทรอนิกส์ที่ขยายตัวได้ครั้งแรกในรอบ 12 เดือนล่าสุด คาดว่า GDP ในปี 2020 จะขยายตัวได้ 2.8%</p>
      <p>• <b>ทยอยเพิ่มน้ำหนักในสินทรัพย์เสี่ยง</b> ยังคงยืนยันมุมมองในเชิงบวกต่อการลงทุนในสินทรัพย์เสี่ยงสำหรับปี 2020 เพียงแต่ยังคงแนะนำให้ทยอยเพิ่มน้ำหนัก โดยอาศัยช่วงจังหวะที่ราคาอ่อนตัว เนื่องจากการเจรจาการค้าสหรัฐฯ-จีน หากไม่สำเร็จก่อน 15 ธันวาคมนี้ จะส่งผลด้านลบในระยะสั้น แต่เชื่อว่าตลาดการเงินเตรียมใจไว้แล้ว  ขณะที่คาดว่าการเจรจาการค้าจะยังคงดำเนินต่อไปในปี 2020 พร้อมกับเห็นว่าการชะลอตัวของเศรษฐกิจโลกเข้าใกล้จุดต่ำสุดแล้ว</p>
      <p>ทั้งนี้ตลาดหุ้นที่เรามองว่ามีโอกาสให้ผลตอบแทนดีได้แก่ สหรัฐ ตลาดหุ้นเกิดใหม่ และตลาดหุ้นไทย (แนะนำ ซื้อสะสมบริเวณ 1600 จุด หรือต่ำกว่า ส่วนสินทรัพย์ทางเลือก ประเภท REITs/IFF ยังคงน่าลงทุนหลังจากผลตอบแทนจากเงินปันผลปรับตัวเพิ่มขึ้นมาในระดับที่เหมาะสมแล้ว ด้านทองคำมีความน่าสนใจลดลง แต่ควรซื้อเพื่อใช้ป้องกันความเสี่ยง</p>
      <h3>What to watch?</h3>
      <p>• ติดตามตัวเลข CB Consumer Confidence ประจำเดือนพฤศจิกายน ตัวเลขความเชื่อมั่นของผู้บริโภคสหรัฐฯ ปรับตัวลดลงมาแล้ว 2 เดือนติดต่อกัน โดยคาดว่าตัวเลขความเชื่อมั่นในเดือนพฤศจิกายน จะปรับตัวดีขึ้นจากสถานการณ์ความขัดแย้งทางการค้าที่ดีขึ้น ตลาดหุ้นสหรัฐ  สามารถทำจุดสูงสุดใหม่ได้อย่างต่อเนื่อง</p>
      <p>• ติดตามตัวเลข GDP ไตรมาส 3 ของสหรัฐ  (ประมาณการครั้งที่ 2) โดยตัวเลขที่ประกาศครั้งแรก +1.9% YoY ดีกว่าคาด โดยเรายังเชื่อว่า GDP สหรัฐจะยังสามารถเติบโตได้ในระดับที่ใกล้เคียงกับ 2% ได้ที่บริเวณ 1.8 – 1.9% เนื่องมาจากภาคการบริโภคสหรัฐ ยังคงแข็งแกร่ง และมีสัดส่วนเกือบ 70% ของ GDP สหรัฐ</p>
      <p>• ติดตามความคืบหน้าของข้อตกลงทางการค้าระหว่างสหรัฐ และจีนจากสถานการณ์ที่คลุมเครือทำให้นักลงทุนเกิดความกังวลว่าจะเกิดการลงนามข้อตกลงทางการค้าขึ้น หรือไม่เชื่อว่าการเจรจาหาข้อตกลงยังคงมีอยู่อย่างต่อเนื่อง เพียงแต่สไตล์การเจรจา และการพูดต่อสาธารณชนของประธานาธิบดีทรัมป์ อาจจะทำให้ตลาดเกิดความกังวล</p>
      <h3>คำแนะนำการลงทุน</h3>
      <p>• <b>มุมมองเป็น Positive สำหรับตลาดหุ้นสหรัฐ </b>จากตัวเลขเศรษฐกิจที่ดูแข็งแรงขึ้น ขณะที่บริษัทจดทะเบียนในภาพรวม ยังสามารถสร้างผลการดำเนินงานที่แข็งแกร่ง และดีกว่าที่ตลาดคาด การเพิ่มสภาพคล่องเข้ามาในระบบของ Fed ส่งผลบวกต่อตลาดหุ้นเช่นกัน ตั้งแต่นโยบายอัดฉีดสภาพคล่องเดือนละ 60,000 ดอลลาร์ ถูกนำมาใช ้ตลาดหุ้นสหรัฐ ถือว่ามีความผันผวนที่ลดลงไปค่อนข้างมาก หุ้นในกลุ่มเฮลท์แคร์ได้รับความสนใจจากนักลงทุนอย่างต่อเนื่อง</p>
      <p>• <b>มุมมอง Positive ต่อตลาดหุ้นจีน</b> แต่มีมุมมองเป็นกลางต่อเศรษฐกิจจีน ข่าวความคืบหน้าของข้อตกลงทางการค้ามีความคลุม เครือมากขึ้น สถานการณ์ในฮ่องกงยังคงมีความรุนแรงอยู่ แต่ตลาดเริ่มฟื้นตัวหลังจากที่ปรับตัวลดลงแรงในช่วงสัปดาห์ก่อนหน้า ขณะที่ในระยะกลาง และยาวเรายังมองบวกต่อการลงทุนในตลาดหุ้นจีน โดย เฉพาะหุ้นที่เกี่ยวกับการบริโภค ธุรกิจด้านการแพทย์และเทคโนโลยี โดยเฉพาะหุ้น A-Share เม็ดเงินที่จะเข้าสู่ตลาดหุ้นจีนในอนาคตจากการปรับน้ำหนักของ MSCI Emerging Market รวมไปถึงนโยบายทางการเงินที่ผ่อนคลายมากขึ้น</p>
      <p>• <b>ทางด้านตลาดหุ้นญี่ปุ่น</b> ดัชนี Nikkei เริ่มปรับฐานหลังจากที่ข้อตกลงทางการค้าคลุมเครือมากขึ้น กระแสเงินไหลเข้าสินทรัพย์ปลอดภัย ส่งผลให้ค่าเงินเยนแข็งค่า ภาพระยะสั้นดัชนี Nikkei สามารถยืนเหนือระดับ 22,800 – 23,000 จุดได้ ถือว่ายังอยู่ในแนวโน้มขาขึ้น เรายังคงมุมมอง Neutral ต่อตลาดหุ้นญี่ปุ่น</p>
      <p>• <b>ทางด้านยุโรป</b> ข่าวความคลุมเครือของข้อตกลงทางการค้าส่งผลกระทบต่อตลาดหุ้นยุโรปเช่นกัน เนื่องจากจีนคือลูกค้ารายใหญ่ของยุโรป ทั้งสินค้าหรูหรา และการท่องเที่ยว บริษัท Volkswagen ผู้ผลิตรถยนต์รายใหญ่ของโลกได้ออกมาปรับมุมมองระยะกลางและยาวลง ส่งผลให้หุ้นในกลุ่มยานยนต์ปรับตัวลดลง เรายังคงมุมมอง Neutral</p>
      <p>• <b>มุมมอง Neutral กับตลาดหุ้นไทย</b> มีการประกาศตัวเลขการเติบโตของ GDP ในไตรมาส 3 ออกมาที่ 2.4% ซึ่งต่ำกว่าที่คาดการณ์ 2.8% ค่อนข้างมาก การปรับตัวลดลงของราคาน้ำมันในตลาดโลกเป็นอีกปัจจัยที่กดดันต่อตลาดหุ้นไทย เนื่องจากหุ้นในกลุ่มน้ำมันมีน้ำหนักในตลาดหุ้นไทยค่อนข้างมาก</p>
      <p>• <b>ตราสารหนี้ต่างประเทศในระดับ Investment Grade สามารถเข้าลงทุนได้</b> หรือถือต่อเนื่องจากดอกเบี้ยทั่วโลกอยู่ในแนวโน้ม ขาลงส่วนต่างระหว่างหุ้นกู้ IG และพันธบัตรยังดูน่าสนใจ รวมไปถึงการปรับตัวลดลงของผลตอบแทนพันธบัตรระยะยาวในสหรัฐด้วย คงมุมมอง Neutral</p>
      <p>• <b>มุมมอง Neutral ใน IFF/REITs</b> ถึงแม้อัตราผลตอบแทนของเงินปันผลที่ยังน่าพอใจ จากผลตอบแทนพันธบัตรที่ปรับตัวเพิ่มขึ้น และตลาดอยู่ในภาวะ Risk On มากขึ้นจากราคาที่ปรับลดลงมาทำให้อัตราผลตอบแทนน่าสนใจมากขึ้น สำหรับนักลงทุนระยะยาวที่ต้องการปันผล 4 – 5% ต่อปีสามารถถือต่อไปได้สำหรับผู้ที่ยังไม่มีสามารถทยอยเข้าลงทุนได้</p>
      <p>• <b>มุมมองที่เป็น Neutral ต่อทองคำ</b> จากผลตอบแทนพันธบัตรที่ปรับตัวเพิ่มขึ้น แต่ยังคงแนะนำให้นักลงทุน ยังคงมีทองคำไว้ในพอร์ต เพื่อเป็นการป้องกันความเสี่ยงของพอร์ตไม่ให้ผันผวนเกินไป ราคาบริเวณ 1,450 -1,475 ดอลลำร์เป็นช่วงราคาที่น่าสนใจเข้าไปลงทุน</p>
      <h3>การเคลื่อนไหวของอุตสาหกรรม</h3>
      <figure>
        <img src="https://www.thebangkokinsight.com/wp-content/uploads/2019/11/Sector-1-1.png"/>
      </figure>
      <figure>
        <img src="https://www.thebangkokinsight.com/wp-content/uploads/2019/11/Sector-2.png"/>
      </figure>
      <figure>
        <img src="https://www.thebangkokinsight.com/wp-content/uploads/2019/11/Sector-3.png"/>
      </figure>
      <p>
        <a href="https://www.facebook.com/sharer/sharer.php?u=https%3A%2F%2Fwww.thebangkokinsight.com%2F243558%2F&amp;src=sdkpreparse">Share</a>
      </p>
      <related>
        <h4>You may also like</h4>
        <a href="https://www.thebangkokinsight.com/243583/"/>
        <a href="https://www.thebangkokinsight.com/243374/"/>
        <a href="https://www.thebangkokinsight.com/243186/"/>
        <a href="https://www.thebangkokinsight.com/242589/"/>
      </related>
    </article>
  </body>
</html>