<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/krim-potriben-rosiji-shchob-panuvati-v-seredzemnomu-mori-i-koshmariti-yevropu-novini-ukrajini-50055376.html"/>
    <meta property="og:site_name" content="НВ"/>
    <meta property="article:published_time" content="2019-11-24T13:27:00+00:00"/>
    <meta property="og:title" content="Крим потрібен Росії, щоб панувати в Середземному морі та «кошмарити» Європу — головком ЗСУ"/>
    <meta property="og:description" content="Росія розглядає Крим як військову базу, яка дасть можливість панувати в Середземному морі, заявив начальник Генерального штабу — головнокомандувач Збройних Сил України генерал-лейтенант Руслан Хомчак в інтерв'ю Укрінформу."/>
  </head>
  <body>
    <article>
      <h1>Крим потрібен Росії, щоб панувати в Середземному морі та «кошмарити» Європу — головком ЗСУ</h1>
      <h2>Росія розглядає Крим як військову базу, яка дасть можливість панувати в Середземному морі, заявив начальник Генерального штабу — головнокомандувач Збройних Сил України генерал-лейтенант Руслан Хомчак в інтерв'ю Укрінформу.</h2>
      <address>
        <time datetime="2019-11-24T13:27:00+00:00">24 Nov 2019, 13:27</time>
      </address>
      <p>«Щоб ви розуміли — Крим Росії потрібен зовсім не як місце для відпочинку росіян. Він розглядається як російська база, потужна, яка повинна „кошмарити“ всю Європу і північну Африку, і дати їм, росіянам, можливість панувати вже в Середземному морі. Я не помилився — саме в Середземному морі», — сказав Хомчак.</p>
      <p>Він зазначив, що зараз Росія не тільки Азовське море, а й весь Чорноморський басейн намагається позиціонувати мало не як російські внутрішні води, і на це ні Україна, ні її партнери не будуть закривати очей.</p>
      <p>Читайте також:</p>
      <figure>
        <img src="https://images.weserv.nl/?url=https://nv.ua/system/opinion_authors/avatars/000/008/408/original/f79e4f325e017903c5d30f96472ce449.png&amp;stamp=1&amp;q=85&amp;w=115"/>
      </figure>
      <p>Віталій Портников<br/>Крим і НАТО. Що добре розуміють у Росії</p>
      <p>«Звісно, там є Туреччина, яка цього не дозволить, яким би чином Росія не хотіла б з ними зблизитися. Там є країни НАТО — Румунія і Болгарія. З начальником штабу Румунії у нас була щойно розмова, він повністю підтримує співпрацю з нами. Тому Чорне море найближчим часом буде регіоном, де різні сили будуть випробовувати свої можливості і своє терпіння», — зазначив Хомчак.</p>
      <p>У червні повідомлялося, що <a href="https://nv.ua/ukr/world/geopolitics/suputnikovi-znimki-pokazali-masshtabi-naroshchuvannya-rosiyeyu-viyskovoji-potuzhnosti-v-krimu-50026761.html">Росія перемістила на територію окупованого Криму додаткові війська</a>, бойову авіацію та озброєння, включно із зенітно-ракетними комплексами С-400.</p>
      <p>Росія анексувала Крим в 2014 році після військового вторгнення на півострів і проведення там невизнаного світовою спільнотою «референдуму про приєднання до РФ».</p>
    </article>
  </body>
</html>