<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779811/%D8%A7%D8%AC%D8%B1%D8%A7%DB%8C-%DB%B1%DB%B2-%D9%BE%D8%B1%D9%88%DA%98%D9%87-%D8%A8%D8%A7%D8%B2%D8%A2%D9%81%D8%B1%DB%8C%D9%86%DB%8C-%D8%B4%D9%87%D8%B1%DB%8C-%D8%AF%D8%B1-%DB%8C%D8%A7%D8%B3%D9%88%D8%AC"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:47:17+00:00"/>
    <meta property="og:title" content="معاون بازآفرینی راه و شهرسازی کهگیلویه و بویراحمد خبر داد: اجرای ۱۲ ‌پروژه بازآفرینی شهری در یاسوج"/>
    <meta property="og:description" content="یاسوج- معاون بازآفرینی راه و شهرسازی کهگیلویه و بویراحمد از اجرای ۱۲ ‌پروژه بازآفرینی شهری در مرکز استان خبر داد."/>
  </head>
  <body>
    <article>
      <h1>معاون بازآفرینی راه و شهرسازی کهگیلویه و بویراحمد خبر داد: اجرای ۱۲ ‌پروژه بازآفرینی شهری در یاسوج</h1>
      <address>
        <time datetime="2019-11-24T13:47:17+00:00">24 Nov 2019, 13:47</time>
      </address>
      <p>به گزارش <a href="https://www.mehrnews.com/">خبرنگار مهر</a>، نوید موسوی ظهر یکشنبه در جمع خبرنگاران، افزود: با پیگیری های انجام گرفته متولیان، ۹ میلیارد تومان اعتبار بازآفرینی به مرکز استان تخصیص یافت.</p>
      <p>موسوی با بیان اینکه در سال ۹۷ نیز ۲۵ میلیارد ریال پروژه بازآفرینی مرکز استان تکمیل شد، اظهار کرد: در حوزه ۱۲ پروژه سال جاری شش پروژه در حوزه شهرداری، سه پروژه در بخش آب و فاضلاب و در بلهزار و مهریان نیز پروژه های دهیاری ها محقق  است.</p>
      <p>وی اقدام مشترک را یکی از مهمترین موارد مربوط به بازآفرینی شهری دانست و اظهار کرد: استان نیز در این مهم عملکرد موفقی داشته است.</p>
      <p>موسوی با تقدیر از عملکرد دستگاه های مختلف در حوزه بازآفرینی، گفت: شهرداری و شورای شهر یاسوج نیز دلسوزانه در راستای تحقق اهداف بازآفرینی گام برداشتند.</p>
      <p>معاون بازافرینی راه و شهرسازی با اشاره به بازدید های مداوم از پروژه ها و مناطق هدف، گفت: احصای مشکلات و برنامه ریزی برای تکمیل اصولی زیرساخت ها نیز انجام گرفت.</p>
      <p>موسوی گفت: پروژه های بازآفرینی در مناطق شرف آباد، مهریان، بلهزار، نجف آباد و محمودآباد اجرایی شده و یا در دست اقدام است.</p>
      <p>وی از آسفالت ۱۷۰۰۰ متر مربعی در شرف آباد خبر داد و بیان کرد: ظرف ۱۰ روز آینده پروژه شرف آباد به اتمام رسیده و به پروژه های محمودآباد و نجف آباد رسیدگی خواهیم کرد.</p>
    </article>
  </body>
</html>