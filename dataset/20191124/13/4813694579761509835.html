<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.one.co.il/Article/348119.html"/>
    <meta property="og:site_name" content="אור קורנליוס עזב את ב&quot;ש וחתם באליצור אשקלון"/>
    <meta property="article:published_time" content="2019-11-24T13:57:00+00:00"/>
    <meta property="og:title" content="אור קורנליוס עזב את ב&quot;ש וחתם באליצור אשקלון"/>
    <meta property="og:description" content="הגארד (22, 1.98) עזב את הקבוצה מליגת ווינר סל לבקשתו והצטרף לקבוצה של רועי חגאי מהליגה הלאומית עד תום העונה. בב&quot;ש נפרדו: &quot;מאחלים בהצלחה&quot;"/>
  </head>
  <body>
    <article>
      <h1>אור קורנליוס עזב את ב"ש וחתם באליצור אשקלון</h1>
      <h2>הגארד (22, 1.98) עזב את הקבוצה מליגת ווינר סל לבקשתו והצטרף לקבוצה של רועי חגאי מהליגה הלאומית עד תום העונה. בב"ש נפרדו: "מאחלים בהצלחה" </h2>
      <address><time datetime="2019-11-24T13:57:00+00:00">24 Nov 2019, 13:57</time> by <a rel="author">מאת כפיר אדר</a></address>
      <figure>
        <img src="https://images.one.co.il/images/d/dmain/ms/gg1347330.jpg"/>
        <figcaption>רועי חגאי (אורן בן חקון)</figcaption>
      </figure>
      <p>שינוי נוסף בסגל של הפועל באר שבע. הגארד אור קורנליוס עזב היום (ראשון)  את הקבוצה מתחתית ליגת ווינר סל לבקשתו האישית וחתם באליצור אשקלון מצמרת הליגה הלאומית שביצעה מבחינתה חיזוק הכרחי לסגל שלה. </p>
      <p>קורנליוס הצעיר (22, 1.98) רשם העונה בסך הכל שלוש הופעות מפתיחת העונה והספיק לרשום חמש דקות בלבד בכל המשחקים על הפרקט ולא קלע אפילו נקודה אחת או מסר אסיסט או קטף כדור חוזר. ב-2016/17 עונתו הראשונה בליגה הבכירה הוא שיחק במכבי ראשון לציון ולא הספיק להטביע חותם.</p>
      <p>במהלך הקריירה הקצרה שלו הספיק לשחק בליגה הלאומית בשלוש קבוצות שונות. מכבי קריית גת בעונת 2017/18 תחת רועי חגאי מאמן אשקלון כיום, הפועל כפר סבא במהלך 2018/19, כאשר במהלך העונה שיחק גם במכבי קריית מוצקין שם רשם ממוצעים של 6.9 נקודות, 2.6 כדורים חוזרים ו-1.3 אסיסטים.</p>
      <p>בב"ש נפרדו מהשחקן כשכתבו: "אנו מודים לו על התקופה במועדון ומאחלים לו בהצלחה". באשקלון הוא צפוי לקבל תפקיד הרבה יותר משמעותי, כאשר חגאי כאמור אימן אותו בעבר ומכיר את היכולות של השחקן.</p>
    </article>
  </body>
</html>