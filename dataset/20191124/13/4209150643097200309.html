<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.nezavisne.com/novosti/hronika/U-Trebinju-pronadjeno-100-kilograma-droge-uhapsen-Crnogorac/570236?utm_source=feedburner&amp;utm_medium=feed&amp;utm_campaign=Feed%3A+NezavisneNovine+%28Nezavisne+novine%29&amp;hl=en"/>
    <meta property="og:site_name" content="Nezavisne novine"/>
    <meta property="article:published_time" content="2019-11-24T13:34:00+00:00"/>
    <meta property="og:title" content="U Trebinju pronađeno 100 kilograma droge, uhapšen Crnogorac"/>
    <meta property="og:description" content="TREBINJE - Državljanin Crne Gore uhapšen je danas na području Trebinja, nakon što je kod njega otkriveno i privremeno oduzeto oko 100 kilograma droge, saopšteno je iz Državne agencije za istrage i zaštitu (SIPA)."/>
  </head>
  <body>
    <article>
      <h1>U Trebinju pronađeno 100 kilograma droge, uhapšen Crnogorac</h1>
      <address><time datetime="2019-11-24T13:34:00+00:00">24 Nov 2019, 13:34</time> by <a rel="author">M.B.</a></address>
      <p>TREBINJE - Državljanin Crne Gore uhapšen je danas na području Trebinja, nakon što je kod njega otkriveno i privremeno oduzeto oko 100 kilograma droge, saopšteno je iz Državne agencije za istrage i zaštitu (SIPA).</p>
      <p>"Policijski službenici SIPA danas su na području Trebinja, u saradnji sa policijskim službenicima Granične policije BiH i službenicima Uprave za indirektno oporezivanje BiH, realizovali  operativnu akciju kodnog naziva 'A1', prilikom koje su otkrili i privremeno oduzeli oko 100 kilograma opojne droge", navedeno je u saopštenju SIPA.</p>
      <p>Kako je precizirano, tokom akcije pretreseno je teretnovozilo, kojim je upravljao državljanin Crne Gore, prilikom čega je otkriveno i privremeno oduzeto 100 vrećica u kojima se nalazila materija  koja asocira na kanabis sativa ukupne težine oko 100 kilograma. </p>
      <figure>
        <img src="https://galerija.nezavisne.rs/v/20191124135015556064.jpg"/>
      </figure>
      <p>"Pored navedenog privremeno je oduzet jedan mobilni telefon sa sim karticom, teretno vozilo na kojem je bio ugrađen prepravljeni rezervoar u kojem je otkrivena droga i drugi predmeti koji mogu poslužiti kao dokaz u daljem krivičnom postupku", navedeno je u saopštenju SIPA.   Vozač je uhapšen zbog postojanja osnova sumnje da je počinio krivično djelo "Organizovani kriminal" i "Neovlašteni promet opojnim drogama".</p>
      <p>Nakon kriminalističke obrade u prostorijama SIPA, uhapšeni će biti predat postupajućem tužiocu Tužilaštva BiH na dalje postupanje.  </p>
    </article>
  </body>
</html>