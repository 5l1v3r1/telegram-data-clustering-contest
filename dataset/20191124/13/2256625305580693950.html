<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.novsport.com/news3159300_1030.html"/>
    <meta property="og:site_name" content="Novsport"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Еспаньол взе първа точка у дома в Ла Лига (ВИДЕО)"/>
    <meta property="og:description" content="Съперникът на Лудогорец в Лига Европа направи 1:1 с Хетафе"/>
  </head>
  <body>
    <article>
      <h1>Еспаньол взе първа точка у дома в Ла Лига (ВИДЕО)</h1>
      <address><time datetime="2019-11-24T13:15:00+00:00">24 Nov 2019, 13:15</time> by <a rel="author">Спортал</a></address>
      <p>Отборът на Еспаньол продължава да разочарова своите привърженици и тъне на дъното в Ла Лига. Днес “лос перикитос” спечелиха едва първа точка на своя стадион от началото на сезона в Примера, след като направиха 1:1 с гостуващия Хетафе в мач от 14-ия кръг. Хайме Мата даде аванс на кастилския тим в третата минута, а Ву Лей изравни в 45-ата минута.<br/><br/>Гостите от “Колисеум Алфонсо Перес” откриха резултата още в третата минута след изпълнение на тъч. Топката стигна до далечната греда, където Хайме Мата надскочи своя пазач и реализира от шест метра - 0:1. Домакините тръгнаха напред в търсене на изравняване. Вратарят на Хета Давид Сория протегна ръка и изби след удар на Фернандо Калеро. В 27-ата и стражът на “папагалчетата” Диего Лопес се прояви с чудесно спасяване. В 45-ата каталунците изравниха. След центриране от корнер топката беше отклонена към втора греда, където свободният Ву Лей вкара отблизо с крак за 1:1.<br/><br/>В 58-ата Ву Лей беше изведен с дълго подаване, но на два пъти срещна съпротивата на вратаря. В 70-ата Хорхе Молина шутира от 19 метра, нацелвайки гредата от външната страна. В 85-ата Ву Лей отново се измъкна от защитата, но не успя да преодолее вратаря Сория.</p>
    </article>
  </body>
</html>