<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807140/%D8%AB%D8%A8%D8%AA%E2%80%8C%D9%86%D8%A7%D9%85-%DA%A9%D9%86%DA%A9%D9%88%D8%B1-%D8%AF%DA%A9%D8%AA%D8%B1%DB%8C-%DB%B9%DB%B9-%D8%A7%D8%B2-%DB%B6-%D8%A2%D8%B0%D8%B1%D9%85%D8%A7%D9%87-%D8%A2%D8%BA%D8%A7%D8%B2-%D9%85%DB%8C%E2%80%8C%D8%B4%D9%88%D8%AF-%D8%A8%D8%B1%DA%AF%D8%B2%D8%A7%D8%B1%DB%8C-%D8%A2%D8%B2%D9%85%D9%88%D9%86-%DB%B9-%D8%A7%D8%B3%D9%81%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T13:29:00+00:00"/>
    <meta property="og:title" content="مطابق اعلام سازمان سنجش؛ ثبت‌نام کنکور دکتری ۹۹ از ۶ آذرماه آغاز می‌شود / برگزاری آزمون؛ ۹ اسفند"/>
    <meta property="og:description" content="ثبت‌نام آزمون ورودی دوره دکتری (نیمه‌متمرکز Ph.D) سال ۱۳۹۹ طبق اعلام سازمان سنجش از ۶ تا ۱۲ آذرماه ۹۸ انجام می‌گیرد."/>
  </head>
  <body>
    <article>
      <h1>مطابق اعلام سازمان سنجش؛ ثبت‌نام کنکور دکتری ۹۹ از ۶ آذرماه آغاز می‌شود / برگزاری آزمون؛ ۹ اسفند</h1>
      <h2>ثبت‌نام آزمون ورودی دوره دکتری (نیمه‌متمرکز Ph.D) سال ۱۳۹۹ طبق اعلام سازمان سنجش از ۶ تا ۱۲ آذرماه ۹۸ انجام می‌گیرد.</h2>
      <address>
        <time datetime="2019-11-24T13:29:00+00:00">24 Nov 2019, 13:29</time>
      </address>
      <p>به گزارش خبرنگار دانشگاه خبرگزاری دانشجو، سازمان سنجش آموزش کشور طی اطلاعیه‌ای درباره تاریخ ثبت‌نام آزمون ورودی دوره دکتری (نیمه‌متمرکز Ph.D) سال ۱۳۹۹ توضیح داد.<br/><br/>براساس این اطلاعیه ثبت‌نام آزمون ورودی دوره دکتری (نیمه متمرکز Ph.D) سال ۹۹ منحصرا به صورت اینترنتی از روز چهارشنبه ۶ آذرماه آغاز می‌شود و در روز سه‌شنبه دوزادهم آذرماه به پایان می‌رسد؛ لذا کلیه متقاضیان، ضرورت دارد که در مهلت در نظر گرفته شده و پس از مطالعه دقیق دفترچه راهنما و فراهم کردن مدارک و اطلاعات مورد نیاز ثبت‌نام به پایگاه اطلاع رسانی سازمان سنجش آموزش کشور به نشانی www.sanjesh.org مراجعه و نسبت به ثبت‌نام و شرکت در آزمون مذکور اقدام کنند.<br/><br/>گفتنی است، اطلاعیه تکمیلی این سازمان درخصوص ثبت‌نام روز سه‌شنبه پنجم آذرماه ۹۸ از طریق پایگاه اطلاع‌رسانی سازمان سنجش منتشر خواهد شد. آزمون مذکور روز جمعه نهم اسفندماه امسال برگزار می‌شود.</p>
    </article>
  </body>
</html>