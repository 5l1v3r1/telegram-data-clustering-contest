<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.polsatnews.pl/wiadomosc/2019-11-24/jest-nowy-przewodniczacy-komitetu-obrony-demokracji/"/>
    <meta property="og:site_name" content="Polsat News"/>
    <meta property="article:published_time" content="2019-11-24T13:47:00+00:00"/>
    <meta property="og:title" content="Jest nowy przewodniczący Komitetu Obrony Demokracji"/>
    <meta property="og:description" content="Jakub Karyś został nowym przewodniczącym Komitetu Obrony Demokracji – poinformował w niedzielę KOD. Wybór nastąpił na IV Nadzwyczajnym Krajowym Zjeździe Delegatów KOD."/>
  </head>
  <body>
    <article>
      <h1>Jest nowy przewodniczący Komitetu Obrony Demokracji</h1>
      <address>
        <time datetime="2019-11-24T13:47:00+00:00">24 Nov 2019, 13:47</time>
      </address>
      <p>
        <b>Jakub Karyś został nowym przewodniczącym Komitetu Obrony Demokracji – poinformował w niedzielę KOD. Wybór nastąpił na IV Nadzwyczajnym Krajowym Zjeździe Delegatów KOD.</b>
      </p>
      <related>
        <a href="https://www.polsatnews.pl/wiadomosc/2019-11-24/to-on-ma-zostac-liderem-nowoczesnej-kim-jest-adam-szlapka/"/>
      </related>
      <p>Poprzedni szef KOD Krzysztof Łoziński złożył rezygnację, a p.o. przewodniczącego Magdalena Filiks została posłanką na Sejm i zgodnie ze statutem KOD straciła prawo zasiadania we władzach stowarzyszenia.</p>
      <p>Karyś powiedział, że nie miał kontrkandydatów. Sprecyzował, że na przewodniczącego wybrano go podczas sobotnich obrad i poinformował, że w niedzielę, w drugim dniu zjazdu, uzupełniono skład zarządu stowarzyszenia.</p>
      <p>
        <a href="https://www.polsatnews.pl/wiadomosc/2019-11-24/lzy-katarzyny-lubnauer-zrezygnowala-z-funkcji-przewodniczacej-nowoczesnej/">
          <b>ZOBACZ: Łzy Katarzyny Lubnauer. Zrezygnowała z funkcji przewodniczącej Nowoczesnej</b>
        </a>
      </p>
      <p>49-letni Jakub Karyś - jak podano w informacji dla mediów - jest liderem podkarpackiego KOD, reżyserem, publicystą, działaczem społecznym; w KOD działa od jesieni 2015 r.</p>
      <p>Komitet Obrony Demokracji - zgodnie z informacją na jego stronie internetowej - "został stworzony, by walczyć z łamaniem prawa przez rządzących w naszym kraju, by przypomnieć wszystkim obywatelom, że mieszkamy w państwie demokratycznym i że demokracji powinniśmy ze wszystkich sił bronić".</p>
      <p>
        <a href="https://www.polsatnews.pl/wideo/polnaga-tanczyla-na-kratach-aresztu-nagrali-ja-wloclawscy-policjanci_6760010/">WIDEO - Półnaga tańczyła na kratach aresztu. Nagrali ją włocławscy policjanci</a>
      </p>
      <figure>
        <img src="https://r.dcs.redcdn.pl/http/o2/redefine/cp/zk/zkytxei4isz5aunvhacava92kswdd7zo.jpg"/>
      </figure>
    </article>
  </body>
</html>