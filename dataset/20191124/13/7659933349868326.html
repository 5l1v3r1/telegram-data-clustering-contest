<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006461/abd-donanmas%C4%B1-gallagher-davas%C4%B1nda-trumpa-meydan-okuyor"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T13:00:00+00:00"/>
    <meta property="og:title" content="ABD Donanması Gallagher davasında Trump'a meydan okuyor"/>
    <meta property="og:description" content="ABD Donanması’nın Başkan Donald Trump’ın savaş suçundan yargılanan Edward Gallagher isimli askeri affetme kararına meydan okuyarak, davayı sürdüreceği bildirildi. ABD Donanması özel kuvvetleri Navy Seals'a bağlı asker Edward Gallagher, 2017’de DEAŞ u"/>
  </head>
  <body>
    <article>
      <h1>ABD Donanması Gallagher davasında Trump'a meydan okuyor</h1>
      <address>
        <time datetime="2019-11-24T13:00:00+00:00">24 Nov 2019, 13:00</time>
      </address>
      <p>ABD Donanması’nın Başkan Donald Trump’ın savaş suçundan yargılanan Edward Gallagher isimli askeri affetme kararına meydan okuyarak, davayı sürdüreceği bildirildi.<br/><br/>ABD Donanması özel kuvvetleri Navy Seals'a bağlı asker Edward Gallagher, 2017’de DEAŞ unsuru bir mahkumu bıçakla öldürme ve diğer sivilleri öldürmeye teşebbüs etmekle suçlanmıştı.<br/><br/>Gallagher, geçtiğimiz Temmuz ayında askeri mahkemede görülen davada suçlamaların çoğundan beraat etmiş, ancak DEAŞ unsurunun cesediyle fotoğraf çektirmekten suçlu bulunmuş ve rütbesi düşürülmüştü.<br/><br/>Trump ise 15 Kasım’da Gallagher’ın rütbesinin düşürülme kararını geri almıştı.<br/><br/>Kimliğinin gizli kalması koşuluyla konuşan Savunma Bakanlığı’ndan (Pentagon) üst düzey bir yetkili, davayı inceleyen kurulun işlemleri sürdürdüğünü ve Aralık ayında Gallagher'ın donanmada kalıp kalmayacağına karar verileceğini bildirdi.<br/><br/>ABD medyası, Donanma Bakanı Richard Spencer’ın bu dava nedeniyle istifa etme tehdidinde bulunduğunu öne sürmüştü.<br/><br/>Ancak Spencer, Kanada’da katıldığı bir forumda bu haberleri yalanlayarak, “Hala buradayım. İstifa tehdidinde bulunmadım” dedi.<br/><br/>Spencer, ayrıca Trump'ın tweetini resmi olarak kabul etmediğini de dile getirdi.</p>
    </article>
  </body>
</html>