<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnevnik.si/1042914943"/>
    <meta property="og:site_name" content="Dnevnik"/>
    <meta property="article:published_time" content="2019-11-24T13:30:00+00:00"/>
    <meta property="og:title" content="V Postojni eksplozija v zabojniku za smeti"/>
    <meta property="og:description" content="Policija je bila dopoldne obveščena o eksploziji v Postojni. Po prvih podatkih je ponoči odjeknila eksplozija v zabojniku za smeti. Kosi so odleteli približno deset metrov daleč v okna knjižnice, ki so se razbila, prav tako je v knjižnico priletel pokrov zabojnika. Ob eksploziji ni bil nihče poškodovan."/>
  </head>
  <body>
    <article>
      <h1>V Postojni eksplozija v zabojniku za smeti</h1>
      <address><time datetime="2019-11-24T13:30:00+00:00">24 Nov 2019, 13:30</time> by <a rel="author">STA</a></address>
      <p>
        <b>Policija je bila dopoldne obveščena o eksploziji v Postojni. Po prvih podatkih je ponoči odjeknila eksplozija v zabojniku za smeti. Kosi so odleteli približno deset metrov daleč v okna knjižnice, ki so se razbila, prav tako je v knjižnico priletel pokrov zabojnika. Ob eksploziji ni bil nihče poškodovan.</b>
      </p>
      <p>Policisti so zavarovali kraj dogodka. Aktivirali so tudi bombologe specialne enote, ki bodo pregledali bližnjo okolico in izključili nevarnost, zatem bodo kriminalisti opravili ogled kraja, so sporočili iz koprske policijske uprave.</p>
      <p>Tako knjižnica kot bližnja osnovna šola sta bili med eksplozijo prazni. Zaradi eksplozije ni bil nihče poškodovan.</p>
      <p>Policija prosi okoliške prebivalce, da informacije v zvezi z dogodkom čim prej sporočijo na 113 ali na anonimni telefon policije 080 1200.</p>
      <related>
        <h4>Preberite sorodne prispevke</h4>
        <a href="https://www.dnevnik.si/1042914940/kronika/v-nesreci-manjsega-letala-v-dr-kongo-vec-mrtvih-"/>
        <a href="https://www.dnevnik.si/1042914917/kronika/policisti-blizu-meje-legitimirali-41-pripadnikov-varde-sedmim-odvzeli-domnevno-orozje-"/>
      </related>
    </article>
  </body>
</html>