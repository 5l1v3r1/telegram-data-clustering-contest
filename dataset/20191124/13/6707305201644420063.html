<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dilei.it/vip/chi-federico-alvera-marito-nicoletta-romanoff/658995/"/>
    <meta property="og:site_name" content="DiLei"/>
    <meta property="article:published_time" content="2019-11-24T13:26:42+00:00"/>
    <meta property="og:title" content="Chi è Federico Alverà, il marito di Nicoletta Romanoff"/>
    <meta property="og:description" content="Scopriamo chi è Federico Alverà, il marito dell’attrice Nicoletta Romanoff."/>
  </head>
  <body>
    <article>
      <h1>Chi è Federico Alverà, il marito di Nicoletta Romanoff</h1>
      <h2>Scopriamo chi è Federico Alverà, marito e padre della quarta figlia dell'attrice italiana</h2>
      <address>
        <time datetime="2019-11-24T13:26:42+00:00">24 Nov 2019, 13:26</time>
      </address>
      <figure>
        <a href="https://dilei.it/vip/fotonotizia/nicoletta-romanoff-nozze-federico-alvera-instagram/658887/">
          <img src="https://dileidemosite.files.wordpress.com/2019/11/nicoletta-romanoff-e-federico-alveracc80-marito-e-moglie.jpg?w=2560&amp;strip=all&amp;quality=100"/>
        </a>
        <figcaption>Nicoletta Romanoff ha sposato Federico Alverà: “E abbiamo detto sì”</figcaption>
      </figure>
      <p>Si chiama <b>Federico Alverà l’uomo che ha stregato l’attrice italiana Nicoletta Romanoff</b>. Dopo una vita sentimentale non sempre contrassegnata da tranquillità, l<a href="https://dilei.it/vip/chi-e-nicoletta-romanoff/510107/">‘affascinante interprete</a> ha trovato da ormai un paio d’anni la serenità che cercava proprio accanto al suo Federico.</p>
      <p>Dopo la<a href="https://dilei.it/notizie/giorgio-pasotti-nicoletta-romanoff-crisi-galanti-separazione/9763/"> fine della relazione con Giorgio Pasotti</a> avvenuta nel 2016, Nicoletta ha scelto di affidare il suo cuore a un uomo<b> poco avvezzo alle luci dei riflettori</b> e per lo più estraneo alle dinamiche del mondo delle spettacolo. Un compagno dolce e presente, che ha saputo in breve tempo riempire di <a href="https://dilei.it/vip/nicoletta-romanoff-incinta-aspetta-quarto-figlio/522216/">nuove emozioni</a> la vita dell’attrice.</p>
      <p>Timido e riservato, non è dato sapere troppo sulla vita del marito di Nicoletta. Sportivo e dal fisico atletico, Federico è impegnato come <b>manager e allenatore della U.S. Primavera Rugby</b>, attività questa che gli ha permesso di conciliare lavoro e passione. Un gigante buono, che non ha avuto paura di vivere con forza e decisione anche la relazione con la ben più famosa attrice italiana.</p>
      <p>Un amore travolgente, che dopo appena un anno ha portato alla <b>nascita della piccola Anna</b>. Per la quarta volta mamma, la Romanoff nel 2018 ha dato modo anche a Federico di scoprire tutte le emozioni che la paternità comporta. Un’esperienza in grado di stravolgere la vita e di unire ancora di più, due anime che dopo essersi incontrate sembrano non poter fare più a meno l’una dell’altra.</p>
      <p>E proprio a proposito di unione, l’attrice ha condiviso uno scatto con cui ha annunciato<b> il matrimonio con la sua dolce metà.</b> Anche in questa occasione Federico ha preferito optare per uno stile elegante, ma sobrio, sfoggiando un abito blu. Un sì pronunciato insieme, una promessa importante e il segno tangibile di un amore che, seppur giovane, è già forte e solido più che mai.</p>
      <p>Complice nei sorrisi, sostenitore nei momenti importanti, presente senza essere invadente: immagini spesso semplici che la Romanoff condivide con i suoi follower su Instagram e che tratteggiano con dolcezza il ritratto del compagno e attuale marito.</p>
      <figure>
        <img src="https://dileidemosite.files.wordpress.com/2019/11/nicoletta-romanoff-e-federico-alverc3a0-2.jpg?w=2560&amp;strip=all&amp;quality=100"/>
        <figcaption>Nicoletta Romanoff con il marito Federico Alverà. Fonte: Instagram</figcaption>
      </figure>
      <related>
        <h4>Leggi anche</h4>
        <a href="https://dilei.it/vip/nicoletta-romanoff-incinta-aspetta-quarto-figlio/522216/"/>
        <a href="https://dilei.it/vip/chi-e-nicoletta-romanoff/510107/"/>
        <a href="https://dilei.it/notizie/giorgio-pasotti-nicoletta-romanoff-crisi-galanti-separazione/9763/"/>
        <a href="https://dilei.it/vip/nicoletta-romanoff-che-schifo-mia-figlia-caduta-da-scivolo-rotto/637510/"/>
        <a href="https://dilei.it/vip/nicoletta-larini-dedica-amore-instagram-stefano-bettarini/566830/"/>
      </related>
    </article>
  </body>
</html>