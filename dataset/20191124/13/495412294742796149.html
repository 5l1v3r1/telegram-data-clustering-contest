<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/diretta-avellino-rieti-streaming-video-e-tv-partita-delicata-per-entrambe-serie-c/1951282/"/>
    <meta property="og:site_name" content="IlSussidiario"/>
    <meta property="article:published_time" content="2019-11-24T13:46:24+00:00"/>
    <meta property="og:title" content="DIRETTA AVELLINO RIETI/ Video streaming e tv: match inedito al Partenio"/>
    <meta property="og:description" content="Diretta Avellino Rieti streaming video e tv: orario, quote e risultato live del match della sedicesima giornata del campionato di Serie C nel girone C."/>
  </head>
  <body>
    <article>
      <h1>DIRETTA AVELLINO RIETI/ Video streaming e tv: match inedito al Partenio</h1>
      <h2>Diretta Avellino Rieti streaming video e tv: probabili formazioni, orario, quote e risultato live del match della sedicesima giornata del campionato di Serie C nel girone C.</h2>
      <address><time datetime="2019-11-24T13:46:24+00:00">24 Nov 2019, 13:46</time> by <a rel="author" href="https://www.ilsussidiario.net/autori/fabio-belli/" target="_blank">Fabio Belli</a></address>
      <p>La diretta di <b>Avellino Rieti</b> ci racconta una gara inedita, visto che non ci sono precedenti tra le due compagini. Si gioca alle 17.30 per la sedicesima giornata del gruppo C di Serie C. Entrambe le compagini hanno avuto qualche difficoltà per quanto riguarda gli ultimi incontri, infatti vengono da due confitte di fila. I lupi sono caduti in casa 2-0 contro il Potenza e fuori 2-0 contro la Casertana, dall’altra parte invece i laziali hanno perso 5-1 a Vibo e 3-0 contro la Regina tra le mura amiche. La posizione di classifica si fa abbastanza inquietante, visto che sono entrambe in piena zona playout. Una vittoria oggi sarebbe davvero molto importante per entrambe le compagini. (agg. di Matteo Fantozzi)</p>
      <h4>STREAMING VIDEO E TV: COME VEDERE LA PARTITA</h4>
      <p>Per seguire la <b>diretta tv</b> di <b>Avellino Rieti</b>, domenica 24 novembre 2019, non ci si potrà collegare sui canali in chiaro o a pagamento sul digitale terrestre o sul satellite. Il match sarà disponibile in esclusiva in <b>diretta streaming video</b> via internet per tutti gli abbonati a Elevensports, che potranno collegarsi tramite pc sul sito elevensports.it, oppure con dispositivi mobili come tablet o smartphone o tramite smart tv all’app ufficiale Elevensports.</p>
      <h4>ORARIO E PRESENTAZIONE</h4>
      <p><b>Avellino Rieti</b>, che verrà <b>diretta</b> dal signor Adalberto Fiero ed è in programma domenica 24 novembre 2019 alle ore 17.30 presso lo stadio Partenio-Lombardi di Avellino, sarà un match valevole per la sedicesima giornata del campionato di <b>Serie C 2019-2020</b>. Dopo il ritorno alla presidenza di Riccardo Curci, il Rieti spera di superare la settimana durissima che l’ha portato a <a href="https://www.ilsussidiario.net/news/diretta-rieti-reggina-streaming-video-tv-sfida-in-dubbio-serie-c/1949322/"><b>non poter disputare il match contro la Reggina</b></a>, in cui arriverà l’inevitabile ko a tavolino e la penalizzazione per i Sabini. Stabilizzando la situazione societaria si potrà provare a ripartire nella corsa salvezza da Avellino contro gli irpini, <a href="https://www.ilsussidiario.net/news/diretta-casertana-avellino-streaming-video-tv-delicato-derby-al-pinto-serie-c/1949215/"><b>che hanno perso le ultime 4 partite</b></a> di fila in campionato e si sono ritrovati risucchiati in zona play out. Un nuovo passo falso potrebbe essere a questo punto fatale per la panchina di Capuano, che pure aveva iniziato in maniera incoraggiante la sua avventura in biancoverde nonostante il calendario difficile.</p>
      <h4>PROBABILI FORMAZIONI AVELLINO RIETI</h4>
      <p>Le probabili formazioni che dovrebbero scendere in campo in Avellino Rieti, domenica 24 novembre 2019 alle ore 17.30 presso lo stadio Partenio-Lombardi di Avellino, match valevole per la sedicesima giornata del campionato di Serie C. L’Avellino allenato da Ezio Capuano sarà schierata con un 3-5-2: Abibi; Zullo, Morero, Illanes; Celjak, De Marco, Di Paolantonio, Micovschi, Parisi; Charpentier, Albadoro. Risponderà il Rieti guidato in panchina da Caneo con un 3-4-1-2: Addario; Granata, Zanchi, Aquilanti; Tiraferri, Zampa, Gigli, Esposito; Zampa; Marcheggiani, De Paoli.</p>
      <h4>LE QUOTE PER LE SCOMMESSE</h4>
      <p>Per chi scommetterà sulla sfida, l’agenzia Snai propone il successo interno a una quota di 1.30, l’eventuale pareggio a una quota di 4.30 e la vittoria in trasferta viene invece offerta ad una quota di 8.00. Passando invece al numero di gol complessivi realizzato nel corso della partita, over 2.5 quotato 2.15 mentre l’under 2.5 viene proposto a una quota di 1.65.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/diretta-palermo-acr-messina-streaming-video-tv-torna-un-derby-caldissimo-serie-d/1951012/"/>
        <a href="https://www.ilsussidiario.net/news/diretta-ravenna-gubbio-streaming-video-tv-quote-romagnoli-favoriti-serie-c/1951277/"/>
        <a href="https://www.ilsussidiario.net/news/diretta-foggia-altamura-streaming-video-tv-satanelli-favoriti-serie-d/1951002/"/>
        <a href="https://www.ilsussidiario.net/news/diretta-siena-pontedera-streaming-video-tv-bel-derby-toscano-serie-c/1951269/"/>
        <a href="https://www.ilsussidiario.net/news/diretta-pro-patria-pistoiese-streaming-video-tv-entrambe-per-il-rilancio-serie-c/1951640/"/>
        <a href="https://www.ilsussidiario.net/news/risultati-serie-b-classifica-diretta-gol-live-score-13-giornata-24-novembre/1951484/"/>
      </related>
    </article>
  </body>
</html>