<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tasnimnews.com/fa/news/1398/09/03/2145987/%D9%85%D8%A7%D8%B2%D9%86%D8%AF%D8%B1%D8%A7%D9%86-%D8%A8%D8%A7%D8%AF%D8%A7%D9%85%DA%A9%DB%8C-%D8%AD%D8%B6%D9%88%D8%B1-%D9%85%D9%87%D8%A7%D8%AC%D8%B1%DB%8C-%D8%A8%D9%87-%D9%87%D9%85%D9%87-%D8%A7%D8%B9%D8%B6%D8%A7%DB%8C-%D8%AA%DB%8C%D9%85-%D8%A7%D9%86%D8%B1%DA%98%DB%8C-%D9%85%DB%8C-%D8%AF%D9%87%D8%AF-%D8%A8%D8%B1%D8%A7%DB%8C-%D8%B4%DA%A9%D8%B3%D8%AA-%D8%A7%D8%B3%D8%AA%D9%82%D9%84%D8%A7%D9%84-%DB%8C%DA%A9%D8%AF%D9%84-%D8%B4%D8%AF%D9%87-%D8%A7%DB%8C%D9%85"/>
    <meta property="og:site_name" content="خبرگزاری تسنیم - Tasnim"/>
    <meta property="article:published_time" content="2019-11-24T13:11:03+00:00"/>
    <meta property="og:title" content="مازندران| بادامکی: حضور ‌مهاجری به همه اعضای تیم ‌انرژی می‌دهد / برای شکست استقلال یکدل شده‌ایم"/>
    <meta property="og:description" content="به گزارش خبرگزاری تسنیم از قائمشهر، حسن بادامکی مربی تیم فوتبال نساجی مازندران در نشست خبری قبل از بازی تیم‌های نساجی و استقلال اظهار داشت:‌ خوشحالیم که در قائمشهر هستیم و از هواداران تیم نساجی تشکر می‌کنم که شب خوبی را در هتل محل اقامت‌مان رقم زدند و امیدوارم که فردا بتوانیم بازی خوبی را انجام دهیم."/>
  </head>
  <body>
    <article>
      <h1>مازندران| بادامکی: حضور ‌مهاجری به همه اعضای تیم ‌انرژی می‌دهد / برای شکست استقلال یکدل شده‌ایم</h1>
      <h2>مربی تیم فوتبال نساجی مازندران با بیان اینکه حضور ‌مهاجری به همه اعضای تیم ‌انرژی می‌دهد، گفت:‌ باید با وی و پزشک‌شان صحبت کنیم تا در صورت امکان، ان‌شاءالله آقای مهاجری فردا روی نیمکت حضور داشته باشد.</h2>
      <address>
        <time datetime="2019-11-24T13:11:03+00:00">24 Nov 2019, 13:11</time>
      </address>
      <figure>
        <img src="https://newsmedia.tasnimnews.com/Tasnim/Uploaded/Image/1398/09/03/1398090317422319218955454.jpg"/>
      </figure>
      <p>
        <a href="https://www.tasnimnews.com/fa/service/6/%D8%A7%D8%B3%D8%AA%D8%A7%D9%86%D9%87%D8%A7">- اخبار استانها -</a>
      </p>
      <p>به گزارش <a href="https://www.tasnimnews.com/">خبرگزاری تسنیم</a> از <b>قائمشهر</b>، حسن بادامکی مربی تیم فوتبال نساجی مازندران در نشست خبری قبل از بازی تیم‌های نساجی و استقلال اظهار داشت:‌ خوشحالیم که در قائمشهر هستیم و از هواداران تیم نساجی تشکر می‌کنم که شب خوبی را در هتل محل اقامت‌مان رقم زدند و امیدوارم که فردا بتوانیم بازی خوبی را انجام دهیم.</p>
      <p>وی در ‌ارتباط‌ با عدم حضور مهاجری در نشست خبری افزود: آقای مهاجری بعد از بازی گذشته تیم نساجی دچار یک بیماری شد‌ که خوشبختانه با کمک‌های کادر پزشکی تیم و تکنسین‌های مجرب توانستند سلامتی خود را به دست بیاور‌د.</p>
      <p>
        <a href="http://tn.ai/2130961">مازندران| استعفای مهاجری بعد از توقف نساجی</a>
        <a href="http://tn.ai/2130963">مازندران| اسکوچیچ: زمین ورزشگاه نساجی مناسب فوتبال نیست/ ممنونم که اجازه دادید بازی کنیم!</a>
        <a href="http://tn.ai/2130924">مازندران| تساوی نساجی و صنعت نفت در نیمه نخست</a>
      </p>
      <p>مربی تیم فوتبال نساجی در ادامه گفت: با همت تک‌تک اعضای کادر فنی، پزشکی، پشتیبانی و تدارکات توانستیم تمرینات خوبی را برگزار کنیم و تمامی ‌اعضای تیم یکدل با هم برای موفقیت تیم تلاش کردند تا بازی خوبی مقابل استقلال انجام دهیم.</p>
      <p>بادامکی با بیا‌ن اینکه یکی از مالکان باشگاه جلسه بسیار خوبی را با تک‌تک اعضای تیم گذاشت‌ و دردودل‌های همه اعضای تیم و باشگاه را شنید‌ و قول مساعدی داد‌ که کمک کنند، تصریح کرد: اکنون یک گروه قوی متشکل از تمام اعضای تیم داریم ‌‌‌و ان‌شاالله با برد مقابل تیم استقلال که شرایط خوبی دارد بتوانیم به وضعیت ایده‌آل برسیم.</p>
      <p>مربی تیم نساجی با بیان اینکه اگر فردا برنده میدان باشیم ‌برد را ‌به شخص آقای مهاجری و بعد از آن به مردم خوب قائمشهر تقدیم می‌کنیم، افزود: ‌مردم این شهر واقعا ‌همه ما را مورد لطف و عنایت خودشان قرار داده‌اند و امیدواریم فردا شرمنده هواداران نشویم‌.</p>
      <p>وی با بیان اینکه حضور ‌مهاجری به همه اعضای تیم ‌انرژی می‌دهد، خاطرنشان کرد:‌ باید با وی و پزشک‌شان صحبت کنیم تا در صورت امکان، ان‌شاءالله آقای مهاجری فردا روی نیمکت حضور داشته باشد.</p>
      <p>مربی تیم فوتبال نساجی در پایان در مورد مصدومان و محرومان تیم نساجی گفت: مصدوم داشتیم که با کمک کادر پزشکی به بازی رسیده‌اند و با توجه به شرایطمان از آنها استفاده می‌کنیم.</p>
      <p>انتهای پیام/685/ف</p>
    </article>
  </body>
</html>