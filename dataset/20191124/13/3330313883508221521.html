<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905001/shortlist-afrikaans-voetballer-van-het-jaar-bekend-ajax-levert-twee-spelers-af.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T13:14:00+00:00"/>
    <meta property="og:title" content="Shortlist 'Afrikaans Voetballer van het Jaar' bekend: Ajax levert twee spelers af"/>
    <meta property="og:description" content="Hakim Ziyech en Andre Onana zijn door de CAF op de shortlist geplaatst voor de titel 'Afrikaans Voetballer van het Jaar'. Dat maakt de Afrikaanse voetbalfederatie zondag bekend. Hiermee behoren de spelers tot de dertig kanshebbers op de titel. Ziyech en Onana maakten vorig seizoen indruk in de Champions League, waarin Ajax uiteindelijk pas in de halve finale werd uitgeschakeld door Tottenham Hotspur. Ook dit seizoen trekken beide spelers hun goede vorm door. Onana staat door zijn goede prestaties in de belangstelling van een aantal Europese topclubs, waaronder Tottenham Hotspur en Paris Saint-Germain."/>
  </head>
  <body>
    <article>
      <h1>Shortlist 'Afrikaans Voetballer van het Jaar' bekend: Ajax levert twee spelers af</h1>
      <address>
        <time datetime="2019-11-24T13:14:00+00:00">24 Nov 2019, 13:14</time>
      </address>
      <p>
        <b>Hakim Ziyech en Andre Onana zijn door de CAF op de shortlist geplaatst voor de titel 'Afrikaans Voetballer van het Jaar'. Dat maakt de Afrikaanse voetbalfederatie zondag bekend. Hiermee behoren de spelers tot de dertig kanshebbers op de titel.</b>
      </p>
      <p>Ziyech en Onana maakten vorig seizoen indruk in de Champions League, waarin Ajax uiteindelijk pas in de halve finale werd uitgeschakeld door Tottenham Hotspur. Ook dit seizoen trekken beide spelers hun goede vorm door. Onana staat door zijn goede prestaties in de belangstelling van een aantal Europese topclubs, waaronder Tottenham Hotspur en Paris Saint-Germain.</p>
      <p>De concurrentie voor de Ajax-spelers is echter stevig. Zo staan Liverpool-spelers Sadio Mané en Mohamed Salah op de lijst, net als Riyad Mahrez, die met Algerije de Afrika Cup wist te winnen. Ook maken Arsenal-spelers Pierre-Emerick Aubameyang en Nicolas Pépé kans op de prestigieuze titel.</p>
      <p>De 'Afrikaans Voetballer van het Jaar' wordt in januari 2020 bekend gemaakt. Salah wist de titel de vorige twee jaren op zijn palmares bij te schrijven, daarvoor was Mahrez de winnaar.</p>
      <figure>
        <iframe data-src="https://twitter.com/CAF_Online/status/1198554937619353601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>