<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sportskacentrala.com/2019/11/24/mega-u-seriji-poraza-i-cibona-slavila-u-hali-sportova/"/>
    <meta property="og:site_name" content="Sportska centrala"/>
    <meta property="article:published_time" content="2019-11-24T13:57:39+00:00"/>
    <meta property="og:title" content="Mega u seriji poraza i Cibona slavila u Hali sportova"/>
    <meta property="og:description" content="Mega Bemax – Cibona 72:76 (20:20, 22:13, 15:27, 15:16) Košarkaši Mege su doživeli peti uzastopni, a ukupno sedmi poraz u ABA ligi ove sezone. U 8. kolu regionalnog takmičenja izabranici Dejana Milojevića izgubili su od Cibone u dvorani „Ranko Žeravica“, posle preokreta u drugom poluvremenu. Mega je vodila u prve dve deonice, na početku treće […]"/>
  </head>
  <body>
    <article>
      <h1>Mega u seriji poraza i Cibona slavila u Hali sportova</h1>
      <address><time datetime="2019-11-24T13:57:39+00:00">24 Nov 2019, 13:57</time> by <a rel="author">Darko</a></address>
      <p><b>Mega Bemax – Cibona 72:76</b><br/>(20:20, 22:13, 15:27, 15:16)</p>
      <p>Košarkaši Mege su doživeli peti uzastopni, a ukupno sedmi poraz u ABA ligi ove sezone. U 8. kolu regionalnog takmičenja izabranici Dejana Milojevića izgubili su od Cibone u dvorani „Ranko Žeravica“, posle preokreta u drugom poluvremenu.</p>
      <p>Mega je vodila u prve dve deonice, na početku treće četvrtine je imala 11 poena prednosti (44:33), ali je onda krenuo sunovrat. Zagrepčani su serijom od 20:4 preokrenuli rezultat u svoju korist, da bi u jednom trenutku stigli i do dvocifrenog vođstva (50:60).</p>
      <p>Uspela je Mega da se trgne, a Mesiček je uz zvuk sirene na kraju trećeg perioda pogodio trojku za 57:60 i očekivalo se buđenje Milojevićevih igrača u poslednjih 10 minuta.</p>
      <figure>
        <iframe src="https://www.youtube.com/embed/RtboJ_6uojU" width="560" height="315" data-service="Youtube" scrolling="no"/>
      </figure>
      <p>To se i dogodilo, pa je Mega tri i po minuta pre kraja povela sa 69:67, a onda ponovo „zaribala“. U naredna tri minuta domaći tim nije pogodio koš Cibone, a pobednik je definitivno odlučen 18 sekundi pre kraja kada je dosuđen sumnjiv faul Miškoviću, a potom i tehnička greška Milojeviću zbog protesta. Gibson i Katić su bili precizni sa linije slobodnih bacanja i tako doneli nedostižnu prednost Zagrepčanima.</p>
      <p>Simonović sa 23, Mišković sa 16 i Mesiček sa 11 poena bili su najefikasniji u Megi. U Ciboni koja je došla do treće pobede u ABA ligi ove sezone, prednjačili su Bundović sa 26 i Katić sa 22 poena.</p>
      <related>
        <h4>POVEZANE OBJAVE</h4>
        <a href="https://www.sportskacentrala.com/2019/11/24/milojevic-u-teskoj-smo-situaciji/"/>
        <a href="https://www.sportskacentrala.com/2019/11/24/mijovic-pred-partizan-najzahtevniji-mec-do-sada/"/>
        <a href="https://www.sportskacentrala.com/2019/11/23/novi-poraz-fmp-a-u-sloveniji-lapornik-vodio-krku-do-pobede-nad-igokeom/"/>
        <a href="https://www.sportskacentrala.com/2019/11/21/aba-liga-ostro-kaznila-partizan/"/>
        <a href="https://www.sportskacentrala.com/2019/11/18/cibona-se-provukla-protiv-krke/"/>
        <a href="https://www.sportskacentrala.com/2019/11/17/ne-ide-pa-ne-ide-mega-porazena-i-od-primorske/"/>
        <a href="https://www.sportskacentrala.com/2019/11/16/panteri-namucili-ljubljancane-ali-bez-snage-za-preokret/"/>
        <a href="https://www.sportskacentrala.com/2019/11/16/buducnost-sigurna-u-laktasima-igokei-malo-von-i-gagic/"/>
        <a href="https://www.sportskacentrala.com/2019/11/15/krka-se-pojacala-na-centarskoj-poziciji/"/>
      </related>
    </article>
  </body>
</html>