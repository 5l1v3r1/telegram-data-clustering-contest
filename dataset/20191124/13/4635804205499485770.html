<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.log.com.tr/dunyanin-ilk-3d-ses-destekli-4k-projektoru-anker-nebula-cosmos-max/"/>
    <meta property="og:site_name" content="LOG"/>
    <meta property="article:published_time" content="2019-11-24T13:00:14+00:00"/>
    <meta property="og:title" content="Dünyanın ilk 3D ses destekli 4K projektörü: Anker Nebula Cosmos Max"/>
    <meta property="og:description" content="Fon toplama platformu Kickstarter’da fon desteği toplayan projektör Nebula Cosmos Max adını taşıyor. Nebula Cosmos Max dikkat çekiyor."/>
  </head>
  <body>
    <article>
      <h1>Dünyanın ilk 3D ses destekli 4K projektörü: Anker Nebula Cosmos Max</h1>
      <address><time datetime="2019-11-24T13:00:14+00:00">24 Nov 2019, 13:00</time> by <a rel="author">Deniz İNCE</a></address>
      <slideshow>
        <figure>
          <img src="https://www.log.com.tr/wp-content/uploads/2019/11/Nebula-Cosmos.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Anker-Nebula-Cosmos-Max-104.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Anker-Nebula-Cosmos-Max-100.jpg"/>
        </figure>
        <figure>
          <img src="https://www.log.com.tr/wp-content/uploads/2019/11/Anker-Nebula-Cosmos-Max-102.jpg"/>
        </figure>
      </slideshow>
      <p>Anker’in kutu kola boyutundaki projektörü <a href="https://www.log.com.tr/anker-nebula-capsule-incelemesi/"><b>Nebula Capsule</b></a>’ü geçtiğimiz yıl mercek altına almıştık. Büyük bir beğeniyle incelediğimiz Asker Nebula Capsule’ün ardından şimdi de yeni bir Nebula projektörü karşımıza çıkıyor.</p>
      <p>Fon toplama platformu Kickstarter’da fon desteği toplayan projektör <a href="https://www.kickstarter.com/projects/nbl/nebula-cosmos-max-worlds-first-4k-home-cinema-with-3d-audio"><b>Nebula Cosmos Max</b></a> adını taşıyor. Dünyanın ilk 3D ses destekli 4K ev sinema sistemi olan Cosmos Max, evlerinde veya ofislerinde 4K içerik izlemek isteyenlere hitap ediyor. 150 inç genişleğindeki görüntüleri duvara yansıtabilen projektör, 1.500 lümenlik bir parlaklık sunuyor. Anker, Nebula Cosmos Max modelinde 4K çözünürlüğe, Cosmos modelinde ise Full HD çözünürlüğe destek veriyor. Full HD çözünürlüklü modelde lümen değerinin 900 olduğunu söyleyelim. Üst segment televizyonlarda olduğu gibi Nebula Cosmox Max’ta da HDR10 görüntü sertifikası bulunuyor.  HDR10 görüntülerin daha canlı olmasını sağlıyor. Daha derin siyahlar sayesinde ise daha gerçekçi bir görüntü deneyimi elde ediliyor. Android 9 yüklü gelen projektör bu sayede kullanıcıların Netflix, YouTube ve bunun gibi uygulamaları da cihazlarına yüklemesine imkan tanıyor. Wi-Fi ve Bluetooth 5 haricinde cihazın bağlantı noktaları arasında HDMI, USB ve kulaklık girişi de yer alıyor. Bünyesinde barındırdığı hoparlör sayesinde ekstradan bir hoparlöre ihtiyaç duymayan Nebula Cosmos Max’ta lamba ömrü ise 30 bin saat.</p>
      <h3>Nebula Cosmos Max satış fiyatı ne kadar?</h3>
      <p>Üretim için gerekli fon desteğini çoktan toplayan Nebula Cosmos Max’in satış fiyatı ise <b>999 dolar</b>. Kullanıcılar 4K çözünürlük yerine Full HD çözünürlüğü tercih etmeleri durumunda ise <b>429 doları</b> gözden çıkarmaları gerekecek. Cosmos Max’in Türkiye’de satışa sunulup sunulmayacağı ise belirsizliğini koruyor.</p>
      <related>
        <h4>İLGİNİZİ ÇEKEBİLİR</h4>
        <a href="https://www.log.com.tr/yeni-ozellikleriyle-fark-yaratan-mini-projektor-anker-nebula-capsule-ii/"/>
      </related>
    </article>
  </body>
</html>