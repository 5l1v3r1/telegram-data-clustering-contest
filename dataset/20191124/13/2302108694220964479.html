<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/razvan-lucescu-performanta-de-exceptie-a-castigat-liga-campionilor-asiei-cu-echipa-saudita-al-hilal.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T13:58:15+00:00"/>
    <meta property="og:title" content="Răzvan Lucescu, performanță de excepție: a câștigat Liga Campionilor Asiei cu echipa saudită Al Hilal"/>
    <meta property="og:description" content="Antrenorul Răzvan Lucescu a câştigat duminică Liga Campionilor Asiei, cea mai importantă competiție inter-cluburi de pe continent. Echipa saudită Al"/>
  </head>
  <body>
    <article>
      <h1> Răzvan Lucescu, performanță de excepție: a câștigat Liga Campionilor Asiei cu echipa saudită Al Hilal </h1>
      <address><time datetime="2019-11-24T13:58:15+00:00">24 Nov 2019, 13:58</time> by <a rel="author">Redacția</a></address>
      <p>Antrenorul Răzvan Lucescu a câştigat duminică Liga Campionilor Asiei, cea mai importantă competiție inter-cluburi de pe continent. Echipa saudită Al Hilal, condusă de Lucescu jr., a învins trupa japoneză Urawa Red Diamonds cu 2-0 în returul din deplasare, după ce câștigase cu 1-0 și turul desfășurat în Arabia Saudită.</p>
      <p>Golurile lui Ah Hilal au fost marcate de Al Dawsari şi Gomis. Pentru Al Hilal e al treilea trofesu similar din istorie, ultimul fiind câștigat în anul 2000 cu Anghel Iordănescu antrenor.</p>
      <p>Răzvan Lucescu a început să antreneze Al Hilal la începutul acestui sezon după ce a plecat de la echipa greacă PAOK Salonic, cu care câștigase campionatul și cupa și se calificase în Champions League. Lucescu a plecat din cauza neînțelegerilor cu patronul rus al lui PAOK.</p>
      <p>
        <i>Foto: Răzvan Lucescu și Al Hilal (Facebook / Al Hilal)</i>
      </p>
    </article>
  </body>
</html>