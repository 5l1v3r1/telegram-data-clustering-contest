<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.danas.rs/svet/sest-demonstranata-ubijeno-na-protestima-u-iraku/"/>
    <meta property="og:site_name" content="Dnevni list Danas"/>
    <meta property="article:published_time" content="2019-11-24T13:15:27+00:00"/>
    <meta property="og:title" content="Šest demonstranata ubijeno na protestima u Iraku"/>
    <meta property="og:description" content="Šest demonstranata je danas ubijeno na jugu Iraka, gde je građanska neposlušnost sve veća pred tvrdoglavošću vlasti u vreme najvećih protesta u novijoj istoriji zemlje."/>
  </head>
  <body>
    <article>
      <h1>Šest demonstranata ubijeno na protestima u Iraku</h1>
      <address><time datetime="2019-11-24T13:15:27+00:00">24 Nov 2019, 13:15</time> by <a rel="author">Beta-AFP</a></address>
      <p>
        <b>Šest demonstranata je danas ubijeno na jugu Iraka, gde je građanska neposlušnost sve veća pred tvrdoglavošću vlasti u vreme najvećih protesta u novijoj istoriji zemlje.</b>
      </p>
      <p>Troje ljudi je nastradalo u Nasiriji, a troje u Basri.</p>
      <p>Početkom nedelje je vlast ponovo izazvala pojačanu mobilizaciju demonstranata.</p>
      <p>Naime, ministarstvo obrazovanja je saopštilo da će se nastava nastaviti posle skoro dva meseca protesta u kojima je život izgubilo skoro 350 ljudi i nakon što škole na jugu Iraka nisu radile mesec dana.</p>
      <p>Demonstranti traže promenu političkog sistema i potpunu smenu političke klase, koju smatraju korumpiranom, nesposobnom i lojalnom Iranu.</p>
      <p>„Pretnje lidera nas ne plaše. Mogu da smanje plate, ali sve naše plate zajedno ne vrede kao jedna kap krvi onih koji su pali tokom protesta. Ne možemo ostati nemi pred varvarizmom lidera i njihovim odugovlačenjem da ispune naše zahteve“, rekao je demonstrant iz Amare Salem Hasan.</p>
      <h3>Povezani tekstovi:</h3>
    </article>
  </body>
</html>