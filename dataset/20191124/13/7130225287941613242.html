<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://onedio.com/haber/eski-esinin-satirli-saldirisinda-agir-yaralananan-kadin-44-gun-dayanabildi-890323"/>
    <meta property="og:site_name" content="Onedio"/>
    <meta property="article:published_time" content="2019-11-24T13:35:35+00:00"/>
    <meta property="og:title" content="Eski Eşinin Satırlı Saldırısında Ağır Yaralananan Ayşe Tuba Arslan, 44 Gün Dayanabildi"/>
    <meta property="og:description" content="Eskişehir'de, 6 ay önce boşandığı eşi Yalçın Özalpay'ın satırlı saldırısına uğrayarak ağır yaralanan Ayşe Tuba Arslan, tedavi gördüğü hastanede yaşam ..."/>
  </head>
  <body>
    <article>
      <h1>Eski Eşinin Satırlı Saldırısında Ağır Yaralananan Ayşe Tuba Arslan, 44 Gün Dayanabildi</h1>
      <address><time datetime="2019-11-24T13:35:35+00:00">24 Nov 2019, 13:35</time> by <a rel="author" href="https://onedio.com/profil/nihat" target="_blank">Nihat Bilge</a></address>
      <h4><a href="https://onedio.com/etiket/eskisehir/50272cbdcc161f8ec1342331">Eskişehir</a>'de, 6 ay önce boşandığı eşi Yalçın Özalpay'ın satırlı saldırısına uğrayarak ağır yaralanan Ayşe Tuba Arslan, tedavi gördüğü hastanede yaşam savaşını 44 gün sürdürebildi. </h4>
      <h3>Beyin cerrahi servisinde 44 gündür tedavi altındaydı</h3>
      <figure>
        <img src="https://img-s2.onedio.com/id-5dda7bb2dd44c2a0146ba7b7/rev-0/w-500/s-abea61516628708d29dafd592ac7065667668712.jpg"/>
        <figcaption>DHA'nın aktardığı bilgiye göre, 6 ay önce boşandığı eşi tarafından satırlı saldırıya uğrayan Ayşe Tuba Arslan, 44 gün sonra yaşamını yitirdi. <br/>Satırla başından yaralanan Arslan, <a href="https://onedio.com/etiket/eskisehir/50272cbdcc161f8ec1342331">Eskişehir</a> Osmangazi Üniversitesi Tıp Fakültesi Hastanesi'nin beyin cerrahi bölümünde tedavi altındaydı. Arslan, bugün sabaha karşı kalbinin durması sonucu yaşamını yitirdi.</figcaption>
      </figure>
      <h3>Acılı baba isyan etti: 'Bu cinayeti planlamışlar'</h3>
      <figure>
        <img src="https://img-s2.onedio.com/id-5dda83b79c68ccca0e2a00a7/rev-0/w-500/s-71819924e29b3854853f5cbb28e4cad6ab713040.jpg"/>
      </figure>
      <p>Baba Serdar Arslan, kaybettiği kızının arkasından gözyaşı dökerken, şu ifadeleri kullandı:</p>
      <blockquote>''Kızımı kurtaramadık, takdiri ilahi böyleymiş. Ne desek boş, sözün bittiği yerdeyiz. Yavrum 45 gün dayanabildi. Zaten bu cinayeti planlamışlar. Kızım arkadaşıyla birlikte gezerken, olaydan bir gün önce otomobille önünü kesip laf atmışlar. ‘sizi öldüreceğiz’ diye bağırmışlar. Farklı arabalarla kızımı takip etmiş. Kızım <a href="https://onedio.com/etiket/olay/57ceb76ded62790c040afa50">olay</a> günü işten çıkınca yavrum dolmuştan inince oraya pusu kurmuş. Arkasından satırla kafasını ikiye bölmüş. Kızım yere düştükten sonra yüzüne vurmuş, ellerini kaldırmış, ellerini doğramış. Eşinden, büyük oğlundan hepsinden şikayetçiyim, kızımın katili bunlar.''</blockquote>
      <h3>'Kızımın katili bu adalet, bu yargı'</h3>
      <figure>
        <img src="https://img-s2.onedio.com/id-5dda834c9c68ccca0e2a00a5/rev-0/w-500/s-09420a23741dd1227e703e7db3e1744bb45633f3.jpg"/>
      </figure>
      <p><a href="https://onedio.com/etiket/katil/50da2b9bede0671b432b5ff7">Katil</a> zanlısı Yalçın Özalpay'ın, kızının yanı sıra kendisini de tehdit ettiğini söyleyen baba Arslan, sözlerini şöyle sürdürdü:</p>
      <blockquote>''Bana öldüreceğiz diye tehditler edip hakaretler ediyor, ben şikayetçi oluyorum. Yapmadığını söyleyince savcı takipsizlik kararı veriyor. Ben bir söz söyledim, savcılık benim için yakalama kararı çıkardı. Hakim karşısına çıkana kadar <a href="https://onedio.com/etiket/polis/578bf06ee4ad23697ca1a0b3">polis</a> başımdan ayrılmadı. Ama kızım satırla doğranana kadar hiçbir şey yapmadılar. Kızımın katili bu adalet, bu yargı. Benim canım yandı, canımızın canını yakanların Allah belasını versin. Genç yaşta kızım gitti, benim. Bu kadar kin olur mu? Bir insana bu kadar kıyılır mı? Düşene vurulur mu? Savaşta bile olsan, düşmanın bile olsa düşene vurulur mu? Bir ayda bir sürü kadın ölüyor, bunlar ana ya. Analar olmazsa biz olayız. Buna kim dur diyecek. Bugün benim kızım, yarın öbürünün kızı. Bu millete ne oldu, kimin canı yanacak, buna kim dur diyecek.''</blockquote>
      <h3>Arslan'ın dayısı: 'Maalesef güvenlikte eksik kalındı'</h3>
      <figure>
        <img src="https://img-s1.onedio.com/id-5dda84812212f1aa0ea9213c/rev-0/w-500/s-d6d36711f6f03bc2914457053d0bad7f344258e6.jpg"/>
      </figure>
      <p>Yaşamını yitiren Arslan'ın dayısı Geylan Geçkin ise şunları söyledi:</p>
      <blockquote>''Bu kadar tehdide, bu kadar hakaret karşı maalesef güvenlikte biraz eksik kalındı. Şahsın en azından bu uzaklaştırma tedbiri alınması gerekiyordu. Affedersiniz hayvana bile bu satır kalkmaz. Böyle bir cinayet yok, böyle bir cinayet görülmemiştir. Böyle bir vahşilik görülmemiştir. Birinci ameliyatta durumu iyiydi. Ama ödem oluştuğu için ikinci ameliyata alındı. Biz şahsen doktoruyla konuştuk Perşembe günü. Ama yapılabilecek her şeyi yaptı doktorlar. Sabaha karşı ölüm haberini aldık''</blockquote>
      <h3>'Kendisini savunmak için' satır taşıyormuş</h3>
      <figure>
        <img src="https://img-s2.onedio.com/id-5dda85484356e1ae0eb5dc7f/rev-0/w-500/s-1ee0d6961da5b7f988627d8cf268015c27e5e2c7.jpg"/>
        <figcaption>Olayın ardından çıkarıldığı mahkemece ‘kasten öldürme’ suçundan tutuklanan <a href="https://onedio.com/etiket/katil/50da2b9bede0671b432b5ff7">katil</a> zanlısı Yalçın Özalpay, ifadesinde 'kendisini savunmak için satır taşıdığını' söylemişti.<br/><a href="https://onedio.com/etiket/olay/57ceb76ded62790c040afa50">Olay</a> günü <a href="https://onedio.com/etiket/cinnet/50945762b815ea3842259fd9">cinnet</a> geçirdiğini söyleyen Özalpay, işlediği cinayetten ötürü pişman olduğunu söyledi.</figcaption>
      </figure>
    </article>
  </body>
</html>