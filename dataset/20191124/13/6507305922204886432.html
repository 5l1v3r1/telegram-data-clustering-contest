<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.milannews.it/le-interviste/gerolin-ibra-di-nuovo-al-milan-non-mi-sembra-una-grande-soluzione-353000"/>
    <meta property="og:site_name" content="MilanNews.it"/>
    <meta property="article:published_time" content="2019-11-24T13:03:00+00:00"/>
    <meta property="og:title" content="Gerolin: &quot;Ibra di nuovo al Milan non mi sembra una grande soluzione&quot;"/>
    <meta property="og:description" content="“Ibrahimovic è un calciatore affascinante. Però... Ribery alla Fiorentina, Ibra al Milan: mi sembrano calciatori un po’ datati. Sono bravi e hanno qualità, ma a me piacerebbe vedere dei giocatori forti e non così datati. Ok l’operazione Ronaldo, è arrivato ad un’età che ha dato e può ancora dare. Ibra e Ribery però iniziano ad avere la loro età”. Così a TuttoMercatoWeb l’ex direttore sportivo di Palermo e Udinese, Manuel Gerolin."/>
  </head>
  <body>
    <article>
      <h1>Gerolin: "Ibra di nuovo al Milan non mi sembra una grande soluzione"</h1>
      <address><time datetime="2019-11-24T13:03:00+00:00">24 Nov 2019, 13:03</time> by <a rel="author">Salvatore Trovato</a></address>
      <p><i>“Ibrahimovic è un calciatore affascinante. Però... Ribery alla Fiorentina, Ibra al Milan: mi sembrano calciatori un po’ datati. Sono bravi e hanno qualità, ma a me piacerebbe vedere dei giocatori forti e non così datati. Ok l’operazione Ronaldo, è arrivato ad un’età che ha dato e può ancora dare. Ibra e Ribery però iniziano ad avere la loro età”</i>. Così a TuttoMercatoWeb l’ex direttore sportivo di Palermo e Udinese, Manuel Gerolin.</p>
      <p>
        <b>Cosa non la convince?</b>
        <br/>
        <i>“E un’operazione alla Ribery. A livello mentale può aiutare la squadra, i giovani. Ma i cavalli di ritorno all’età di Ibra non mi vedono molto d’accordo. E poi guardate cosa è successo con gli altri ritorni, non sono andati benissimo. Credo però che la dirigenza del Milan abbia le capacità di guardare a queste cose. Ibra di nuovo in rossonero non mi sembra una grande soluzione”.</i>
      </p>
      <p>
        <b>Piatek intanto delude.</b>
        <br/>
        <i>“Ha fatto meravigliosamente bene nel Genoa, ha sfruttato le sue caratteristiche però essere la prima punta del Milan e avere la squadra sulle spalle è un po’ troppo. È arrivato, ha fatto una marea di gol e ha l’istinto del goleador. Prima di dare via Piatek bisognerebbe pensarci bene. Evidentemente soffre anche lui la situazione del Milan, che tutti si aspettavano in una posizione diversa di classifica. È un finalizzatore, ha bisogno di una squadra che metta tanti palloni dentro e crei un gran volume di gioco”.</i>
      </p>
      <p>
        <b>Cosa non va al Milan?</b>
        <br/>
        <i>“I problemi del Milan partono da quattro-cinque anni fa. E nel frattempo la Juve ha sbagliato poco o nulla, quest’anno poi c’è l’Inter che ha fatto ottimi acquisti. C’è grande concorrenza. Il Milan ha giovani fortissimi, però dovrebbero essere accompagnati da calciatori un po’ più esperti”.</i>
      </p>
      <p>
        <b>I giovani però promettono bene...</b>
        <br/>
        <i>“Theo Hernandez e Leao li avevo già visti; Paquetà lo conoscevo dal Flamengo ed è bravo stilisticamente però non ha un ruolo ben definito: queste difficoltà erano immaginabili”.</i>
      </p>
      <footer><b>Fonte:</b> <u>Tuttomercatoweb.com</u></footer>
    </article>
  </body>
</html>