<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.telegraf.in.ua/accidents/10082140-na-poltavschin-u-pozhezh-odin-cholovk-zgorv-a-nshiy-otrimav-opki.html"/>
    <meta property="og:site_name" content="ТелеграфЪ"/>
    <meta property="article:published_time" content="2019-11-24T13:31:00+00:00"/>
    <meta property="og:title" content="На Полтавщині у пожежі один чоловік згорів, а інший отримав опіки"/>
    <meta property="og:description" content=" Збитки та причина пожежі встановлюються 23 листопада в с. Юрки Козельщинського району, в будинку 79-річного громадянина, виникла пожежа. Повідомлення про пожежу у житловому будинку на вул."/>
  </head>
  <body>
    <article>
      <h1>На Полтавщині у пожежі один чоловік згорів, а інший отримав опіки</h1>
      <address><time datetime="2019-11-24T13:31:00+00:00">24 Nov 2019, 13:31</time> by <a rel="author">Руслана Горгола</a></address>
      <figure>
        <img src="https://www.telegraf.in.ua/uploads/posts/2019-11/1574587799_pozhar-1yi.jpg"/>
      </figure>
      <p>
        <b>Збитки та причина пожежі встановлюються</b>
      </p>
      <p>23 листопада в с. Юрки Козельщинського району, в будинку 79-річного громадянина, виникла пожежа.</p>
      <p>Повідомлення про пожежу у житловому будинку на вул. Новоселівській надійшло до Служби порятунку «101» о 1.39. На місце виклику було направлено відділення 7-го Державного пожежно-рятувального посту. Рятувальники локалізували пожежу о 2.40, ліквідували о 5.20. Участь у ліквідації наслідків пожежі брали 3 чоловіки особового складу та 1 одиниця техніки.</p>
      <figure>
        <img src="https://www.telegraf.in.ua/uploads/posts/2019-11/1574587819_pozhar-2.jpg"/>
      </figure>
      <p>На місці пожежі виявили тіло господаря, яке для встановлення причини смерті направили до Кременчуцького відділення обласного бюро судово-медичної експертизи.</p>
      <p>Внаслідок пожежі 42-річний громадянин отримав опіки рук ІІІ ступеня та був госпіталізований до реанімаційного відділення Козельщинської ЦРЛ.</p>
      <p>Збитки та причина пожежі встановлюються. Вогонь знищив будинок розміром 5х10 м.</p>
      <figure>
        <img src="https://www.telegraf.in.ua/uploads/posts/2019-11/1574587863_pozhar-3.jpg"/>
      </figure>
      <p>Автор: <a href="https://www.telegraf.in.ua/user/%D0%F3%F1%EB%E0%ED%E0+%C3%EE%F0%E3%EE%EB%E0/">Руслана Горгола</a></p>
    </article>
  </body>
</html>