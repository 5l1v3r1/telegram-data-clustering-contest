<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.g4media.ro/grafic-prezenta-la-vot-in-functie-de-varste-tinerii-au-venit-in-procent-mai-mic-dar-baza-de-raportare-e-nerealista-din-cauza-emigratiei-masive.html"/>
    <meta property="og:site_name" content="G4Media.ro"/>
    <meta property="article:published_time" content="2019-11-24T13:18:43+00:00"/>
    <meta property="og:title" content="GRAFIC Prezența la vot în funcție de vârste: tinerii au venit în procent mai mic, dar baza de raportare e nerealistă din cauza emigrației masive"/>
    <meta property="og:description" content="Cifrele de prezență de la ora 14.00 în turul al doilea la prezidențiale indică, la prima vedere, o mobilizare slabă a tinerilor (categoriile de vârstă"/>
  </head>
  <body>
    <article>
      <h1> GRAFIC Prezența la vot în funcție de vârste: tinerii au venit în procent mai mic, dar baza de raportare e nerealistă din cauza emigrației masive </h1>
      <address><time datetime="2019-11-24T13:18:43+00:00">24 Nov 2019, 13:18</time> by <a rel="author">Redacția</a></address>
      <p>Cifrele de prezență de la ora 14.00 în turul al doilea la prezidențiale indică, la prima vedere, o mobilizare slabă a tinerilor (categoriile de vârstă până în 44 de ani), în timp ce categoriile peste 45 de ani sunt mai bine reprezentate. În realitate, raportările sunt nerealiste, pentru că procentele sunt raportate la numărul total de cetățeni români pe fiecare categorie de vârstă, or, în cazul tinerilor, e cunoscut faptul că foarte mulți sunt plecați din țară, dar ei apar în continuare ca rezidenți în România.</p>
      <p>
        <b>Ce arată statisticile BEC la ora 14.00:</b>
      </p>
      <figure>
        <img src="https://cdn.g4media.ro/wp-content/uploads/2019/11/prezenta-la-vot-pe-varsta.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/prezenta-la-vot-pe-varsta.jpg"/>
      </figure>
      <p>
        <i>Grafic: Ponderea pe vârste în totalul celor care au votat până la ora 14.00</i>
      </p>
      <p><b>Vârsta 18-24:</b>Au votat 261.499, adică <b>5,3%</b> din totalul voturilor la acea oră. Numărul reprezintă <b>16% din totalul cetățenilor români cu drept de vot cu vârsta cuprinsă în acest interval</b></p>
      <p><b>Vârsta 25-34:</b> Au votat 526.387, adică <b>10,7%</b> din totalul voturilor la acea oră. Numărul reprezintă <b>16,7% din totalul cetățenilor români cu drept de vot cu vârsta cuprinsă în acest interval</b></p>
      <p><b>Vârsta 35-44</b>: Au votat 749.039, adică <b>15,3%</b> din totalul voturilor la acea oră. Numărul reprezintă <b>20,8% din totalul cetățenilor români cu drept de vot cu vârsta cuprinsă în acest interval</b></p>
      <p><b>Vârsta 45-64 de ani</b>: Au votat 1.955.893, adică <b>39,9%</b> din totalul voturilor la acea oră. Numărul reprezintă <b>31,9% din totalul cetățenilor români cu drept de vot cu vârsta cuprinsă în acest interval</b></p>
      <p><b>Vârsta 65+:</b> Au votat 1.400.228, adică <b>28,62%</b> din totalul voturilor la acea oră. Numărul reprezintă <b>37,4 % din totalul cetățenilor români cu drept de vot cu vârsta cuprinsă în acest interval</b></p>
      <figure>
        <img src="https://cdn.g4media.ro/wp-content/uploads/2019/11/ponderea-prezentei-la-vot.jpg"/>
      </figure>
      <figure>
        <img src="https://cdn.g4media.ro/wp-content/uploads/2019/11/ponderea-prezentei-la-vot.jpg"/>
      </figure>
      <p>
        <i>Grafic: Ponderea votanților în totalul categoriei de vârstă (la ora 14.00)</i>
      </p>
      <p>
        <b>Context:</b>
      </p>
      <p>Prezența la urne la ora 14.00 în turul 2 al prezidențialelor fusese de 26,85%, mai mare decât cea din turul 1, când s-a înregistrat o prezență 25%. În prima jumătate a zilei au votat fix 4.893.046 de români cu drept de vot.</p>
    </article>
  </body>
</html>