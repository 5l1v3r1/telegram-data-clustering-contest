<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gva.be/cnt/dmf20191124_04734456/auto-belandt-op-flank-bij-ongeval-op-grens-van-boom-en-rumst"/>
    <meta property="og:site_name" content="Gazet van Antwerpen"/>
    <meta property="article:published_time" content="2019-11-24T13:38:00+00:00"/>
    <meta property="og:title" content="Auto belandt op flank bij ongeval op grens van Boom en Rumst"/>
    <meta property="og:description" content="Bij ongeval op de grens van Boom en Rumst is een auto op zijn flank beland. Enkele brokstukken belandden op de lager gelegen A12. Drie personen raakten lic..."/>
  </head>
  <body>
    <article>
      <h1>Auto belandt op flank bij ongeval op grens van Boom en Rumst</h1>
      <address>
        <time datetime="2019-11-24T13:38:00+00:00">24 Nov 2019, 13:38</time>
      </address>
      <p>
        <b>Rumst - Bij ongeval op de grens van Boom en Rumst is een auto op zijn flank beland. Enkele brokstukken belandden op de lager gelegen A12. Drie personen raakten lichtgewond.</b>
      </p>
      <p>Hoe het ongeval juist gebeurde, is voorlopig nog onduidelijk. Twee voertuigen kwamen met elkaar in botsing op het kruispunt van de ’s Herenbaan en de Antwerpsestraat op de grens van Boom en Rumst. Verder onderzoek zal de aanleiding van de botsing moeten uitklaren, de betrokken partijen legden tegenstrijdige verklaringen af.</p>
      <figure>
        <img src="https://static.gva.be/Assets/Images_Upload/2019/11/24/9934f6a0-0ec8-11ea-ad98-beecc598a6b7_web_translate_-15.27465_-11.29559__scale_0.322771_0.322771__.jpg?maxheight=513&amp;maxwidth=767&amp;scale=both"/>
        <figcaption>
          <cite>Foto: bfm</cite>
        </figcaption>
      </figure>
      <p>Een van de voertuigen, een BMW X2, belandde door de klap op zijn flank en tegen een verkeerslicht en -bord. Daardoor zijn de lichten op het kruispunt tijdelijk buiten dienst. “Er is een hersteller opgeroepen”, zegt de politiezone Rupel. Door de klap belandden wat brokstukken op de lager gelegen A12. “Zonder erg”, aldus de politie. Ze kwamen terecht op de pechstrook en werden daar opgeruimd door de brandweer.</p>
      <p>In de BMW zaten een 52-jarige man en een 49-jarige vrouw uit Boom. In de andere wagen zat een 42-jarige Bomenaar. “De drie betrokkenen raakten lichtgewond en gingen naar het nabijgelegen ziekenhuis”, zegt de politie.</p>
    </article>
  </body>
</html>