<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://championat.asia/uz/news/rasman-lokomotiv-4-karra-ozbekiston-vice-chempioni"/>
    <meta property="og:site_name" content="CHAMPIONAT.asia"/>
    <meta property="article:published_time" content="2019-11-24T13:55:47+00:00"/>
    <meta property="og:title" content="Расман: &quot;Локомотив&quot; - 4 карра Ўзбекистон вице-чемпиони"/>
    <meta property="og:description" content="Бугун Coca Cola Суперлигасида 24-тур ўйинлари якунига етди."/>
  </head>
  <body>
    <article>
      <h1>Расман: "Локомотив" - 4 карра Ўзбекистон вице-чемпиони</h1>
      <h2>Бугун Coca Cola Суперлигасида 24-тур ўйинлари якунига етди.</h2>
      <address>
        <time datetime="2019-11-24T13:55:47+00:00">24 Nov 2019, 13:55</time>
      </address>
      <p>Тошкентнинг "Локомотив" клуби сафарда "Андижон" устидан 4:0 ҳисобида ғалаба қозонди ва чемпионат тугашига 2 тур қолганида икинчи ўринни ва ОЧЛ-2020 плей-офф йўлланмасини нақд қилди. <br/>Сабаби учинчи ўриндаги "Сўғдиёна" Термизда "Сурхон"га ютқазиб қўйди (0:1), тўртинчи ўриндаги "Бунёдкор" эса ўз майдонида "Навбаҳор"ни мағлуб этиб, очколарини 39тага етказиб олди.<br/>Охирги икки турда "Бунёдкор" "Локомотив"га очколар бўйича етиб олиши мумкин. Аммо шундай бўлган тақдирда ҳам Самвел Бабаян шогирдлари ўзаро ўйинлардаги натижалар туфайли иккинчи ўринни эгаллашади.<br/>Бу йил ушбу жамоалар ўртасидаги "Локомотив" майдонида ўтган баҳсда 0:0, "Бунёдкор" майдонида ўтган учрашувда 1:1 ҳисоби қайд этилган. "Темирйўлчилар" сафарда урилган гол эвазига ўзаро ўйинларда устунликка эришишди.</p>
      <p>Маълумот учун, "Локомотив" 2013, 2014 ва 2015 йилларда ҳам Ўзбекистон чемпионатида кумуш медалларга эга чиққан. </p>
      <figure>
        <img src="https://championat.asia/upload/storage/530581_original.jpg"/>
      </figure>
      <p>Манба : <a href="http://championat.asia/">championat.asia</a></p>
    </article>
  </body>
</html>