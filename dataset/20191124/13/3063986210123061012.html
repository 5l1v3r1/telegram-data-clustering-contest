<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842945"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:19:00+00:00"/>
    <meta property="og:title" content="হিলি-দিনাজপুর, হিলি-বগুড়া পথে বাস চলাচল শুরু"/>
    <meta property="og:description" content="সরকার কাগজপত্র ঠিক করতে সাত মাস সময় দেওয়ায় ও নতুন আইনের ধারা শিথিল করার আশ্বাসের প্রেক্ষিতে চালকরা বাস চালানো শুরু করায় পর আবারো দিনাজপুরের হিলি থেকে হিলি-দিনাজপুর, হিলি-বগুড়া পথে বাস চলাচল স্বাভাবিকভাবে শুরু হয়েছে। আজ রবিবার সকাল থেকে এই দুই পথে বাস চলাচল স্বাভাবিক হয়। এদিকে বাস চলাচল শুরু হওয়ায় স্বস্তি ফিরেছে ওই পথে চলাচলরত যাত্রীদের। হিলি বাসস্ট্যান্ডের চেইন মাস্টার রেজাউল ইসলাম বলেন, নতুন আইনের কারণে চালকরা বাস চলাচল বন্ধ করে দেওয়ায় গত বৃহস্পতিবার বিকেল থেকে হিলি-দিনাজপুর, হিলি-বগুড়া পথে বাস চলাচল বন্ধ ছিল। সম্প্রতি সরকার বাসের কাগজপত্র ঠিক করতে আগামী ৩০ জুন পর্যন্ত সময় দেওয়ায় এবং নতুন আইনে শ্রমিকদের জামিন-অযোগ্য ধারা, ৫ লাখ টাকা জরিমানা আপাতত স্থগিত রাখার আশ্বাসের প্রেক্ষিতে চালকরা আবারও বাস চালানো শুরু করেন। এতে করে তিন দিন পর ওই পথ দিয়ে বাস চলাচল শুরু হয়েছে।"/>
  </head>
  <body>
    <article>
      <h1>হিলি-দিনাজপুর, হিলি-বগুড়া পথে বাস চলাচল শুরু</h1>
      <address><time datetime="2019-11-24T13:19:00+00:00">24 Nov 2019, 13:19</time> by <a rel="author">হিলি প্রতিনিধি</a></address>
      <p>সরকার কাগজপত্র ঠিক করতে সাত মাস সময় দেওয়ায় ও নতুন আইনের ধারা শিথিল করার আশ্বাসের প্রেক্ষিতে চালকরা বাস চালানো শুরু করায় পর আবারো দিনাজপুরের হিলি থেকে হিলি-দিনাজপুর, হিলি-বগুড়া পথে বাস চলাচল স্বাভাবিকভাবে শুরু হয়েছে। আজ রবিবার সকাল থেকে এই দুই পথে বাস চলাচল স্বাভাবিক হয়। এদিকে বাস চলাচল শুরু হওয়ায় স্বস্তি ফিরেছে ওই পথে চলাচলরত যাত্রীদের।</p>
      <p>হিলি বাসস্ট্যান্ডের চেইন মাস্টার রেজাউল ইসলাম বলেন, নতুন আইনের কারণে চালকরা বাস চলাচল বন্ধ করে দেওয়ায় গত বৃহস্পতিবার বিকেল থেকে হিলি-দিনাজপুর, হিলি-বগুড়া পথে বাস চলাচল বন্ধ ছিল। সম্প্রতি সরকার বাসের কাগজপত্র ঠিক করতে আগামী ৩০ জুন পর্যন্ত সময় দেওয়ায় এবং নতুন আইনে শ্রমিকদের জামিন-অযোগ্য ধারা, ৫ লাখ টাকা জরিমানা আপাতত স্থগিত রাখার আশ্বাসের প্রেক্ষিতে চালকরা আবারও বাস চালানো শুরু করেন। এতে করে তিন দিন পর ওই পথ দিয়ে বাস চলাচল শুরু হয়েছে।</p>
    </article>
  </body>
</html>