<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842947"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:35:00+00:00"/>
    <meta property="og:title" content="নলছিটিতে মুক্তিযুদ্ধের ভাস্কর্য ও বঙ্গবন্ধুর ম্যুরাল ভাঙচুর"/>
    <meta property="og:description" content="ঝালকাঠির নলছিটিতে মুক্তিযুদ্ধের ভাস্কর্য ও বঙ্গবন্ধুসহ চার মুক্তিযোদ্ধার ম্যুরাল ভাঙচুর করেছে দুর্বৃত্তরা। শনিবার রাতে নলছিটি উপজেলার ষাইটপাকিয়া এলাকায় এ ঘটনা ঘটে। খবর পেয়ে পুলিশ গিয়ে পাশের একটি খাল থেকে ভাঙাচোরা ম্যুরাল চারটি উদ্ধার করে। শনিবার গভীর রাতে দুর্বৃত্তরা ভাস্কর্যের বিভিন্ন স্থান ও বঙ্গবন্ধুসহ চার মুক্তিযোদ্ধার ম্যুরাল ভাঙচুর করে। ভেঙে ফেলা ম্যুরাল চারটি পাশের খালে ফেলে দেওয়া হয়। এ ঘটনায় মুক্তিযোদ্ধাদের মাঝে ক্ষোভ সৃষ্টি হয়েছে। স্বাধীনতা বিরোধী চক্র এ ঘটনার সঙ্গে জড়িত থাকতে পারে বলে ধারনা করছেন মুক্তিযোদ্ধারা। পুলিশ ও স্থানীয় মুক্তিযোদ্ধারা জানায়, ১৯৭১ সালে বরিশাল বিভাগের সবচেয়ে বড় সম্মুখযুদ্ধ হয় ঝালকাঠির চাচৈর গ্রামে। এ যুদ্ধের স্মৃতি স্মরণীয় করে রাখতে ২০১৭ সালে ঝালকাঠি-বরিশাল আঞ্চলিক মহাসড়কের ষাইটপাকিয়ায় নলছিটির প্রবেশদ্বারে একটি মুক্তিযুদ্ধের ভাস্কর্য স্থাপন করা হয়। এতে জাতির পিতা বঙ্গবন্ধু শেখ মুজিবুর রহমানসহ চার মুক্তিযোদ্ধার ম্যুরাল রয়েছে। নলছিটি থানার ওসি সাখাওয়াত হোসেন জানান, পুলিশ খালের ভেতর থেকে ম্যুরালগুলো উদ্ধার করেছে। সবগুলো ম্যুরালের বিভিন্ন স্থানে ভাঙচুর করা হয়েছে। এ ঘটনা তদন্ত করা…"/>
  </head>
  <body>
    <article>
      <h1>নলছিটিতে মুক্তিযুদ্ধের ভাস্কর্য ও বঙ্গবন্ধুর ম্যুরাল ভাঙচুর</h1>
      <address><time datetime="2019-11-24T13:35:00+00:00">24 Nov 2019, 13:35</time> by <a rel="author">ঝালকাঠি প্রতিনিধি</a></address>
      <p>ঝালকাঠির নলছিটিতে মুক্তিযুদ্ধের ভাস্কর্য ও বঙ্গবন্ধুসহ চার মুক্তিযোদ্ধার ম্যুরাল ভাঙচুর করেছে দুর্বৃত্তরা। শনিবার রাতে নলছিটি উপজেলার ষাইটপাকিয়া এলাকায় এ ঘটনা ঘটে। খবর পেয়ে পুলিশ গিয়ে পাশের একটি খাল থেকে ভাঙাচোরা ম্যুরাল চারটি উদ্ধার করে।</p>
      <p>শনিবার গভীর রাতে দুর্বৃত্তরা ভাস্কর্যের বিভিন্ন স্থান ও বঙ্গবন্ধুসহ চার মুক্তিযোদ্ধার ম্যুরাল ভাঙচুর করে। ভেঙে ফেলা ম্যুরাল চারটি পাশের খালে ফেলে দেওয়া হয়। এ ঘটনায় মুক্তিযোদ্ধাদের মাঝে ক্ষোভ সৃষ্টি হয়েছে। স্বাধীনতা বিরোধী চক্র এ ঘটনার সঙ্গে জড়িত থাকতে পারে বলে ধারনা করছেন মুক্তিযোদ্ধারা।</p>
      <figure>
        <img src="https://www.kalerkantho.com/ckfinder/userfiles/images/hotjobs/all/8887776.jpg"/>
      </figure>
      <p>পুলিশ ও স্থানীয় মুক্তিযোদ্ধারা জানায়, ১৯৭১ সালে বরিশাল বিভাগের সবচেয়ে বড় সম্মুখযুদ্ধ হয় ঝালকাঠির চাচৈর গ্রামে। এ যুদ্ধের স্মৃতি স্মরণীয় করে রাখতে ২০১৭ সালে ঝালকাঠি-বরিশাল আঞ্চলিক মহাসড়কের ষাইটপাকিয়ায় নলছিটির প্রবেশদ্বারে একটি মুক্তিযুদ্ধের ভাস্কর্য স্থাপন করা হয়। এতে জাতির পিতা বঙ্গবন্ধু শেখ মুজিবুর রহমানসহ চার মুক্তিযোদ্ধার ম্যুরাল রয়েছে।</p>
      <p>নলছিটি থানার ওসি সাখাওয়াত হোসেন জানান, পুলিশ খালের ভেতর থেকে ম্যুরালগুলো উদ্ধার করেছে। সবগুলো ম্যুরালের বিভিন্ন স্থানে ভাঙচুর করা হয়েছে। এ ঘটনা তদন্ত করা হচ্ছে। যারা এ ঘটনার সঙ্গে জড়িত, তাদের বিরুদ্ধে আইনগত ব্যবস্থা গ্রহণ করা হবে।</p>
      <p>মহাসড়কের ষাইটপাকিয়ায় নলছিটির প্রবেশদ্বারে মুক্তিযুদ্ধের ভাস্কর্যটিতে জাতির পিতা বঙ্গবন্ধু শেখ মুজিবুর রহমানসহ চার মুক্তিযোদ্ধার ম্যুরাল রয়েছে। শনিবার গভীর রাতে দুর্বৃত্তরা ভাস্কর্যের বিভিন্ন স্থান ও বঙ্গবন্ধুসহ চার মুক্তিযোদ্ধার ম্যুরাল ভাঙচুর করে। ভেঙে ফেলা ম্যুরাল চারটি পাশের খালে ফেলে দেওয়া হয়।</p>
      <p>ঝালকাঠি মুক্তিযোদ্ধা সংসদের ডেপুটি কমান্ডার দুলাল সাহা বলেন, ভাস্কর্য এবং বঙ্গবন্ধুসহ চার মুক্তিযোদ্ধার ম্যুরাল আঞ্চলিক মহাসড়কের পাশে নলছিটি উপজেলার প্রবেশদ্বারে স্থাপন করা হয়। এটি মুক্তিযুদ্ধের স্মৃতি বহন করছিল। স্বাধীনতা বিরোধী একটি চক্র রাতের আঁধারে সৌন্দমন্ডিত স্থাপনাটি ভেঙে ফেলেছে। পুলিশ এ ঘটনার সঙ্গে জড়িতদের আটক না করলে আমরা মুক্তিযোদ্ধারা আন্দোলন করবো।</p>
    </article>
  </body>
</html>