<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.doolnews.com/congress-veteran-sanjay-jha-on-supreme-court-order-in-maharashtra-case827.html"/>
    <meta property="og:site_name" content="DoolNews"/>
    <meta property="article:published_time" content="2019-11-24T13:26:00+00:00"/>
    <meta property="og:title" content="'ഇതു പ്രഹസനമാണ്'; ബി.ജെ.പിയെ പരിഹസിച്ച് 'ഞായറാഴ്ചത്തമാശ'യുമായി കോണ്‍ഗ്രസ് നേതാവ്"/>
    <meta property="og:description" content="Bjp Congress Maharashtra India ന്യൂദല്‍ഹി: മഹാരാഷ്ട്രയിലെ സര്‍ക്കാര്‍ രൂപീകരണവും സുപ്രീം കോടതിയിലെ സംഭവവികാസങ്ങളും പരാമര്‍ശിച്ച് ബി.ജെ.പിക്കെതിരെ മുതിര്‍ന്ന കോണ്‍ഗ്രസ് നേ"/>
  </head>
  <body>
    <article>
      <h1>'ഇതു പ്രഹസനമാണ്'; ബി.ജെ.പിയെ പരിഹസിച്ച് 'ഞായറാഴ്ചത്തമാശ'യുമായി കോണ്‍ഗ്രസ് നേതാവ്</h1>
      <address><time datetime="2019-11-24T13:26:00+00:00">24 Nov 2019, 13:26</time> by <a rel="author">ന്യൂസ് ഡെസ്‌ക്</a></address>
      <p>ന്യൂദല്‍ഹി: മഹാരാഷ്ട്രയിലെ സര്‍ക്കാര്‍ രൂപീകരണവും സുപ്രീം കോടതിയിലെ സംഭവവികാസങ്ങളും പരാമര്‍ശിച്ച് ബി.ജെ.പിക്കെതിരെ മുതിര്‍ന്ന കോണ്‍ഗ്രസ് നേതാവ് സഞ്ജയ് ഝാ. ബി.ജെ.പിയുടേത് പ്രഹസനമാണെന്നും രാഷ്ട്രീയ ആത്മഹത്യയാണ് ഇതെന്നും അദ്ദേഹം ആരോപിച്ചു. ട്വിറ്ററിലായിരുന്നു പ്രതികരണം.</p>
      <p>ട്വീറ്റ് ഇങ്ങനെ:</p>
      <p>
        <i>‘ഞായറാഴ്ചത്തമാശ ചുരുക്കത്തില്‍ ഇങ്ങനെയാണ്:</i>
      </p>
      <p>
        <i>1) സര്‍ക്കാര്‍ പുലര്‍ച്ചെ അധികാരത്തിലേറുന്നു.</i>
        <br/>
        <i>2) രാഷ്ട്രപതി ഭരണം 5.47-നു പിന്‍വലിക്കുന്നു.</i>
        <br/>
        <i>3) സത്യപ്രതിജ്ഞയ്ക്ക് ഒരുമണിക്കൂറിനു ശേഷം പ്രധാനമന്ത്രി ട്വീറ്റ് ചെയ്യുന്നു.</i>
      </p>
      <p>
        <i>പക്ഷേ, ഫഡ്‌നാവിസ് ഗവര്‍ണര്‍ക്കു നല്‍കിയ കത്ത് സമര്‍പ്പിക്കാന്‍ ഞങ്ങള്‍ക്കു മൂന്നു ദിവസം നല്‍കണം.</i>
      </p>
      <p>
        <i>ബി.ജെ.പിയുടേത് പ്രഹസനവും രാഷ്ട്രീയ ആത്മഹത്യയുമാണ്.’</i>
      </p>
      <p>
        <a href="https://t.me/thedoolnews?fbclid=IwAR09a_MGTr_wHrQ4zHgjD_U2XF_FaM8sFz17TfWG70yFmvZwuQlnPg-_9dw">
          <b>വാര്‍ത്തകള്‍ ടെലഗ്രാമില്‍ ലഭിക്കാന്‍ ഇവിടെ ക്ലിക്ക് ചെയ്യൂ</b>
        </a>
      </p>
      <p>ഫഡ്നാവിസിന്റെ സര്‍ക്കാര്‍ രൂപീകരണം ചട്ടവിരുദ്ധമാണെന്നു കാണിച്ച് ശിവസേന, എന്‍.സി.പി, കോണ്‍ഗ്രസ് പാര്‍ട്ടികള്‍ നല്‍കിയ ഹരജി പരിഗണിക്കുന്നത് തിങ്കളാഴ്ചത്തേക്ക് സുപ്രീം കോടതി മാറ്റിയിട്ടുണ്ട്.</p>
      <related>
        <a href="https://www.doolnews.com/missing-ncp-mla-releases-video786.html?utm_source=doolnews&amp;utm_medium=related"/>
      </related>
      <p>50 മിനിറ്റ് നീണ്ടുനിന്ന വാദമാണ് സുപ്രീംകോടതിയില്‍ നടന്നത്. ഗവര്‍ണക്ക് മുമ്പാകെ നല്‍കിയ കത്തും നാളെ കോടതിയില്‍ ഹാജരാക്കണം. അതില്‍ ഒന്ന് മുഖ്യമന്ത്രിയായി സത്യപ്രതിജ്ഞ ചെയ്ത ദേവേന്ദ്ര ഫഡ്നാവിസിന്റെ കത്താണ്.</p>
      <p>രണ്ടാമത് അജിത് പവാര്‍ നല്‍കിയ കത്താണ്. എന്‍.സി.പി നിയമസഭാ കക്ഷി നേതാവ് എന്ന നിലയില്‍ ഞാന്‍ ബി.ജെ.പിക്ക് പിന്തുണ നല്‍കും എന്നാണ് കത്തില്‍ പറയുന്നത്.</p>
      <p>
        <b>
          <a href="https://goo.gl/jP9ABo">ഡൂൾന്യൂസ് യൂട്യൂബ് ചാനൽ സബ്സ്ക്രൈബ് ചെയ്യാനായി ഇവിടെ ക്ലിക്ക് ചെയ്യൂ</a>
        </b>
      </p>
      <p>വാദം തുടങ്ങുമ്പോള്‍ ബി.ജെ.പി -ശിവസേന സഖ്യം ഇപ്പോള്‍ ഇല്ലെന്നും തെരഞ്ഞെടുപ്പിന് മുന്‍പുള്ള സഖ്യങ്ങളെല്ലാം അവസാനിപ്പിച്ചുവെന്നും ഇപ്പോഴുള്ളത് തെരഞ്ഞെടുപ്പിന് ശേഷമുള്ള സഖ്യമാണെന്നും ശിവസേനക്ക് വേണ്ടി കപില്‍ സിബല്‍ വാദിച്ചിരുന്നു.</p>
      <figure>
        <iframe data-src="https://twitter.com/JhaSanjay/status/1198501649297367040?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>