<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/623150/%D8%B3%D8%B1%DB%8C%D8%B9%E2%80%8C%D8%AA%D8%B1%DB%8C%D9%86-%D8%AA%D8%B1%D8%A7%DA%A9%D8%AA%D9%88%D8%B1-%D8%AC%D9%87%D8%A7%D9%86-%D8%B1%DA%A9%D9%88%D8%B1%D8%AF-%DA%AF%DB%8C%D9%86%D8%B3-%D8%B1%D8%A7-%D8%B2%D8%AF-%D8%B9%DA%A9%D8%B3"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-24T13:40:00+00:00"/>
    <meta property="og:title" content="سریع‌ترین تراکتور جهان رکورد گینس را زد+عکس"/>
    <meta property="og:description" content="یک تراکتور نسبتا کوچک اما سریع به نام &quot;Fastrac Two&quot; با رسیدن به سرعت باورنکردنی ۲۴۱ کیلومتر بر ساعت توانست رکوردشکنی کند و نام خود را به عنوان سریع‌ترین تراکتور دنیا در کتاب رکوردهای گینس ثبت کند."/>
  </head>
  <body>
    <article>
      <h1>سریع‌ترین تراکتور جهان رکورد گینس را زد+عکس</h1>
      <address>
        <time datetime="2019-11-24T13:40:00+00:00">24 Nov 2019, 13:40</time>
      </address>
      <p>
        <i>یک تراکتور نسبتا کوچک اما سریع به نام "Fastrac Two" با رسیدن به سرعت باورنکردنی ۲۴۱ کیلومتر بر ساعت توانست رکوردشکنی کند و نام خود را به عنوان سریع‌ترین تراکتور دنیا در کتاب رکوردهای گینس ثبت کند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p> ممکن است شرکت "JCB" را بشناسید. این شرکت در تابستان گذشته ویدئویی را منتشر کرد که تراکتور "Fastrak One" رکورد ۱۶۷ کیلومتر در ساعت را تجربه کرد. حالا آنها با نسخه جدیدتری از تراکتور خود وارد میدان شده‌اند که بار دیگر توانسته است نام خود را وارد کتاب رکوردهای جهانی گینس کند.</p>
      <p>به گزارش گینس، این نسخه بهبود یافته موسوم به "Fastrac Two" توانست در حضور نمایندگان گینس با سرعت متوسط ​​۲۱۷.۶ کیلومتر در ساعت حرکت کند و به بیشینه سرعت ۲۴۱.۴ کیلومتر در ساعت برسد.</p>
      <p>این تراکتور جدید توسط یکی از موتور سواران مسابقه مشهور "گای مارتین" هدایت شد.</p>
      <p>تراکتور جدید ۱۰ درصد از نمونه قبلی سبک‌تر و حتی ساده‌تر است.</p>
      <p>"لرد بامفورد" رئیس JCB در یک بیانیه مطبوعاتی گفت: ما وقتی در تابستان با نمونه قبلی به سرعت ۱۶۷ کیلومتر در ساعت رسیدیم، متقاعد شدیم که می‌توانیم حتی سریع‌تر هم برویم و تیم JCB مشتاق شد تا رکورد جدیدی به ثبت برساند. این یک دستاورد شگفت انگیز است که توسط یک تیم مهندسی جوان و مشتاق محقق شده است.</p>
      <figure>
        <img src="https://aftabnews.ir/files/fa/news/1398/9/3/363090_159.jpg"/>
      </figure>
      <p>تراکتور "Fastrac Two" اصول طراحی را همانند مدل قبلی خود حفظ کرده است، اما برخی از تغییرات مهم برای افزایش سرعت آن انجام شده است. به عنوان مثال جنس سقف کابین تراکتور از فولاد به آلومینیوم تغییر یافته است.</p>
      <p>همچنین از بدنه‌های ساده استفاده شده است تا ۱۰ درصد ثبات بیشتری در هنگام حرکت حاصل شود. این امر منجر به ایجاد دفع کننده‌های هوای جدید در کابین، پوشش جدید برای عقب تراکتور، طراحی مجدد روکش‌های رادیاتور، پنل‌های جانبی جدید، سپر جلو و سقف کابین جدید شد.</p>
      <p>موتور ۷.۲ لیتری ۶ سیلندر این تراکتور موسوم به "دیزل مکس" مجهز به یک توربوشارژر جدید و بزرگ‌تر شده است، در حالی که اگزوز اصلاح شده به بهبود جریان کمک می‌کند. چندین پیشرفت دیگر نیز در سیستم انتقال قدرت از موتور به چرخ‌ها برای دستیابی به اوج خروجی ۱۰۱۶ اسب بخار در دور موتور ۳۱۵۰ و بیش از ۲۵۰۰ نیوتن متر گشتاور انجام شد.</p>
      <figure>
        <img src="https://aftabnews.ir/files/fa/news/1398/9/3/363091_337.jpg"/>
      </figure>
      <p>این تراکتور اقتصادی برای انجام کار خود فقط به یک مخزن کوچک سوخت ۲۰ لیتری بسنده می‌کند.</p>
      <p>"تیم بورن‌هوپ" مدیر بخش ابداعات و رشد شرکت JCB می‌گوید: سیستم ترمز هوا/هیدرولیک پیشرفته این تراکتور با افزودن چندین لنت و دیسک ترمز بهبود یافت. ما همچنین یک چتر نجات را بر روی این نسخه به عنوان یک سطح ایمنی اضافی اضافه کردیم. اما خوشبختانه نیازی به باز کردن آن نداریم، زیرا تمام محاسبات مهندسی به گونه‌ای بوده است که "گای مارتین" توانست تراکتور را به سرعت متوقف کند.</p>
      <figure>
        <img src="https://aftabnews.ir/files/fa/news/1398/9/3/363092_234.jpg"/>
      </figure>
    </article>
  </body>
</html>