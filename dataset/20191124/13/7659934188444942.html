<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/2006501/ivanka-trump-twitter-payla%C5%9F%C4%B1m%C4%B1-sonras%C4%B1-ele%C5%9Ftirilere-maruz-kald%C4%B1"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-24T13:15:00+00:00"/>
    <meta property="og:title" content="Ivanka Trump, Twitter paylaşımı sonrası eleştirilere maruz kaldı"/>
    <meta property="og:description" content="ABD Başkanı Donald Trump’ın kızı ve danışmanı Ivanka Trump, Twitter hesabından paylaştığı yanlış alıntı nedeniyle eleştirilere maruz kaldı.Ivanka, babasının azledilmesine yönelik soruşturmalar kapsamında geçtiğimiz Perşembe günü yapılan kamuya açık o"/>
  </head>
  <body>
    <article>
      <h1>Ivanka Trump, Twitter paylaşımı sonrası eleştirilere maruz kaldı</h1>
      <address>
        <time datetime="2019-11-24T13:15:00+00:00">24 Nov 2019, 13:15</time>
      </address>
      <p>ABD Başkanı Donald Trump’ın kızı ve danışmanı Ivanka Trump, Twitter hesabından paylaştığı yanlış alıntı nedeniyle eleştirilere maruz kaldı.<br/><br/><b>Ivanka, babasının azledilmesine yönelik soruşturmalar kapsamında geçtiğimiz Perşembe günü yapılan kamuya açık oturumun ardından Twitter hesabından şu ifadeleri kullandı;</b><br/><br/>“ABD’de kamu ahlakının azalması, muhtemelen siyasi muhaliflerin ezilmesi veya görevden alınması için gücün kötüye kullanılmasıyla karakterize edilebilir.<br/><br/>Alexis de Tocqueville 1835”<br/><br/>Ancak Twitter’dan yorum yapan tarihçiler, bu sözlerin Tocqueville’ye ait olmadığını ve bir Fransızın 1935-1940 arasında yayınlanan ‘ABD’de Demokrasi’ başlıklı eserinden bir alıntı olduğunu öne sürdü.<br/><br/>The Guardian'a göre de Ivanka’nın John Innes Clarke Hare tarafından yazılan 1889 tarihli ABD Anayasa Hukuku kitabında bulduğu bu alıntı yanlıştı.<br/><br/>Alabama Üniversitesi’nde tarih profesörü olan Joshua D Rothman’a göre Innes Clark Hare Tocqueville’in bu ifadesine, 1868'de ABD’nin 17. Başkanı Andrew Johnson'ın azledilmesine yönelik soruşturma konusundaki kitabında yer verdi.<br/><br/>Demokratlar, ABD Başkanı Donald Trump’ın Ukrayna’ya 400 milyon dolarlık askeri yardımı, Ukrayna’nın Joe Biden ve oğlu Hunter Biden aleyhinde soruşturma açması için kullanmaya çalıştığını kanıtlamak istiyor.<br/><br/>Trump'a yönelik azil soruşturması, Trump ve Ukrayna Devlet Başkanı Vladimir Zelenskiy arasındaki telefon görüşmesi etrafında dönüyor.</p>
    </article>
  </body>
</html>