<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/sport/2019/11/24/842951"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:48:00+00:00"/>
    <meta property="og:title" content="বাবরের সেঞ্চুরি সত্ত্বেও ইনিংস ব্যবধানে পাকিস্তানের পরাজয়"/>
    <meta property="og:description" content="দুই ম্যাচের টেস্ট সিরিজের প্রথম ম্যাচে সফরকারী পাকিস্তানকে ইনিংস ব্যবধানে ও ৫ রানে হারাল স্বাগতিক অস্ট্রেলিয়া। বাবর আজমের সেঞ্চুরিতেও হার এড়াতে পারেনি পাকিস্তান। এর ফলে ১-০ ব্যবধানে এগিয়ে গেল অস্ট্রেলিয়া। গত বৃহস্পতিবার(প্রথম দিন) ব্রিসবেনে টস জিতে আগে ব্যটিং করা পাকিস্তান প্রথম ইনিংসে ২৪০ রান করে। জবাবে প্রথম ইনিংসে ৫৮০ রান করে অস্ট্রেলিয়া। ফলে অস্ট্রেলিয়ার থেকে ৩৮০ রানে পিছিয়ে থেকে দ্বিতীয় ইনিংসে ব্যাটিং শুরু করে পাকিস্তান। দ্বিতীয় ইনিংসে ব্যাটিংয়ে নেমে মিচেল স্টার্ক আর পেট কামিন্স এর অসাধারণ বোলিং তান্ডবে ৩ উইকেট হারিয়ে ৬৪ রানে তৃতীয় দিন শেষ করে পাকিস্তান। চতুর্থ (আজ) দিনে ব্যাটিং করতে নেমে শুরুতে শান মাসুদ (৪২) ও ইফতেকার (০) এর উইকেট হারিয়ে বিপাকে পরে পাকিস্তান। এরপর দলের হাল ধরেন বাবর আজম ও মোহাম্মদ রিজোয়ান। ষষ্ঠ উইকেট জুটিতে দুজন মিলে ১৩২ রানের পার্টনারশিপ গড়ে তোলেন। এরই মধ্যে সেঞ্চুরি তুলে নেন বাবর আজম। সেঞ্চুরির পরপরই ১০৪ রান করেই আউট হন তিনি। বাবর আযমের পর রিজোয়ান এবং ইয়াসির শাহ প্রতিরোধ গড়ার চেষ্টা করেন। কিন্তু রিজোয়ান ৯৫ রানে ও ইয়াসির শাহ ৪২ রানে বিদায় নেয়ার পর আর কেউ মাঠে থিতু হতে না পারলে ৫ রান ও…"/>
  </head>
  <body>
    <article>
      <h1>বাবরের সেঞ্চুরি সত্ত্বেও ইনিংস ব্যবধানে পাকিস্তানের পরাজয়</h1>
      <address><time datetime="2019-11-24T13:48:00+00:00">24 Nov 2019, 13:48</time> by <a rel="author">কালের কণ্ঠ অনলাইন</a></address>
      <p>দুই ম্যাচের টেস্ট সিরিজের প্রথম ম্যাচে সফরকারী পাকিস্তানকে ইনিংস ব্যবধানে ও ৫ রানে হারাল স্বাগতিক অস্ট্রেলিয়া। বাবর আজমের সেঞ্চুরিতেও হার এড়াতে পারেনি পাকিস্তান। এর ফলে ১-০ ব্যবধানে এগিয়ে গেল অস্ট্রেলিয়া।</p>
      <p>গত বৃহস্পতিবার(প্রথম দিন) ব্রিসবেনে টস জিতে আগে ব্যটিং করা পাকিস্তান প্রথম ইনিংসে ২৪০ রান করে। জবাবে প্রথম ইনিংসে ৫৮০ রান করে অস্ট্রেলিয়া। ফলে অস্ট্রেলিয়ার থেকে ৩৮০ রানে পিছিয়ে থেকে দ্বিতীয় ইনিংসে ব্যাটিং শুরু করে পাকিস্তান।</p>
      <p>দ্বিতীয় ইনিংসে ব্যাটিংয়ে নেমে মিচেল স্টার্ক আর পেট কামিন্স এর অসাধারণ বোলিং তান্ডবে ৩ উইকেট হারিয়ে ৬৪ রানে তৃতীয় দিন শেষ করে পাকিস্তান। চতুর্থ (আজ) দিনে ব্যাটিং করতে নেমে শুরুতে শান মাসুদ (৪২) ও ইফতেকার (০) এর উইকেট হারিয়ে বিপাকে পরে পাকিস্তান।</p>
      <p>এরপর দলের হাল ধরেন বাবর আজম ও মোহাম্মদ রিজোয়ান। ষষ্ঠ উইকেট জুটিতে দুজন মিলে ১৩২ রানের পার্টনারশিপ গড়ে তোলেন। এরই মধ্যে সেঞ্চুরি তুলে নেন বাবর আজম। সেঞ্চুরির পরপরই ১০৪ রান করেই আউট হন তিনি।</p>
      <p>বাবর আযমের পর রিজোয়ান এবং ইয়াসির শাহ প্রতিরোধ গড়ার চেষ্টা করেন। কিন্তু রিজোয়ান ৯৫ রানে ও ইয়াসির শাহ ৪২ রানে বিদায় নেয়ার পর আর কেউ মাঠে থিতু হতে না পারলে ৫ রান ও ইনিংস ব্যবধানে হারতে হয় পাকিস্তানকে।</p>
    </article>
  </body>
</html>