<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.israelhayom.co.il/article/709769"/>
    <meta property="og:site_name" content="ישראל היום"/>
    <meta property="article:published_time" content="2019-11-24T13:18:24+00:00"/>
    <meta property="og:title" content="בעקבות האמירה הפוליטית: שחר זומן לבירור"/>
    <meta property="og:description" content="לאחר שהשמיע קריאה פוליטית באמצע הצגה בבית ליסין, רון שחר זומן לבירור בעניינו בתיאטרון • שחר הביע צער על המקרהבמה"/>
  </head>
  <body>
    <article>
      <h1>בעקבות האמירה הפוליטית: שחר זומן לבירור</h1>
      <h2>לאחר שהשמיע הכרזה פוליטית - "יחי מנדלבליט" - באמצע ההצגה בבית ליסין, רון שחר הוזמן לדיון בעניינו בתיאטרון • שחר הביע צער על המקרה והתנצל</h2>
      <address><time datetime="2019-11-24T13:18:24+00:00">24 Nov 2019, 13:18</time> by <a rel="author" href="https://www.israelhayom.co.il/writer_articles?tid=346" target="_blank">מאיה כהן</a></address>
      <p>כמו שסיפרנו לכם <a href="https://www.israelhayom.co.il/article/709381">כאן</a>, לאחר <a href="https://www.israelhayom.co.il/article/709227">הגשת כתב האישום</a> נגד ראש הממשלה בנימין נתניהו בחמישי האחרון, הביע השחקן רון שחר את קריאת השמחה "יחי מנדלבליט!", באמצע הצגה בבית ליסין, ומיותר לציין שמדובר בחריגה מובהקת מתפקידו כשחקן.<br/> </p>
      <p>• <a href="https://www.israelhayom.co.il/article/708865">"יוצר "הנערים": "מדובר באפרטהייד"</a></p>
      <p>• <a href="https://www.israelhayom.co.il/article/708523">תכירו: הכלבים של המפורסמים</a></p>
      <p>• <a href="https://www.israelhayom.co.il/article/708177">נועה קירל ולירן דנינו "מאושרים"</a></p>
      <p>במהלך ההצגה "אפס ביחסי אנוש" נשא שחר מונולוג כחלק מהדמות שהוא מגלם של מפקד הבסיס. את המשפט הלא קשור למחזה הוא הוסיף עם תום המונולוג שלו. </p>
      <p>כעת חלה התפתחות בנושא, והשחקן זומן לבירור בתיאטרון. נכחו בדיון: מנהלת התיאטרון ציפי פינס, מנהל משאבי האנוש יוסי זוידוביץ' וסמנכ"לית התפעול אדוה טמקין.</p>
      <p>בישיבה הובהר לשחקן בצורה חד משמעית שהתיאטרון רואה בחומרה רבה את המקרה, וששחקן אינו רשאי לעשות שימוש בבמה לצורך הבעת דעה אישית.</p>
      <p>רון שחר הביע צער על שימוש לא ראוי ולא מקצועי על בימת התיאטרון, וביקש להביע את התנצלותו הכנה בפני מנהלת התיאטרון, השחקנים, הקהל ומי שנפגע מאמירתו, שנעשתה על דעתו וללא כל קשר להצגה.</p>
      <p>הובהר לרון שחר שהישנות מקרה מסוג זה תביא לסיום ההתקשרות עמו באופן מיידי.</p>
      <p>• <a href="https://www.israelhayom.co.il/article/708479">קים אור אזולאי נגד מעיין אדם</a></p>
      <p>• <a href="https://www.israelhayom.co.il/article/705771">התוכנית המביכה של ליהיא ונעמה</a></p>
      <p>• <a href="https://www.instagram.com/tarboot2day/">כל התרבות, הרכילות והבידור - עכשיו באינסטגרם!</a></p>
    </article>
  </body>
</html>