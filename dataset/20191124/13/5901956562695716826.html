<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/sport/tekme/clanek/kristoffersenu-v-drugo-na-polno-napad-se-mu-je-izsel-253173"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T13:40:00+00:00"/>
    <meta property="og:title" content="Kristoffersen s četrtega na prvo mesto"/>
    <meta property="og:description" content="Norvežan Henrik Kristoffersen je zmagovalec uvodnega slaloma nove sezone svetovnega pokala alpskih smučarjev. V drugi vožnji je z napadalno vožnjo pridobil tri mesta in za 0,09 sekunde premagal vo..."/>
  </head>
  <body>
    <article>
      <h1>Kristoffersen s četrtega na prvo mesto</h1>
      <h2>Kranjec in Hadalin sta v drugi vožnji nekoliko pokvarila svoji uvrstitvi.</h2>
      <address><time datetime="2019-11-24T13:40:00+00:00">24 Nov 2019, 13:40</time> by <a rel="author">STA, T. V.</a></address>
      <p>Norvežan <b>Henrik Kristoffersen</b> je zmagovalec uvodnega slaloma nove sezone svetovnega pokala alpskih smučarjev. V drugi vožnji je z napadalno vožnjo pridobil tri mesta in za 0,09 sekunde premagal vodilnega po prvi vožnji Francoza <b>Clementa Noela</b>. Slovenca <b>Žan Kranjec</b> in <b>Štefan Hadalin</b> sta v drugi vožnji izgubila nekaj mest.<br/><br/>Kristoffersen je do 19. zmage v svetovnem pokalu in 16. v slalomu prišel s šestim najhitrejšim časom druge vožnje, ki je potekala v zahtevnih razmerah, saj se je zaradi močnega sneženja na progi sproti nabiral sneg. Levji delež dela je opravil na strmem delu, kjer je bil bistveno hitrejši od Noela. Tretje mesto je pripadlo Švicarju <b>Danielu Yulu</b>, ki je skočil s sedmega mesta po prvi vožnji, s končnim zaostankom 0,18 sekunde.<br/><br/>Kranjec in Hadalin sta si zagotovila točke, a v drugi vožnji nekoliko pokvarila svoji uvrstitvi, čeprav sta celo nekoliko zmanjšala zaostanek za vodilnim. Kranjec je osvojil 21. mesto (+ 1,56), Hadalin pa je bil 23. (+ 1,72).<br/><br/><b>- Izidi, slalom:</b><br/>1. Henrik Kristoffersen (Nor) 1:48,55 55,23 53,32<br/>2. Clement Noel (Fra) 1:48,64 +00,09 54,55 54,09<br/>3. Daniel Yule (Švi) 1:48,73 +00,18 55,49 53,24<br/>4. Ramon Zenhäusern (Švi) 1:48,82 +00,27 55,21 53,61<br/>5. Andre Myhrer (Šve) 1:48,89 +00,34 55,55 53,34<br/>6. Kristoffer Jakobsen (Šve) 1:49,08 +00,53 56,38 52,70<br/>7. Christian Hirschbühl (Avt) 1:49,29 +00,74 55,33 53,96<br/>8. Linus Strasser (Nem) 1:49,44 +00,89 56,60 52,84<br/>9. Sebastian Foss-Solevaag (Nor) 1:49,47 +00,92 56,09 53,38<br/>10. Manfred Mölgg (Ita) 1:49,53 +00,98 55,46 54,07<br/>...<br/>21. Žan Kranjec (Slo) 1:50,11 +01,56 56,29 53,82<br/>23. Štefan Hadalin (Slo) 1:50,27 +01,72 56,47 53,80<br/><br/><b>- seštevek svetovnega pokala, skupno (2):</b><br/>1. Henrik Kristoffersen (Nor) 113 točk<br/>2. Alexis Pinturault (Fra) 100<br/>3. Mathieu Faivre (Fra) 80<br/>. Clement Noel (Fra) 80<br/>5. Žan Kranjec (Slo) 70<br/>...<br/>42. Štefan Hadalin (Slo) 8<br/><br/><b>- slalom (1):</b><br/>1. Henrik Kristoffersen (Nor) 100<br/>2. Clement Noel (Fra) 80<br/>3. Daniel Yule (Švi) 60<br/>...<br/>21. Žan Kranjec (Slo) 10<br/>23. Štefan Hadalin (Slo) 8</p>
    </article>
  </body>
</html>