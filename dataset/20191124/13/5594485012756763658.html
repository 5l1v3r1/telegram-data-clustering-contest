<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/ikonomika/na-tezi-mesta-v-germaniya-mozhe-da-izkarame-do-30-000-evro_news710915.html"/>
    <meta property="og:site_name" content="Blitz.bg"/>
    <meta property="article:published_time" content="2019-11-24T13:20:00+00:00"/>
    <meta property="og:title" content="На тези места в Германия може да изкараме до 30 000 евро"/>
    <meta property="og:description" content="Разкриха къде в страната средният доход е най-висок и къде най-нисък"/>
  </head>
  <body>
    <article>
      <h1>На тези места в Германия може да изкараме до 30 000 евро</h1>
      <h2>Разкриха къде в страната средният доход е най-висок и къде най-нисък</h2>
      <address>
        <time datetime="2019-11-24T13:20:00+00:00">24 Nov 2019, 13:20</time>
      </address>
      <p>https://blitz.bg/ikonomika/na-tezi-mesta-v-germaniya-mozhe-da-izkarame-do-30-000-evro_news710915.html Blitz.bg</p>
      <figure>
        <img src="https://static.blitz.bg/documents/thumbnails/730/201901/1546604107-6767225.jpg"/>
      </figure>
      <p><b>В Германия човек може да има доход под 17 000 евро, но също така може да разполага с такъв от близо 30 000 евро. И това до голяма степен зависи в коя част на държавата живее. </b><br/><br/>Точно толкова е разликата между регионите, в които средният разполагаем доход на член от домакинството е най-висок и най-нисък, уточнява <a href="https://money.bg/personal-finance/kade-v-germaniya-sredniyat-dohod-e-nay-visok-i-kade-nay-nisak.html">money.bg.</a></p>
      <p>Според изследване на <a href="https://www.boeckler.de/wsi_118957.htm">Hans Böckler Foundation</a>, базирано на данни от 2016 година, в първата графа влиза <b>Мюнхен</b>, където на човек се пада среден годишен разполагаем доход от 29 685 евро.<br/><br/>Около 25 000 евро е и този на хората в <b>Щутгард </b>и <b>Дюселдорф</b>. В горната граница с над 21 600 евро на човек са още <b>Хамбург</b>, Нюрн<b>б</b>ерг, <b>Франкфурт </b>и <b>Кьолн</b>.</p>
      <p>От друга страна с най-малък разполагаем доход на човек е западногерманският град <b>Дуисбург</b>, който се намира в <b>област Рур</b>. Там на един човек се пада среден доход от 16 881 евро.<br/><br/>На дъното са още <b>Лайпциг </b>и <b>Дрезден </b>със съответно 17 770 евро и 18 922 евро.</p>
      <p>В долната граница е и столицата <b>Берлин </b>със среден доход на човек от 19 719 евро. Пред него са <b>Есен</b>, <b>Хановер</b> и <b>Бремен</b>.</p>
      <figure>
        <img src="https://infographic.statista.com/normal/chartoftheday_20076_household_income_in_selected_german_cities_n.jpg"/>
      </figure>
      <p> </p>
      <p>Що се отнася до богатството на <b>отделните провинции в Германия</b>, там също има значителни разлики.<br/><br/>Публикувана преди месеци статистика показа, че общо всички държавни финансови активи, в това число пари в брой, депозити, акции, заеми и други, възлизат на 963,8 милиарда евро към края на 2018 година.</p>
      <p>Погледнато в по-малък мащаб може да се каже, че най-бързо забогатяващите провинции са <b>Бавария </b>(+41%), <b>Бремен </b>(+12%), <b>Саксония </b>(+11.7%) и <b>Мекленбург-Предна Померания </b>(+11.4%).<br/><br/>На другия полюс са <b>Долна Саксония</b> (-9.1%), <b>Саксония-Анхалт</b> (-4.4%) и <b>Рейнланд-Пфалц </b>(-3.1%).</p>
    </article>
  </body>
</html>