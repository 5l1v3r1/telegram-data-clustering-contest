<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gavros.gr/article/podosfairo/294254-gyrizei-amesa-ton-diakopth"/>
    <meta property="og:site_name" content="gavros.gr"/>
    <meta property="article:published_time" content="2019-11-24T13:34:00+00:00"/>
    <meta property="og:title" content="Γυρίζει, άμεσα, τον διακόπτη!"/>
    <meta property="og:description" content="Νέα Σμύρνη… τέλος, για τον Μαρτίνς και τους παίκτες! Ο Ολυμπιακός -πρέπει να- κινείται ήδη σε ρυθμό Ευρώπης! Εκεί όπου παίζει… μόνος."/>
  </head>
  <body>
    <article>
      <h1>Γυρίζει, άμεσα, τον διακόπτη!</h1>
      <address>
        <time datetime="2019-11-24T13:34:00+00:00">24 Nov 2019, 13:34</time>
      </address>
      <p>Ό,τι έγινε, έγινε. Δεν αλλάζει. Ο Ολυμπιακός θα πάει στο ματς με τον ΠΑΟΚ, το οποίο θα κρίνει το ποιος θα κρατήσει την πρώτη θέση στη Super League 1, ισόβαθμος με τον αντίπαλό του. Μικρή σημασία έχει αυτό, στην ουσία. Εκεί, ο Ολυμπιακός είναι ανώτερος, πιο ισχυρός αγωνιστικά, με ποιοτικότερο ρόστερ και καλύτερο προπονητή. Και όλα θα κριθούν, ξανά, από τον Θρύλο. Πριν φτάσουμε εκεί, όμως, ο Ολυμπιακός έχει μπροστά του μία μεγάλη, όσο και σπουδαία πρόκληση!</p>
      <p>Η Τρίτη είναι πολύ πιο κοντά, από την Κυριακή. Η Τρίτη προέχει. Η Τρίτη επείγει. Ο Ολυμπιακός είναι η ΜΟΝΗ ελληνική ομάδα, η οποία αγωνίζεται στις ευρωπαϊκές διοργανώσεις και την Τρίτη εκπροσωπεί, εκ νέου, το όνομά του, την ιστορία του, ΟΛΟΚΛΗΡΟ το ελληνικό ποδόσφαιρο! Απέναντι στην Τότεναμ, έχει μία πολύ δύσκολη «μάχη», η οποία θα χρειαστεί απόλυτη προσήλωση, τρομερή ενέργεια, ψυχολογία.</p>
      <p>Αυτό το τελευταίο κομμάτι, είναι εκείνο, επάνω στο οποίο ο Πέδρο Μαρτίνς πρέπει να δουλέψει ΑΜΕΣΑ! Δίχως χρονοτριβή. Ο Ολυμπιακός οφείλει να αφήσει άμεσα πίσω του τον αγώνα στη Νέα Σμύρνη, να «γυρίσει τον διακόπτη» και να επικεντρωθεί στην ομάδα του Μουρίνιο. Ο αγώνας στο Tottenham Hotspur Stadium θα χρειαστεί εντελώς διαφορετική προσέγγιση. Και από εκείνον της Νέας Σμύρνης, αλλά και από εκείνον της προσεχούς Κυριακής, κόντρα στον ΠΑΟΚ.</p>
      <p>Ο Ολυμπιακός πρέπει, λοιπόν, άμεσα να στρέψει το ενδιαφέρον του εκεί. Στο Λονδίνο. Όπου μεταβαίνει αύριο, Δευτέρα. Οι ευρωπαϊκές υποχρεώσεις είναι εντελώς διαφορετική υπόθεση, από τα ματς της Super League 1 και ο Ολυμπιακός, με πρωτεργάτη τον Πέδρο Μαρτίνς, πρέπει άμεσα να μπει σε mood… αστεριών!</p>
      <related>
        <h4>Διαβάστε επίσης</h4>
        <a href="https://www.gavros.gr/article/podosfairo/294255-aytoi-taksideyoyn-sto-londino"/>
        <a href="https://www.gavros.gr/article/podosfairo/294256-boylgaros-referi-sto-mats-ths-triths"/>
        <a href="https://www.gavros.gr/article/podosfairo/294250-orismoi-zaxarh-gia-paok-aek"/>
        <a href="https://www.gavros.gr/article/podosfairo/294247-h-isopedwsh-den-einai-laquo-kritikh-raquo"/>
      </related>
    </article>
  </body>
</html>