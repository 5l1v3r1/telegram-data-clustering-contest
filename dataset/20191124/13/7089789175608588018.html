<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://internapoli.it/movida-centro-storico-23-novembre/"/>
    <meta property="og:site_name" content="InterNapoli.it"/>
    <meta property="article:published_time" content="2019-11-24T13:48:40+00:00"/>
    <meta property="og:title" content="Napoli. Droga, armi e lavoratori in nero, il centro storico è un inferno: blitz dei carabinieri"/>
    <meta property="og:description" content="Durante il fine settimana i carabinieri del nucleo radiomobile e delle compagnie “centro” e “stella” hanno svolto un servizio di controllo nel quartiere"/>
  </head>
  <body>
    <article>
      <h1>Napoli. Droga, armi e lavoratori in nero, il centro storico è un inferno: blitz dei carabinieri</h1>
      <address><time datetime="2019-11-24T13:48:40+00:00">24 Nov 2019, 13:48</time> by <a rel="author" href="https://internapoli.it/author/silvio-russo/" target="_blank">Silvio Russo</a></address>
      <p>Durante il fine settimana i carabinieri del nucleo radiomobile e delle compagnie “centro” e “stella” hanno svolto un servizio di controllo nel quartiere San Giuseppe e nel Rione Sanità.</p>
      <p>I militari del nucleo radiomobile hanno tratto in arresto un sorvegliato speciale. Francesco Aquino, 48enne di Torre Annunziata già noto per reati in materia di stupefacenti e sottoposto alla sorveglianza speciale con l’obbligo di soggiorno nel comune di residenza, è stato beccato in piazza Matteotti; per altro non aveva con sé il “libretto rosso”, la carta delle prescrizioni che i sorvegliati speciali sono obbligati ad avere sempre dietro. E’ stato arrestato e tradotto in carcere.</p>
      <p>Nei pressi di piazza del Gesù i carabinieri della compagnia centro e del gruppo tutela lavoro di napoli hanno ispezionato vari localini. in due di questi sono emersi lavoratori a nero. Una vineria ne impiegava 5, un ristorante tipico 3. Sono state comminate sanzioni per 18mila e 15mila euro, le attività sono state sospese e i titolari denunciati.</p>
      <p>In piazza Dante i militari hanno arrestato uno spacciatore. Davide Fasciano, 2enne senza fissa dimora, già noto alle forze dell’ordine, è stato preso mentre cedeva marijuana a 3 giovani. E’ stato arrestato e gli sono stati sequestrati 50 euro di verosimile provenienza illecita.</p>
      <p>In piazza Monteoliveto un 18enne del quartiere Mercato è stato sorpreso in possesso di un coltellino a serramanico e denunciato per porto di oggetti atti ad offendere.</p>
      <p>Altri ragazzi invece, di cui 2 minorenni- sono stati segnalati alla prefettura poiché scoperti in possesso di droga per uso personale. Altra droga è stata sequestrata in via Pallonetto santa Lucia: i carabinieri hanno rinvenuto 15 grammi di marijuana, 15 di hashish e 5 di cocaina in un’intercapedine di un palazzo.</p>
      <p>Capitolo parcheggiatori abusivi. i carabinieri ne hanno multati due: uno in via cesare battisti, l’altro in via chiatamone. hanno poi elevato altre sanzioni al codice della strada per circa 14mila euro. Dal pomeriggio alla notte sono stati identificate e controllate 127 persone.</p>
      <p>Nel rione sanità invece i militari della compagnia stella hanno controllato 96 soggetti e hanno inoltre elevato verbali ad automobilisti o conducenti di scooter indisciplinati per quasi 19mila euro sottoponendo a sequestro o fermo un’auto e 6 scooter. In via salita Scudillo, all’interno di un contatore condominiale, hanno infine rinvenuto 20 dosi di crack; altre 37 sono state sequestrate in un anfratto di un androne condominiale in vico Carrette.</p>
      <related>
        <h4>ARTICOLI CORRELATI</h4>
        <a href="https://internapoli.it/il-maltempo-colpisce-napoli-famiglie-sgomberate-strade-franate-e-traffico-in-tilt/"/>
        <a href="https://internapoli.it/napoli-marijuana/"/>
        <a href="https://internapoli.it/santantimo-movida-coltellate/"/>
        <a href="https://internapoli.it/allerta-meteo-25-novembre/"/>
        <a href="https://internapoli.it/arresto-madame-furto/"/>
        <a href="https://internapoli.it/violenza-sulle-donne-la-questura-di-napoli-scende-in-campo-ora-diciamo-basta/"/>
        <a href="https://internapoli.it/parcheggiatore-reddito-di-cittadinanza/"/>
        <a href="https://internapoli.it/minacce-coltello-madre-sorella/"/>
        <a href="https://internapoli.it/meteo-domenica-24-ottobre/"/>
        <a href="https://internapoli.it/ricercata-rapina-napoli/"/>
        <a href="https://internapoli.it/allerta-meteo-domenica-24-novembre/"/>
        <a href="https://internapoli.it/nas-ristorante-napoli-2/"/>
      </related>
    </article>
  </body>
</html>