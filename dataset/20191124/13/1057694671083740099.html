<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.news.gr/lifestyle/article/2050540/terens-kouik-i-apantisi-tou-stis-dilosis-pou-ekane-emi-livaniou.html"/>
    <meta property="og:site_name" content="News.gr"/>
    <meta property="article:published_time" content="2019-11-24T13:11:49+00:00"/>
    <meta property="og:title" content="Τέρενς Κουίκ: Η απάντησή του στις δηλώσεις που έκανε Έμυ Λιβανίου"/>
    <meta property="og:description" content="«Έχω αποβάλει τις άσχημες στιγμές που είχα με τον Τέρενς Κουίκ»"/>
  </head>
  <body>
    <article>
      <h1>Τέρενς Κουίκ: Η απάντησή του στις δηλώσεις που έκανε Έμυ Λιβανίου</h1>
      <address>
        <time datetime="2019-11-24T13:11:49+00:00">24 Nov 2019, 13:11</time>
      </address>
      <h3>«Έχω αποβάλει τις άσχημες στιγμές που είχα με τον Τέρενς Κουίκ»</h3>
      <p><b><a href="https://www.news.gr/lifestyle/article/2049977/emi-livaniou-echo-apovali-tis-aschimes-stigmes-pou-icha-me-ton-terens-kouik.html">«Έχω αποβάλει τις άσχημες στιγμές που είχα με τον Τέρενς Κουίκ»,</a> </b>ήταν οι δηλώσεις που έκανε, μεταξύ άλλων, η <b><a href="https://www.news.gr/tag/emi-livaniou">Έμυ Λιβανίου</a></b> στην εκπομπή «Έλα χαμογέλα» το πρωί του Σαββάτου.</p>
      <p>Μετά από αυτό ο  <b><a href="https://www.news.gr/tag/terens-koyik">Τέρενς Κουίκ</a></b> έκανε μια ανάρτηση στο Instagram για εκείνη.</p>
      <p>«Έμη Λιβανίου. Η συνέντευξή της στην εκπομπή «Έλα χαμογέλα» της Σίσης Χρηστίδου στο @opentvgr και τα τόσα όμορφα λόγια της για μένα, με γύρισαν στα παραγωγικά χρόνια της συνεργασίας μας. Έμη σε ευχαριστώ. Βεβαίως και πετάμε στην άκρη στιγμές εντάσεων και κρατάμε όλα τα συναρπαστικά που ζήσαμε στο στούντιο και στα οδοιπορικά μας.</p>
      <p>Άκοπα κι αμοντάριστα, σε όλη την Ελλάδα και σε κάθε γωνιά του πλανήτη. Μέση Ανατολή, Αφρική, Αμερική, Ευρώπη, και δεν ξεχνώ την Κωνσταντινούπολη με το εκπληκτικό ντοκυμαντέρ που γυρίσαμε στην Αγιά Σοφιά και μάλιστα “παράνομα”, γιατί αρνήθηκαν να μας δώσουν άδεια!</p>
      <p>Θυμάσαι; Αν, όπως είπες, ήμουν για σένα καλός δάσκαλος, τότε πρέπει να συμπληρώσω ότι ήσουν ένα σφουγγάρι μάθησης και μιά απίστευτα εργατική συνεργάτης/συνεταιράκι σε μια πρωινή τρίωρη εκπομπή που προσωπικά πιστεύω ότι πολλές ενότητές της έγιναν σχολή για πολλά πράγματα στην ελληνική τηλεόραση.</p>
      <p>Φιλιά στα καμάρια σου Κωνσταντίνο και Αλεξάνδρα. Μετά τη ζέστη οικογενειακή βραδυά που περάσαμε σπίτι σου, ετοιμάσου για την επόμενη!», έγραψε.</p>
      <p>Και εκείνη απάντησε κάτω από την ανάρτηση του: «Αγαπημένε μου Τέρενς θυμάμαι τα πάντα! Τα ταξίδια μας σε όλο τον κόσμο! Ελλάδα και εξωτερικό άκοπα και αμοντάριστα. Ήσουν μεγάλος Δασκαλος! Σπουδαίος Δημοσιογραφος. Με συγκινούν τα λόγια σου! Σκέφτομαι με νοσταλγία την εκπομπή.. ήσουν ο πρώτος εργάτης! Εγώ ακολουθούσα και ρουφούσα! Την εμπειρία και τη γνώση σου! Σε ευχαριστώ και σας περιμένω να σας μαγειρέψω! Με αγάπη πολύ», έγραψε.</p>
      <figure>
        <embed-post data-src="https://www.instagram.com/p/B5Nv8nlnkGd" data-service="Instagram"/>
      </figure>
      <related>
        <h4>
          <b>Διαβάστε επίσης</b>
        </h4>
        <a href="https://www.news.gr/lifestyle/article/2049977/emi-livaniou-echo-apovali-tis-aschimes-stigmes-pou-icha-me-ton-terens-kouik.html"/>
        <a href="https://www.news.gr/politikh/article/1829312/kouik-krato-ti-dilosi-tsipra-gia-metaschimatismo-tou-siriza.html"/>
        <a href="https://www.news.gr/politikh/article/1788779/ipofifios-me-ton-siriza-stis-ethnikes-ekloges-o-terens-kouik.html"/>
      </related>
    </article>
  </body>
</html>