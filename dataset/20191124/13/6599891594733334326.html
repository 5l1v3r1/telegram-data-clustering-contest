<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ahaber.com.tr/gundem/2019/11/24/baskan-erdogan-katara-gidiyor"/>
    <meta property="og:site_name" content="A Haber"/>
    <meta property="article:published_time" content="2019-11-24T13:02:49+00:00"/>
    <meta property="og:title" content="Başkan Erdoğan Katar'a gidiyor"/>
    <meta property="og:description" content="Başkan Recep Tayyip Erdoğan, Türkiye ile Katar arasındaki Yüksek Stratejik Komitesinin Beşinci Toplantısı'nın icrası kapsamında yarın Katar'a resmi ziyaret gerçekleştirecek."/>
  </head>
  <body>
    <article>
      <h1>Başkan Erdoğan Katar'a gidiyor</h1>
      <address>
        <time datetime="2019-11-24T13:02:49+00:00">24 Nov 2019, 13:02</time>
      </address>
      <p>
        <b>Başkan <a href="https://www.ahaber.com.tr/index/recep-tayyip-erdogan">Recep Tayyip Erdoğan</a>, Türkiye ile <a href="https://www.ahaber.com.tr/index/katar">Katar</a> arasındaki Yüksek Stratejik Komitesinin Beşinci Toplantısı'nın icrası kapsamında yarın Katar'a resmi ziyaret gerçekleştirecek.</b>
      </p>
      <p>İletişim Başkanlığından yapılan açıklamaya göre, Başkan Erdoğan, <a href="https://www.ahaber.com.tr/index/katar">Katar</a> Devleti Emiri Şeyh Temim bin Hamed Al Sani'nin davetine icabet edecek.</p>
      <p>Erdoğan, Türkiye ile Katar arasındaki Yüksek Stratejik Komite'nin Beşinci Toplantısı'nın icrası kapsamında, yarın Katar'a resmi ziyarette bulunacak. Erdoğan ile Katar Emiri'nin başkanlıklarında düzenlenecek Komite Toplantısına, ilgili bakan ve yetkililer de iştirak edecek.</p>
      <p>
        <b>BÖLGESEL VE ULUSLARARASI MESELELER ELE ALINACAK</b>
      </p>
      <p>Temaslarda, Türkiye-Katar ilişkileri tüm boyutlarıyla gözden geçirilecek, iki ülke arasındaki iş birliğinin tüm alanlarda daha da derinleştirilmesi imkanları ele alınacak; keza, bölgesel ve uluslararası meseleler hakkında fikir teatisinde bulunulacak.</p>
      <p>Komite toplantısı vesilesiyle Türkiye ve Katar arasındaki iş birliğini güçlendirmeye yönelik çeşitli anlaşma ve mutabakat metinlerinin imzası planlanırken Erdoğan'ın Türk-Katar Birleşik Müşterek Kuvvet Komutanlığını ziyaret etmesi de öngörülüyor.</p>
    </article>
  </body>
</html>