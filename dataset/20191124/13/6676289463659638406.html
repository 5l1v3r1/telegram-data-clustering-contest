<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://observator.tv/politic/primar-ciobanu-constanta-cabina-vot-localnic-327285.html"/>
    <meta property="og:site_name" content="Observator"/>
    <meta property="article:published_time" content="2019-11-24T13:56:00+00:00"/>
    <meta property="og:title" content="Un primar din Constanţa a intrat în cabina de vot cu un localnic şi i-a arătat cum să voteze"/>
    <meta property="og:description" content="Primarul din comuna Ciobanu, judeţul Constanţa, a fost surprins, astăzi, în timp ce intra în cabina de vot cu un localnic şi i-a arătat cum să voteze la alegerile prezidenţiale."/>
  </head>
  <body>
    <article>
      <h1>Un primar din Constanţa a intrat în cabina de vot cu un localnic şi i-a arătat cum să voteze</h1>
      <address><time datetime="2019-11-24T13:56:00+00:00">24 Nov 2019, 13:56</time> by <a rel="author">Alin Tarnovschi</a></address>
      <p>
        <b>
          <b>Primarul din comuna Ciobanu, judeţul Constanţa, a fost surprins, astăzi, în timp ce intra în cabina de vot cu un localnic şi i-a arătat cum să voteze la alegerile prezidenţiale.</b>
        </b>
      </p>
      <p>Un membru al secţiei de votare a fost cel care l-a reclamat pe primar.</p>
      <p>"Astăzi, în jurul orei 11.15, polițiști din cadrul Poliției orașului Hârșova au fost sesizați de către un membru al secției de votare nr. 391 din cadrul Liceului Tehnologic Ciobanu cu privire la faptul că primarul localității Ciobanu ar fi însoțit la secția de votare un bărbat de 73 de ani, imobilizat în scaun cu rotile, și ar fi intrat cu acesta până la cabina de votare unde, profitând de perdeaua întredeschisă, ar fi observat procesul de votare și l-ar fi îndrumat cum să voteze.</p>
      <p>În cauză a fost întocmit un dosar de cercetare penală sub aspectul săvârșirii infracțiunii de violarea confidențialității votului", se arată într-un comunicat al Poliţiei Constanţa.</p>
      <p>Totuşi, poliţiştii au explicat că, în prezent, cercetările sunt efectuate 'in rem', ceea ce înseamnă că primarul nu este încă suspect.</p>
      <p>Tudorel Gurgu a mai fost implicat, anul trecut, într-un scandal, după ce a organizat nunta fiicei sale chiar în sala de sport a comunei pe care o conduce.</p>
    </article>
  </body>
</html>