<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cancan.ro/decizie-fara-precedent-de-ce-au-dat-o-afara-sefii-de-la-antena-1-pe-fata-de-la-meteo-nu-o-mai-suportau-20098512"/>
    <meta property="og:site_name" content="Cancan.ro"/>
    <meta property="article:published_time" content="2019-11-24T13:07:29+00:00"/>
    <meta property="og:title" content="Decizie fără precedent! De ce au dat-o afară șefii de la Antena 1 pe fata de la meteo. „Nu o mai suportau”"/>
    <meta property="og:description" content="”Fata de la meteo” a fost dată afară de la Antena 1, iar fosta prezentatoare a părăsit Antena 1 după numai un an.  Viviana Sposub și-a anunțat demisia, în"/>
  </head>
  <body>
    <article>
      <h1>Decizie fără precedent! De ce au dat-o afară șefii de la Antena 1 pe fata de la meteo. „Nu o mai suportau”</h1>
      <address><time datetime="2019-11-24T13:07:29+00:00">24 Nov 2019, 13:07</time> by <a rel="author">Cristian Lisandru</a></address>
      <p>
        <b>”Fata de la meteo” a fost dată afară de la Antena 1, iar fosta prezentatoare a părăsit Antena 1 după numai un an.  Viviana Sposub și-a anunțat demisia, în direct, suprinzându-i pe telespectatori, iar motivele plecării sale de la Antenă au rămas, o vreme, învăluite în mister. </b>
      </p>
      <p>Are 22 de ani și este absolventă a cursurilor <i>Intact Media Academy</i> și a Facultății de Comunicare și Relații Publice din cadrul Școlii Naționale de Studii Politice și Administrative. A mers la trustul Intact, pentru a-și încerca norocul, iar șefii au plăcut-o de la prima vedere. Astfel a ajuns să prezinte rubrica ”Meteo” a Observatorului, atrăgând privirile prin zâmbet și sex-appeal. Numai că, după numai un an de activitate, au apărut unele disensiuni, abil mascate, inițial, apoi a urmat… bomba.</p>
      <p>Cu zâmbetul pe buze și cu mult sex-appeal, șatena a adus în casele telespectatorilor, zi de zi, cele mai noi informații despre vreme. În luna iunie a acestui an, Viviana a prezentat, pentru ultima dată, rubrica Meteo, iar la sfârșitul emisiunii… și-a dat demisia direct!  <i><b>„A venit momentul să-mi iau rămas bun de la echipa Observator. Vă mulțumesc pentru experiență, vă mulțumesc pentru amintiri, însă unele capitole trebuie sa se incheie pentru a face loc altora care chiar merită scrise”</b></i>, a spus Viviana pe post.</p>
      <h3>Viviana era o împătimită a festivalurilor</h3>
      <p>Prezenta rubrica meteo, dar Viviana Sposub cocheta și cu muzica, cu atât mai mult cu cât vedeta a făcut pian și canto vreme de 12 ani. Suplimentar, era vloggeriță și o împătimită a… festivalurilor. Ceea ce nu a fost pe placul șefilor din trustul Intact, potrivit unor surse <b>Cancan.ro.</b> Viviana a cerut șefilor mai multe zile libere – se apropia perioada ”fierbinte” a festivalurilor -, aceștia au fost de acord, într-o primă fază, numai că totul a luat o turnură nedorită după ce Viviana Sposub a cerut o mini-vacanță după ce tocmai s-ar fi întors din alta. Și așa s-a ajuns la ruperea relațiilor de serviciu și la plecarea Vivianei Sposub de la Antena 1.</p>
    </article>
  </body>
</html>