<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.to10.gr/podosfero/superleague/778400/panathinaikos-o-keros-krini-ton-deftero-epithetiko/"/>
    <meta property="og:site_name" content="to10.gr"/>
    <meta property="article:published_time" content="2019-11-24T13:14:11+00:00"/>
    <meta property="og:title" content="Παναθηναϊκός: Ο καιρός κρίνει τον δεύτερο επιθετικό"/>
    <meta property="og:description" content="Ο προπονητής του Παναθηναϊκού, Γιώργος Δώνης δεν έχει αποφασίσει για τον ποδοσφαιριστή που θα πλαισιώσει τον Φεντερίκο Μακέντα στη γραμμή κρούσης και θα λάβει υπόψη του και μία κρίσιμη παράμετρο."/>
  </head>
  <body>
    <article>
      <h1>Παναθηναϊκός: Ο καιρός κρίνει τον δεύτερο επιθετικό</h1>
      <h2>Ο προπονητής του Παναθηναϊκού, Γιώργος Δώνης δεν έχει αποφασίσει για τον ποδοσφαιριστή που θα πλαισιώσει τον Φεντερίκο Μακέντα στη γραμμή κρούσης και θα λάβει υπόψη του και μία κρίσιμη παράμετρο.</h2>
      <address><time datetime="2019-11-24T13:14:11+00:00">24 Nov 2019, 13:14</time> by <a rel="author">Μπάμπης Τσιμπίδας</a></address>
      <p>Οι καιρικές συνθήκες και η κατάσταση του αγωνιστικού χώρου θα επηρεάσουν τις τελικές επιλογές του Γιώργου Δώνη για την ενδεκάδα του Παναθηναϊκού στο σημερινό παιχνίδι (24/11) με τον Παναιτωλικό. Διότι ο ο Δώνης θα διαλέξει μεταξύ περισσότερης τεχνικής ή περισσότερης δύναμης…</p>
      <p>Σε ότι αφορά τα πρόσωπα, το δίλημμα μοιάζει Κολοβός ή Περέα. Αμφότεροι θα έχουν ρόλο στο πλευρό του Μακέντα στην επίθεση, αφού ο Δώνης θα προσαρμόσει το 4-2-3-1 που παρέταξε τον Παναθηναϊκό στα ντέρμπι με ΑΕΚ και ΠΑΟΚ, σε ένα πιο επιθετικό σχήμα, με το «δεκάρι» να παίζει πιο κοντά στον επιθετικό.</p>
      <p>
        <a href="https://www.to10.gr/podosfero/europe/778272/o-fan-basten-ekane-chioumor-nazistiko-cheretismo-ke-prokalese-salo-vid/">
          <i>Μάρκο φαν Μπάστεν, από πότε ο φασισμός μπορεί να είναι «χιουμοράκι»;</i>
        </a>
      </p>
      <p>Αν ο Δώνης προτιμήσει τον Περέα, ο οποίος είναι πιο χρήσιμος σε ένα βρεγμένο τερέν και υπό βροχόπτωση, τότε ο Κολομβιανός θα παίξει στην κορυφή και ο Μακέντα θα οπισθοχωρήσει. Στο σενάριο της χρησιμοποίησης του Κολοβού, εφόσον ο καιρός είναι καλός, ο 26χρονος στράικερ θα αρχίσει ως περιφερειακός κυνηγός και ο Ιταλός θα μείνει πιο ψηλά στο γήπεδο.</p>
      <p>Στις υπόλοιπες θέσεις δεν προβλέπονται αλλαγές… Ο Διούδης θα αρχίσει στην εστία, οι Σένκεφελντ και Πούγγουρας θα παίξουν στο κέντρο της άμυνας, ο Γιόχανσον στο δεξιό άκρο και ο Χατζηθεοδωρίδης στο αριστερό άκρο. Οι Κουρμπέλης και Χρήστος Δώνης θα συνθέσουν το δίδυμο των αμυντικών χαφ και οι Μπουζούκης και Χατζηγιοβάνης θα παίξουν στα δύο άκρα της μεσαίας γραμμής.</p>
      <p>
        <b>
          <a href="https://www.to10.gr/podosfero/superleague/778400/panathinaikos-o-keros-krini-ton-deftero-epithetiko/#dcomments">
            <b>ΓΡΑΨΤΕ ΤΟ ΣΧΟΛΙΟ ΣΑΣ...</b>
          </a>
        </b>
      </p>
    </article>
  </body>
</html>