<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188737/"/>
    <meta property="og:site_name" content="Janam TV"/>
    <meta property="article:published_time" content="2019-11-24T13:58:30+00:00"/>
    <meta property="og:title" content="49 കടല്‍ക്കുതിരകളെ ഉണക്കി വില്‍പ്പനക്ക് എത്തിച്ചു; തമിഴ്‌നാട് സ്വദേശി പിടിയില്‍"/>
    <meta property="og:description" content="കട്ടപ്പന: കടല്‍ക്കുതിരകളെ ഉണക്കി വില്‍പ്പനക്കെത്തിച്ചയാള്‍ പിടിയില്‍. തേനി ആണ്ടിപ്പെട്ടി മൈലാടുംപാറ കാളിയമ്മന്‍ കോവില്‍ സ്ട്രീറ്റില്‍ തവ മുതൈയ്യന്‍"/>
  </head>
  <body>
    <article>
      <h1>49 കടല്‍ക്കുതിരകളെ ഉണക്കി വില്‍പ്പനക്ക് എത്തിച്ചു; തമിഴ്‌നാട് സ്വദേശി പിടിയില്‍</h1>
      <address><time datetime="2019-11-24T13:58:30+00:00">24 Nov 2019, 13:58</time> by <a rel="author">Janam TV Web Desk</a></address>
      <p>കട്ടപ്പന: കടല്‍ക്കുതിരകളെ ഉണക്കി വില്‍പ്പനക്കെത്തിച്ചയാള്‍ പിടിയില്‍. തേനി ആണ്ടിപ്പെട്ടി മൈലാടുംപാറ കാളിയമ്മന്‍ കോവില്‍ സ്ട്രീറ്റില്‍ തവ മുതൈയ്യന്‍ എന്നയാളാണ് പിടിയിലായത്.</p>
      <p>രഹസ്യവിവരം ലഭിച്ചതിന്റെ അടിസ്ഥാനത്തില്‍ കട്ടപ്പന വനം വകുപ്പ് ഫ്‌ളയിംഗ് സ്‌ക്വാഡിന്റെ പരിശോധനയില്‍ കുമളി-മൂന്നാര്‍ റോഡില്‍ ആമയാറില്‍ നിന്നാണ് ഇയാള്‍ പിടിയിലായത്. കവറിനുള്ളിലാക്കിയ നിലയിലാണ് കടല്‍ക്കുതിരകളെ കണ്ടെത്തിയത്. എന്നാല്‍ തൂത്തുക്കുടി സ്വദേശിയായ സുഹൃത്താണ് ഇവ തനിക്ക് നല്‍കിയെന്നതാണ് ഇയാള്‍ പോലീസിന് നല്‍കിയ മൊഴി.</p>
      <p>കുമളി വിനോദ സഞ്ചാര മേഖലയില്‍ എത്തിച്ച ശേഷം വില്‍പ്പന നടത്താനായിരുന്നു ഇയാള്‍ പദ്ധതിയിട്ടിരുന്നതെന്ന് പോലീസ് അറിയിച്ചു. വനം-വന്യജീവി നിയമപ്രകാരം കടല്‍ക്കുതിരകളെ പിടിക്കുന്നതിന് നിരോധനം ഏര്‍പ്പെടുത്തിയിട്ടുണ്ട്.</p>
    </article>
  </body>
</html>