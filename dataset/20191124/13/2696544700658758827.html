<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hvg.hu/tudomany/20191124_Lakohazakba_csapodott_egy_utasszallito_gep_Kongoban_legalabb_24_halott"/>
    <meta property="og:site_name" content="HVG.hu"/>
    <meta property="article:published_time" content="2019-11-24T13:59:00+00:00"/>
    <meta property="og:title" content="Lakóházakba csapódott egy utasszállító gép Kongóban, legalább 24 halott"/>
    <meta property="og:description" content="Közvetlenül felszállás után lakóházakra zuhant egy kisgép Kongóban, két tucat ember életét vesztette."/>
  </head>
  <body>
    <article>
      <h1>Lakóházakba csapódott egy utasszállító gép Kongóban, legalább 24 halott</h1>
      <address><time datetime="2019-11-24T13:59:00+00:00">24 Nov 2019, 13:59</time> by <a rel="author">hvg.hu</a></address>
      <p>
        <b>Közvetlenül felszállás után lakóházakra zuhant egy kisgép Kongóban, két tucat ember életét vesztette.</b>
      </p>
      <p>Lezuhant egy kisrepülőgép a kongói Goma városában - <a href="https://www.bbc.com/news/world-africa-50536220">írja a BBC</a>. A gépen 17 utas és 2 fős személyzet utazott. A gép lakóházakba csapódott, a hatóságok szerint a repülő fedélzetén tartózkodókkal együtt legalább 24 ember vesztette életét.</p>
      <p>A gép rögtön felszállás után zuhant le. Egyelőre nem tudni, pontosan mi okozta a balesetet, de a BBC forrásai szerint hajtómű-meghibásodás lehetett.</p>
      <p>Kongóban elég gyakoriak a légi szerencsétlenségek, mivel a szabályozás laza, a gépek karbantartása pedig hagy maga után kívánnivalókat. Az ország egyetlen légitársasága sem üzemeltethet járatokat az Európai Unió területére.</p>
      <blockquote><a href="https://twitter.com/AFP/status/1198557888916180992">AFP news agency on Twitter<br/></a>Smoke rises from the wreckage of a small plane which crashed on takeoff into a densely populated area of Goma in the Democratic Republic of Congo https://t.co/31BXU7qrG0</blockquote>
    </article>
  </body>
</html>