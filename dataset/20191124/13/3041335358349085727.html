<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/24/politics/skourletis-kata-kyvernisis-aytarxismos-i-dikaiologisi-tis-astynomikis-vias-kata-foititon/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-24T13:05:51+00:00"/>
    <meta property="og:title" content="Σκουρλέτης κατά κυβέρνησης : Αυταρχισμός η δικαιολόγηση της αστυνομικής βίας κατά φοιτητών"/>
    <meta property="og:description" content="Σφοδρή επίθεσης κατά της κυβέρνησης εξαπέλυσε ο γραμματέας της ΚΕ του ΣΥΡΙΖΑ Πάνος Σκουρλέτης"/>
  </head>
  <body>
    <article>
      <h1>Σκουρλέτης κατά κυβέρνησης : Αυταρχισμός η δικαιολόγηση της αστυνομικής βίας κατά φοιτητών</h1>
      <h2>Σφοδρή επίθεσης κατά της κυβέρνησης εξαπέλυσε ο γραμματέας της ΚΕ του ΣΥΡΙΖΑ Πάνος Σκουρλέτης</h2>
      <address><time datetime="2019-11-24T13:05:51+00:00">24 Nov 2019, 13:05</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>«Πυρά» κατά της  κυβέρνησης εξαπέλυσε ο γραμματέας της ΚΕ του ΣΥΡΙΖΑ Πάνος Σκουρλέτης κατηγορώντας την για αυταρχισμό.</p>
      <p>«Αυταρχισμός είναι η δικαιολόγηση της αστυνομικής βίας κατά των φοιτητών του Οικονομικού Πανεπιστημίου. Η εισβολή με καταδρομικό τρόπο σε κέντρα διασκέδασης. Οι συλλήψεις ανήλικων μαθητών στους κινηματογράφους. Η ταύτιση της κοινωνικής διαμαρτυρίας με τη δράση των λεγόμενων «μπαχαλάκηδων». Είναι φανερό πως η κυβέρνηση στην προσπάθειά της να «διασκεδάσει» την αποτυχία της στη διαχείριση του προσφυγικού επιλέγει την επικοινωνιακή αντεπίθεση με βάση τη στρατηγική του «τάξη και νόμος» σημείωσε ο κ. Σκουρλέτης μιλώντας στην Realnews.</p>
      <p>
        <a href="https://www.in.gr/2019/11/24/plus/perierga/lamia-fanatikos-kapnistis-ta-vazei-ton-antikapnistiko-nomo/">Δείτε επίσης: Λαμία : Φανατικός καπνιστής «τα βάζει» με τον αντικαπνιστικό νόμο</a>
      </p>
      <h3>Η επόμενη μέρα στον ΣΥΡΙΖΑ</h3>
      <p>Ο κ. Σκουρλέτης ερωτηθείς στο αν μπορεί ο ΣΥΡΙΖΑ να εκπροσωπήσει το σύνολο των προοδευτικών πολιτών,  χωρίς να αλλάξει, εν μέρει, ιδεολογικά και πολιτικά απάντησε τα εξής:</p>
      <p>«Ο ΣΥΡΙΖΑ εκ των πραγμάτων, εδώ και αρκετά χρόνια, κατόρθωσε να εκφράσει το μεγαλύτερο κομμάτι του προοδευτικού και αριστερού χώρου, διευρύνοντας τα όρια της Αριστεράς. Και αυτό το έκανε πράξη στο έδαφος της Αριστεράς και στο όνομα της Αριστεράς. Δεν βρίσκεται τώρα μπροστά σε κάποιου είδους δίλημμα σαν και αυτό που περιγράφετε. Είμαστε ένα κόμμα εν κινήσει, που η πορεία του προσδιορίστηκε και επηρεάστηκε από τη βαθιά κρίση της οικονομίας των τελευταίων ετών και του πολιτικού μας συστήματος».</p>
      <p>Τόνισε ακόμη πως δεν συμφωνεί με επιδερμικές και ανιστόρητες αναλύσεις που αντιπαραθέτουν τον «παλιό» ΣΥΡΙΖΑ με τον σημερινό. «Δεν υπαινίσσομαι ότι δεν έχουμε αδυναμίες ή πως δεν θα πρέπει να γεφυρώσουμε τη μεγάλη διαφορά ανάμεσα στην εκλογική μας επιρροή και την ισχνή παρουσία μας στους μαζικούς χώρους, αλλά το σχήμα ο ΣΥΡΙΖΑ του 3% έναντι του 29% είναι fake.</p>
      <p>Διότι το 3% με την πολιτική του μας οδήγησε στο κυβέρνηση το 2015 και στο 32% το 2019. Ίσως το σχήμα αυτό να εξυπηρετεί επιδιωκόμενες ομαδοποιήσεις, αναπαραγωγή μηχανισμών, αλλά κατά τη γνώμη μου δεν έχει σχέση με την πραγματικότητα.</p>
      <p>Ο ΣΥΡΙΖΑ εκπροσωπεί ένα ρεύμα της Αριστεράς που εδώ και χρόνια έχει πάρει «διαζύγιο» με τον δογματισμό, ήταν πάντα ανοιχτός στα νέα μηνύματα της εποχής μας και μπόλιασε την πολιτική ζωή του τόπου με νέες ιδέες και αναλύσεις. Οσον αφορά στο κατά ποσό ο ΣΥΡΙΖΑ μπορεί να αποτελέσει τον αποκλειστικό εκφραστή του συνόλου των αριστερών και προοδευτικών δυνάμεων, μακριά από εμάς οι ηγεμονισμοί. Η πολυσυλλεκτικότητα στην οποία αναφέρεστε πρέπει να ενοποιείται σε μια συνεκτική προγραμματική πρόταση με αντινεοφιλελεύθερα χαρακτηριστικά».</p>
      <p>
        <a href="https://www.tanea.gr/2019/11/24/politics/androulakis-ayto-to-synedrio-den-armozei-stin-istoria-tou-pasok/">Ανδρουλάκης: Αυτό το συνέδριο δεν αρμόζει στην ιστορία του ΠΑΣΟΚ</a>
      </p>
      <related>
        <h4>Σχετικά άρθρα</h4>
        <a href="https://www.tanea.gr/2019/11/24/politics/thema-allagis-igesias-sto-pasok-ethese-o-paylos-geroulanos/"/>
        <a href="https://www.tanea.gr/2019/11/24/politics/ti-symvainei-sto-pasok-provlimatismos-me-ti-xamili-symmetoxi-ton-synedron/"/>
        <a href="https://www.tanea.gr/2019/11/22/politics/antipoliteysi/den-apanta-stin-prosklisi-gennimata-gia-to-synedrio-o-simitis/"/>
      </related>
    </article>
  </body>
</html>