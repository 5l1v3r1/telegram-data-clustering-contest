<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641802/%DA%A9%D9%84%D9%85%D8%A8%DB%8C%D8%A7%DB%8C%DB%8C%E2%80%8C%D9%87%D8%A7-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AE%D9%88%D8%AF-%D8%B9%D9%84%DB%8C%D9%87-%D8%AF%D9%88%D9%84%D8%AA-%D8%A7%D8%AF%D8%A7%D9%85%D9%87-%D8%AF%D8%A7%D8%AF%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T13:21:00+00:00"/>
    <meta property="og:title" content="کلمبیایی‌ها به اعتراضات خود علیه دولت ادامه دادند"/>
    <meta property="og:description" content="صدها هزار نفر از مردم کلمبیا علیه رئیس جمهور این کشور دست به اعتراض زده و با کوبیدن بر قابلمه و ایجاد سر و صدا، مراتب این اعتراض را اعلام کردند."/>
  </head>
  <body>
    <article>
      <h1>
        <a href="https://www.bultannews.com/fa/news/641802/%DA%A9%D9%84%D9%85%D8%A8%DB%8C%D8%A7%DB%8C%DB%8C%E2%80%8C%D9%87%D8%A7-%D8%A8%D9%87-%D8%A7%D8%B9%D8%AA%D8%B1%D8%A7%D8%B6%D8%A7%D8%AA-%D8%AE%D9%88%D8%AF-%D8%B9%D9%84%DB%8C%D9%87-%D8%AF%D9%88%D9%84%D8%AA-%D8%A7%D8%AF%D8%A7%D9%85%D9%87-%D8%AF%D8%A7%D8%AF%D9%86%D8%AF">کلمبیایی‌ها به اعتراضات خود علیه دولت ادامه دادند</a>
      </h1>
      <h2>صدها هزار نفر از مردم کلمبیا علیه رئیس جمهور این کشور دست به اعتراض زده و با کوبیدن بر قابلمه و ایجاد سر و صدا، مراتب این اعتراض را اعلام کردند.</h2>
      <address><time datetime="2019-11-24T13:21:00+00:00">24 Nov 2019, 13:21</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، به نقل از خبرگزاری آسوشیتدپرس، شهروندان خسته از سیاست‌های دولت ایوان دوکو، رئیس جمهوری کلمبیا در بوگوتا پایتخت این کشور به اعتراضات خود ادامه دادند. آنها فریاد می‌زدند "برو بیرون دوکو" و "خشونت نمی‌خواهیم".</p>
      <p>اعتراضات عصر شنبه با اعتراضات کوچکتری در بخش‌های دیگری از کلمبیا هم ادامه یافت.</p>
      <p>مقام‌های کلمبیا از حضور گسترده پلیس در محل اعتراضات استفاده کردند و اعلام داشتند که بیش از ۲۵۰ هزار تن در این اعتراضات حضور داشتند. همچنین ارتش اعلام کرد ۷۰۰۰ نیرو در بوگوتا مستقر هستند.</p>
      <p>در همین حال، رئیس جمهوری کلمبیا ابراز امیدواری کرده که با مذاکرات ملی و گفتگوها که امروز یکشنبه آغاز می‌شود، بتواند اعتراضات را متوقف کند و قرار است نشست‌هایی را با شهردارها و استاندارها برگزار کند.</p>
      <p>وی در توییتی نوشت: در طول این هفته ما با بخش‌های مختلف اجتماعی و رهبران جامعه مدنی دیدار خواهیم داشت و با آنها گفتگو می‌کنیم.</p>
    </article>
  </body>
</html>