<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.nl/nieuws/905000/.html"/>
    <meta property="og:site_name" content="VoetbalPrimeur.nl"/>
    <meta property="article:published_time" content="2019-11-24T13:48:00+00:00"/>
    <meta property="og:title" content="AZ blijft in spoor van Ajax: 'Denk dat je daar heel groot statement mee maakt'"/>
    <meta property="og:description" content="Teun Koopmeiners en Myron Boadu blijven met beide benen op de grond staan na de 0-3 overwinning op FC Utrecht in De Galgenwaard. Beide spelers maakten een doelpunt en zien dat AZ in het spoor blijft van Ajax. &quot;Tuurlijk, we spelen niet het beste voetbal, maar je wint wel gewoon 0-3 bij Utrecht&quot;, begint Boadu na de wedstrijd tegen het Algemeen Dagblad. &quot;We kunnen ook ons ding doen als we niet top in de wedstrijd zitten. Het was na Oranje niet moeilijk de knop om te zetten, als we deze niet hadden gewonnen was het helemaal klaar geweest. Nu blijft het gat met Ajax zes punten.&quot; Effectief AZ neemt ook lastige horde in Utrecht en blijft Ajax in zicht houden"/>
  </head>
  <body>
    <article>
      <h1>AZ blijft in spoor van Ajax: 'Denk dat je daar heel groot statement mee maakt'</h1>
      <address>
        <time datetime="2019-11-24T13:48:00+00:00">24 Nov 2019, 13:48</time>
      </address>
      <p>
        <b>Teun Koopmeiners en Myron Boadu blijven met beide benen op de grond staan na de 0-3 overwinning op FC Utrecht in De Galgenwaard. Beide spelers maakten een doelpunt en zien dat AZ in het spoor blijft van Ajax.</b>
      </p>
      <p>"Tuurlijk, we spelen niet het beste voetbal, maar je wint wel gewoon 0-3 bij Utrecht", begint Boadu na de wedstrijd tegen het <a href="https://www.ad.nl/nederlands-voetbal/koopmeiners-en-boadu-genieten-van-topweek-maar-er-staat-gewoon-nog-een-ploeg-boven-ons~a26f514d/"><i>Algemeen Dagblad</i></a>. "We kunnen ook ons ding doen als we niet top in de wedstrijd zitten. Het was na Oranje niet moeilijk de knop om te zetten, als we deze niet hadden gewonnen was het helemaal klaar geweest. Nu blijft het gat met Ajax zes punten."</p>
      <p>Daar is Koopmeiners het mee eens. "Daar sta ik volledig achter. We gaan voor het hoogst haalbare, maar er is nog een lange weg te gaan." De middenvelder maakte gisteren een doelpunt, voor het eerst dit seizoen niet uit een strafschop. "Een goal is een goal, daar maak ik me echt niet druk om. Je weet dat Utrecht ook zomaar een goal kan maken, dus in zo'n vechtwedstrijd heb je ook wat geluk nodig, dan kan je alleen maar blij zijn dat het aan jouw zijde valt. Ik denk dat je daar een heel groot statement mee maakt. Maar goed, er staat gewoon nog een ploeg boven je dus we moeten niet te veel gaan zweven."</p>
      <p><b>Topwedstrijden</b><br/>Boadu ziet dat de Alkmaarders dit seizoen wel succesvol zijn in de grote wedstrijden, waar dat vorig seizoen vaak misging. "Vorig jaar kregen we ook kansen in de topwedstrijden, maar toen gingen we er niet goed mee om en kreeg je het deksel op de neus. Nu spelen we het topvoetbal dat we willen spelen en zijn we gewoon efficiÃ«nt", sluit de aanvaller af.</p>
      <related>
        <h4>Lees meer</h4>
        <a href="https://www.voetbalprimeur.nl/nieuws/904922/effectief-az-neemt-ook-lastige-horde-in-utrecht-en-blijft-ajax-in-zicht-houden.html?itm_source=www.voetbalprimeur.nl&amp;itm_medium=highlighted-content"/>
      </related>
    </article>
  </body>
</html>