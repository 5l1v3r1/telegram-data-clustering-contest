<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779833/%D9%82%D9%84%D8%B9%D9%87-%D9%86%D9%88%DB%8C%DB%8C-%D9%88-%D8%B3%D9%BE%D8%A7%D9%87%D8%A7%D9%86-%D8%A8%D9%87-%D8%AF%D9%86%D8%A8%D8%A7%D9%84-%D8%AC%D8%B0%D8%A8-%D9%85%D8%AF%D8%A7%D9%81%D8%B9-%D8%AA%D8%A7%D8%AB%DB%8C%D8%B1%DA%AF%D8%B0%D8%A7%D8%B1-%D8%AA%DB%8C%D9%85-%D8%B0%D9%88%D8%A8-%D8%A2%D9%87%D9%86"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:17:38+00:00"/>
    <meta property="og:title" content="برای نقل و انتقالات زمستانی؛ قلعه‌نویی و سپاهان به دنبال جذب مدافع تاثیرگذار تیم ذوب‌آهن"/>
    <meta property="og:description" content="تیم فوتبال سپاهان قصد دارد در نقل و انتقالات زمستانی، مدافع تیم فوتبال ذوب آهن را به خدمت بگیرد."/>
  </head>
  <body>
    <article>
      <h1>برای نقل و انتقالات زمستانی؛ قلعه‌نویی و سپاهان به دنبال جذب مدافع تاثیرگذار تیم ذوب‌آهن</h1>
      <address><time datetime="2019-11-24T13:17:38+00:00">24 Nov 2019, 13:17</time> by <a rel="author" href="https://www.mehrnews.com/archive?jr=52" target="_blank">مرتضی احمدی</a></address>
      <p>به گزارش <a href="https://www.mehrnews.com/">خبرنگار مهر</a>، تیم فوتبال سپاهان با هدایت امیر قلعه نویی در حال حاضر در رده دوم جدول لیگ برتر قرار دارد و از مدعیان اصلی قهرمانی در لیگ محسوب می شود.</p>
      <p>قلعه نویی از همین حالا برای تقویت تیمش در نیم فصل دست به کار شده و لیست بازیکنان مدنظرش را در اختیار باشگاه قرار داده است.</p>
      <p>یکی از این بازیکنان، دانیال اسماعیلی فر مدافع راست تیم فوتبال ذوب آهن است. قرار است دو نماینده باشگاه سپاهان امروز در جریان بازی ذوب آهن و فولاد خوزستان در ورزشگاه فولادشهر حاضر شوند تا این بازیکن را زیر نظر بگیرند.</p>
      <p>طبق پیگیری های <a href="https://www.mehrnews.com/">خبرنگار مهر</a>، مذاکره سپاهانی ها با اسماعیلی فر از طریق یکی از بازیکنان پیشین ذوب آهن صورت گرفته است.</p>
      <p>این در حالی است که باشگاه ذوب آهن با تلاش سعید آذری مدیرعامل پیشین این باشگاه، اسماعیلی فر را به همراه احسان پهلوان و مهدی مهدی پور بعد از پایان دوران خدمت سربازی، به سختی از باشگاه تراکتور پس گرفت.</p>
    </article>
  </body>
</html>