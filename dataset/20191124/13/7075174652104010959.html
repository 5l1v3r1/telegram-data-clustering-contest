<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.svetplus.com/vesti/55226/jabukovo-sirce-protiv-celulita"/>
    <meta property="og:site_name" content="Svet Plus"/>
    <meta property="article:published_time" content="2019-11-24T13:00:08+00:00"/>
    <meta property="og:title" content="Jabukovo sirće protiv celulita!"/>
    <meta property="og:description" content="Najveći problem je ženama upravo celulit, njega ne možete sakriti tako lako. Najčešće se javlja na zadnjici, butinama, kukovima ali  isto tako može nastati i na stomaku i nadlakticama. Uporan je zahteva dosta truda i discipline kao i zdravu ishranu, dosta kretanja, masaže... Ali postoji još jedno prirodno sredstvo! Jabukovo sirće protiv celulita!"/>
  </head>
  <body>
    <article>
      <h1>Jabukovo sirće protiv celulita!</h1>
      <h2>Najveći problem je ženama upravo celulit, njega ne možete sakriti tako lako. Najčešće se javlja na zadnjici, butinama, kukovima ali  isto tako može nastati i na stomaku i nadlakticama. Uporan je zahteva dosta truda i discipline kao i zdravu ishranu, dosta kretanja, masaže... Ali postoji još jedno prirodno sredstvo! Jabukovo sirće protiv celulita!</h2>
      <address><time datetime="2019-11-24T13:00:08+00:00">24 Nov 2019, 13:00</time> by <a rel="author">O.J</a></address>
      <p>Postoje razna sredstva koja obećavaju nestanak celulita, a pored toga što su skupa, nema baš puno efekta. To najbolje znaju one žene koje su već potrošile gomilu novca na losione, kreme, tonike, gelove...</p>
      <p><u><b>Jabukovo sirće, ono prirodno - domaće</b></u>, bilo da ga pijete ili koristite na neki drugi način deluje tako da ćete već posle nekoliko nedelja primetiti da vam je koža zategnutija i čvršća. Jabukovo sirće spada u elektrolite koji pomažu protok elektriciteta u telu.</p>
      <p>Jabukovo sirće je bogato mineralima, ponajviše kalijumom ( 73mg na 100g),zatim fosforom, kalcijumom i magnezijumom, nekim aminokiselinama i antioksidantima. 100 g jabukovog sirćeta ima samo 21 kaloriju.</p>
      <p><u><b>Organsko, nefiltrirano jabukovo sirće</b></u> sadrži talog u kome se nalaze proteini, enzimi i dobre bakterije. To je ono na dnu boce što izgleda kao neka tamna paučina. Nikako taj deo ne treba odstraniti već samo promućkati bocu pre upotrebe. Zapravo mnogi smatraju da je ovaj talog najzaslužniji za lekovitost jabukovog sirćeta.</p>
      <figure>
        <img src="http://www.svetplus.com/userfiles/images/jabuka(2).jpg"/>
      </figure>
      <p>Već godinama se koristi jabukovo sirće protiv celulita u kombinaciji sa medom  kao alternativni tretman. Oba ova sastojka sadrže antioksidante i organske kiseline koji pospešuju detoksikaciju organizma i na taj način podstiču limfni sistem na pravilno funkcionisanje.</p>
      <p>
        <b>Vlakna i esencijalno važni vitamini u njima su zaslužni za pravilam metabolizam masti u probavnom sistemu. Ovo je ključ sprečavanja stvaranja masnih naslaga.</b>
      </p>
      <p>Sastojci u jabukovom sirćetu takođe sprečavaju zadržavanje lipida u organizmu i smanjuju holesterol.</p>
      <p>Budući da aktivne materije iz jabukovog sirćeta i meda pospešuju probavu oni ubrzavaju sagorevanje kalorija te se tako tope masnoće ispod površine kože koje prouzrokuju nastanak celulita.</p>
      <p><b>Umerena konzumacija jabukovog sirćeta</b> protiv celulita pomaže izlučivanje toksina iz krvotoka te krv nesmetano teče a cirkulacija je bolja. Redukuje zadržavanje tečnosti koja se takođe povezuje sa pojavom celulita. Ovaj recept je prirodno alkalan tako da reguliše pH vrednost organizma što je dobra prevencija bolesti raznih vrsta.</p>
      <p>Jabukovo sirće za celulit plus med vam neće biti samo oružje kojim ćete neprijatelja napasti iznutra već ćete stimulisati detoks organizma i ojačati imuni sistem, poboljšati zdravlje kože.</p>
      <p>
        <b>Priprema:</b>
      </p>
      <p>Pomešajte dve kašike jabukovog sirćeta (20 ml) sa 200 ml tople vode i zasladite kašikom (25g) prirodnog organskog meda.</p>
      <p>Jabukovo sirće se pije ujutru <b>na prazan stomak</b> posle čega ne treba ništa unositi narednih pola sata. Kada otpočnete tretman povećajte ukupan dnevni unos tečnosti (vode) kako biste pospešili čišćenje organizma u kombinaciji sa jabukovim sirćetom kao sagorevačem masti.</p>
      <p>
        <b>Nema zdravstvenih rizika od ispijanja jabukovog sirćeta ukoliko se uzima u malim količinama i razblaženo. Nikada nemojte prekoračiti predloženu dozu.</b>
      </p>
      <figure>
        <img src="http://www.svetplus.com/userfiles/images/belo1.jpg"/>
      </figure>
      <p>
        <b>Obloge:</b>
      </p>
      <p>Kod kuće sami pripremite sopstveni lekoviti SPA tako što ćete pomešati jednu polovinu jabukovog sirćeta i jednu polovinu vode. Dodajte i malo meda. Rastvor obilno nanesite na  zonu zahvaćenu celulitom i umotajte u nekoliko slojeva streč folije. Preko folije stavite zagrejan peškir i držite sat vremena.</p>
      <p>Ukoliko ste u mogućnosti, trebalo bi da ostanete upakovani u foliju čitavih 6 sati. Mogli biste recimo otići na spavanje a za to vreme jabukovo sirće uklanja celulit. Najzad, skinite foliju i isperite kožu mlakom vodom.</p>
      <p>Ponavljajte ovakav način upotrebe jabukovog sirćeta za celulit jednom dnevno dok ne nestane u potpunosti.</p>
      <p>
        <b>STRIJE:</b>
      </p>
      <p><b>1</b>. Obloge kao što je već objašnjeno u delu o oblogama za celulit. Po uklanjanju obloge preporučuje se hladan tuš potom nanesite preparat za hidriranje kože. Ponavljajte 3-4 puta nedeljno.</p>
      <p><b>2.</b> Komprese – Ova metoda je pogodna za osobe sa osetljivom kožom.</p>
      <p>Pomešajte 150ml vode sa 50ml jabukovog sirćeta. Namočite čist pamučni ubrus u mešavinu i njime tapkajte strije neko vreme. Posle 5 minuta istuširajte se hladnom vodom i hidrirajte kožu losionom</p>
      <p><b>3. </b>Piling jabukovim sirćetom je izvrsna zamena tretmanima u salonu lepote. Potreban vam je samo pamučni tufer i razblaženo jabukovo sirće . Namočenim tuferom trljajte uvek duž strija a ne popreko. Pređite preko svake strije najmanje 15 puta. Pošto ste ovo uradili, opet pod hladan tuš.</p>
      <p><b>4. </b>Kupka od jabukovog sirćeta protiv strija dopunjuje i zaokružuje ostale tretmane. Sipajte u vodu za kupanje 400 ml jabukovog sirćeta i nekoliko kapi esencijalnog ulja lavande, ruže ili pomorandžr. Uživajte u kupki jednom nedeljno i vrlo brzo ćete zaista uočiti razliku u stanju kože.</p>
      <p><b>5.</b> Masaža je obavezna za sve koji žele da se otarase strija. Procenat rastvora je isti kao i za celulit. masirajte svaki dan deo tela zahvaćen strijama oko 10 minuta.</p>
    </article>
  </body>
</html>