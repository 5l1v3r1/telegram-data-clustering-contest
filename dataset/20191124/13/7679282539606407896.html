<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-akhilesh-yadav-said-bjp-ready-to-do-anything-for-power-2866103.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T13:58:16+00:00"/>
    <meta property="og:title" content="अखिलेश यादव बोले- सत्ता के लिये भाजपा कुछ भी करने को तैयार "/>
    <meta property="og:description" content="समाजवादी पार्टी (सपा) अध्यक्ष अखिलेश यादव ने मुबंई के ताजा राजनीतिक घटनाक्रम का जिक्र किये बगैर रविवार को कहा कि सत्ता के लिए भारतीय जनता पार्टी (भाजपा) कुछ भी करने को तैयार रहती है। यादव ने कहा..."/>
  </head>
  <body>
    <article>
      <h1>अखिलेश यादव बोले- सत्ता के लिये भाजपा कुछ भी करने को तैयार </h1>
      <address><time datetime="2019-11-24T13:58:16+00:00">24 Nov 2019, 13:58</time> by <a rel="author">एजेंसी , नई दिल्ली</a></address>
      <p>समाजवादी पार्टी (सपा) अध्यक्ष अखिलेश यादव ने मुबंई के ताजा राजनीतिक घटनाक्रम का जिक्र किये बगैर रविवार को कहा कि सत्ता के लिए भारतीय जनता पार्टी (भाजपा) कुछ भी करने को तैयार रहती है। यादव ने कहा “बड़ी कुर्बानियों से मिली आजादी को निरर्थक बनाने के षडयंत्र में भाजपा जुटी हुई हैं। आजादी के आंदोलन के साथ जो मूल्य स्थापित किए गए थे उनको तिलांजलि दी जा रही है। साध्य साधन की पवित्रता महज अतीत की याद बनकर रह गई है। लोकतंत्र में लोकलाज का महत्व होता है, भाजपा को इससे भी परहेज नहीं है।”</p>
      <p>उन्होने कहा कि उत्तर प्रदेश में भाजपा राज में घोटालों की एक के बाद एक परत खुलती जा रही है। हजारों बिजली कर्मियों के प्राविडेंट फंड के घोटाले की जांच में रोज नए तथ्य सामने आ रहे हैं। 68500 सहायक अध्यापकों की भतीर् में और ग्राम पंचायतों की परफामेर्न्स ग्रांट आवंटन में बड़े पैमाने पर धांधली के अलावा होमगाडोर् के वेतन घोटाले के साथ पीएसी में सिपाही भतीर् परीक्षा में मेडिकल टेस्ट में भी गड़बड़ी की शिकायतें सामने आ चुकी हैं, जिन पर जांच के एलान हुए हैं। लोकसभा में बताया गया कि यूपी में 31 अक्टूबर 2019 तक खाद्य वितरण प्रणाली में भ्रष्टाचार के 328 मामले सामने आ चुके हैं। ये तो खैर बानगी हैं, भाजपा राज में हर विभाग में घपले ही घपले सामने आएंगे। बस थोड़े वक्त का ही इंतजार है।</p>
      <p>पूर्व मुख्यमंत्री ने कहा कि विडम्बना यह है कि ढाई साल से ज्यादा समय बीत जाने के बाद भी भाजपा सरकार प्रदेश में विकास की एक ईंट नहीं रख सकी है। गड्ढा मुक्त सड़कों का बड़ा दावा बड़ा झूठ साबित हो चुका है। बिजली उत्पादन में भाजपा एक यूनिट उत्पादन का भी दावा नहीं कर सकती है। गरीब अनुसूचित जाति/जनजाति छात्रों को पढ़ाई से वंचित करने के लिए शिक्षण संस्थाओं में उनके नि:शुल्क प्रवेश की पुरानी व्यवस्था को समाप्त कर दिया गया है। दवा-पढ़ाई दोनों मंहगी हो रही है। नौजवानों की पीढ़ी का भविष्य अंधकारमय है। उन्होंने कहा कि जब समाजवादी पाटीर् के कामों का श्रेय लेने के लिए जनता के बीच भाजपा ने उद्घाटन का नाम बदल कर शुभारम्भ कर दिया है। भाजपा भूले नहीं कि काम न करना पाप है तो अपनी अकर्मण्यता पर पदार् डालना महापाप है। जनता से जो वादे किए थे उनको न निभाना भी भ्रष्टाचार है।</p>
    </article>
  </body>
</html>