<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/national/story-sharad-pawar-quashes-ajit-pawar-tweet-of-ncp-alliance-with-bjp-for-government-formation-in-maharahstra-says-ajit-statement-is-false-and-misleading-2866025.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-24T13:19:43+00:00"/>
    <meta property="og:title" content="अजित के बयान पर चाचा शरद पवार का पलटवार, कहा- भाजपा के साथ गठबंधन का सवाल ही नहीं"/>
    <meta property="og:description" content="महाराष्ट्र में जारी सियासी उठापटक के बीच एनसीपी प्रमुख शरद पवार ने ट्वीट कर स्पष्ट किया है कि उनकी पार्टी एनसीपी का भाजपा के साथ गठबंधन करने की दूर-दूर तक कोई संभावना नहीं है। शरद पवार ने अपने..."/>
  </head>
  <body>
    <article>
      <h1>अजित के बयान पर चाचा शरद पवार का पलटवार, कहा- भाजपा के साथ गठबंधन का सवाल ही नहीं</h1>
      <address><time datetime="2019-11-24T13:19:43+00:00">24 Nov 2019, 13:19</time> by <a rel="author">लाइव हिन्दुस्तान टीम।,नई दिल्ली।</a></address>
      <p>महाराष्ट्र में जारी सियासी उठापटक के बीच एनसीपी प्रमुख शरद पवार ने ट्वीट कर स्पष्ट किया है कि उनकी पार्टी एनसीपी का भाजपा के साथ गठबंधन करने की दूर-दूर तक कोई संभावना नहीं है। शरद पवार ने अपने आधिकारिक ट्विटर हैंडल से यह बयान भतीजे अजित पवार की ओर से किए गए ट्वीट के बाद जारी किया। इससे पहले अजित पवार ने सिलसिलेवार ट्वीट के जरिए उपमुख्यमंत्री के रूप में शपथ लेने के बाद प्रमुख भाजपा नेताओं की ओर से आए बधाई संदेश का जवाब दिया। इसी क्रम में उन्होंने प्रधानमंत्री नरेंद्र मोदी के बधाई संदेश का जवाब देते हुए ट्वीट किया, 'धन्यवाद प्रधानमंत्री जी। हम महाराष्ट्र में एक स्थाई सरकार देंगे, जो राज्य के लोगों के हित में काम करेगी।'</p>
      <figure>
        <iframe data-src="https://twitter.com/PawarSpeaks/status/1198578943525187585?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>अजित पवार ने एक और ट्वीट ​करते हुए लिखा, 'मैं एनसीपी में हूं और हमेशा एनसीपी में रहूंगा, पवार साहब ही हमारे नेता हैं। बीजेपी-एनसीपी का हमारा गठबंधन अगले 5 वर्षों तक महाराष्ट्र को एक स्थाई सरकार देगा, जो ईमानदारी से राज्य और इसके लोगों की भलाई के लिए काम करेगी।' भतीजे अजित पवार के इस ट्वीट के बाद शरद पवार ने ट्वीट किया, 'भाजपा के साथ गठबंधन का कोई सवाल ही नहीं पैदा होता। एनसीपी ने एकमत से शिवसेना-कांग्रेस के साथ गठबंधन करने का फैसला किया है। अजित पवार का बयान झूठा है और वह लोगों के बीच भ्रम की स्थिति पैदा करना चाहते हैं। वह लोगों को गलत संदेश देना चाहते हैं।'</p>
      <figure>
        <iframe data-src="https://twitter.com/AjitPawarSpeaks/status/1198565018658377728?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Read Also: <a href="https://www.livehindustan.com/national/story-ajit-pawar-of-ncp-thanked-pm-narendra-modi-promised-to-give-stable-government-in-maharashtra-2865739.html">अजित पवार का नया बयान, बोले- NCP में हूं और हमेशा रहूंगा, शरद पवार ही हमारे नेता</a></b>
      </p>
      <p>
        <b>पाइए देश-दुनिया की हर खबर सबसे पहले <a href="https://www.livehindustan.com/">www.livehindustan.com</a> पर। <a href="https://www.livehindustan.com/">लाइव हिन्दुस्तान</a> से हिंदी समाचार अपने मोबाइल पर पाने के लिए डाउनलोड करें हमारा News App और रहें हर खबर से अपडेट।    </b>
      </p>
    </article>
  </body>
</html>