<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.republika.rs/sport/fudbal/170915/murinjov-plan-plasman-ligu-sampiona-tri-pojacanja-jedno-veliko-ime-napadu-srbin"/>
    <meta property="og:site_name" content="REPUBLIKA"/>
    <meta property="article:published_time" content="2019-11-24T13:14:00+00:00"/>
    <meta property="og:title" content="Murinjov plan za plasman u Ligu šampiona: Tri pojačanja, jedno veliko ime u napadu i Srbin!"/>
    <meta property="og:description" content="Žoze Murinjo smatra da bi sa tri pojačanja Totenhem mogao da stigne do četvrtog mesta i Lige šampiona."/>
  </head>
  <body>
    <article>
      <h1>Murinjov plan za plasman u Ligu šampiona: Tri pojačanja, jedno veliko ime u napadu i Srbin!</h1>
      <h2>Žoze Murinjo smatra da bi sa tri pojačanja Totenhem mogao da stigne do četvrtog mesta i Lige šampiona.</h2>
      <address><time datetime="2019-11-24T13:14:00+00:00">24 Nov 2019, 13:14</time> by <a rel="author">Republika</a></address>
      <p>On ne traži neka velika ulaganja, ali smatra da Levi ne može da ispusti Bruna Fernandeša, njegovog zemljaka koga Sporting prodaje zbog finansijskih problema.<br/><br/>Naime, kako tvrde mediji, ni dolazak "Posebnog" nije promenio mišljenje Kristijana Eriksena, on će napustiti klub kada mu na leto istekne ugovor.</p>
      <p>Zbog toga Murinjo želi da se obezbedi, da na neki način već pravi tim za novu sezonu.</p>
      <figure>
        <img src="https://www.republika.rs/data/images/2019-10-21/120304_eriksen01-ap-leila-coker_f.jpg?1574597193"/>
        <figcaption>Kraj za Danca u dresu Totenhema<cite>Tanjug/AP</cite></figcaption>
      </figure>
      <p>Fernandeš bi koštao oko 60 miliona, a u tom slučaju bi Levi pokušao da proda Eriksena u januaru i izvuče makar deo novca.</p>
      <p>Kapiten Sportinga je do sada u dresu "zeleno-belog" velikana iz Lisabona odigrao 123 utakmice i postigao je 60 golova.</p>
      <figure>
        <img src="https://www.republika.rs/data/images/2019-05-07/98520_fernandes01-ap-armando-franca_f.jpg?1574597266"/>
        <figcaption>Bruno Fernandeš<cite>Ap photo</cite></figcaption>
      </figure>
      <p>Nemanja Matić je takođe želja Murinja, on od njega želi da izvuče najbolje.</p>
      <p>Pitanje je hoće li Junajted pristati, oni bi radije da Srbin ode van PL, ali realno, ne igra, ima godinu i po do kraja ugovora, "Đavoli" žele da ga se oslobode.</p>
      <figure>
        <img src="https://www.republika.rs/data/images/2018-07-30/61297_matic01-ap-matthias-schrader_f.jpg?1574597338"/>
        <figcaption>Ponovo zajedno - Nemanja Matić se vraća u London!<cite>Tanjug/AP</cite></figcaption>
      </figure>
      <p>I treći je pretpostavljate, Zlatan Ibrahimović. Naime, on bi sve učinio posle Intera i Junajteda, da opet radi sa Murinjom, zbog toga odlaže odgovor Milanu.</p>
      <p>Ibra bi navodno pristao i na manju platu, ali ugovor na 18 meseci, kako bi u velikom stilu okončao karijeru u najjačoj ligi sveta.</p>
      <figure>
        <img src="https://www.republika.rs/data/images/2019-11-03/122239_zlatan_f.jpg?1574597378"/>
        <figcaption>Treća sreća - Murinjo ponovo trenira Ibrahimovića?<cite>Tanjug/AP</cite></figcaption>
      </figure>
      <p>Videćemo šta kaže predsednik, tek Murinju su potrebni igrači na koje može da se osloni, jača konkurencija u napadu, ali i zamena za Eriksena koji će teško igrati, ako je na izlaznim vratima...</p>
      <related>
        <h4>Pročitajte još:</h4>
        <a href="http://republika.rs/sport/fudbal/170904/VIDEO-Srpska-posla-Kipru-Matic-pakovao-Vujadin-Savic-matirao-golmana"/>
        <a href="http://republika.rs/sport/fudbal/170897/Ostojic-Golovi-cerku-Viktoriju"/>
        <a href="http://republika.rs/sport/fudbal/170893/Partizan-pojacava-domaceg-prvenstva-Mladi-vezista-velika-zelja-Save-Milosevica"/>
        <a href="http://republika.rs/sport/fudbal/170882/Protiv-Bajerna-ocekujem-punu-Marakanu"/>
        <a href="http://republika.rs/sport/fudbal/170868/Srbija-martu-novim-selektorom-Tumbakoviceva-izjava-koja-odzvanjati"/>
      </related>
    </article>
  </body>
</html>