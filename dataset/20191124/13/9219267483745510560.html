<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.srugim.co.il/392583-%d7%94%d7%9e%d7%94%d7%9c%d7%9b%d7%99%d7%9d-%d7%a9%d7%9c-%d7%92%d7%93%d7%a2%d7%95%d7%9f-%d7%a1%d7%a2%d7%a8"/>
    <meta property="og:site_name" content="סרוגים"/>
    <meta property="article:published_time" content="2019-11-24T13:21:28+00:00"/>
    <meta property="og:title" content="ארבעת המהלכים של גדעון סער"/>
    <meta property="og:description" content="המהלך להקדמת הפריימריז, ניצול 21 הימים הבאים להשגת 61 חתימות ממפלגות השמאל ואף פיצול מהליכוד או להפסיד היום בשביל לנצח מחר? המהלכים האפשריים של גדעון סער"/>
  </head>
  <body>
    <article>
      <h1>ארבעת המהלכים של גדעון סער</h1>
      <h2>המהלך להקדמת הפריימריז, ניצול 21 הימים הבאים להשגת 61 חתימות ממפלגות השמאל ואף פיצול מהליכוד או להפסיד היום בשביל לנצח מחר? המהלכים האפשריים של גדעון סער</h2>
      <address><time datetime="2019-11-24T13:21:28+00:00">24 Nov 2019, 13:21</time> by <a rel="author">, חדשות סרוגים</a></address>
      <p>חבר הכנסת <u><a href="https://www.srugim.co.il/392411-%d7%94%d7%9c%d7%99%d7%9b%d7%95%d7%93-%d7%92%d7%93%d7%a2%d7%95%d7%9f-%d7%a1%d7%a2%d7%a8-%d7%9b%d7%94%d7%a8%d7%92%d7%9c%d7%95-%d7%9e%d7%92%d7%9c%d7%94-%d7%90%d7%a4%d7%a1-%d7%a0%d7%90%d7%9e%d7%a0%d7%95">גדעון סער</a></u> פתח במלחמה בתוך הליכוד, שמקרינה אוטומטית על כלל המערכת הפוליטית כולה. סיכויי ההצלחה של האפשרויות שעומדות בפניו לא גבוהות, כל עוד הוא נשאר בגבולות הדמוקרטיה של הליכוד, אך אלו במידה רבה יכולות בעצם כתיבתן לעשות את העבודה ולהכריע לטובתו.</p>
      <h3>הקדמת הפריימריז</h3>
      <p>האפשרות המרכזית שמקדם סער. מלכתחילה ביקש מחיים כץ להקדים את קיום הפריימריז לראשות הליכוד, על מנת לקבוע זאת עוד לפני שתסתיים תקופת "21 הימים", נתניהו כמובן מתנגד אך גם בלעדיו לוח הזמנים בעייתי ולא נראה שיתאפשר בתוך 17 ימים מהיום. כינוס חברי מרכז הליכוד נקבע רק ל- 5 בדצמבר, חמישה ימים בלבד בטרם תסתיים תקופת הזמן להרכבת קואליציה, גם בזמן זה אין היתכנות לפריימריז בזק כשמשם הכנסת מתפזרת אוטומטית ומדינת ישראל יוצאת לבחירות בפעם השלישית.</p>
      <p>כדי לדחות את ההצעה להקדים את הפריימריז, מבקש למשל ח"כ מיקי זוהר לכרוך בין הפריימריז לראשות לבין הפריימריז ברשימה, כמי שנמצא בעשירייה השלישית בליכוד, הוא יודע שמרבית הח"כים לא ירצו בשום אופן לסכן את מקומם, להתמודד שוב בתחרות הכואבת על מיצובם ברשימה ויסכלו את 2 האפשרויות כאופציה אחת.</p>
      <p>כמו כן, הבהיר היועץ המשפטי של הליכוד, לפיו אין מקום לחייב קיום פריימריז לראשות המפלגה לפני פיזור הכנסת.</p>
      <p>במקביל,<u><a href="https://www.srugim.co.il/392497-%d7%a0%d7%99%d7%a8-%d7%91%d7%a8%d7%a7%d7%aa-%d7%9e%d7%a6%d7%99%d7%a2-%d7%9e%d7%aa%d7%95%d7%95%d7%94-%d7%9e%d7%a9%d7%9c%d7%95-%d7%9c%d7%a4%d7%a8%d7%99%d7%99%d7%9e%d7%a8%d7%99%d7%96-%d7%91%d7%9c%d7%99"> ח"כ ניר ברקת</a></u> מבקש להקדים גם הוא את הבחירות לראשות, אבל רק לתפקיד ממלא מקום זאת במקרה שנתניהו ייאלץ לצאת לנבצרות. בעשור האחרון נתניבו מסרב למנות לו מ"מ שיהיה מחליפו בעת הצורך.</p>
      <p>
        <b>הסיכויים: נתון לחסדי הרשימה</b>
      </p>
      <h3>השגת 61 חתימות ממפלגות השמאל</h3>
      <p>המלכוד של סער מתחיל במצב המורכב שנמצאת בה המערכת הפוליטית, כשהזמן הולך ואוזל לקראת סופם של 21 הימים, בהם עוד ניתן להרכיב ממשלה על ידי איסוף של מינימום 61 חתימות למועמד.</p>
      <p>לכאורה, סער יכול לנצל את הימים הקרובים ללכת על המהלך הנ"ל לאיסוף 61 חתימות שיאפשרו לו להרכיב ממשלה יחד עם מפלגות השמאל בנוסף ל- 8 מנדטים של ישראל ביתנו ועוד כמה פורשים מהליכוד. אגב, סער לא צריך להיות זה שבעצמו אוסף את החתימות אלא ממנה שליח שיעשה את "העבודה השחורה" בשבילו ורק לאחר מכן יחתום על הסכמה בכתב שהוא המועמד.</p>
      <p>
        <b>הסיכויים: אפסיים</b>
      </p>
      <figure>
        <img src="https://www.srugim.co.il/i/wp-content/uploads/2018/02/%D7%97%D7%99%D7%99%D7%9D-%D7%9B%D7%A5__w1980.jpg"/>
      </figure>
      <h4>עוד באותו נושא</h4>
      <h4>סערת הפריימריז בליכוד: חיים כץ ייפגש עם נתניהו</h4>
      <p>לכתבה המלאה בסרוגים &gt;<br/>13</p>
      <h3>פיצול מהליכוד</h3>
      <p>סער באופן מעשי יכול להוביל קבוצה של חברי כנסת להתפלג מן הליכוד ולהקים רשימה עצמאית ימנית, או בהמשך לאפשרות הראשונה ולחבור לממשלת אחדות עם כחול לבן. אבל רצונו של סער הוא להתבסס מתוך הליכוד, ולא להיות "הבוגד" שעלול לגרום למפלתה של מפלגת השלטון שהוא כה השתוקק לשוב אליה לאחר 4 שנות פסק זמן מרירות.</p>
      <p>בין חברי הכנסת שעלו כפורשים פוטנציאליים נמצאים מיכל שיר, יואב קיש, חיים כץ ודוד ביטן. במקרה כזה ייאלץ לפרוש מהליכוד ולהקים סיעה ימנית חדשה, אבל כאמור – זאת לא מטרתו.</p>
      <p>
        <b>הסיכויים: בלתי סבירים</b>
      </p>
      <h3>להפסיד היום בשביל לנצח מחר</h3>
      <p>יממה וקצת לפני <u><a href="https://www.srugim.co.il/391995-%d7%9e%d7%a0%d7%93%d7%9c%d7%91%d7%9c%d7%99%d7%98-%d7%94%d7%9b%d7%a8%d7%99%d7%a2-%d7%9b%d7%aa%d7%91-%d7%90%d7%99%d7%a9%d7%95%d7%9d-%d7%a0%d7%92%d7%93-%d7%a8%d7%90%d7%a9-%d7%94%d7%9e%d7%9e%d7%a9%d7%9c">הגשת כתב אישום</a></u> נגד נתניהו הסביר לי בכיר בליכוד את המצב הנפיץ, שיכול להתערער בדקות בליכוד. "כולם רוצים להתמודד", הוא הכריז את מה שרובנו מכירים. "ישראל כץ אמר, גם הנגבי הכריז וניר ברקת הוציא כותרת, אבל רק גדעון הולך על כל הקופה. זה ההבדל", הוא ציין.</p>
      <p>בעוד אחרים מדברים, סער עושה הכל למצב את עצמו כמועמד בעל הסיכויים הגבוהים ביותר להחליף את נתניהו. הוא לוקח את הסיכון שינחל כישלון חרוץ יחד עם צבירת אחוז מתנגדים גבוה, אך בשונה משאר המועמדים האופציונליים – סער ככל הנראה מקדם פריימריז חסר סיכוי בשביל למצב את עצמו כמועמד היחיד לראשות הממשלה.</p>
      <p>
        <b>הסיכויים: הכי גבוהים</b>
      </p>
    </article>
  </body>
</html>