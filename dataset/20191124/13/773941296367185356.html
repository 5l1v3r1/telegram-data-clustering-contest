<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://economico.gr/poytin-gia-ee-mechri-to-2028-tha-fygoyn-kai-alles-chores/"/>
    <meta property="og:site_name" content="economico.gr"/>
    <meta property="article:published_time" content="2019-11-24T13:40:37+00:00"/>
    <meta property="og:title" content="Πούτιν για ΕΕ: Μέχρι το 2028 θα φύγουν και άλλες χώρες"/>
    <meta property="og:description" content="Μιλώντας προ ημερών σε επενδυτικό φόρουμ στη Μόσχα, ο Ρώσος Πρόεδρος είπε πως μέχρι το 2028 θα υπάρξουν νέες αποχωρήσεις από την ΕΕ, κυρίως από πρώην ανατολικές χώρες, καθώς θα σταματήσει η χρηματοδότησή τους και θα πρέπει να αρχίσουν να συμβάλλουν και αυτές οικονομικά στην ΕΕ."/>
  </head>
  <body>
    <article>
      <h1>Πούτιν για ΕΕ: Μέχρι το 2028 θα φύγουν και άλλες χώρες</h1>
      <address><time datetime="2019-11-24T13:40:37+00:00">24 Nov 2019, 13:40</time> by <a rel="author">Ελεάνα Ζαμπάρα</a></address>
      <p>Ο<a href="https://economico.gr/?s=%CE%A0%CF%81%CF%8C%CE%B5%CE%B4%CF%81%CE%BF%CF%82+%CF%84%CE%B7%CF%82+%CE%A1%CF%89%CF%83%CE%AF%CE%B1%CF%82"><b> Πρόεδρος της Ρωσίας</b></a> <a href="https://economico.gr/?s=%CE%92%CE%BB%CE%B1%CE%BD%CF%84%CE%B9%CE%BC%CE%AF%CF%81+%CE%A0%CE%BF%CF%8D%CF%84%CE%B9%CE%BD"><b>Βλαντιμίρ Πούτιν</b></a> προβλέπει πως η<b> Μεγάλη Βρετανία</b> δεν θα είναι η μόνη χώρα που θα αποχωρήσει από την <b><a href="https://economico.gr/?s=%CE%95%CF%85%CF%81%CF%89%CF%80%CE%B1%CF%8A%CE%BA%CE%AE+%CE%88%CE%BD%CF%89%CF%83%CE%B7">Ευρωπαϊκή Ένωση</a></b>.</p>
      <p>Μιλώντας προ ημερών σε επενδυτικό φόρουμ στη <a href="https://economico.gr/?s=%CE%9C%CF%8C%CF%83%CF%87%CE%B1"><b>Μόσχα</b></a>, ο <b>Ρώσος Πρόεδρος</b> είπε πως μέχρι το 2028 θα υπάρξουν νέες αποχωρήσεις από την <a href="https://economico.gr/?s=%CE%95%CE%95"><b>ΕΕ</b></a>, κυρίως από πρώην ανατολικές χώρες, καθώς θα σταματήσει η χρηματοδότησή τους και θα πρέπει να αρχίσουν να συμβάλλουν και αυτές οικονομικά στην <b>ΕΕ</b>.</p>
      <ul>
        <li>
          <i>
            <b>ΔΙΑΒΑΣΤΕ ΕΠΙΣΗΣ:<a href="https://economico.gr/ta-senaria-gia-diples-ekloges-oi-eisigiseis-pros-ton-prothypoyrgo-kai-i-metavliti-toy-proedroy-tis-dimokratias/"> Τα σενάρια για διπλές εκλογές, οι εισηγήσεις προς τον πρωθυπουργό και η μεταβλητή του προέδρου της Δημοκρατίας</a></b>
          </i>
        </li>
      </ul>
      <p>Κάτι παρόμοιο συνέβη και με την πρώην <a href="https://economico.gr/?s=%CE%95%CE%A3%CE%A3%CE%94"><b>ΕΣΣΔ</b></a>, υποστήριξε ο <b>Ρώσος Πρόεδρος</b>.</p>
      <p>«Μέχρι το 2028, κάποιες ανατολικές χώρες θα φτάσουν σε ένα επίπεδο οικονομικής ανάπτυξης που δεν θα χρειάζονται οικονομική βοήθεια από την <b>ΕΕ</b>, αλλά θα πρέπει να αρχίσουν να συνεισφέρουν αυτές οικονομικά, όπως συμβαίνει με την <b>Μεγάλη Βρετανία</b>. Δεν είμαι σίγουρος πως δεν θα εξετάσουν την επιλογή της εξόδου από την <b>ΕΕ</b>, όπως κάνει σήμερα η <b>Μεγάλη Βρετανία</b>» είπε ο<b> Βλαντιμίρ Πούτιν</b>.</p>
      <p>Ο <b>Ρώσος Πρόεδρος</b> υποστήριξε πως υπάρχουν κάποιες αντιφάσεις σήμερα στην <b>ΕΕ</b> σχετικά με την είσπραξη των φόρων στις προηγμένες χώρες και στην οικονομική υποστήριξη των φτωχότερων.</p>
      <h4>ΓΙΑ ΠΕΡΙΣΣΟΤΕΡΑ ΡΕΠΟΡΤΑΖ, ΕΙΔΗΣΕΙΣ ΚΑΙ ΑΝΑΛΥΣΕΙΣ ΠΑΤΗΣΤΕ <a href="https://economico.gr/">ΕΔΩ</a></h4>
      <p>Απαντώντας σε ερώτηση για το εάν η κρίση που προηγήθηκε της κατάρρευσης της <b>ΕΣΣΔ</b> μπορεί να συγκριθεί με τις σημερινές εσωτερικές δυσκολίες που αντιμετωπίζει η <b>ΕΕ</b>, ο <b>Βλαντιμίρ Πούτιν</b> είπε πως η Ρωσία ενδιαφέρεται για την διατήρηση του μεγαλύτερου εμπορικού της εταίρου, που είναι η <b>ΕΕ</b>, καθώς τα αποτελέσματα της πτώσης της <b>ΕΣΣΔ</b> ήταν χειρότερα από τις πιο αρνητικές προβλέψεις.</p>
      <p>Όσον αφορά τις πολιτικές αποφάσεις που είναι δεσμευτικές για τις χώρες μέλη της <b>ΕΕ</b>, ο Ρώσος Πρόεδρος είπε πως είναι πιο πολλές και δεσμευτικές σε σχέση με τις αποφάσεις που λαμβάνονταν τα χρόνια της <b>ΕΣΣΔ</b> και αφορούσαν τις <a href="https://economico.gr/?s=%CE%A3%CE%BF%CE%B2%CE%B9%CE%B5%CF%84%CE%B9%CE%BA%CE%AD%CF%82+%CE%94%CE%B7%CE%BC%CE%BF%CE%BA%CF%81%CE%B1%CF%84%CE%AF%CE%B5%CF%82."><b>Σοβιετικές Δημοκρατίες.</b></a></p>
      <p>Ο <b>Βλαντιμίρ Πούτιν</b> είπε δημόσια αυτό που υποστηρίζουν πολλοί ευρωσκεπτικιστές εδώ και 15 χρόνια, πως η <b>ΕΕ</b> δεν λαμβάνει σωστές αποφάσεις και δεν ωφελεί όλες τις χώρες μέλη, αλλά μόνο τις ισχυρές. Όταν οι ανατολικές χώρες φτάσουν στο σημείο να πρέπει να συμβάλλουν οικονομικά στην <b>ΕΕ</b>, τότε πιθανότατα θα αποχωρήσουν, καθώς δεν έχουν αποκτήσει «Ευρωπαϊκό πνεύμα», επειδή ενδιαφέρονται για το δικό τους καλό και όχι για το συνολικό. Υπάρχουν βέβαια και άλλες χώρες, που η συμμετοχή τους στην <b>ΕΕ</b> δεν τις ωφέλησε όσο πίστευαν και εάν αυτοί που τις κυβερνούν το αντιληφθούν, ίσως αποχωρήσουν από την <b>ΕΕ</b> πριν από τις ανατολικές.</p>
      <p>ΠΗΓΗ: Anadolu</p>
    </article>
  </body>
</html>