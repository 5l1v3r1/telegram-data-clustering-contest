<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://1news.com.ua/ipol/u-zakarpatskij-oblasti-zitknulys-mototsykl-i-legkovyj-avtomobil.html"/>
    <meta property="og:site_name" content="1NEWS"/>
    <meta property="article:published_time" content="2019-11-24T13:04:35+00:00"/>
    <meta property="og:title" content="У Закарпатській області зіткнулись мотоцикл і легковий автомобіль"/>
    <meta property="og:description" content="У Закарпатській області зіткнулись мотоцикл і легковий автомобіль"/>
  </head>
  <body>
    <article>
      <h1>У Закарпатській області зіткнулись мотоцикл і легковий автомобіль</h1>
      <address>
        <time datetime="2019-11-24T13:04:35+00:00">24 Nov 2019, 13:04</time>
      </address>
      <figure>
        <img src="https://1news.com.ua/wp-content/uploads/2019/11/IMG-5184.jpg"/>
      </figure>
      <p>У Закарпатській області внаслідок зіткнення мотоцикла та легкового автомобіля травмувалися двоє людей. Про це повідомили у відділі комунікації ГУНП в області, пише 1NEWS, посилаючись на <a href="https://www.unn.com.ua/uk/news/1837497-na-zakarpatti-zitknulis-legkovik-ta-mototsikl-vodiyi-travmovani">УНН</a>.</p>
      <p>Так, 23 листопада, близько 15:35 до поліції надійшло повідомлення про те, що в селі Сімер Перечинського району трапилася аварія з потерпілими.</p>
      <p>Прибувши за викликом, правоохоронці з’ясували, що на вулиці Карпатській зіткнулися мотоцикл і автомобіль Renault. Внаслідок аварії тілесні ушкодження отримали двоє осіб: 16-ти та 17-річний місцеві жителі.</p>
      <p>Попередньо встановлено, що 17-річний підліток, керуючи мотоциклом, не дотримався безпечної швидкості та дистанції і допустив зіткнення з автомобілем, яким керував 45-річний житель Ужгорода.</p>
      <p>За фактом аварії з потерпілими розпочате слідство за частиною 1 статті 286 Кримінального кодексу України. Мотоцикл, марка якого встановлюється, та автомобіль отримали механічні пошкодження та поміщенні на спеціальний майданчик Перечинського ВП. У справі триває досудове слідство.</p>
      <p>Нагадаємо, внаслідок автопригоди на Львівщині одна особа загинула, ще семеро травмовані.</p>
    </article>
  </body>
</html>