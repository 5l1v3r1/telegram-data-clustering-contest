<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.unionesarda.it/articolo/sport/calcio/2019/11/24/barella-si-deve-operare-un-mese-di-stop-per-il-centrocampista-sar-4-956552.html"/>
    <meta property="og:site_name" content="L'Unione Sarda.it"/>
    <meta property="article:published_time" content="2019-11-24T13:55:59+00:00"/>
    <meta property="og:title" content="Barella si deve operare: un mese di stop per il centrocampista sardo"/>
    <meta property="og:description" content="Sport - Approfondisci su L'Unione Sarda.it"/>
  </head>
  <body>
    <article>
      <h6 class="kicker">l'infortunio</h6>
      <h1>Barella si deve operare: un mese di stop per il centrocampista sardo</h1>
      <h2>Uscito anzitempo ieri contro il Torino, per Nicolò "distacco di un frammento cartilagineo della rotula"</h2>
      <address>
        <time datetime="2019-11-24T13:55:59+00:00">24 Nov 2019, 13:55</time>
      </address>
      <p>È uscito in lacrime dallo stadio di Torino. "Ho sentito un tac", ha detto allo staff medico neroazzurro.</p>
      <p>Tanta paura per Nicolò Barella, costretto a lasciare il campo ieri durante il recupero del primo tempo del match tra Torino e Inter per un infortunio.</p>
      <p>Oggi la società neroazzurra ha confermato: l'infortunio c'è e l'ex centrocampista rossoblù si deve operare, ma poteva andare peggio. Molto peggio, almeno questa era la sensazione di chi lo ha visto lasciare in lacrime il terreno di gioco.</p>
      <p>"Esami clinici e strumentali all'Istituto Humanitas di Rozzano per Nicolò Barella, dopo la sostituzione di ieri a causa di una distorsione al ginocchio destro", si legge nel comunicato del club. "Gli accertamenti hanno evidenziato un distacco di un frammento cartilagineo della rotula. Barella dovrà essere sottoposto a intervento di asportazione del frammento in artroscopia".</p>
      <p>Tempi di rceupero, circa un mese. Il gioiellino sardo dell'Inter e della Nazionale verosimilmente tornerà a disposizione di Antonio Conte dopo la pausa natalizia.</p>
      <p>(Unioneonline/L)</p>
    </article>
  </body>
</html>