<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dainiksaveratimes.com/national/haryana/news/play-the-game-with-the-spirit-of-the-game-ranjit-singh-263241"/>
    <meta property="og:site_name" content="Dainik Savera Times"/>
    <meta property="article:published_time" content="2019-11-24T13:45:46+00:00"/>
    <meta property="og:title" content="खेल को खेल की भावना से खेलें: रणजीत सिंह"/>
    <meta property="og:description" content="जुलाना: चौधरी भरत सिंह मैमोरियल खेल स्कूल निडानी में चौधरी छोटूराम के जन्मोत्सव पर चल रहे खेल महाकुंभ का समापन हो गया। इस दौरान कई खेल प्रतियोगिता आयोतिक हुई जिसमें खिलाड़ियों ने अपनी प्रतिभा का उदाहरण देने का काम किया। निड़ानी स्पोर्ट्स स्कूल में खेल महाकुंभ के समापन अवसर पर मुख्यातिथि के रूप में हरियाणा के बिजली मंत्री एवं रानियां के विधायक रणजीत सिंह ने शिरकत की। मुख्यातिथि रणजीत सिंह ने खिलाड़ियों को संबोधित करते हुए कहा कि खेल को खेल की भावना से खेलना चाहिए। इससे खिलाड़ियों ने आपसी प्रेम प्यार को बढ़ावा मिलता हैं। चौधरी भरत सिंह मैमोरियल खेल स्कूल निडानी द्वारा समय समय पर इस तरह के जो खेल प्रतियोगिताएं आयोजित की जाती है वह खिलाड़ियों को आगे बढ़ने के अवसर प्रदान करती हैं। इसलिए खिलाड़ियों को इस तरह की खेल गतिविधियों में भाग लेकर अपनी प्रतिभा को संवारना चाहिए। देश में हरियाणा के बेटे बेटियां 75 फीसदी खिलाड़ी मेडल हरियाणा प्रदेश के खिलाड़ी जीतते हैं और उनमें सीबीएसएम के खिलाड़ियों का विशेष योगदान होता है। आशा है कि 2020 के ओलंपिक में गोल्ड मेडल संस्था के खिलाड़ी जीत कर लाएं। "/>
  </head>
  <body>
    <article>
      <h1>खेल को खेल की भावना से खेलें: रणजीत सिंह</h1>
      <address><time datetime="2019-11-24T13:45:46+00:00">24 Nov 2019, 13:45</time> by <a rel="author">bhavnajoshi</a></address>
      <p>जुलाना: चौधरी भरत सिंह मैमोरियल खेल स्कूल निडानी में चौधरी छोटूराम के जन्मोत्सव पर चल रहे खेल महाकुंभ का समापन हो गया। इस दौरान कई खेल प्रतियोगिता आयोतिक हुई जिसमें खिलाड़ियों ने अपनी प्रतिभा का उदाहरण देने का काम किया। निड़ानी स्पोर्ट्स स्कूल में खेल महाकुंभ के समापन अवसर पर मुख्यातिथि के रूप में हरियाणा के बिजली मंत्री एवं रानियां के विधायक रणजीत सिंह ने शिरकत की। मुख्यातिथि रणजीत सिंह ने खिलाड़ियों को संबोधित करते हुए कहा कि खेल को खेल की भावना से खेलना चाहिए। इससे खिलाड़ियों ने आपसी प्रेम प्यार को बढ़ावा मिलता हैं। चौधरी भरत सिंह मैमोरियल खेल स्कूल निडानी द्वारा समय समय पर इस तरह के जो खेल प्रतियोगिताएं आयोजित की जाती है वह खिलाड़ियों को आगे बढ़ने के अवसर प्रदान करती हैं। इसलिए खिलाड़ियों को इस तरह की खेल गतिविधियों में भाग लेकर अपनी प्रतिभा को संवारना चाहिए। देश में हरियाणा के बेटे बेटियां 75 फीसदी खिलाड़ी मेडल हरियाणा प्रदेश के खिलाड़ी जीतते हैं और उनमें सीबीएसएम के खिलाड़ियों का विशेष योगदान होता है। आशा है कि 2020 के ओलंपिक में गोल्ड मेडल संस्था के खिलाड़ी जीत कर लाएं। </p>
      <p>देवीलाल के परिवार के लोग लोगों से जुड़े हुए हैं इसलिए पांच विधान सभा में पहुंच गए। उनकी ईमानदारी को देखते हुए उन्हे मुख्यमंत्री ने मंत्रालय दिया है। बिरेंद्र सिंह ने कहा कि जिस प्रकार खिलाड़ी कुश्ती लड़ते हैं उसी प्रकार हम भी राजनीति में दांव पेच लगाते हैं। 40 साल पहले हरियाणा के लोगों की आर्थिक स्थिति ठीक नही है। पहले नाम होता था लेकिन अब नाम के साथ ईनाम व नौकरी भी मिलती है। अब तो कबड्डी और रेसलिंग में भी पैसे मिलने लगे हैं। हरियाणा के लोग खेती, फौज,व खेलों के अलावा टांग खींचते हैं। लोगों को खेलों पर ध्यान देकर विजेंद्र और रीतू फौगाज से प्रेरणा लेकर कमाई पर भी ध्यान देना चाहिए। वहीं संस्था के संरक्षक और प्रदेश के पूर्व डीजीपी डा महेंद्र सिंह मलिक ने कहा कि प्रदेश में महिला अपराध बढ़े हैं। देश में महिलाओं पर हो रहे अपराध में हरियाणा चौथे नंबर पर है। खेल स्कूल निडानी में खिलाड़ियों को खेल के गुर के साथ महिलाओं को अबला से सबला बनाने के गुर भी सिखाए जाते हैं। संस्था द्वारा तैयार किए जा रहे खिलाड़ियों में से 500 में से 150 अंतरर्राष्टय खिलाड़ी हैं। जो अपने दम पर नौकरियों पर काबिज हुए हैं। </p>
      <p>जाट सभा चंडीगढ़ कटरा में 14 लाख से यात्रियों के लिए विश्रामगृह बनाया जाएगा। राज्य सभा सांसद डीपी वत्स ने कहा कि फौज से भी तगड़े खिलाड़ी सीबीएम स्कूल में हैं जो अपने दम पर विदेशों में भी प्रतिभा का लोहा मनवाने में कामयाब हैं। सर छोटूराम ने किसानों को कर्जमुक्त किया है। उनके द्वारा किए गए कार्याें को कभी भी नही भुलाया जा सकता। कार्यक्रम के अंत में दूसरे दिन हुए खेलों के विजेता खिलाड़ियों को सम्मानित किया गया। इस अवसर पर पूर्व डीजीपी महेंद्र सिंह, चेयरपर्सन कृष्णा मलिक, निदेशक प्रशासक कृष्ण मलिक, पूर्व सरपंच दलीप सिंह, रणधीर श्योराण,सुखबीर पंघाल, आनंद लाठर सहित काफी संख्या में गणमान्य लोग मौजूद रहे। </p>
      <blockquote>DainikSavera APP डाउनलोड करें। <a href="https://play.google.com/store/apps/details?id=com.readwhere.whitelabel.dainiksavera">ANDROID</a> लिंक और <a href="https://itunes.apple.com/in/app/dainik-savera-times/id954789238?mt=8">iOS</a></blockquote>
      <p><b>Web Title:</b> Play the game with the spirit of the game: Ranjit Singh</p>
    </article>
  </body>
</html>