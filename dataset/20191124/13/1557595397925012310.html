<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://thecaller.gr/politiki/neo-komma-idryei-i-theodora-megalooikonomoy-pos-tha-onomazetai-kai-poy-tha-apeythynete/"/>
    <meta property="og:site_name" content="TheCaller.Gr"/>
    <meta property="article:published_time" content="2019-11-24T13:36:58+00:00"/>
    <meta property="og:title" content="Νέο κόμμα ιδρύει η Θεοδώρα Μεγαλοοικονόμου - Πώς θα ονομάζεται και πού θα απευθύνεται"/>
    <meta property="og:description" content="Στην τηλεόραση του ΣΚΑΪ επέλεξε να ανακοινώσει το όνομα του κόμματός της η πρώην βουλευτής, Θεοδώρα Μεγαλοοικονόμου."/>
  </head>
  <body>
    <article>
      <h1>Νέο κόμμα ιδρύει η Θεοδώρα Μεγαλοοικονόμου - Πώς θα ονομάζεται και πού θα απευθύνεται</h1>
      <address>
        <time datetime="2019-11-24T13:36:58+00:00">24 Nov 2019, 13:36</time>
      </address>
      <p>Και το όνομα αυτού...  ΛΥΣ.ΙΣΟ.ΛΑ. από τις λέξεις Λυσιστράτη, Ισότητα, Λαμπιτώ.</p>
      <p>«Λυσιστράτη, η Αθηναϊκή δημοκρατική, Ισότητα μεταξύ ανδρών και γυναικών, ίσα δικαιώματα και ίσες υποχρεώσεις και η Λαμπιτώ που είναι η Σπαρτιάτισσα ολιγαρχική», εξήγησε χαρακτηριστικά η κ. Μεγαλοοικονόμου.</p>
      <p>Απαντώντας στο ερώτημα σε ποιον πολιτικό χώρο θα ανήκει το κόμμα της, είπε ότι θα πρόκειται για κόμμα του κέντρου που δεν θα έχει χρώμα, εξηγώντας ότι θα απευθύνετε κυρίως στις γυναίκες και στις ευάλωτες ομάδες.</p>
      <p>«Λέει το Σύνταγμα, θα έχουμε μια ποσόστωση και δεν κάνουμε τίποτε άλλο από το να έχουμε 60% άνδρες και 40% γυναίκες. Εγώ θα το αντιστρέψω. Θα βάλω στο κόμμα 60% γυναίκες και 40% άνδρες. Και άνδρες που θα έχουν την ευαισθησία να υποστηρίξουν τις γυναίκες», πρόσθεσε η κ. Μεγαλοοικονόμου.</p>
      <p>Όσον αφορά τον Κυριάκο Μητσοτάκη, η πρώην βουλευτής είπε ότι τον σέβεται και πως κάνει έργο. Για τον Αλέξη Τσίπρα σχολίασε ότι προσπάθησε, «αλλά εσωκομματικά είχε λάθος συνεργάτες», ενώ πρότεινε για επόμενη Πρόεδρο της Δημοκρατίας, την κ. Λούκα Κατσέλη.</p>
    </article>
  </body>
</html>