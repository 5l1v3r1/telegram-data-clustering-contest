<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.61saat.com/genel/orduda-ucuz-doguran-koyun-sahibini-sevindirdi-h699052.html"/>
    <meta property="og:site_name" content="61 SAAT"/>
    <meta property="article:published_time" content="2019-11-24T13:57:09+00:00"/>
    <meta property="og:title" content="Ordu'da üçüz doğuran koyun sahibini sevindirdi"/>
    <meta property="og:description" content="ORDU (AA) - Kumru ilçesinde koyunun bir batında üçüz doğurması sahibini mutlu etti.Ordu Büyükşehir Belediyesi ile İl Tarım ve Orman Müdürlüğünce hayata geçirilen &quot;Koyunculuğun Geliştirilmesi Projesi&quot; kapsamında besici Hüseyin..."/>
  </head>
  <body>
    <article>
      <h1>Ordu'da üçüz doğuran koyun sahibini sevindirdi</h1>
      <h2>ORDU (AA) - Kumru ilçesinde koyunun bir batında üçüz doğurması sahibini mutlu etti.Ordu Büyükşehir Belediyesi ile İl Tarım ve Orman Müdürlüğünce hayata geçirilen "Koyunculuğun Geliştirilmesi Projesi" kapsamında besici Hüseyin...</h2>
      <address>
        <time datetime="2019-11-24T13:57:09+00:00">24 Nov 2019, 13:57</time>
      </address>
      <p><b>ORDU</b> (AA) - Kumru ilçesinde <b>koyun</b>un bir batında üçüz doğurması sahibini mutlu etti.</p>
      <p>Ordu Büyükşehir Belediyesi ile İl Tarım ve Orman Müdürlüğünce hayata geçirilen "Koyunculuğun Geliştirilmesi Projesi" kapsamında besici Hüseyin Ayrı'ya verilen damızlık koyun bir batında 3 kuzu dünyaya getirdi.</p>
      <p>Besici Ayrı, gazetecilere yaptığı açıklamada, koyunun üçüz doğum yapmasına sevindiğini söyledi.</p>
      <p>Büyükşehir Belediye Başkanı Hilmi Güler'in projesinin bereketli başladığını ifade eden Ayrı, "Biz ikiz bekliyorduk ancak üçüz doğum oldu. Diğer koyunlar da aralık ayı içerisinde sırasıyla doğum yapacaklar." dedi.</p>
      <p>Ayrı, proje kapsamında 2 koç ve 20 koyun aldığını belirterek, bir yıl sonra doğumlar sonrası yaklaşık 150 koyun sahibi olmayı beklediğini kaydetti.</p>
      <p>Ayrı, böyle bir projeyi başlattığı için Güler'e teşekkür etti.</p>
      <p>Ordu'da "Koyunculuğun Geliştirilmesi Projesi" kapsamında haziran ayında Altınordu, Aybastı, Gölköy, Gürgentepe, Kabadüz, Korgan, Kumru, Ulubey ve Ünye ilçelerinde 15 çiftçiye toplam 300 damızlık dişi ve 30 damızlık koç dağıtılmıştı.</p>
    </article>
  </body>
</html>