<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779838/%DA%A9%D8%B4%D9%81-%D8%AF%D8%A7%D9%85-%D9%82%D8%A7%DA%86%D8%A7%D9%82-%D8%AF%D8%B1-%D8%B4%D9%87%D8%B1%D8%B3%D8%AA%D8%A7%D9%86-%D8%A8%D9%87%D8%A7%D8%B1-%DB%B6-%D8%B3%D8%A7%D8%B1%D9%82-%D8%AF%D8%B3%D8%AA%DA%AF%DB%8C%D8%B1-%D8%B4%D8%AF%D9%86%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:21:46+00:00"/>
    <meta property="og:title" content="فرمانده انتظامی بهار عنوان کرد: کشف دام قاچاق در شهرستان بهار/۶ سارق دستگیر شدند"/>
    <meta property="og:description" content="همدان - فرمانده انتظامی شهرستان بهار از کشف ۱۵ راس گاو قاچاق و فاقد مجوز و دستگیری ۶ سارق و کشف ۸ فقره سرقت در این شهرستان خبر داد."/>
  </head>
  <body>
    <article>
      <h1>فرمانده انتظامی بهار عنوان کرد: کشف دام قاچاق در شهرستان بهار/۶ سارق دستگیر شدند</h1>
      <address>
        <time datetime="2019-11-24T13:21:46+00:00">24 Nov 2019, 13:21</time>
      </address>
      <p>سرهنگ بزرگعلی نوری در گفتگو با <a href="https://www.mehrnews.com/">خبرنگار مهر</a> اظهار داشت: ماموران انتظامی شهرستان بهار حین کنترل خودروهای عبوری در یکی از محورهای مواصلاتی به یک دستگاه کامیون مشکوک و آن را متوقف کردند.</p>
      <p>وی افزود: طی بازرسی از این کامیون ۱۵ راس گاو قاچاق و فاقد مجوز کشف و یک متهم در این خصوص با تشکیل پرونده به مرجع قضائی معرفی شد.</p>
      <p>سرهنگ نوری با اشاره به اینکه برابر نظر کارشناسان ارزش احشام مکشوفه ۳ میلیارد ریال برآورد شده از دستگیری ۶ سارق و کشف ۸ فقره سرقت در این شهرستان خبر داد و گفت: در پی وقوع چند فقره سرقت اماکن خصوصی و در راستای افزایش ارتقاء امنیت اجتماعی، طرح دستگیری و برخورد با سارقان در حوزه استحفاظی شهرستان بهار در دستور کار قرار گرفت.</p>
      <p>وی افزود: با بکارگیری شگردهای پلیسی ۶ سارق سابقه دار در این خصوص شناسایی و در یک عملیات از پیش طراحی شده دستگیر و مقادیری اموال مسروقه از آنان کشف شد.</p>
      <p>سرهنگ نوری عنوان کرد: متهمان در تحقیقات فنی به ۱۰فقره سرقت اعتراف کردند که تاکنون ۸ فقره از سرقت ها کشف و تحقیقات و اقدامات در خصوص کشف سایر سرقت ها و دستگیری همدستان و مالخران ادامه دارد.</p>
      <p>فرمانده انتظامی شهرستان بهار گفت: متهمان برای سیر مراحل قانونی تحویل مرجع قضائی شدند.</p>
    </article>
  </body>
</html>