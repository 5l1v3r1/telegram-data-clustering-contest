<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807124/%D8%A7%D9%85%DA%A9%D8%A7%D9%86-%D8%AC%D8%B0%D8%A8-%D9%85%D8%AA%D8%AE%D8%B5%D8%B5%D8%A7%D9%86-%D8%AE%D8%A7%D8%B1%D8%AC%DB%8C-%D8%AF%D8%B1-%D8%AF%D8%A7%D9%86%D8%B4%E2%80%8C%D8%A8%D9%86%DB%8C%D8%A7%D9%86%E2%80%8C%D9%87%D8%A7%DB%8C-%D8%A7%DB%8C%D8%B1%D8%A7%D9%86%DB%8C-%D9%81%D8%B1%D8%A7%D9%87%D9%85-%D9%85%DB%8C%E2%80%8C%D8%B4%D9%88%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T13:10:00+00:00"/>
    <meta property="og:title" content="قابل توجه متقاضیان؛ امکان جذب متخصصان خارجی در دانش‌بنیان‌های ایرانی فراهم می‌شود"/>
    <meta property="og:description" content="مرکز تعاملات بین‌المللی علم و فناوری معاونت علمی و فناوری ریاست جمهوری به دنبال جذب متخصصان و فارغ‌التحصیلان کشور‌های در حال توسعه در شرکت‌های دانش‌بنیان ایرانی است."/>
  </head>
  <body>
    <article>
      <h1>قابل توجه متقاضیان؛ امکان جذب متخصصان خارجی در دانش‌بنیان‌های ایرانی فراهم می‌شود</h1>
      <h2>مرکز تعاملات بین‌المللی علم و فناوری معاونت علمی و فناوری ریاست جمهوری به دنبال جذب متخصصان و فارغ‌التحصیلان کشور‌های در حال توسعه در شرکت‌های دانش‌بنیان ایرانی است.</h2>
      <address>
        <time datetime="2019-11-24T13:10:00+00:00">24 Nov 2019, 13:10</time>
      </address>
      <p>به گزارش گروه فناوری خبرگزاری دانشجو به نقل از مرکز ارتباطات و اطلاع رسانی معاونت علمی و فناوری ریاست جمهوری، متخصصان و فارغ‌التحصیلان کارشناسی ارشد به بالای کشور‌های در حال توسعه مانند عراق، سوریه، افغانستان، پاکستان، تاجیکستان، ترکمنستان، آذربایجان، ارمنستان، قزاقستان، قرقیزستان و کشور‌های عضو اتحادیه آفریقا، جذب شرکت‌های دانش‌بنیان ایرانی می‌شوند.<br/><br/>این طرح با هدف توسعه صادرات محصولات دانش‌بنیان و توسط مرکز تعاملات بین‌المللی علم و فناوری معاونت علمی و فناوری ریاست جمهوری اجرایی می‌شود. در این برنامه هر کارآموز به مدت یک سال آموزش‌های لازم را دریافت می‌کند و در نهایت به شرکت‌های دانش‌بنیان ایرانی می‌پیوندد.<br/><br/>هدف این برنامه، تربیت نیروی تخصصی و حمایت از آن‌ها به مدت یکسال برای توسعه صادرات محصولات شرکت‌های دانش‌بنیان در سایر کشور‌ها است.<br/><br/>شرکت‌های دانش‌بنیان و فناوری که تمایل دارند از طریق این برنامه به عنوان پایگاه جذب نیروی صادراتی غیربومی به متقاضیان خارجی معرفی شوند، می‌توانند از طریق مراجعه به سایت bizservices.ir در برنامه ثبت نام کنند.<br/><br/>علاقه‌مندان برای کسب اطلاعات بیشتر با تلفن‌های ۰۹- ۴۰۸۸۴۹۰۰ داخلی ۵۲۱۴ یا ۵۲۱۰ تماس بگیرند.</p>
    </article>
  </body>
</html>