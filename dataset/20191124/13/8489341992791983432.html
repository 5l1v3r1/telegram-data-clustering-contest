<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://snn.ir/fa/news/807160/%DB%B4%DB%B6-%D8%A2%D8%AA%D8%B4%E2%80%8C%D9%86%D8%B4%D8%A7%D9%86-%D8%AF%D8%B1-%D9%85%D8%B3%DB%8C%D8%B1%E2%80%8C%D9%87%D8%A7%DB%8C-%D8%B1%D8%A7%D9%87%D9%BE%DB%8C%D9%85%D8%A7%DB%8C%DB%8C-%D9%85%D8%AD%DA%A9%D9%88%D9%85%DB%8C%D8%AA-%D8%A7%D8%BA%D8%AA%D8%B4%D8%A7%D8%B4%D8%A7%D8%AA-%D8%AA%D9%87%D8%B1%D8%A7%D9%86-%D9%85%D8%B3%D8%AA%D9%82%D8%B1-%D9%85%DB%8C%E2%80%8C%D8%B4%D9%88%D9%86%D8%AF"/>
    <meta property="og:site_name" content="خبرگزاری دانشجو | SNN.IR"/>
    <meta property="article:published_time" content="2019-11-24T13:46:00+00:00"/>
    <meta property="og:title" content="ملکی خبر داد ۴۶ آتش‌نشان در مسیر‌های راهپیمایی محکومیت اغتشاشات تهران مستقر می‌شوند"/>
    <meta property="og:description" content="سخنگوی سازمان آتش‌نشانی تهران از استقرار ۴۶ آتش‌نشان در مسیر‌های راهپیمایی محکومیت اغتشاشات اخیر خبر داد."/>
  </head>
  <body>
    <article>
      <h1>ملکی خبر داد ۴۶ آتش‌نشان در مسیر‌های راهپیمایی محکومیت اغتشاشات تهران مستقر می‌شوند</h1>
      <h2>سخنگوی سازمان آتش‌نشانی تهران از استقرار ۴۶ آتش‌نشان در مسیر‌های راهپیمایی محکومیت اغتشاشات اخیر خبر داد.</h2>
      <address>
        <time datetime="2019-11-24T13:46:00+00:00">24 Nov 2019, 13:46</time>
      </address>
      <p>سید جلال ملکی در گفتگو با خبرنگار اجتماعی خبرگزاری دانشجو، با اشاره به حضور آتش‌نشانان برای تأمین ایمنی مراسم راهپیمایی محکومیت آشوب‌های اخیر در تهران، در این رابطه گفت: ۴۶ آتش‌نشان تهرانی از ساعتی قبل از آغاز مراسم در ۱۶ نقطه تعیین‌شده حضور پیدا می‌کنند.<br/><br/>سخنگوی سازمان آتش‌نشانی و خدمات ایمنی تهران با بیان اینکه حضور آتش‌نشانان تا پایان مراسم و عادی شدن تردد ادامه خواهد داشت، گفت: آتش‌نشانان با استفاده از ۲۶ دستگاه خودروی سبک، سنگین و موتورسیکلت در نقاط مشخص‌شده مستقر می‌شوند.<br/><br/>وی تصریح کرد: تعدادی از رؤسای ایستگاه‌های آتش‌نشانی نیز به‌صورت سیار در محدوده‌های مدنظر گشت‌زنی و ضمن رصد ایمنی در محدوده‌های مدنظر، از آتش‌نشانان مستقر سرکشی می‌کنند.<br/><br/>گفتنی است راهپیمایی محکومیت اغتشاشات در شهر تهران روز دوشنبه چهار آذر ماه ۹۸ از ساعت ۱۴:۳۰ آغاز می‌شود و مردم در میدان انقلاب و خیابان‌های اطراف آن تجمع و راهپیمایی خواهند کرد.</p>
    </article>
  </body>
</html>