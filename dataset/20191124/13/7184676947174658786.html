<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://narodna-pravda.ua/2019/11/24/uajlder-nokautuvav-ortisa/"/>
    <meta property="og:site_name" content="Народна Правда"/>
    <meta property="article:published_time" content="2019-11-24T13:11:46+00:00"/>
    <meta property="og:title" content="Уайлдер нокаутував Ортіса"/>
    <meta property="og:description" content="У Лас-Вегасі відбувся чемпіонський бій за пояс чемпіона світу в суперважкій вазі за версією WBC між американцем Деонтеєм Уайлдером і кубинцем Луїсом Ортісом"/>
  </head>
  <body>
    <article>
      <h1>Уайлдер нокаутував Ортіса</h1>
      <h2>Американець Деонтей Уайлдер переміг кубинця Луїса Ортіса.</h2>
      <address>
        <time datetime="2019-11-24T13:11:46+00:00">24 Nov 2019, 13:11</time>
      </address>
      <p>Деонтей Уайлдер виявився сильнішим за Луїса Ортіса.</p>
      <p>Loading...</p>
      <p>У Лас-Вегасі відбувся чемпіонський бій за пояс чемпіона світу в суперважкій вазі за версією WBC між американцем Деонтеєм Уайлдером і кубинцем Луїсом Ортісом, повідомляє НАРОДНА ПРАВДА.</p>
      <p>У березні 2018 року Ортіс вже мав шанс відібрати у Уайлдера пояс чемпіона світу, але провівши конкурентний бій з чемпіоном, кубинець був нокаутований у 10-му раунді.</p>
      <p>Уайлдер після бою з Ортісом звів до нічиєї поєдинок з Тайсоном Ф’юрі і розібрався з Домініком Брізілом. Для проміжного бою перед реваншем з Ф’юрі Уайлдер вибрав у суперники Ортіса, який займає третє місце в рейтингу WBC.</p>
      <p>Експерти боксу і букмекери вважали беззаперечним фаворитом поєдинку Уайлдера, віддаючи Ортису лише невеликий шанс на лакіпанч. Потрібно відзначити, що 40-річний кубинець підійшов добре підготовленим до бою фізично, витримуючи темп запропонований Уайлдером. У стартових раундах Ортіс кілька разів здорово дістав Уайлдера лівим боковим, але американця, схоже, такі попадання тільки розохочували. За очками Ортіс напевно перегравав Уайлдера, але американець не форсував події, розуміючи, що його козир в цьому бою – нокаут.</p>
      <p>Так і вийшло. У сьомому раунді Вайлдер завдав правий прямий удар, який відправив опонента в нокаут.</p>
      <p>Таким чином, Уайлдер здобув чергову перемогу нокаутом і тепер чекає другого бою з Тайсоном Ф’юрі.</p>
      <figure>
        <iframe src="https://www.youtube.com/embed/9a8whCGQ2lI" width="1040" height="585" data-service="Youtube" scrolling="no"/>
      </figure>
      <p>Олександр Усик і Дерек Чісора <a href="https://narodna-pravda.ua/2019/11/01/usyk-i-chisora-mozhut-zustritysya-v-ryngu-v-lyutomu-2020-roku/">можуть зустрітися в рингу в лютому 2020 року.</a></p>
      <p>Володимир Зеленський<a href="https://narodna-pravda.ua/2019/10/13/zelenskyj-pryvitav-usyka-z-debyutnoyu-peremogoyu-v-supervazhkij-vazi/"> привітав Олександра Усика з дебютною перемогою в суперважкій вазі.</a></p>
      <figure>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">
          <img src="https://narodna-pravda.ua/wp-content/uploads/2019/05/google-news-517122-ukrINUXR.png"/>
        </a>
      </figure>
      <p>
        <a href="https://news.google.com/publications/CAAqLQgKIidDQklTRndnTWFoTUtFVzVoY205a2JtRXRjSEpoZG1SaExuVmhLQUFQAQ?hl=uk&amp;gl=UA&amp;ceid=UA%3Auk">Додайте «Народну Правду» в свої обрані джерела ⟶ Google News підписатися</a>
      </p>
    </article>
  </body>
</html>