<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179839/una-vita-anticipazioni-samuel-picchia-telmo"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-24T13:07:00+00:00"/>
    <meta property="og:title" content="Una Vita, anticipazioni: Samuel picchia Telmo"/>
    <meta property="og:description" content="Nelle puntate di Una Vita in onda da oggi, si accenderà ulteriormente lo scontro tra il cattivissimo Samuel Alday (Juan Gareda) e Padre Telmo Martinez (Dani Tatay); il primo, pur di convincere il suo rivale a lasciar stare Lucia Alvarado (Alba Gutierrez), arriverà addirittura a picchiare il sacerdote, il quale sceglierà però di non rispondere alla violenza (anche se continuerà a proteggere l’ereditiera dalle grinfie dell’Alday). Ecco le anticipazioni da domenica 24 a venerdì 29 novembre 2019."/>
  </head>
  <body>
    <article>
      <h1>Una Vita, anticipazioni: Samuel picchia Telmo</h1>
      <address><time datetime="2019-11-24T13:07:00+00:00">24 Nov 2019, 13:07</time> by <a rel="author">Roberto Mallò</a></address>
      <figure>
        <img src="https://images.davidemaggio.it/pics3/2019/11/Juan-Gareda.jpg"/>
        <figcaption>Juan Gareda</figcaption>
      </figure>
      <p>Nelle puntate di<b> <a href="https://www.davidemaggio.it/archives/category/soap-opera/una-vita">Una Vita</a></b> in onda da oggi, si accenderà ulteriormente lo scontro tra il cattivissimo <b>Samuel Alday </b>(Juan Gareda) e <b>Padre Telmo Martinez</b> (Dani Tatay); il primo, pur di convincere il suo rivale a lasciar stare <b>Lucia Alvarado</b> (Alba Gutierrez), arriverà addirittura a picchiare il sacerdote, il quale sceglierà però di non rispondere alla violenza (anche se continuerà a proteggere l’ereditiera dalle grinfie dell’Alday). Ecco le <b>anticipazioni</b> da domenica 24 a venerdì 29 novembre 2019.</p>
      <p>Samuel ringrazia Jimeno Batan per aver eliminato Gutierrez, e gli chiede un altro prestito. L’usuraio rassicura il giovane Alday sulle nozze con Lucia. Telmo riesce a convincere Cesáreo ad andare in commissariato a rivelare quanto sa sulla morte di Gutierrez. Nonostante le scuse inventate da Rosina e Susana, sia Leonor che Liberto trovano che ci sia qualcosa che non quadra nelle loro lezioni di disegno. Vedendo Cesáreo molto turbato dalla morte del cocchiere, Agustina decide di organizzare una merenda nella soffitta per risollevargli il morale. La notizia giunge all’orecchio di Samuel. Trini trova finalmente una partner per il concorso di dolci: Casilda. Carmen rivela al figlio la sua verità su come e’ arrivata a decidere di fuggire di casa. Felice perché il figlio sembra aver messo la testa a posto, va a mettere dei fiori alla statua di Cristo davanti alla chiesa. Ma un uomo la osserva di nascosto. Vedendo Cesáreo allontanarsi, Samuel lo segue minaccioso. Telmo, in visita a casa di Celia, vede entrare Lucía insieme ad Alicia. L’incontro con Telmo, a casa di Celia, lascia Alicia molto scossa, e Lucia le propone di affrontare insieme il parroco. Cesareo, minacciato da Samuel, rinuncia a deporre.</p>
      <p>Alicia rassicura Samuel: sarà al suo fianco per danneggiare padre Telmo. Samuel allestisce un laboratorio di restauro in casa propria per guadagnarsi la gratitudine di Lucia.</p>
      <p>Samuel colpisce padre Telmo, che non reagisce ma non si lascia intimidire. Javier pretende del denaro da Carmen minacciandola, mentre lei nasconde al figlio la situazione.</p>
      <p>Susana e Rosina continuano a nascondersi da Venancio. Alicia dice a Telmo di essersi alleata con Samuel per farlo espellere dall’ordine, ma lui non si piega alle sue minacce</p>
      <p>Da una gaffe di Alicia, Celia capisce che la donna non è l’esperta di arte che sostiene di essere.</p>
      <p>Carmen si fa dare da Samuel un anticipo di 25 pesetas per cercare di tenere a bada Javier, ma l’uomo non si accontenta e la minaccia nuovamente.</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179662/una-vita-anticipazioni-pena-lascia-acacias-senza-salutare-flora"/>
        <a href="https://www.davidemaggio.it/archives/179495/una-vita-anticipazioni-carmen-riabbraccia-il-figlio-raul"/>
        <a href="https://www.davidemaggio.it/archives/179284/una-vita-anticipazioni-samuel-accusa-padre-telmo-di-aver-violentato-lucia"/>
        <a href="https://www.davidemaggio.it/archives/179096/una-vita-anticipazioni-rosina-scopre-che-higinio-non-e-un-medico"/>
      </related>
    </article>
  </body>
</html>