<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980903089.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-24T13:04:00+00:00"/>
    <meta property="og:title" content="دستگیری یکی از عاملان اغتشاشات اخیر در آبادان"/>
    <meta property="og:description" content="به گزارش روابط عمومی دادگستری خوزستان، حمید مرانی پور، دادستان عمومی و انقلاب آبادان اظهار کرد: سربازان گمنام امام زمان (عج) با اشراف اطلاعاتی و پس از انجام عملیات شناسایی و کنترل، صبح امروز یک نفر از عناصر مرتبط با اغتشاشات اخیر را در آبادان دستگیر کردند. "/>
  </head>
  <body>
    <article>
      <h1>دستگیری یکی از عاملان اغتشاشات اخیر در آبادان</h1>
      <address>
        <time datetime="2019-11-24T13:04:00+00:00">24 Nov 2019, 13:04</time>
      </address>
      <p>دادستان عمومی و انقلاب آبادان گفت: سربازان گمنام امام زمان (عج) با اشراف اطلاعاتی و پس از انجام عملیات شناسایی و کنترل، صبح امروز یک نفر از عناصر مرتبط با اغتشاشات اخیر را در آبادان دستگیر کردند.</p>
      <p>به گزارش روابط عمومی دادگستری خوزستان، حمید مرانی پور، دادستان عمومی و انقلاب آبادان اظهار کرد: سربازان گمنام امام زمان (عج) با اشراف اطلاعاتی و پس از انجام عملیات شناسایی و کنترل، صبح امروز یک نفر از عناصر مرتبط با اغتشاشات اخیر را در آبادان دستگیر کردند. </p>
      <p>به گفته این مقام مسؤول فرد دستگیر شده که در مخفیگاهش مقداری سلاح از جمله دو قبضه اسلحه کلاش و یک قبضه کلت کمری و سلاح سرد نگهداری می‌کرد، قصد سرکردگی در آشوب‌های اخیر را داشت. </p>
      <p>دادستان آبادان با بیان اینکه این فرد هنجارشکن برای انجام فعالیت‌هایش از پوشش نیروی انتظامی و نظامی استفاده می‌کرد، بیان کرد: با او برخورد شدید قانونی می‌شود و به اشد مجازات محکوم خواهد شد.</p>
      <p>او هشدار داد: مخلان امنیت هرگز از رصد نیروهای اطلاعاتی مخفی نمی‌مانند و با همه آنان برخورد قاطع خواهد شد.</p>
    </article>
  </body>
</html>