<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://jauns.lv/raksts/zinas/359787-vietam-apledojusi-celi-pirmdien-nav-gaidamas-lielas-izmainas-laikapstaklos"/>
    <meta property="og:site_name" content="Jauns.lv"/>
    <meta property="article:published_time" content="2019-11-24T13:31:00+00:00"/>
    <meta property="og:title" content="Vietām apledojuši ceļi; pirmdien nav gaidāmas lielas izmaiņas laikapstākļos"/>
    <meta property="og:description" content="Svētdien vietām Latgalē, Sēlijā un Vidzemē nedaudz snieg un līst, ir atkala un apledojums, liecina meteoroloģiskā informācija."/>
  </head>
  <body>
    <article>
      <h1>Vietām apledojuši ceļi; pirmdien nav gaidāmas lielas izmaiņas laikapstākļos</h1>
      <address><time datetime="2019-11-24T13:31:00+00:00">24 Nov 2019, 13:31</time> by <a rel="author">Jauns.lv / LETA</a></address>
      <p>
        <b>Svētdien vietām Latgalē, Sēlijā un Vidzemē nedaudz snieg un līst, ir atkala un apledojums, liecina meteoroloģiskā informācija.</b>
      </p>
      <p>Saskaņā ar "Latvijas Valsts ceļi" datiem plkst.12 sliktākie braukšanas apstākļi bija Daugavpils, Līvānu un Jēkabpils pusē. Aģentūra LETA novēroja, ka trīs grādu salā Jēkabpilī uzlija lietus, ielas un ietves vietām pārklājot ar ledu.</p>
      <p>Arī pirmdien Latvijā gaidāms daļēji apmācies laiks un neliels sals, prognozē sinoptiķi.</p>
      <p>Būtiski nokrišņi pirmdien nav gaidāmi. Pūtīs lēns dienvidaustrumu vējš. Gaisa temperatūra naktī pazemināsies līdz -1..-6 grādiem, vietām zem skaidrām debesīm - galvenokārt Vidzemē - sals pastiprināsies līdz -9 grādiem. Dienā gaiss iesils līdz +2..-3 grādiem.</p>
      <p>Rīgā tuvākajā diennaktī būs mainīgs mākoņu daudzums un lēns dienvidaustrumu vējš. Minimālā gaisa temperatūra naktī -3 grādi, piepilsētā līdz -6 grādiem; pirmdienas pēcpusdienā termometra stabiņš svārstīsies ap nulles atzīmi.</p>
    </article>
  </body>
</html>