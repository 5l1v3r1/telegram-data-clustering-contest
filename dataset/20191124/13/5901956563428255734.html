<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.slovenskenovice.si/bulvar/clanek/incident-na-koncertu-severine-v-srbiji-obozevalci-v-paniki-253168"/>
    <meta property="og:site_name" content="Slovenske novice"/>
    <meta property="article:published_time" content="2019-11-24T13:25:00+00:00"/>
    <meta property="og:title" content="Incident na koncertu Severine v Srbiji, gledalci v paniki"/>
    <meta property="og:description" content="Kamor koli pride Severina (47), povsod je v središču pozornosti. Ena najbolj priljubljenih hrvaških pevk je v soboto zvečer nastopila v Štark areni v Beogradu, že med prvo pesmijo pa se je zgodi..."/>
  </head>
  <body>
    <article>
      <h1>Incident na koncertu Severine v Srbiji, gledalci v paniki</h1>
      <h2>Že med prvo pesmijo so se iz občinstva zaslišali kriki.</h2>
      <address><time datetime="2019-11-24T13:25:00+00:00">24 Nov 2019, 13:25</time> by <a rel="author">T. V.</a></address>
      <p>Kamor koli pride <b>Severina </b>(47), povsod je v središču pozornosti. Ena najbolj priljubljenih hrvaških pevk je v soboto zvečer nastopila v Štark areni v Beogradu, že med prvo pesmijo pa se je zgodil incident.<br/><br/>Severina je prišla na oder, začela je igrati glasba, nato pa so se zaslišali kriki iz občinstva. Ko je začel odmevati bas, je počil reflektor, steklo pa se je razletelo po prisotnih, je za srbski <i>Blic </i>povedal neki obiskovalec koncerta. Steklo na srečo ni nikogar huje poškodovalo, mesto, kamor je padlo, pa so takoj zavarovali varnostniki.<br/> </p>
      <hr/>
      <p>Preberite tudi:</p>
      <h3>
        <a href="https://www.slovenskenovice.si/bulvar/tuji-traci/clanek/severina-porazena-sodiscu-ukradla-avtorska-dela-252756">
          <b>Severina poražena na sodišču: ukradla avtorski deli</b>
        </a>
      </h3>
      <hr/>
      <p>Severina, ki je poročena z <b>Igorjem Kojićem</b> (32), sinom znanega srbskega pevca <b>Dragana Kojića</b> (59), je v srbsko prestolnico prišla teden dni zatem, ko je v rodnem Splitu začela turnejo <i>The Magic Tour</i>. Pred tem je <a href="https://www.slovenskenovice.si/bulvar/tuji-traci/severina-poskrbela-za-najvecjo-cistko-v-karieri-ostal-je-samo-on-248841"><b>poskrbela za eno največjih čistk v svoji karieri</b></a>, saj je prekinila sodelovanje s številnimi dolgoletnimi sodelavci, med drugim tudi s stilistom <b>Petrom Trbovićem</b>. Zamenjala ga je s Slovencem <b>Petrom Movrinom</b>, ki je doslej sodeloval z zvezdami svetovnega kova, denimo z <b>Björk</b>, <b>Lady Gaga</b>, <b>Beyonce </b>in <b>Rihanno</b>.<br/><br/>Severina se je za sodelovanje zahvalila tudi basistu <b>Henryju Radanoviću</b>, vizažistki <b>Dajani Pajkić</b> in fotografinji <b>Jeleni Balić</b>, s katero je sodelovala šest let. Že pred časom se je razšla z menedžerjem <b>Tomico Petrovićem</b>, ki je dolga leta skrbel za njeno uspešno kariero. Po razhodu s Petrovićem so se v javnosti pojavila namigovanja, da ima velike težave, ker so vodenje njenih poslov prevzeli neizkušeni ljudje, omenjale pa so se tudi denarne težave. Da novih kolobocij z nekdanjim partnerjem <b>Milanom Popovićem</b>, s katerim še kar naprej <a href="https://www.slovenskenovice.si/bulvar/tuji-traci/video-severina-sokirala-na-tiskovki-sina-so-zaklenili-v-solo-in-ga-zlorabljali-239580"><b>bijeta bolj za skrbništvo nad sinom</b></a> <b>Aleksandrom</b>, niti ne omenjamo ...</p>
    </article>
  </body>
</html>