<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.krstarica.com/vesti/svet/protest-u-libanu-zbog-hapsenja-maloletnika-koji-su-cepali-postere/"/>
    <meta property="og:site_name" content="Krstarica"/>
    <meta property="article:published_time" content="2019-11-24T13:45:04+00:00"/>
    <meta property="og:title" content="Protest u Libanu zbog hapšenja maloletnika koji su cepali postere"/>
    <meta property="og:description" content="Pet mladih Libanaca, medju njima troje maloletnika, optuženih da su cepali postere partije koju je osnovao predsednik Libana Mišel Aun nakratko su"/>
  </head>
  <body>
    <article>
      <h1>Protest u Libanu zbog hapšenja maloletnika koji su cepali postere</h1>
      <address><time datetime="2019-11-24T13:45:04+00:00">24 Nov 2019, 13:45</time> by <a rel="author" href="https://www.krstarica.com/author/beta/" target="_blank">Beta</a></address>
      <figure>
        <img src="https://www.krstarica.com/wp-content/uploads/2019/11/178c4a3c.640x360_rss-750x430.jpg"/>
        <figcaption>Foto: Beta</figcaption>
      </figure>
      <p>Pet mladih Libanaca, medju njima troje maloletnika, optuženih da su cepali postere partije koju je osnovao predsednik Libana Mišel Aun nakratko su uhapšeni u subotu uveče, što je izazvalo gnevne reakcije u zemlji koju potresaju demonstracije.</p>
      <p>Više od mesec dana nakon početka demonstracija protiv čitave vladajuće klase koja se smatra korumpiranom i nekompetentnom, aktivisti su danas pozvali na nove proteste.</p>
      <p>Petoro tinejdžera je odvedeno u pritvor u Hamani, istočno od Bejruta, nakon što su optuženi da cepaju postere Slobodnog patriotskog pokreta, saopštili su advokati koji brane demonstrante.</p>
      <p>Bezbednosne snage su ih pustile ubrzo posle ponoći nakon što su ih ispitali.</p>
      <p>Dvojica pritvorenih imaju 15 godina, a jedan 12, rekla je vojska.</p>
      <p>Hapšenje je izazvalo uzbunu na društvenim mrežama.</p>
      <p>Neki su poručili da „ režim koji pritvara decu mora pasti“ i da „ kada dete od 12 godina prodrma presto države znamo da je je ta država korumpirana“.</p>
      <p>Tristo ljudi, uključujući 12 maloletnika, uhapšeno je od početka protesta i većina je puštena u roku od 48 sati, rekli su advokati.</p>
      <p>Medjutim njih 11, uključujući dva maloletnika, je još uvek iza rešetaka zbog napada na jedan hotel u prvoj sedmici demonstracija.</p>
      <p>Partijom koju je osnovao Aun sada rukovodi njegov zet, ministar spoljnih poslova u ostavci Gebran Bazil.</p>
      <p>(Beta)</p>
    </article>
  </body>
</html>