<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842939"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T13:01:00+00:00"/>
    <meta property="og:title" content="বিপুলপরিমাণ ইয়াবাসহ নারী মাদক কারবারি আটক"/>
    <meta property="og:description" content="র‍্যাপিড অ্যাকশন ব্যাটালিয়ন ১১ একটি বিশেষ অভিযান পরিচালনা করে কুমিল্লা জেলার কোতোয়ালি থানার ধর্মপুর (রেলগেট) এলাকা থেকে নিলুফা বেগম (৩৫) নামে এক চিহ্নিত মাদক কারবারিকে আটক করেছে। র‌্যাব ১১, ক্রাইম প্রিভেনশন কম্পানি ২, কুমিল্লা ক্যাম্পের একটি আভিযানিক দল এই অভিযান পরিচালনা করে। এ সময় ওই নারী মাদক কারবারির বাসায় তল্লাশি করে বিশেষ কায়দায় লুকিয়ে রাখা ৫০৫০ পিস ইয়াবা উদ্ধার করা হয়। র‌্যাব ১১, ক্রাইম প্রিভেনশন কম্পানি ২ এর কম্পানি কমান্ডার ও কুমিল্লা ক্যাম্প কমান্ডার মেজর তালুকদার নাজমুছ সাকিব জানান, ওই নারী কুমিল্লার কোতোয়ালি থানার স্থায়ী বাসিন্দা। দীর্ঘদিন ধরে কুমিল্লা জেলার কোতোয়ালি থানা এলাকায় মাদক কারবার করে আসছিল। সে জব্দকৃত মাদক বিক্রয়ের উদ্দেশ্যে নিজ জিম্মায় রেখেছিল- এ কথা স্বীকার করেছে। তার বিরুদ্ধে ইতিপূর্বে কুমিল্লা জেলার কোতোয়ালি থানায় বেশ কয়েকটি মাদক মামলা আছে। তাকে এবং তার বাসা থেকে উদ্ধারকৃত মাদক কোতোয়ালি থানায় আইনি ব্যবস্থা গ্রহণের জন্য হস্তান্তর করা হয়েছে।"/>
  </head>
  <body>
    <article>
      <h1>বিপুলপরিমাণ ইয়াবাসহ নারী মাদক কারবারি আটক</h1>
      <address><time datetime="2019-11-24T13:01:00+00:00">24 Nov 2019, 13:01</time> by <a rel="author">অনলাইন ডেস্ক</a></address>
      <p>র‍্যাপিড অ্যাকশন ব্যাটালিয়ন ১১ একটি বিশেষ অভিযান পরিচালনা করে কুমিল্লা জেলার কোতোয়ালি থানার ধর্মপুর (রেলগেট) এলাকা থেকে নিলুফা বেগম (৩৫) নামে এক চিহ্নিত মাদক কারবারিকে আটক করেছে। র‌্যাব ১১, ক্রাইম প্রিভেনশন কম্পানি ২, কুমিল্লা ক্যাম্পের একটি আভিযানিক দল এই অভিযান পরিচালনা করে। এ সময় ওই নারী মাদক কারবারির বাসায় তল্লাশি করে বিশেষ কায়দায় লুকিয়ে রাখা ৫০৫০ পিস ইয়াবা উদ্ধার করা হয়।</p>
      <p>র‌্যাব ১১, ক্রাইম প্রিভেনশন কম্পানি ২ এর কম্পানি কমান্ডার ও কুমিল্লা ক্যাম্প কমান্ডার মেজর তালুকদার নাজমুছ সাকিব জানান, ওই নারী কুমিল্লার কোতোয়ালি থানার স্থায়ী বাসিন্দা। দীর্ঘদিন ধরে কুমিল্লা জেলার কোতোয়ালি থানা এলাকায় মাদক কারবার করে আসছিল। সে জব্দকৃত মাদক বিক্রয়ের উদ্দেশ্যে নিজ জিম্মায় রেখেছিল- এ কথা স্বীকার করেছে। তার বিরুদ্ধে ইতিপূর্বে কুমিল্লা জেলার কোতোয়ালি থানায় বেশ কয়েকটি মাদক মামলা আছে। তাকে এবং তার বাসা থেকে উদ্ধারকৃত মাদক কোতোয়ালি থানায় আইনি ব্যবস্থা গ্রহণের জন্য হস্তান্তর করা হয়েছে।</p>
    </article>
  </body>
</html>