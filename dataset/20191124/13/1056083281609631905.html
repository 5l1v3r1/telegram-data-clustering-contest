<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301812/%D8%AF%D8%A7%D8%AF%DA%AF%D8%A7%D9%87-%D8%A7%D8%B3%D8%AA%DB%8C%D9%86%D8%A7%D9%81-%D8%B9%D8%B1%D8%A7%D9%82-%D8%AC%D8%B1%D8%A7%DB%8C%D9%85-%D8%AA%D8%B8%D8%A7%D9%87%D8%B1%DA%A9%D9%86%D9%86%D8%AF%DA%AF%D8%A7%D9%86-%D8%AA%D8%B1%D9%88%D8%B1%DB%8C%D8%B3%D8%AA%DB%8C-%D8%AA%D9%84%D9%82%DB%8C-%D9%86%D9%85%DB%8C-%D8%B4%D9%88%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T13:58:08+00:00"/>
    <meta property="og:title" content="دادگاه استیناف عراق: جرایم تظاهرکنندگان تروریستی تلقی نمی‌شود"/>
    <meta property="og:description" content="دادگاه استیناف بغداد امروز (یکشنبه) اعلام کرد، اقدامات غیرقانونی که تظاهرکنندگان مرتکب شدند، اقدامات تروریستی محسوب نمی‌شوند."/>
  </head>
  <body>
    <article>
      <h1>دادگاه استیناف عراق: جرایم تظاهرکنندگان تروریستی تلقی نمی‌شود</h1>
      <address><time datetime="2019-11-24T13:58:08+00:00">24 Nov 2019, 13:58</time> by <a rel="author">رویا معصومی</a></address>
      <p>دادگاه استیناف بغداد امروز (یکشنبه) اعلام کرد، اقدامات غیرقانونی که تظاهرکنندگان مرتکب شدند، اقدامات تروریستی محسوب نمی‌شوند.</p>
      <p>به گزارش ایسنا، به نقل از سومریه نیوز، شورای عالی قضایی عراق در بیانیه‌ای اعلام کرد، هیئت کیفری دادگاه فرجام حکمی صادر کرده است مبنی بر اینکه اقدامات غیرقانونی که تظاهرکنندگان مرتکب شدند، جرایم عادی است و قانون کیفری بسته به شرایط و نیز ادله و شواهد هر جرمی، با این جرائم برخورد می‌کند.</p>
      <p>در ادامه این بیانیه آمده است، براساس بند نخست قانون مبارزه با تروریسم، اقدامات معترضان مشمول این قانون نمی‌شود، چرا که هدف معترضان انجام اقدامات تروریستی نبوده است.</p>
      <p>هفته گذشته شورای عالی قضایی عراق اعلام کرد، ۲۴۰۰ تن از معترضان مخالف دولت را آزاد کرده است. همچنین دولت عراق بارها اعلام کرده است که در صورتی که اثبات شود بازداشت‌شدگان، جرمی مرتکب نشده‌اند، توسط نیروهای امنیتی آزاد می‌شوند. عراق از ۲۵ اکتبر صحنه اعتراضات ضد دولتی شده است و معترضان خواستار انجام اصلاحات سیاسی و اقتصادی هستند.</p>
      <p>انتهای پیام</p>
      <related>
        <h4>اخبار مرتبط</h4>
        <a href="https://www.isna.ir/news/98090402039/%D8%A7%D8%B3%D8%AA%D8%A7%D9%86-%D9%87%D8%A7%DB%8C-%D8%AC%D9%86%D9%88%D8%A8%DB%8C-%D8%B9%D8%B1%D8%A7%D9%82-%D8%B4%D8%A7%D9%87%D8%AF-%D9%BE%D9%84-%D9%87%D8%A7-%D9%88-%D9%85%D8%B3%DB%8C%D8%B1%D9%87%D8%A7%DB%8C-%D8%A8%D8%B3%D8%AA%D9%87-%DB%B1%DB%B1%DB%B1-%DA%A9%D8%B4%D8%AA%D9%87-%D8%A2%D9%85%D8%A7%D8%B1"/>
      </related>
    </article>
  </body>
</html>