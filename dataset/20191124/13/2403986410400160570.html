<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://24tv.ua/sport/flamengo_zavoyuvav_kubok_libertadores_zdiysnivshi_neymovirniy_kambek_video_n1238639"/>
    <meta property="og:site_name" content="24 Канал"/>
    <meta property="article:published_time" content="2019-11-24T13:04:00+00:00"/>
    <meta property="og:title" content="&quot;Фламенго&quot; завоював Кубок Лібертадорес, здійснивши неймовірний камбек за 3 хвилини: відео"/>
    <meta property="og:description" content="У фінальному матчі Копа Лібертадорес бразильський &quot;Фламенго&quot; здолав аргентинський &quot;Рівер Плейт&quot; (2:1) і став переможцем турніру."/>
  </head>
  <body>
    <article>
      <h1>"Фламенго" завоював Кубок Лібертадорес, здійснивши неймовірний камбек за 3 хвилини: відео</h1>
      <address><time datetime="2019-11-24T13:04:00+00:00">24 Nov 2019, 13:04</time> by <a rel="author" href="https://24tv.ua/visent_luyis_tag7065/" target="_blank">Вісент Луїс</a></address>
      <p>
        <b>У фінальному матчі Копа Лібертадорес бразильський "Фламенго" здолав аргентинський "Рівер Плейт" (2:1) і став переможцем турніру.</b>
      </p>
      <h3>Фламенго – Рівер Плейт 2:1</h3>
      <p>Голи: Габріел Барбоса, 89, 90+2 – Борре, 15</p>
      <blockquote>Читайте також: <a href="https://24tv.ua/sport/manchester_siti_chelsi_oglyad_rahunok_video_goliv_matchu_23_11_2019_apl_n1237415">"МанСіті" впевнено переміг "Челсі" та піднявся на третє місце в АПЛ: відео</a></blockquote>
      <p>Бразильський клуб пропустив після удару Рафаеля Борре вже на 14 хвилині зустрічі. "Фламенго" намагався відігратися, але не створював в атаці багато моментів.</p>
      <p>І ось, коли аргентинські фанати вже готові були святкувати, своє слово сказав орендований у міланського "Інтера" <b>Габріель Барбоса</b>. За хвилину до кінця основного часу 23-річний гравець зрівняв рахунок, а в доданий час, на 92-й хвилині, Габігол приніс "Фламенго" трофей. Також з дев'ятьма голами бразилець став найкращим бомбардиром нинішнього Кубка Лібертадорес.</p>
      <p>Не обійшлося в фіналі без вилучень – по червоній картці по обидва боки заробили Есек'єль Паласіос і герой матчу Габігол.</p>
      <p>"Фламенго" виграв другий Кубок Лібертадорес в історії, перший трофей "червоно-чорні" завоювали в 1981 році. "Рівер Плейт" був близький до того, щоб виграти трофей другий рік поспіль, але "мільйонерам" не вистачило кількох хвилин для тріумфу.</p>
      <p>
        <b>Фламенго – Рівер Плейт відеоогляд матчу</b>
      </p>
      <figure>
        <iframe src="https://www.youtube.com/embed/MMZIwDiBsqE" width="560" height="315" data-service="Youtube" scrolling="no"/>
      </figure>
      <p> </p>
    </article>
  </body>
</html>