<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.inn.co.il/News/News.aspx/419061"/>
    <meta property="og:site_name" content="ערוץ 7"/>
    <meta property="article:published_time" content="2019-11-24T13:24:00+00:00"/>
    <meta property="og:title" content="נופש באילת או חופשה בחו&quot;ל?"/>
    <meta property="og:description" content="מתלבטים בין נופש באילת לבין הזמנת חופשה בחו&quot;ל? כל השיקולים שכדאי להביא בחשבון לפני שתקבלו החלטה."/>
  </head>
  <body>
    <article>
      <h1>נופש באילת או חופשה בחו"ל?</h1>
      <address>
        <time datetime="2019-11-24T13:24:00+00:00">24 Nov 2019, 13:24</time>
      </address>
      <p>הנה השיקולים החשובים שיאפשרו לכם לבחור את החופשה המתאימה עבורכם. כדי להפוך את הבחירה לפשוטה וממוקדת יותר, התמקדנו הפעם באילת, עיר הנופש של ישראל.</p>
      <p>אז מה יותר כדאי? חופשה בחו"ל או נופש באילת?</p>
      <p>
        <b>לגלות עולמות חדשים</b>
      </p>
      <p>חופשה בחו"ל חושפת אותנו לשפה, תרבות ועולמות חדשים ובלתי מוכרים. היציאה מהשגרה, בשילוב מראות שאנחנו לא רגילים לראות בחיי היומיום, יכולים לצייד אותנו בחוויות שנזכור במשך שנים.</p>
      <p>מצד שני, אפשר לגלות עלמות מופלאים גם באילת – כמו למשל לחוות את שוניות האלמוגים המרהיבות של אילת במסגרת שנורקלים, להתחבר לנשמת המדבר במסגרת סיורי שטח, לחוות טבע פראי בפארק תמנע, לראות את אילת מלמעלה (אם בא לכם על פעילות אתגרית כמו צניחה חופשית) ועוד חוויות בלתי נשכחות.</p>
      <p>
        <b>כמה זמן מתבזבז על טיסות ונסיעות?</b>
      </p>
      <p>חופשה בחו"ל יכולה להיות מהנה, אך היא גם כרוכה בבזבוז ימים שלמים על טיסות, נסיעות והמתנות ארוכות בין לבין. גם כאשר מדובר בחופשה של שבועיים, יומיים שהולכים לאיבוד על טיסות ועל ג'ט לג יכולים להיות משמעותיים.</p>
      <p>וכאשר מדובר בחופשה של 4-5 ימים? כל שעה יכולה להיות משמעותית. במובן הזה, <a href="https://www.isrotel.co.il/deals/flight/main/">נופש באילת</a> מאפשר לכם להקדיש מקסימום זמן לחופש ומנוחה, ומינימום זמן לטיסות ונסיעות. מגיעים לאילת בטיסה? גם אם לוקחים בחשבון את זמני הטיסה וההמתנה, מגיעים בממוצע לחצי יום סך הכל (לשני הכיוונים יחד).</p>
      <p>
        <b>מזג האוויר: חם ומגניב, או קר וקודר?</b>
      </p>
      <p>כאשר אנחנו מדמיינים את החופשה החלומית, רובנו חושבים על ימים שטופי שמש ועל מזג אוויר נוח. יציאה מהמלון כשבחוץ יורד גשם או סתם קפוא, פשוט לא עושה לנו חשק. אם גם אתם אוהבים חופשות שטופות שמש, בעת תכנון חופשה בחו"ל צריך לבחור בקפידה את העונה המתאימה לטיול.</p>
      <p>ואם אתם מתכננים נופש באילת? אפשר ליהנות ממזג אוויר נוח בכל ימות השנה: ימי הקיץ הלוהטים הם הזמן האידיאלי לבילוי בים ובבריכה.</p>
      <p>וגם לסתיו ולימי החורף האילתיים יש את הקסם שלהם: מצד אחד ירידה בעומס החום ובעומס המבקרים, מצד שני מזג אוויר נעים ומזמין שיאפשר לכם ליהנות משפע של אטרקציות ומקומות בילוי.</p>
      <p>
        <b>הפתעות בלתי צפויות</b>
      </p>
      <p>כאשר מתכננים חופשה בחו"ל, גם התכנון המוקפד ביותר יתקשה למנוע "נפילות" ומלכודות תיירים, כמו למשל לינה במלונות לא מוצלחים, ביקור במסעדות שלא הייתם חוזרים אליהן או אטרקציות לא מעניינות שיבזבזו לכם זמן יקר.</p>
      <p>אז נכון, תמיד אפשר להיכנס ל- Trip Advisor ולקרוא המלצות, אך כולנו יודעים שלפעמים ההמלצות ברשת לא משקפות את המציאות. מתכננים נופש באילת? הרבה יותר קל (ואמין) לקבל את חוות דעתם של מכרים או קרובי משפחה, בצורה שתוריד למינימום את הסיכוי שלכם להתאכזב. כל זאת לפני שהזכרנו את העובדה שבשונה מתיירים המגיעים לארץ זרה, עליכם יהיה קשה מאוד לעבוד...</p>
      <p>
        <b>טיולי שופינג</b>
      </p>
      <p>אחד הטרנדים הצומחים של השנים האחרונות הם טיולי השופינג ברחבי אירופה, במיוחד בעונת הסיילים המגיעה במלוא עוצמתה לקראת סוף השנה האזרחית. אך מי אמר שצריך להחתים את הדרכון כדי ליהנות ממבצעי שופינג שווים?</p>
      <p>ראשית, סוף השנה האזרחית מבשר על בוא הסיילים בכל רחבי העולם – וגם בישראל. הבונוס כאשר מזמינים נופש באילת: מחירים ללא מע"מ, שיאפשרו לכם לחסוך בכל קנייה מחדש 17% (שהייתם משלמים בכל מקום אחר בארץ). מסתבר שלא חייבים לבזבז זמן על טיסות או לעבור מחנות לחנות במזג אוויר קר וגשום, כדי ליהנות ממחירים שווים.</p>
      <p>אז מה השורה התחתונה? חופשה בחו"ל יכולה להיות חווייתית ומהנה, אך מסתבר שגם לחופשה כחול-לבן באילת יש לא מעט הפתעות בשרוול, שיהפכו את החופשה לחלומית ויאפשרו לכם למלא מצברים (עד החופשה הבאה).</p>
    </article>
  </body>
</html>