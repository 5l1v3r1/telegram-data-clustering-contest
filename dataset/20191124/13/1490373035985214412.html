<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.irozhlas.cz/veda-technologie/historie/podzemni-tovarna-richard-druha-svetova-valka_1911241335_pj"/>
    <meta property="og:site_name" content="iROZHLAS"/>
    <meta property="article:published_time" content="2019-11-24T13:35:00+00:00"/>
    <meta property="og:title" content="Vyráběli tam nacisté tajné zbraně? Podzemní labyrint chodeb u Litoměřic je nejrozsáhlejší v Česku"/>
    <meta property="og:description" content="Víte, jak dlouhý je labyrint chodeb na kraji Litoměřic pod vrchem Bídnice, který za druhé světové války sloužil nacistům jako tajná podzemní továrna?"/>
  </head>
  <body>
    <article>
      <h1>Vyráběli tam nacisté tajné zbraně? Podzemní labyrint chodeb u Litoměřic je nejrozsáhlejší v Česku</h1>
      <address><time datetime="2019-11-24T13:35:00+00:00">24 Nov 2019, 13:35</time> by <a rel="author">Renáta Filipi</a></address>
      <p>
        <a href="https://www.irozhlas.cz/fotogalerie/8114040?fid=5880670">Viz kompletní galerie</a>
      </p>
      <p>
        <b>Víte, jak dlouhý je labyrint chodeb na kraji Litoměřic pod vrchem Bídnice, který za druhé světové války sloužil nacistům jako tajná podzemní továrna? Na místo se vypravil Český rozhlas Sever.</b>
      </p>
      <p>Přes 30 kilometrů chodeb, které jsou tak rozsáhlé, že je nenajdeme nikde jinde na území České republiky. To je litoměřický podzemní labyrint, který sloužil jako tajná továrna pod krycím názvem Richard.</p>
      <related>
        <h4>Číst článek</h4>
        <a href="https://www.irozhlas.cz/zpravy-domov/pardubice-pametni-deska-obeti-holokaustu-holokaust-zide-druha-svetova-valka_1911231138_ako"/>
      </related>
      <p>Během druhé světové války tam tisíce nuceně nasazených dělníků a vězňů z koncentračního tábora v Terezíně i menšího tábora poblíž Richardu vyráběly hlavně součástky pro motory do tanků.</p>
      <p>Na konci války nechali nacisté část štol zavalit. I proto se spekulovalo, že se v pozemní továrně pracovalo také na vývoji unikátních raket a atomových zbraní. Tyto zvěsti ovšem nikdy nikdo nepotvrdil.</p>
      <h3>Nejdřív vápenec, pak zbraně</h3>
      <p>Podzemí nebylo dílem nacistů. Vzniklo kvůli dlouholeté těžbě vápence, která tam začala v roce 1870. V roce 1943 pak přišlo z Berlína nařízení zastavit těžbu a nechat upravit štoly pro výrobu zbraní.</p>
      <p>Po válce pokračovala těžba vápence až do roku 1963. O rok později se pak část továrny Richard II. proměnila v první uložiště jaderného odpadu v Československu a zbytek podzemí spravuje památník Terezín.</p>
      <p>Podzemí je z větší části zatopené. Kvůli vysokému riziku nebezpečí se tak do škol turisté podívat nemohou. </p>
      <figure>
        <iframe data-src="https://www.google.com/maps/embed?pb=!1m18!1m12!1m3!1d8527.575763237286!2d14.079619515154578!3d50.54787067594953!2m3!1f0!2f0!3f0!3m2!1i1024!2i768!4f13.1!3m3!1m2!1s0x470981c43d3e45a1%3A0x2064dcb09d7adaaf!2zQsOtZG5pY2U!5e0!3m2!1scs!2scz!4v1574596462301!5m2!1scs!2scz" data-embed-type="--simple-iframe" width="620" height="450" data-service="GoogleMaps" scrolling="no"/>
      </figure>
      <related>
        <h4>Související články</h4>
        <a href="https://www.irozhlas.cz/veda-technologie/historie/malta-hms-urge-ponorka-druha-svetova-valka_1911010624_pj"/>
        <a href="https://www.irozhlas.cz/veda-technologie/historie/tichy-ocean-vrak-japonsko-druha-svetova-valka-vraky-kaga-akagi_1910221405_luk"/>
        <a href="https://www.irozhlas.cz/veda-technologie/historie/koncentracni-tabor-denik-zakladni-skola_1907021000_pj"/>
      </related>
    </article>
  </body>
</html>