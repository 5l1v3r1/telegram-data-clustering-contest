<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.viagginews.com/2019/11/24/stasera-in-tv-che-tempo-che-fa-anticipazioni-24-novembre/"/>
    <meta property="og:site_name" content="ViaggiNews.com"/>
    <meta property="article:published_time" content="2019-11-24T13:23:33+00:00"/>
    <meta property="og:title" content="Stasera in tv – “Che tempo che fa”, le anticipazioni del 24 novembre"/>
    <meta property="og:description" content="Appuntamento a questa sera, domenica 24 novembre, a partire dalle 21 con una nuova puntata di &quot;Che tempo che fa&quot;: ecco le anticipazioni"/>
  </head>
  <body>
    <article>
      <h1>Stasera in tv – “Che tempo che fa”, le anticipazioni del 24 novembre</h1>
      <address><time datetime="2019-11-24T13:23:33+00:00">24 Nov 2019, 13:23</time> by <a rel="author">Salvatore I</a></address>
      <p>
        <b>Appuntamento a questa sera, domenica 24 novembre, a partire dalle 21 con una nuova puntata di “Che tempo che fa”: ecco le anticipazioni</b>
      </p>
      <figure>
        <img src="https://www.viagginews.com/wp-content/uploads/2019/11/Chetempochefa-min-e1574604558180.jpg"/>
      </figure>
      <p>Nuova puntata questa sera, domenica 24 novembre, a partire dalle 21 con “Che tempo che fa” con Fabio Fazio, Luciana Littizzetto e Filippa Lagerback. Poco prima ci sarà dalle 19.40 lo spazio televisivo con il cast fisso composto dal Mago Forest, Ale e Franz, Raul Cremona e Gigi Marzullo.</p>
      <p>Tra gli ospiti di oggi ci saranno <b>Sua Eccellenza Monsignore Nunzio Galantino</b>, nominato nel 2018 da Papa Francesco Presidente dell’Amministrazione del Patrimonio della Sede Apostolica, nelle librerie con Sul Confine:  una riflessione su grandi temi come la vita e il fine vita, la guerra, l’Europa. Poi ci saranno <b>Paolo Gentiloni</b>, designato nuovo Commissario europeo per gli affari economici e monetari lo scorso settembre ed ex Presidente del Consiglio e lo scrittore <b>Roberto Saviano</b>.</p>
      <p>Inoltre, sarà presente in studio<a href="https://www.viagginews.com/2019/06/27/carola-rackete-chi-e-capitana-sea-watch/"> Carola Rackete</a>, la giovane capitana della Sea-Watch 3, autrice del libro Il mondo che vogliamo, dove ripercorre la sua vita, dal suo impegno contro la catastrofe climatica che incombe sul nostro pianeta all’aiuto ai migranti. Ci sarà anche<b> Giorgia Linardi</b>, portavoce di Sea-Watch Italia, e <b>Muhamad Diaoune</b>, giovane senegalese e calciatore della Sant’Ambroeus F.C. di Milano, squadra di richiedenti asilo e rifugiati.</p>
      <p>Se vuoi seguire tutte le nostre notizie in tempo reale <a href="https://bit.ly/ViaggiGoogleNews">CLICCA QUI</a></p>
      <h3>Stasera in tv – “Che tempo che fa”, gli ospiti</h3>
      <p>Da non perdere l’appuntamento con <b>Tiziano Ferro</b>, che presenterà il nuovo album di inediti Accetto miracoli, con tanti inediti prodotto dal guru del sound R&amp;B americano Timbaland. Inotlre, ci sarà <a href="https://www.viagginews.com/2019/10/18/chi-e-jannik-sinner-speranza-tennis-italiano/">Jannik Sinner</a>, il più giovane tennista italiano della storia a essere entrato tra i migliori 100 del ranking mondiale, grazie alla vittoria della <b>Next Generation Atp Finals</b> a Milano. Infine, Enrico Brignano interpreterà un monologo e successivamente spazio al cantante <b>Max Pezzali</b>.</p>
      <figure>
        <img src="https://www.viagginews.com/wp-content/uploads/2019/11/GettyImages-1170402373-min.jpg"/>
        <figcaption>(Mike Stobe/Getty Images for USTA)</figcaption>
      </figure>
      <related>
        <h4>ARTICOLI CORRELATI</h4>
        <a href="https://www.viagginews.com/2019/11/25/maltempo-voragine-autostrada-immagini/"/>
        <a href="https://www.viagginews.com/2019/11/25/alessia-marcuzzi-figlia-identica-a-lei-foto/"/>
        <a href="https://www.viagginews.com/2019/11/24/maurizio-battista-figlia-anna-ospedale/"/>
      </related>
    </article>
  </body>
</html>