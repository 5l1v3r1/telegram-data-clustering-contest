<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4779826/%D8%B3%D8%B1%DA%AF%D8%B1%D9%85%DB%8C-%D8%A7%D8%B1%DA%86%DB%8C%D9%86-%D8%AF%D8%B1-%DA%A9%D8%A7%D9%86%D9%88%D9%86-%D9%BE%D8%B1%D9%88%D8%B1%D8%B4-%D9%81%DA%A9%D8%B1%DB%8C-%D8%AA%D9%88%D9%84%DB%8C%D8%AF-%D9%85%DB%8C-%D8%B4%D9%88%D8%AF"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T13:07:26+00:00"/>
    <meta property="og:title" content="سرگرمی «ارچین» در کانون پرورش فکری تولید می‌شود"/>
    <meta property="og:description" content="سرگرمی راهبردی‌_انتزاعی «ارچین» با طراحی شهاب محسنین به‌زودی از سوی اداره‌کل سرگرمی‌های سازنده و بازی‌های رایانه‌ای کانون پرورش فکری کودکان و نوجوانان تولید خواهد شد."/>
  </head>
  <body>
    <article>
      <h1>سرگرمی «ارچین» در کانون پرورش فکری تولید می‌شود</h1>
      <address><time datetime="2019-11-24T13:07:26+00:00">24 Nov 2019, 13:07</time> by <a rel="author" href="https://www.mehrnews.com/archive?jr=724" target="_blank">مریم علی بابایی</a></address>
      <p>به گزارش <a href="https://www.mehrnews.com/">خبرگزاری مهر</a>، این سرگرمی از جمله طرح‌هایی است که در دومین رویداد ملی ایده آزاد ارائه شد و قرار است با همکاری کانون پرورش فکری کودکان و نوجوانان، سرمایه‌گذار در بخش خصوصی و مشارکت سازمان بین‌المللی دانشگاهیان ایران تولید شود.</p>
      <p>در این بازی دو تا ۴ نفر باید با استفاده از ۸۰ مهره‌ مستطیل‌ و مربع‌شکل - که هریک امتیازهای جداگانه‌ای دارد - بهترین راهبرد را برای تسخیر خانه‌های صفحه بازی انتخاب کنند.</p>
      <p>دومین رویداد ملی ایده آزاد از سوی کانون پرورش فکری کودکان و نوجوانان برگزار شد و جوانان علاقه‌مند و خلاق اقدام به طراحی بازی‌های ایرانی کردند.</p>
      <p>اداره‌کل سرگرمی‌های سازنده و بازی‌های رایانه‌ای کانون با هدف حمایت از سرمایه‌گذاران و تولیدکنندگان اسباب‌بازی  سرگرمی «ارچین» را تولید خواهد کرد.</p>
    </article>
  </body>
</html>