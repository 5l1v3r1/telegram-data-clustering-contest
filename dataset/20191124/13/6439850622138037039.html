<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.dailyjanakantha.com/details/article/462908/%E0%A6%AA%E0%A6%97%E0%A6%BE%E0%A6%9C%E0%A7%80%E0%A6%AA%E0%A7%81%E0%A6%B0%E0%A7%87-%E0%A6%B8%E0%A7%9C%E0%A6%95-%E0%A6%A6%E0%A7%81%E0%A6%B0%E0%A7%8D%E0%A6%98%E0%A6%9F%E0%A6%A8%E0%A6%BE%E0%A7%9F-%E0%A6%9C%E0%A6%A8%E0%A6%B6%E0%A6%95%E0%A7%8D%E0%A6%A4%E0%A6%BF-%E0%A6%AC%E0%A7%8D%E0%A6%AF%E0%A7%81%E0%A6%B0%E0%A7%8B-%E0%A6%95%E0%A6%B0%E0%A7%8D%E0%A6%AE%E0%A6%95%E0%A6%B0%E0%A7%8D%E0%A6%A4%E0%A6%BE-%E0%A6%A8%E0%A6%BF%E0%A6%B9%E0%A6%A4"/>
    <meta property="og:site_name" content="Daily Janakantha"/>
    <meta property="article:published_time" content="2019-11-24T13:58:00+00:00"/>
    <meta property="og:title" content="পগাজীপুরে সড়ক দুর্ঘটনায় জনশক্তি ব্যুরো কর্মকর্তা নিহত, আহত-১"/>
    <meta property="og:description" content="স্টাফ রিপোর্টার, গাজীপুর ॥ গাজীপুরে আজ রবিবার কভার্ডভ্যানের সঙ্গে ধাক্কায় প্রাইভেটকার আরোহী কর্মসংস্থান ও জনশক্তি ব্যুরো’র এক কর্মকর্তা নিহত হয়েছেন। এঘটনায় প্রাইভেটকারের চালক আহত হয়েছে। নিহতের নাম ইস্রাফিল (৫৫)। নোয়াখালীর বেগমগঞ্জ থানার কোয়ালিয়া গ্রামের মৃত মমতাজ মিয়ার ছেলে ইস্রাফিল কর্মসংস্থান ও জনশক্তি ব্যুরো’র ময়মনসিংহ অফিসে ..."/>
  </head>
  <body>
    <article>
      <h1>পগাজীপুরে সড়ক দুর্ঘটনায় জনশক্তি ব্যুরো কর্মকর্তা নিহত, আহত-১</h1>
      <address>
        <time datetime="2019-11-24T13:58:00+00:00">24 Nov 2019, 13:58</time>
      </address>
      <figure>
        <img src="http://www.dailyjanakantha.com/files/201911/1574607421_24.JPG"/>
      </figure>
      <p>স্টাফ রিপোর্টার, গাজীপুর ॥ গাজীপুরে আজ রবিবার কভার্ডভ্যানের সঙ্গে ধাক্কায় প্রাইভেটকার আরোহী কর্মসংস্থান ও জনশক্তি ব্যুরো’র এক কর্মকর্তা নিহত হয়েছেন। এঘটনায় প্রাইভেটকারের চালক আহত হয়েছে। নিহতের নাম ইস্রাফিল (৫৫)। নোয়াখালীর বেগমগঞ্জ থানার কোয়ালিয়া গ্রামের মৃত মমতাজ মিয়ার ছেলে ইস্রাফিল কর্মসংস্থান ও জনশক্তি ব্যুরো’র ময়মনসিংহ অফিসে প্রশিক্ষক পদে (প্রেষণে) কর্মরত ছিলেন।</p>
      <p>নাওজোর হাইওয়ে পুলিশ ফাঁড়ির এসআই কামরুল আলম জানান, ঢাকার মিরপুর এলাকার বাসা থেকে রবিবার সকালে ই¯্রাফিল প্রাইভেটকারযোগে নিজ কর্মস্থল ময়মনসিংহে যাচ্ছিলেন। পথে ঢাকা-ময়মনসিংহ মহাসড়কের হোতাপাড়া এলাকায় পৌছলে চালক নিয়ন্ত্রণ হারিয়ে ফেলে। এসময় প্রাইভেটকারটি সামনে থাকা ময়মনসিংগামী অপর একটি কভার্ডভ্যানের পেছন সজোরে ধাক্কা দেয়। এতে প্রাইভেটকারের সামনের অংশ দুমড়ে মুচড়ে যায় এবং কার আরোহী ইস্রাফিল ঘটনাস্থলেই নিহত ও চালক এনামুল হক (৪০) আহত হয়। এলাকাবাসী আহত চালককে উদ্ধার করে স্থানীয় হাসপাতালে প্রেরণ করে। খবর পেয়ে পুলিশ ঘটনাস্থল থেকে নিহতের লাশ উদ্ধার করে ময়না তদন্তের জন্য শহীদ তাজউদ্দীন আহমদ মেডিক্যাল কলেজ হাসপাতালে পাঠায় এবং দুর্ঘটনা কবলিত গাড়ি দু’টি জব্দ করে।</p>
    </article>
  </body>
</html>