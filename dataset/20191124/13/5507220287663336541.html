<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188732/"/>
    <meta property="og:site_name" content="Janam TV"/>
    <meta property="article:published_time" content="2019-11-24T13:25:28+00:00"/>
    <meta property="og:title" content="പാമ്പ് കടിയേറ്റ് വിദ്യാര്‍ത്ഥിനി മരിച്ച സംഭവം; ഡോ.ജിസ മെറിന്‍ ജോയ് മുന്‍കൂര്‍ ജാമ്യത്തിനായി ഹൈക്കോടതിയിലേയ്ക്ക്"/>
    <meta property="og:description" content="വയനാട് :പാമ്പ് കടിയേറ്റ് വിദ്യാര്‍ത്ഥിനി മരിച്ച സംഭവത്തില്‍ പ്രതി ചേര്‍ക്കപ്പെട്ട ഡോ.ജിസ മെറിന്‍ ജോയ് മുന്‍കൂര്‍ ജാമ്യത്തിനായി ഹൈക്കോടതിയെ"/>
  </head>
  <body>
    <article>
      <h1>പാമ്പ് കടിയേറ്റ് വിദ്യാര്‍ത്ഥിനി മരിച്ച സംഭവം; ഡോ.ജിസ മെറിന്‍ ജോയ് മുന്‍കൂര്‍ ജാമ്യത്തിനായി ഹൈക്കോടതിയിലേയ്ക്ക്</h1>
      <address><time datetime="2019-11-24T13:25:28+00:00">24 Nov 2019, 13:25</time> by <a rel="author">Janam TV Web Desk</a></address>
      <p>വയനാട് :പാമ്പ് കടിയേറ്റ് വിദ്യാര്‍ത്ഥിനി മരിച്ച സംഭവത്തില്‍ പ്രതി ചേര്‍ക്കപ്പെട്ട ഡോ.ജിസ മെറിന്‍ ജോയ് മുന്‍കൂര്‍ ജാമ്യത്തിനായി ഹൈക്കോടതിയെ സമീപിക്കാനൊരുങ്ങുന്നു. ബത്തേരി താലൂക്ക് ആശുപത്രിയിലെ ഡോക്ടറാണ് ജിസ മെറിന്‍.</p>
      <p>മുതിര്‍ന്ന അഭിഭാഷകരോട് നിയമോപദേശം തേടിയ ജിസ നാളെ മുന്‍കൂര്‍ ജാമ്യാപേക്ഷ ഫയല്‍ ചെയ്യുമെന്നാണ് സൂചന. സംഭവത്തില്‍ കുറ്റക്കാരായ അധ്യാപകരെ സ്‌കൂളില്‍ നിന്ന് പുറത്താക്കണമെന്നാവശ്യപ്പെട്ട് വിദ്യാര്‍ത്ഥി കൂട്ടായ്മ നാളെ മുതല്‍ നിരാഹാരം തുടങ്ങും.</p>
      <p>ജുവനൈല്‍ ജസ്റ്റിസ് ആക്ട് പ്രകാരം രജിസ്റ്റര്‍ ചെയ്ത കേസായതിനാല്‍ ജില്ലാ കോടതിയില്‍ നിന്ന് ജാമ്യം ലഭിക്കാന്‍ സാധ്യതയില്ലെന്ന നിയമോപദേശത്തിന്റെ പശ്ചാത്തലത്തിലാണ് നേരിട്ട് ഹൈക്കോടതിയില്‍ ജാമ്യാപേക്ഷ നല്‍കാനൊരുങ്ങുന്നത്.</p>
      <p>ഹൈക്കോടതിയിലെ മുതിര്‍ന്ന അഭിഭാഷകരുമായി സംസാരിച്ചതിന്റെ പശ്ചാത്തലത്തില്‍ നാളെ മുന്‍കൂര്‍ ജാമ്യാപേക്ഷ ഫയല്‍ ചെയ്യാനാണ് ആലോചന. കേസില്‍ അന്വേഷണം ഊര്‍ജിതമാക്കുന്നതിന്റെ ഭാഗമായി അന്വേഷണസംഘം നഗരസഭയിലും സര്‍വ്വജന സ്‌കൂളിലുമെത്തി പരിശോധന നടത്തിയിരുന്നു.</p>
    </article>
  </body>
</html>