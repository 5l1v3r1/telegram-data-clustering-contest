<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/641801/%D9%86%D8%A7%D8%AF%D8%B1-%D8%AB%D9%86%D8%A7%DA%AF%D9%88-%D9%85%D8%B7%D9%84%D9%82-%D9%BE%DB%8C%D8%A7%D9%85-%DB%8C%DA%A9%DB%8C-%D8%A7%D8%B2-%D9%82%D8%B7%D8%A8-%D9%87%D8%A7%DB%8C-%D9%85%D8%A8%D8%AA%D9%86%DB%8C-%D8%A8%D8%B1-%D8%A8%D9%84%D8%A7%DA%A9%DA%86%DB%8C%D9%86-%D9%85%DB%8C-%D8%B4%D9%88%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-24T13:19:00+00:00"/>
    <meta property="og:title" content="نادر ثناگو مطلق: پیام یکی از قطب های مبتنی بر بلاکچین می شود"/>
    <meta property="og:description" content="مدیرعامل منطقه ویژه اقتصادی و فرودگاه بین المللی پیام این منطقه را یکی از قطب های اصلی خدمات و سرویس های مبتنی بر بلاکچین در گستره ایران و ...."/>
  </head>
  <body>
    <article>
      <h1>
        <a href="https://www.bultannews.com/fa/news/641801/%D9%86%D8%A7%D8%AF%D8%B1-%D8%AB%D9%86%D8%A7%DA%AF%D9%88-%D9%85%D8%B7%D9%84%D9%82-%D9%BE%DB%8C%D8%A7%D9%85-%DB%8C%DA%A9%DB%8C-%D8%A7%D8%B2-%D9%82%D8%B7%D8%A8-%D9%87%D8%A7%DB%8C-%D9%85%D8%A8%D8%AA%D9%86%DB%8C-%D8%A8%D8%B1-%D8%A8%D9%84%D8%A7%DA%A9%DA%86%DB%8C%D9%86-%D9%85%DB%8C-%D8%B4%D9%88%D8%AF">نادر ثناگو مطلق: پیام یکی از قطب های مبتنی بر بلاکچین می شود</a>
      </h1>
      <h2>مدیرعامل منطقه ویژه اقتصادی و فرودگاه بین المللی پیام این منطقه را یکی از قطب های اصلی خدمات و سرویس های مبتنی بر بلاکچین در گستره ایران و ....</h2>
      <address><time datetime="2019-11-24T13:19:00+00:00">24 Nov 2019, 13:19</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، ثناگو ؛ سازماندهی و پشتیبانی از <b>بنگاه های کسب و کار</b> در یک زیست بوم و ایجاد اشتغال پایدار در استان البرز را از دیگر موضوعات تفاهم نامه سه جانبه منعقد شده دانست و گفت: تعین مهارتها و ارایه آموزش های تخصصی در حوزه <b>بلاکچین و تدوین</b> محتوای مورد نیاز و اشاعه آن در جامعه بویژه برای فارغ التحصیلان دانشگاهی جویای کار از مهمترین موضوعات این تفاهم نامه به شمار می آید.</p>
      <p>وی خاطر نشان کرد این تفاهمنامه با هدف ایجاد یک زیست بوم بلاکچین منعقد شده است تا زمینه ای برای تشویق و ترغیب و حمایت معنوی از فعالان کشور جهت توسعه کسب و کار و کارآفرینی در حوزه دیجیتال و فناوریهای نوین باشد.</p>
      <p>مدیرعامل منطقه ویژه اقتصادی و فرودگاه بین المللی پیام اساس این تفاهمنامه را تحقق شعار رونق تولید و اجرای برنامه های دولت تدبیر و امید دانست و در پایان اظهار امیدواری کرد؛ با عملیاتی شدن این دست تفاهمنامه ها شاهد تحقق اقتصاد مقاومتی و پرورش اعتمادبه نفس و روحیه خودباوری در جوانان کشور خواهیم بود.</p>
      <p>امضای تفاهمنامه سه جانبه ایجاد زیست بوم توانمند سازی و توسعه اشتغال با استفاده از فناوری بلاکچین فی مابین منطقه ویژه اقتصادی پیام، وزارت تعاون ،کار و رفاه اجتماعی و بنیاد ملی توسعه فناوری روز 5شنبه 30 آبان در حاشیه افتتاحیه این بنیاد امضا شد.</p>
      <p> </p>
      <p>منبع:روابط عمومی منطقه ویژه اقتصادی و فرودگاه بین المللی پیام </p>
    </article>
  </body>
</html>