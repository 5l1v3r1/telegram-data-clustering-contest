<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tomshw.it/videogioco/playstation-5-brevetto-cartucce-smentito/"/>
    <meta property="og:site_name" content="Tom's Hardware"/>
    <meta property="article:published_time" content="2019-11-24T13:56:00+00:00"/>
    <meta property="og:title" content="PlayStation 5, il brevetto delle cartucce non riguarda la console | Game Division"/>
    <meta property="og:description" content="Le cartucce per PlayStation 5 di cui si era parlato nelle ultime settimane saranno in realtà per il dispositivo Toio di Sony,"/>
  </head>
  <body>
    <article>
      <h1>PlayStation 5, il brevetto delle cartucce non riguarda la console | Game Division</h1>
      <address>
        <time datetime="2019-11-24T13:56:00+00:00">24 Nov 2019, 13:56</time>
      </address>
      <p>Dopo un paio di settimane sembra essere stato chiarito <b>il caso</b> che riguarda <a href="https://www.tomshw.it/videogioco/playstation-nuova-cartuccia/">le presunte cartucce</a> per <b>PlayStation 5</b>. Tutto era nato con una notizia del sito Let’s Go Digital che aveva documentato l’esistenza di <b>un brevetto registrato in Brasile</b> che originariamente era stato attribuito alla console Sony di prossima generazione. Questo aveva scatenato <b>una serie di ipotesi</b> tra le quali quella di un <a href="http://www.tomshw.it/videogioco/ps5-cartucce-ssd-modulari/">possibile supporto per SSD</a>, poi <b>smentita</b> da un’ulteriore esame del brevetto.</p>
      <p>In realtà <b>le cartucce</b> sono destinate a <b>un altro sistema di gioco</b> che a meno che non siate in Giappone e abbiate dei figli piccoli potrebbe non interessarvi granché acquistrare. <b>Toio</b> è infatti un dispositivo a metà tra un giocattolo telecomandato, console e Lego: partendo dalla possibilità di <b>comandare alcuni mattoncini</b> vengono offerte parecchie opportunità ai bambini per esprimere la propria creatività grazie anche all’opzione per <b>programmare</b> il comportamento dei cubi.</p>
      <figure>
        <iframe src="https://www.youtube.com/embed/01voi77GzM4" width="500" height="281" data-service="Youtube" scrolling="no"/>
      </figure>
      <slideshow>
        <figure>
          <img src="https://www.tomshw.it/images/images/2019/11/sony-64739.768x432.jpg"/>
        </figure>
        <figure>
          <img src="https://www.tomshw.it/images/images/2019/11/sony-64756.768x432.jpg"/>
        </figure>
      </slideshow>
      <p>Leggi anche: <a href="https://www.tomshw.it/videogioco/playstation-5-salvataggi-cloud-migliori/">PlayStation 5: la community vuole salvataggi in cloud migliori</a></p>
      <p>Le cartucce per le quali sono stati registrati i brevetti riguardano appunto <b>il sistema Toio</b> e secondo i <a href="https://www.youtube.com/watch?v=ep1bMCeUh-c">video rilasciati di recente</a> contengono una serie <b>programmi</b> che gestiscono <b>le routine comportamentali</b> dei cubi in modo da permettere diversi minigiochi. Con la diffusione del brevetto si era pensato anche a una <b>nuova console portatile</b> ma cade anche quest’ipotesi che peraltro era stata già in precedenza <b>smentita</b> da Sony in altre circostanze.</p>
      <p>Le voci incontrollate su possibili supporti <b>per memoria SSD</b> dedicati a PlayStation 5 hanno sicuramente dimostrato l’attenzione che c’è proprio <b>su questa specifica caratteristica</b> della console di prossima generazione e sul modo in cui verrà gestito lo <b>spazio di archiviazione</b>. Con la necessità di contenere i costi e con giochi che occuperanno sempre più spazio resta da capire che tipo di soluzione verrà adottata da Sony considerando il rapporto capienza-prezzo di questo tipo di memorie.</p>
      <blockquote>Se non riuscite a tenere in ordine i vostri giochi per la PlayStation 4 potete acquistare uno stand per blu-ray con licenza ufficiale Sony <a href="https://toms.it/Xxx71">su Amazon</a>. E’ adatta anche ai titoli Xbox One e Nintendo Switch.</blockquote>
    </article>
  </body>
</html>