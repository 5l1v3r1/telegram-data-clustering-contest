<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://kg.ua/news/kremenchuk-staie-napivreysom-poyizd-kremenchuk-vorohta-nezabarom-vidminyat"/>
    <meta property="og:site_name" content="Кременчугская газета"/>
    <meta property="article:published_time" content="2019-11-24T13:20:00+00:00"/>
    <meta property="og:title" content="Кременчук стає напіврейсом: поїзд «Кременчук-Ворохта» незабаром відмінять"/>
    <meta property="og:description" content="Кременчужани пропонують звертатися у відповідні відомства задля його відновлення.  6 грудня цього року поїзд №150 сполученням «Кременчук-Ворохта» здійснює свій останній рейс, після чого зазначений потяг скасовано."/>
  </head>
  <body>
    <article>
      <h1>Кременчук стає напіврейсом: поїзд «Кременчук-Ворохта» незабаром відмінять</h1>
      <address>
        <time datetime="2019-11-24T13:20:00+00:00">24 Nov 2019, 13:20</time>
      </address>
      <p>
        <b>Кременчужани пропонують звертатися у відповідні відомства задля його відновлення. </b>
      </p>
      <p>6 грудня цього року поїзд №150 сполученням «Кременчук-Ворохта» здійснює свій останній рейс, після чого зазначений потяг скасовано.</p>
      <p>Небайдужі кременчужани звернулися за роз’ясненням на гарячу лінію «Укрзалізниці», де їм повідомили, що даний потяг дійсно курсувати не буде. У підрозділі запропонували користуватися транзитними поїздами з Полтави або Києва.</p>
      <p>Однак містяни зазначають, що це єдиний потяг, яким можна було доїхати до Західної України, години курсування потягу були зручними. А містянам на мешканцям сусідніх містечок та сіл могли зручно планувати як літній, так і зимовий відпочинок. Ціна проїзду також була не дуже великою.  </p>
      <p>Тож на найближчій сесії депутатів міськради прохатимуть втрутитися в ситуацію та посприяти відновленню курсування потягу «Кременчук-Ворохта». Або призначенням альтернативного поїзду через направлення відповідних звернень до Укрзалізниці. Також пропонують направити звернення до Уряду України, міністерств та відомств, відповідальних за залізничне сполучення у країні.</p>
      <p>Нагадаємо, <b><a href="https://kg.ua/news/pozhezha-v-poyizdi-vorohta-kremenchuk-pasazhiri-samostiyno-gasili-vogon">Пожежа в поїзді Ворохта-Кременчук: пасажири самостійно гасили вогонь</a>.</b></p>
      <p>
        <b><a href="https://kg.ua/news/pid-chas-ruhu-zagorivsya-poyizd-kremenchuk-vorohta">Під час руху загорівся поїзд Кременчук-Ворохта</a>.</b>
      </p>
      <p>
        <b><a href="https://kg.ua/news/v-ukrzaliznici-unikalna-sistema-pribirannya-ominaie-potyag-iz-gribami">В "Укрзалізниці" система прибирання оминула потяг Кременчук-Ворохта, де знайшли гриби</a>.</b>
      </p>
      <p> </p>
      <p> </p>
      <p>Ліна Романченко</p>
    </article>
  </body>
</html>