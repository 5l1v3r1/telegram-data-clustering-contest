<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.davidemaggio.it/archives/179835/programmi-tv-di-stasera-domenica-24-novembre-2019-carola-rackete-tiziano-ferro-e-paolo-gentiloni-tra-gli-ospiti-di-che-tempo-che-fa"/>
    <meta property="og:site_name" content="DavideMaggio.it"/>
    <meta property="article:published_time" content="2019-11-24T13:18:00+00:00"/>
    <meta property="og:title" content="Programmi TV di stasera, domenica 24 novembre 2019. Carola Rackete, Tiziano Ferro e Paolo Gentiloni tra gli ospiti di «Che Tempo Che Fa»"/>
    <meta property="og:description" content="Rai1, ore 21.25: Pezzi Unici - 1^Tv"/>
  </head>
  <body>
    <article>
      <h1>Programmi TV di stasera, domenica 24 novembre 2019. Carola Rackete, Tiziano Ferro e Paolo Gentiloni tra gli ospiti di «Che Tempo Che Fa»</h1>
      <address><time datetime="2019-11-24T13:18:00+00:00">24 Nov 2019, 13:18</time> by <a rel="author">Salvatore Cau</a></address>
      <figure>
        <img src="https://images.davidemaggio.it/pics3/2019/11/Tiziano-Ferro2.jpg"/>
        <figcaption>Tiziano Ferro</figcaption>
      </figure>
      <p>
        <b>Rai1, ore 21.25: Pezzi Unici - 1^Tv</b>
      </p>
      <p><b>Fiction </b>di Cinzia TH Torrini del 2019, con Sergio Castellitto, Giorgio Panariello, Irene Ferri. Prodotta in Italia. <b>Sospetti:</b> In bottega si presenta un designer alla moda per proporre a Vanni una collaborazione, ma l’artigiano, infastidito dall’atteggiamento superficiale dell’uomo, rifiuta. Il designer nota e appezza alcuni disegni di Erica e questo fa arrabbiare l’artigiano che affronta la ragazza per capire perché la polizia l’ha interrogata durante la notte bianca. Assalito da sospetti, Bandinelli litiga ancora una volta con Anna che continua a negargli l’accesso alle schede personali dei ragazzi. <b>Legno contro resina: </b>Vanni, sempre più in conflitto con Erica, cerca di farsi rivelare la verità sul suo rapporto con Lorenzo: la ragazza ammette che è stato un mentore per lei, nient’altro. La situazione mette in agitazione anche gli altri ragazzi: il comportamento di Erica sta attirando troppo l’attenzione e la stessa Anna decide di intervenire, minacciando la giovane di scrivere una relazione negativa sul suo percorso di riabilitazione.</p>
      <p>
        <b>Rai2, ore 21.00: Che Tempo che Fa</b>
      </p>
      <p>Nuova puntata di Che Tempo Che Fa con Fabio Fazio, Luciana Littizzetto e Filippa Lagerbåck. Ospiti della puntata: Monsignore Nunzio Galantino, nominato nel 2018 da Papa Francesco Presidente dell’Amministrazione del Patrimonio della Sede Apostolica, nelle librerie con “Sul Confine. Incontri che vincono le paure”; Paolo Gentiloni, designato nuovo Commissario europeo per gli affari economici e monetari lo scorso settembre ed ex Presidente del Consiglio; lo scrittore Roberto Saviano. E, ancora, Carola Rackete, la giovane capitana della Sea-Watch 3, fresca di stampa del libro “Il mondo che vogliamo. Appello all’ultima generazione”, scritto con Anne Weiss, dove ripercorre la sua vita, dal suo impegno contro la catastrofe climatica che incombe sul nostro pianeta all’aiuto ai migranti – con lei in studio Giorgia Linardi, portavoce di Sea-Watch Italia, e Muhamad Diaoune, giovane senegalese e calciatore della Sant’Ambroeus F.C. di Milano, squadra di richiedenti asilo e rifugiati; Tiziano Ferro, che ha appena pubblicato “Accetto miracoli”, il suo nuovo album di inediti; Jannik Sinner, il più giovane tennista italiano. E poi ancora Enrico Brignano, con un monologo inedito; Max Pezzali, in radio con il brano “In questa città”. A chiudere la serata, Che Tempo Che Fa – Il tavolo con Nino Frassica, Mago Forest, Gigi Marzullo. Ospiti Mara Maionchi, Lello Arena, ora nei teatri con lo spettacolo “Miseria e nobiltà”. Al tavolo torna anche Max Pezzali.</p>
      <p>
        <b>Rai3, ore 21.25: Speciale Amore Criminale</b>
      </p>
      <p>In occasione della “Giornata Internazionale per l’eliminazione della violenza contro le donne” Rai3 presenta uno Speciale di Amore Criminale, condotto da Veronica Pivetti e dedicato al ricordo di Camilla, uccisa dal suo ex compagno a 35 anni, vicino Bologna. Camilla nasce ad Acquaviva delle Fonti (in provincia di Bari) ma si trasferisce a Bologna per amore di un ragazzo. Nel 2007 Camilla chiude quella relazione e per lavoro conosce un appuntato dei carabinieri. I due s’innamorano, vanno a vivere insieme in una villetta e nel 2008 mettono al mondo una bambina. Il rapporto della coppia s’incrina a causa del comportamento di Claudio che umilia Camilla in continuazione. La donna, stanca della situazione, vuole lasciarlo, così si rivolge a un avvocato per chiedere l’affidamento della bambina. È il 2 aprile 2011, tra le 6:00 e le 7:00 di mattina, quando Camilla viene uccisa dal compagno con numerosi colpi di forbice e martello. L’uomo, subito dopo l’omicidio, prende la figlia piccola e la porta dai suoi genitori. Poi va a costituirsi dalla Polizia di Faenza. Claudio è stato condannato con rito abbreviato, in via definitiva, a 16 anni di carcere.</p>
      <p>
        <b>Canale5, ore 21.25: La Caccia – Monteperdido - 1^Tv</b>
      </p>
      <p><b>Fiction</b> di Salvador García Ruiz, Álvaro Ron del 2019, con Megan Montaner, Alain Hernández, Francis Lorenzo, Pablo Derqui, Bea Segura. Prodotta in Spagna. <b>Il lago incantato:</b> Le indagini inducono Sara a pensare che i rapitori siano due. Joaquin offre una taglia a chiunque sia in grado di fornirgli notizie sulla figlia. Nicolas viene rilasciato, ma grazie alle sue dichiarazioni emerge una realtà del tutto inattesa. Intanto le indagini proseguono e Sara cerca di avvicinarsi ad Ana, che invece trova appoggio in Quim. Joaquin e Montse temono che Lucia sia morta e non nutrono speranze sul lavoro della polizia. Sara scopre che Victor le ha sempre tenuto nascosto un particolare piuttosto importante sulle indagini. Emerge un grande segreto che mette a rischio l’incolumità di tutti gli abitanti di Monteperdido. Nessuno di loro sembra essere in salvo.</p>
      <p>
        <b>Italia1, ore 21.10: Le Iene Show</b>
      </p>
      <p>Nuovo appuntamento con Le Iene Show. Conduce il trio maschile composto da Giulio Golia, Matteo Viviani e Filippo Roma. Tra i servizi in programma Veronica Ruggeri prova a ricostruire le fasi del caso Serena Mollicone, la figlia del maestro delle elementari di Arce, scomparsa e ritrovata morta dopo due giorni nel boschetto della città. A 18 anni di distanza dall’omicidio della ragazza il caso sembrerebbe un susseguirsi di depistaggi e false verità che, insieme a morti drammatiche, avrebbero bloccato il corso della giustizia. L’inchiesta sulla tragedia che si abbatté nel gennaio 2017 a causa del crollo dell’hotel Rigopiano di Farindola si arricchisce della testimonianza di alcuni volontari della Croce Rossa che risposero alle prime telefonate fatte da Gabriele D’Angelo, una delle 29 vittime. Servizio di Roberta Rei e Marco Fubini. Intervista doppia agli attori Vittoria Puccini e Francesco Scianna, protagonisti de “Il Processo”, un legal thriller in arrivo su Canale 5 in quattro prime serate, dal 29 novembre.</p>
      <p>
        <b>Rete4, ore 21.30: The Bourne Legacy</b>
      </p>
      <p><b>Film</b> di Tony Gilroy del 2012, con Jeremy Renner e Rachel Weisz. Prodotto in Usa.<b> Durata: </b>135 minuti.<b> Trama:</b> In un paesaggio immerso nella neve, un uomo riemerge dalle gelide acque di un fiume. L’uomo è Cross, agente che lavora per il programma segreto Outcome. Giunto in una casetta di legno, trova un altro agente, ma improvvisamente un drone fuori programma prende di mira i due. Dall’altra parte del mondo, Jason Bourne ha deciso di rivelare il programma segreto: i vertici hanno deciso che ogni singolo agente dovrà essere eliminato.</p>
      <p>
        <b>La7, ore 20.35: Non è l’Arena</b>
      </p>
      <p>Al centro di Non è l’Arena, il talk show curato e condotto da Massimo Giletti, come di consueto i principali temi di attualità politica e sociale. Previsti ospiti in studio e in collegamento.</p>
      <p>
        <b>TV8, ore 21.30: Bruno Barbieri – 4 Hotel</b>
      </p>
      <p>Verona, la città dell’amore… e dell’accoglienza! Guidati da Bruno Barbieri, Andrea, Luisa, Tamara e Stefania si sfidano per decretare l’hotel migliore. Chi avrà la meglio?</p>
      <p>
        <b>Nove: ore 21.25: Fantozzi contro tutti</b>
      </p>
      <p><b>Film</b> di Neri Parenti del 1980, con Paolo Villaggio, Gigi Reder. Prodotto in Italia.<b> Durata: </b>95 minuti. <b>Trama: </b>Quando un maniaco del ciclismo sale ai vertici della sua azienda, il ragioniere Fantozzi non può esimersi dal partecipare alla gara ciclistica dei dipendenti. Come se ciò non bastasse, la sua consorte, si invaghisce di un altro.</p>
      <p><b>INFINITY:</b> <b>Il viaggio delle ragazze</b> (<a href="https://www.infinitytv.it/">clicca qui per vedere il film</a>)</p>
      <p>Cosa succede quando quattro amiche di lunga data decidono di rivivere i bei vecchi tempi in un viaggio all’insegna del divertimento? Lo scopriamo con le Flossy Posse, le protagoniste de “Il viaggio delle ragazze”. Ryan, Sasha, Dina e Lisa sono quattro amiche, hanno trent’anni e sono ex regine della dance floor. Decidono di partire per New Orleans e prendere parte al festival Essence, dedicato alla musica e alla cultura afroamericana. E dal divertimento all’eccesso il passo è breve: questo viaggio porterà alla luce il lato più selvaggio di ognuna di loro. Irriverente e sfrontato: scatenati con le Flossy Posse su Infinity!</p>
      <p><b>20, ore 21.10: Il cosmo sul comò </b>- Film</p>
      <p><b>Rai4, ore 21.10: Miss Sloane – Giochi di potere</b> - Film</p>
      <p><b>Iris, ore 21.10: L’ isola dell’ingiustizia – Alcatraz </b>- Film</p>
      <p><b>Rai5, ore 21.15: I tesori segreti del Sudafrica </b>- Documentario</p>
      <p><b>RaiMovie, ore 21.10: Mai Stati Uniti </b>- Film</p>
      <p><b>RaiPremium, ore 21.20: Una tata sotto copertura </b>- Film Tv</p>
      <p><b>Cielo, ore 21.15: Don’t Say a Word</b> - Film</p>
      <p><b>RealTime, ore 21.10: Abito da sposa cercasi</b> – Docureality</p>
      <p><b>La5, ore 21.10: Un amore sotto l’albero</b> – Film</p>
      <p><b>MediasetExtra, ore 21.10: Amici Celebrities</b> – Talent Show</p>
      <p><b>Mediaset Italia2, ore 21.30: The Big Bang Theory </b>- Sitcom</p>
      <p><b>TopCrime, ore 21.20: The Closer </b>- Serie Tv</p>
      <related>
        <h4>Articoli che potrebbero interessarti</h4>
        <a href="https://www.davidemaggio.it/archives/179860/ascolti-tv-domenica-24-novembre-2019"/>
        <a href="https://www.davidemaggio.it/archives/179844/programmi-tv-di-stasera-lunedi-25-novembre-2019-su-rai3-nuove-inchieste-per-report"/>
        <a href="https://www.davidemaggio.it/archives/179825/programmi-tv-di-stasera-sabato-23-novembre-2019-su-rai2-al-via-la-seconda-stagione-di-instinct"/>
        <a href="https://www.davidemaggio.it/archives/179790/programmi-tv-di-stasera-venerdi-22-novembre-2019-su-rai3-in-1tv-margherita-buy-e-valeria-golino-in-la-vita-possibile"/>
      </related>
    </article>
  </body>
</html>