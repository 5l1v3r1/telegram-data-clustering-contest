<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.formulapassion.it/automoto/mobility/torino-savona-viadotto-crollato-maltempo-a6-a10-469062.html"/>
    <meta property="og:site_name" content="FormulaPassion.it"/>
    <meta property="article:published_time" content="2019-11-24T13:30:57+00:00"/>
    <meta property="og:title" content="Torino-Savona, crolla viadotto per il maltempo"/>
    <meta property="og:description" content="Una frana la causa del cedimento del tratto autostradale, al momento non ci sarebbero vittime secondo i primi accertamenti"/>
  </head>
  <body>
    <article>
      <h1>Torino-Savona, crolla viadotto per il maltempo</h1>
      <h2>Una frana la causa del cedimento del tratto autostradale, al momento non ci sarebbero vittime secondo i primi accertamenti</h2>
      <address><time datetime="2019-11-24T13:30:57+00:00">24 Nov 2019, 13:30</time> by <a rel="author">Gianluca Sepe</a></address>
      <p>Un pezzo di un viadotto è crollato questo pomeriggio sulla <b>Torino-Savona</b>, il tratto autostradale di competenza di <b>Autostrade dei Fiori</b>. Circa 30 i metri di strada che hanno ceduto, alla base della rottura del viadotto, la frana di un tratto di montagna. Al momento non risultano persone coinvolte nell’incidente, con i Vigili del Fuoco che sono impegnati sul posto per mettere in sicurezza l’area.</p>
      <blockquote>
        <a href="https://www.formulapassion.it/automoto/mobility/ponti-sensori-sicurezza-torino-savona-467992.html">Ponti, sensori per la sicurezza sulla Torino-Savona</a>
      </blockquote>
      <p>Ad essere interessata, in particolare, <b>l’area della A6 dopo l’innesto con la A10</b>, nel tratto che va da Savona verso Altare. Immediato il commento del Governatore della Liguria <b>Giovanni Toti</b>, che su Facebook ha scritto: “<i>Speriamo che non ci siano mezzi coinvolti. Ce lo auguriamo con tutto il cuore.</i>” Intanto l’autostrada è stata chiusa tra Savona e Altare, in direzione Torino e scopo precauzionale è stato interdetto il traffico anche sulle corsie opposte.</p>
      <footer>RIPRODUZIONE RISERVATA</footer>
    </article>
  </body>
</html>