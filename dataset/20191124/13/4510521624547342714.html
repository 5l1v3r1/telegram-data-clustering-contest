<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/news/politica/ambasada-romaniei-londra-venit-recomandari-romanii-voiau-voteze-stratford-barking-recomandat-mearga-1_5dda7f2a5163ec42715c7a8a/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T13:08:57+00:00"/>
    <meta property="og:title" content="Alegeri prezidenţiale 2019. Cozi la secţiile de votare din Stratford/Londra. Mesajul Ambasadei României în Marea Britanie"/>
    <meta property="og:description" content="Ambasada României din Londra a venit cu precizări după ce sute de români care se află în capitala britanică aşteaptă la o coadă imensă pentru a vota."/>
  </head>
  <body>
    <article>
      <h1>Alegeri prezidenţiale 2019. Cozi la secţiile de votare din Stratford/Londra. Mesajul Ambasadei României în Marea Britanie</h1>
      <address><time datetime="2019-11-24T13:08:57+00:00">24 Nov 2019, 13:08</time> by <a rel="author">Iulian Bîrzoi</a></address>
      <h4>Ambasada României din Londra a venit cu precizări după ce sute de români care se află în capitala britanică aşteaptă la o coadă imensă pentru a vota.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/news/politica/mesaj-interes-romanii-traiesc-nordul-estul-londrei-sectii-recomanda-ambasada-voteze-1_5dda64b75163ec42715b8317/index.html"/>
      </related>
      <p>„#STRATFORD &amp; #Barking. Cele 2 secţii de votare din zona #Stratford şi secţia din zona #BARKING funcţionează la capacitate maximă: 15 membri, 13 tablete, 13 ştampile (STRAFORD) şi 14 membri, 12 tablete, 15 ştampile (Barking). Fiecare secţie are buletine de vot suficiente - 12.000. La cele 3 secţii menţionate au voat în primele 5 ore peste 3.000 de alegători.</p>
      <p>Există riscul unor uşoare aglomerări. Pentru a evita riscul să aşteptaţi 30-40 de minute pentru a vă exercita dreptul de vot, recomandăm celor care locuiesc în #DAGENHAM, #NEWHAM, #ILFORD, #ROMFORD, #BARKING, #STRATFORD, #ENFIELD să folosească una din celelalte 16 secţii din Londra.</p>
      <p>Cele mai apropiate sunt cele două secţii de votare de la ICR Londra 1 Belgrave Square, Knightsbridge, Londra, SW1X 8PH dacă intenţionaţi să votaţi astăzi la #AlegeriPreşedinteleRomâniei</p>
      <p>Sunt uşor accesibile cu mijloace de transport în comun (între 50 de minute şi 1h20). În acest fel nu riscăm încărcarea secţiilor din zona #STRATFORD, foarte solicitate ieri.</p>
      <p>Precizăm că în Londra au fost înfiinţate 19 secţii de votare, dintre care 12 în zona de nord a oraşului, o mare parte dintre ele înregistrând aproximativ 1.500 de alegători după 2 zile de vot”, a anunţat Ambasada României din Marea Britanie pe Facebook.</p>
      <hr/>
    </article>
  </body>
</html>