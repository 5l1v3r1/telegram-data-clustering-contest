<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.fosonline.gr/plus/moysiki/article/74411/frenti-merkioyri-o-anthropos-poy-edose-prosopo-sti-lexi-eleytheria"/>
    <meta property="og:site_name" content="ΦΩΣ"/>
    <meta property="article:published_time" content="2019-11-24T13:04:53+00:00"/>
    <meta property="og:title" content="Φρέντι Μέρκιουρι: Ο άνθρωπος που έδωσε πρόσωπο στην φράση «ελευθερία έκφρασης»"/>
    <meta property="og:description" content="Σαν σήμερα το 1991 ο Φρέντι Μέρκιουρι αφήνει την τελευταία του πνοή όμως το σόου της ροκ μουσικής που ο ίδιος άλλαξε και της έδωσε νέα διάσταση θα συνεχίζεται..."/>
  </head>
  <body>
    <article>
      <h1>Φρέντι Μέρκιουρι: Ο άνθρωπος που έδωσε πρόσωπο στην φράση «ελευθερία έκφρασης»</h1>
      <h2>Σαν σήμερα το 1991 ο Φρέντι Μέρκιουρι αφήνει την τελευταία του πνοή όμως το σόου της ροκ μουσικής που ο ίδιος άλλαξε και της έδωσε νέα διάσταση θα συνεχίζεται για πάντα...</h2>
      <address><time datetime="2019-11-24T13:04:53+00:00">24 Nov 2019, 13:04</time> by <a rel="author" href="https://www.fosonline.gr/author/nikos-kalampakas" target="_blank">Ν. ΚΑΛΑΜΠΑΚΑΣ</a></address>
      <p>Αν μου ζητούσαν να περιγράψω τον Φρέντι Μέρκιουρι με μια λέξη δεν θα το σκεφτόμουν πολύ: <b>ΕΛΕΥΘΕΡΙΑ!</b></p>
      <p>Υπήρξε μια από τις μεγαλύτερες μορφές της ροκ μουσικής και σίγουρα ένας από τους πλέον χαρισματικούς τραγουδιστές και καλλιτέχνες γενικότερα.</p>
      <p>Με καταγωγή από τη Ζανζιβάρη, μια βρετανική αποικία της Αφρικής η οποία πλέον αποτελεί κομμάτι της Τανζανίας ο Μέρκιουρι μετακόμισε με την οικογένειά του στην Αγγλία σε μικρή ηλικία.</p>
      <p>
        <a href="https://www.fosonline.gr/stiles/san-simera/article/31346/otan-efyge-o-anthropos-poy-egrapse-ton-ymno-ton-athlitikon-anametriseon">Όταν έφυγε ο άνθρωπος που έγραψε τον «ύμνο» των αθλητικών αναμετρήσεων</a>
      </p>
      <p>Οι καλλιτεχνικές του αναζητήσεις είχαν φανεί από τα χρόνια που σπούδαζε γραφιστική, όμως η φωνή του ήταν τέτοια που σύντομα τον οδήγησε στο τραγούδι.</p>
      <p>Το 1971 κι ενώ είχε κάνει κάποιες απόπειρες με πολλά συγκροτήματα, μαζί με τους Μπράιαν Μέι, Ρότζερ Τέιλορ και Τζον Ντίκον, σχηματίζουν τους Queen, ένα συγκρότημα που έμελλε να αλλάξει το χάρτη της ροκ σκηνής.</p>
      <p>Στόχος τους δεν ήταν να ακολουθήσουν την πεπατημένη, αλλά να εισάγουν νέα στοιχεία στη μουσική που αγαπούσαν και να βάλουν το κοινό τους σε νέα μονοπάτια.</p>
      <p>Όπερ και εγένετο! Έκτοτε η ροκ μουσική υποδέχεται μερικά κομμάτια που δεν έχουν απολύτως καμία σχέση με τα «ακούσματα» της εποχής:</p>
      <figure>
        <iframe src="https://www.youtube.com/embed/rY0WxgSXdEE" width="560" height="315" data-service="Youtube" scrolling="no"/>
      </figure>
      <p>Η καταπληκτική τους μουσική, οι εκκεντρικές εμφανίσεις τους επί σκηνής, συνδυασμένες με τη χαριματικότητα του Φρέντι εκτοξεύουν σύντομα το συγκρότημα στην κορυφή των τσαρτς, ενώ ο Μέρικιουρι την ίδια στιγμή γίνεται ένας απόλυτος σούπερ σταρ έτοιμος να αλλάξει τον κόσμο.</p>
      <p>Αυτό το κάνει υποσυνείδητα μέσω κάποιων βίντεο κλιπ τους, όταν και εμφανίζεται ντυμένος ως γυναίκα τραγουδώντας «I want to break free». Σε μια εποχή που οι κοινωνίες δε δέχονταν καθόλου εύκολα το «διαφορετικό», ο Φρέντι Μέρκιουρι αποφασίζει να σπάσει τα δεσμά και να στείλει μήνυμα ελευθερίας:</p>
      <figure>
        <iframe src="https://www.youtube.com/embed/f4Mc-NYPHaQ" width="560" height="315" data-service="Youtube" scrolling="no"/>
      </figure>
      <p>Η επιρροή του στο συγκρότημα όσο και στην εξέλιξη της κοινωνίας αρχίζει να γίνει εμφανέστατη. Την ίδια ώρα οι Queen γιγαντώνονται μέσα από τεράστιες επιτυχίες οι οποίες έχουν αφήσει το στίγμα τους ανεξίτηλο ακόμα και στις μέρες μας. Τραγούδια όπως το We will rock you, το We are the Champions και τόσα πολλά άλλα, είναι από αυτά που οι θαυμαστές τους και όχι μόνο ακούν και τραγουδούν σε κάθε γωνιά του κόσμου:</p>
      <figure>
        <iframe src="https://www.youtube.com/embed/04854XqcfCY" width="560" height="315" data-service="Youtube" scrolling="no"/>
      </figure>
      <figure>
        <iframe src="https://www.youtube.com/embed/-tJYN-eG1zk" width="560" height="315" data-service="Youtube" scrolling="no"/>
      </figure>
      <p>Την ώρα που οι Queen ζουν το απόλυτο όνειρο όμως, η τύχη παίζει το πιο άσχημο παιχνίδι στον τραγουδιστή τους ο οποίος το 1987 διαγνώστηκε ότι πάσχει από τον ιό HIV. Η αντίστροφη μέτρηση είχε πλέον ξεκινήσει. Ο ίδιος δεν παραδόθηκε ποτέ στην ασθένεια, αντίθετα αν και είχε πολλά προβλήματα με το συγκρότημα αποφάσισε να φύγει με την ίδια ταχύτητα που συστήθηκε στον κόσμο: Σαν ένας πραγματικός τυφώνας.</p>
      <p>Στις 23 Νοεμβρίου του 1991 ο τραγουδιστής ανακοίνωσε στον τύπο που είχε κατασκηνώσει έξω από το σπίτι του στο Κένσινγκτον στο Λονδίνο, ότι έπασχε από Aids. Ένα εικοσιτετράωρο αργότερα πέθανε στο σπίτι του.</p>
      <p>Τα λόγια του παραμένουν μέχρι και σήμερα οδηγός για όσους καταπιέζουν τα συναισθήματα τους. Υπήρξε ένας υπέρμαχος της διαφορετικότητας, ένας ποιητής της ροκ μουσικής που με τη φωνή του μπορούσε να ερμηνεύσει με την ίδια άνεση ροκ και όπερα:</p>
      <figure>
        <iframe src="https://www.youtube.com/embed/u8A_7jOOQiI" width="560" height="315" data-service="Youtube" scrolling="no"/>
      </figure>
      <p>Ο Φρέντι Μέρκιουρι έφυγε από κοντά μας μια μέρα σαν την σημερινή: Ήταν 24 Νοεμβρίου του 1991 όταν άφησε την τελευταία του πνοή.</p>
      <p>Όμως, όπως τραγούδησε και ο ίδιος σε μια από τις τελευταίες επιτυχίες του συγκροτήματος:</p>
      <figure>
        <iframe src="https://www.youtube.com/embed/t99KH0TR-J4" width="560" height="315" data-service="Youtube" scrolling="no"/>
      </figure>
      <figure>
        <a href="https://www.facebook.com/FosTonSport/">
          <img src="https://www.fosonline.gr/images/facebook-teaser.png"/>
        </a>
      </figure>
      <p>Ακολουθήστε το ΦΩΣ στο Facebook</p>
      <related>
        <h4><b>ΣΧΕΤΙKΑ</b> ΑΡΘΡΑ</h4>
        <a href="https://www.fosonline.gr/stiles/san-simera/article/72856/otan-o-mpagevits-apoxorise-apo-ton-olympiako"/>
        <a href="https://www.fosonline.gr/stiles/san-simera/article/72741/otan-stamatise-to-podosfairo-o-vasilis-xatzipanagis"/>
        <a href="https://www.fosonline.gr/stiles/san-simera/article/72380/otan-efyge-apo-ti-zoi-o-giannis-andrianopoylos"/>
        <a href="https://www.fosonline.gr/stiles/san-simera/article/72280/san-simera-to-artistiko-gkol-toy-tziovani-me-tin-galatasarai-vid"/>
        <a href="https://www.fosonline.gr/stiles/san-simera/article/71724/o-protos-agonas-toy-nva-einai-gegonos"/>
        <a href="https://www.fosonline.gr/podosfairo/diethni/article/70933/san-simera-to-antio-toy-marantona-to-1997"/>
      </related>
    </article>
  </body>
</html>