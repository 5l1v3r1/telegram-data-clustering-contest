<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/druzhina-gvaltuvala-mene-10-rokiv-rozpovid-ukrajincya-50055378.html"/>
    <meta property="og:site_name" content="НВ"/>
    <meta property="article:published_time" content="2019-11-24T13:37:00+00:00"/>
    <meta property="og:title" content="«Дружина ґвалтувала мене 10 років». Розповідь українця"/>
    <meta property="og:description" content="Молодий українець розповів про те, як став жертвою домашнього насильства, та що допомогло йому знайти вихід."/>
  </head>
  <body>
    <article>
      <h1>«Дружина ґвалтувала мене 10 років». Розповідь українця</h1>
      <h2>Молодий українець розповів про те, як став жертвою домашнього насильства, та що допомогло йому знайти вихід.</h2>
      <address>
        <time datetime="2019-11-24T13:37:00+00:00">24 Nov 2019, 13:37</time>
      </address>
      <p>В Україні більшість звернень по допомогу через домашнє насильство надходить від жінок. За даними Міністерства соціальної політики, громадської організації «Ла Страда — Україна» та Фонду народонаселення ООН в Україні, 90% звернень — від жінок.</p>
      <p>Однак домашнє насильство щодо чоловіків є табуйованою темою, зазначають експерти. Тому часто жертви-чоловіки залишаються із проблемою сам-на-сам.</p>
      <p>Молодий українець поділився з BBC News Україна власною історією на умовах анонімності. Далі - його пряма мова, доповнена коментарями експертів.</p>
      <p><i>Розповідь записала кореспондентка ВВС News Україна Вікторія Жуган.</i> <i>Ілюстрації Дениса Корольова.</i></p>
      <figure>
        <img src="https://c.files.bbci.co.uk/E252/production/_109783975_domestic_violence_line_1_976-nc.png"/>
      </figure>
      <p>Не знаю, чи мої друзі про щось здогадувалися. На людях у нас усе було класно: усміхнені обличчя, компанія, купа грошей, щасливі і впевнені в собі. Ми об'їздили півсвіту разом. Адже у подорожах, на видноті, я міг її не боятися.</p>
      <p>Головне було — не залишатися наодинці. Тільки нещодавно я зрозумів, що протягом 10-ти років моя колишня дружина мене ґвалтувала.</p>
      <p>Іра була в мене першою. Нам було трохи за 20, коли ми познайомилися, і це вона запросила мене на побачення.</p>
      <p>Мої батьки наказали піти з дому, як тільки почну з кимось зустрічатися. Тобто почати стосунки означало відмовитися від сім'ї та даху над головою; в один день я мав втратити все.</p>
      <p>Це було страшно. Тож я зміг дозволити собі стосунки тоді, коли зберіг достатньо грошей, щоб жити окремо.</p>
      <p>До того ж, мати встидалася мене і моєї зовнішності. У мене була дуже низька самооцінка.</p>
      <p>З Ірою були перші спроби сексу — хотілося ж. Але вони були не дуже нормальні: це було агресивно і боляче. Перший секс тривав близько 5 годин, і в мене потім усе боліло.</p>
      <p>У неї була манія, що обов’язково мала бути сперма в кінці. Мене тягали доти, доки вона не з’явиться. В середньому це тривало від 1 до 2 годин.</p>
      <p>У книжках пишуть, що секс — це приємно, а це ніколи не було приємно. У мене не було досвіду — я й думав, що так і має бути, і давав згоду.</p>
      <p>Та незабаром я сказав «Ні», але її це не зупинило. Це й була межа, коли це стало ґвалтуванням.</p>
      <hr/>
      <p>
        <b>
          <i>Що таке сексуальне насильство?</i>
        </b>
      </p>
      <p>
        <i>Сексуальне насильство — форма домашнього насильства, що включає будь-які діяння сексуального характеру, вчинені стосовно повнолітньої особи без її згоди або стосовно дитини незалежно від її згоди, або в присутності дитини, примушування до акту сексуального характеру з третьою особою, а також інші правопорушення проти статевої свободи чи статевої недоторканості особи, у тому числі вчинені стосовно дитини або в її присутності. Таке визначення дає закон України Про запобігання та протидію домашньому насильству.</i>
      </p>
      <hr/>
      <h3>«Як я опинився у пастці»</h3>
      <p>Я мав поїхати за кордон у тривале відрядження. Боявся втратити Іру, тож покликав її з собою і запропонував спочатку одружитися. Вона відмовила, але поїхала. Там усе і почалося.</p>
      <p>Я був перевантажений роботою і хотів спокою, а вона почала вимагати сексу. Я погодився раз, погодився два. Вона говорила: «Мені хочеться, мені треба, тому ти повинен, давай, уперед, я вже давно чекаю». Я відказував: «Ні, я не хочу, я хочу відпочити, я втомився».</p>
      <p>Тоді вона била мене, і я не міг нічого зробити. Вона нігтями роздирала мені шкіру до крові, в основному била кулаками. На обличчі ніколи нічого не залишала — чіпала тільки те, що сховане: груди, спину, руки.</p>
      <p>Я не опирався, адже бити жінку було би неправильно й агресивно. Так мене виховали батьки.</p>
      <p>Я відчував себе маленьким, слабким і просто не міг вирватися. Тож вона отримувала своє, зазвичай вона була згори.</p>
      <hr/>
      <p>
        <b><i>Що робити, якщо ви — жертва домашнього насил</i> </b>
        <b> <i>ьства</i> </b>
        <b> <i>?</i></b>
      </p>
      <p><i>В Україні в</i> <i>и маєте право звернутися до поліції, до лікаря, до департаменту соціального захисту населення — уповноваженої особи з питань запобігання та протидії насильству, до центрів соціальних служб для сім </i><i>'</i> <i>ї, дітей та молоді, до суду, до центру безоплатної вторинної правової допомоги. </i><i>Згідно із законом України, усі ці права однаково доступні як жінкам, так і чоловікам.</i></p>
      <p><i>Більше інформації на сторінці кампанії </i><b> <i>"</i> </b><a href="https://rozirvykolo.org/kudi-zvernutisya/">Розірви коло</a> <b><i>"</i> </b><i>.</i> <i>В організації додають, щоправда, що цих послуг в Україні поки що недостатньо, тож не 100% постраждалих можуть отримати допомогу. Чим більше буде звернень — тим більше державні органі будуть змушені реагувати на запит </i><i> суспілтства</i> <i>.</i></p>
      <hr/>
      <p>Якось я спробував зняти для себе окремий номер у тому готелі. Але я не знав мови, тому на рецепції мене не зрозуміли. Я опинився у пастці.</p>
      <p>Після роботи я боявся повертатися до готелю, тому лазив торгівельним центром аж до закриття, потім бродив вулицями. Це була осінь — холодно, мокро, а я ще й не взяв теплого одягу.</p>
      <p>Через це у мене почалися інфекції сечових шляхів, простатит, температура. Та Іру це не зупиняло: я повинен був робити те, що вона хотіла.</p>
      <p>Найгірше було у вихідні: це ставалося в суботу зранку і в неділю ввечері. Я рахував дні до повернення в Україну. Я думав, що на цьому наші стосунки завершаться — та я помилявся.</p>
      <ul>
        <li>
          <a href="https://www.bbc.com/ukrainian/features-47303572?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">«Я боявся своєї дівчини-садистки, але жив з нею»</a>
        </li>
        <li>
          <a href="https://www.bbc.com/ukrainian/news-50418964?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Принижував дружину: у Києві перший вирок за домашнє насильство</a>
        </li>
        <li>
          <a href="https://www.bbc.com/ukrainian/features-46832511?xtor=AL-73-%5Bpartner%5D-%5Bnv.ua%5D-%5Blink%5D-%5Bukrainian%5D-%5Bbizdev%5D-%5Bisapi%5D">Домашнє насильство в Україні - злочин, а не «любов»</a>
        </li>
      </ul>
      <h3>«Я намагався піти, але здався»</h3>
      <p>Я повернувся до батьків, а з Ірою не хотів не те що жити, але взагалі спілкуватися. Та спроби розійтися з нею затягнулися на роки.</p>
      <p>Ми сварилися, я вимикав телефон, блокував її всюди, ховався, але вона приходила, сиділа під дверима, дзвонила, обіцяла, що все буде добре. І я щоразу до неї повертався, адже дуже боявся самотності.</p>
      <p>Не те щоб я до того ніколи не був один, але після інституту всі розбігаються — тоді розумієш, що в тебе нікого немає.</p>
      <p>Спочатку я часто пробував від неї піти, потім менше, а згодом здався. Вона домоглася одруження, хоча я вже й не хотів.</p>
      <p>Іра ревнувала мене до всіх: і до друзів, і до сім'ї. Коли я кудись ішов, завжди мав віддзвонювати їй. «Навіщо я ходжу на якісь конференції, зустрічаюсь із друзями? Я повинен бути тут, поруч», казала вона.</p>
      <p>Вона нікуди не могла піти без мене — я був для неї якоюсь штуковиною, яка мала постійно її розважати.</p>
      <hr/>
      <p><b><i>Чому людина не розуміє, що </i></b> <b><i>вона — жертва</i> </b><b> <i>насильства</i> </b><b> <i>?</i></b></p>
      <p><i>За словами кризово</i> <i>ї</i> <i>психолог</i> <i>ині</i> <i>, психотерапевт</i> <i>ки</i> <i>і сексолога Юлії Клименко, людині важко буде визначити, коли хтось здійснює акт вторгнення у її межі (тобто </i><i>насильство</i> <i>), якщо вона не усвідомлює </i><i>скоїх психологічних меж — свого </i><i>окремого «Я».</i></p>
      <p><i>Психологічні межі визначаються такими речами, наприклад, як система уявлення про себе, власні потреби,</i> <i>бажання, цілі та уявлення про способи їхнього досягнення, володіння певними речами та простором, які людина називає «своїми» (стіл, диван, кімната</i> <i>тощо</i> <i>). «Я» кожної людини формується в родині.</i></p>
      <p><i>Спеціалістка </i><i>зазначає, що т</i> <i>ак чи інакше, ми всі піддавались психологічному насиллю, особливо покоління посткомуністичного устрою.</i></p>
      <hr/>
      <figure>
        <img src="https://c.files.bbci.co.uk/13072/production/_109783977_domestic_violence_pic_3_976x549-nc.png"/>
      </figure>
      <p>Іра не працювала, а я заробляв, готував і прибирав. Ми знімали велику квартиру з двома туалетами. Мені заборонено було користуватись основним — я ходив у «гостьовий». Щоранку доводилося терпіти, поки вона прокинеться о 9 чи 10 ранку: інакше я заважав їй спати.</p>
      <p>Вона розпорядилася, щоб ми спали в різних кімнатах, і моя кімната не мала замка. Я ніколи не міг побути наодинці.</p>
      <p>Коли я робив «щось не те», вона кричала на мене і била. Це ставалося раз на день чи раз на пару днів.</p>
      <p>Що би не сталося — вона звинувачувала мене. Я постійно чув, який їй потрібен був чоловік, що і як він мав робити. Я був безсилий і робив усе, що вона вимагала, тільки б не накликати на себе новий сплеск гніву.</p>
      <p>Пам’ятаю, як спускався сходами, сідав у машину й плакав. Вона проходила повз, помічала мене. Коли я повертався додому, вона казала, що їй дуже шкода мене, але вона не може зупинитись.</p>
      <p>Тож наступного дня усе повторювалось. Що б я не робив і як би погано мені не було, це нічого не змінювало.</p>
      <p>Я теж не подарунок. Щоб цього всього не бачити, я працював. По 10,12,14 годин, у вихідні і свята. Це легко: хтось п'є, а хтось працює.</p>
      <hr/>
      <p>
        <b><i>Чому жертви насил</i> </b>
        <b> <i>ьства</i> </b>
        <b> <i>не йдуть від кривдників?</i></b>
      </p>
      <ul>
        <li><i>Люди, які виросли у сім</i> <i>'</i> <i>ї, де було насильство, не бачили інших прикладів і відтворюють поведінку батьків у своїх родинах.</i></li>
        <li><i>Страх ізоляції та стереотипи: «А що скажуть сусіди»? «Дитина має рости у повній сім</i> <i>'</i> <i>ї».</i></li>
        <li>
          <i>Перші етапи — психологічне насильство — важко розпізнати. Тож жертва поступово звикає і втрачає здатність оцінювати ситуацію та діяти.</i>
        </li>
        <li>
          <i>Жертві немає куди піти, вона фінансово залежить від кривдника або знаходиться у вразливому положенні (наприклад, вагітність чи перший рік життя дитини).</i>
        </li>
        <li>
          <i>Звернувшись по допомогу до державних органів, чує у відповідь «Це ваші сімейні проблеми» і опускає руки.</i>
        </li>
      </ul>
      <p><i>Ці та інші </i><i>причин</i> <i>и назвали Альона Кривуляк, директорка департаменту Національних «гарячих» ліній ГО «Ла Страда-Україна» та Олена Кочемировська, радниця Фонду ООН у галузі народонаселення з питань запобігання і протидії гендерно зумовленого насильства.</i></p>
      <hr/>
      <h3>«Я почав говорити й не міг зупинитись»</h3>
      <figure>
        <img src="https://c.files.bbci.co.uk/10962/production/_109783976_domestic_violence_pic_2_976x549-nc.png"/>
      </figure>
      <p>Коли ти всередині такої ситуації, то не усвідомлюєш, що із тобою відбувається. Ти не бачиш виходу і нікого не чуєш. Навіть не думаєш, що у тебе є можливість вирватися, це безвихідь.</p>
      <p>Я робив те, чого не хотів, бо так звик. Я всім був «щось винен» і ніколи сам собі не належав. То я належав бабусі, то батькам — мені завжди здавалося, що ти маєш жертвувати всім заради стосунків.</p>
      <p>Я жертвував собою, своїми інтересами і тоді мені здавалося, що це нормально. Тому мені ставало гірше.</p>
      <p>Спочатку мені просто це не подобалося, а в останні 3−4 роки секс став викликати у мене постійні панічні атаки. Це ставалося тоді, коли Ірі вдавалося мене зловити і змусити.</p>
      <p>Коли була паніка, я відштовхував її, ховався, вибігав, тікав із дому чи хоча би з кімнати. Я себе не контролював.</p>
      <p>Іра вважала, що через мене у нас були проблеми із сексом. Тож раз на кілька років вона водила мене до сексопатологів.</p>
      <p>Коли я говорив, що мені щось не подобається і що я не хотів (сексу <i>.</i> <i>— </i><i>Р</i> <i>ед.</i>), то мені говорили, що проблема в мені. Про побої і зґвалтування я мовчав.</p>
      <p>Спеціалісти не розуміли, чому в мене панічні атаки і приписували транквілізатори. Я їх не приймав, бо вважав, що це занадто.</p>
      <p>А для Іри ці ходіння були підтвердженням правоти. Я розповів (про насильство <i>.</i> <i>— </i><i>Р</i> <i>ед.</i>) уже перед розлученням. Я почав говорити й не міг зупинитись.</p>
      <hr/>
      <p><b><i>Куди в Україні звертатись чоловіку-жертві домашнього </i></b> <b><i>насильства</i> </b><b> <i>?</i></b></p>
      <p>
        <i>За словами Альони Кривуляк із «Ла Страда-Україна», в Україні немає притулків для чоловіків, що постраждали від домашнього насильства. У Міністерстві соціальної політики на запит </i>
        <i>BBC News </i>
        <i>Україна не надали інформації про притулки для чоловіків.</i>
      </p>
      <p><i>Тому </i><i>пані </i><i>Кривуляк радить чоловікам шукати притулки при церковних організаціях</i> <i>. Допомогу можна також отримати</i> <i>від</i> <i>правозахисних організацій. Серед них програма СЕТА, Міжнародний комітет захисту прав людини, організація «Розрада», Ліга соціальних працівників України.</i></p>
      <p><i>Гаряча лінія організації «Ла Страда-Україна» доступна 24</i> <i>/7 </i><i>і надає допомогу як жінкам, так і чоловікам: 0 800 500 335 / 116 123.</i></p>
      <p><i>В організації</i> <i>«Батьківський клуб»</i> <i>надають індивідуальні психологічні та юридичні консультації, направляють до профільних спеціалістів або в телеграм-групи взаємодопомоги батьків.</i></p>
      <hr/>
      <h3>«Як я знайшов підтримку і вихід із ситуації»</h3>
      <figure>
        <img src="https://c.files.bbci.co.uk/15782/production/_109783978_domestic_violence_line_2_976-nc.png"/>
      </figure>
      <p>Була осінь, я захворів на бронхіт і лежав із температурою 39−40°C десь два тижні. Протягом цього часу до мене ніхто не підійшов. Тоді я зрозумів, що моє життя нічого не варте, що ніхто й не помітив би, якби я здохнув прямо там.</p>
      <p>Це був момент прозріння: жах, відраза, неймовірна кількість жалю до себе.</p>
      <p>Я хотів комусь розповісти, але не знав, кому і як. Якось я поїхав до батьків, коли їх там не було, щоб побути наодинці.</p>
      <p>Лазив в інтернеті і заліз у якийсь чат, який вискочив у рекламному вікні. Там усе анонімно, наче тебе й не існує: може правда, а може й ні.</p>
      <p>Так я вперше озвучив те, що зі мною відбувалося. Я не знав тоді, що це насильство. Але відтоді я почав усе більше говорити «Ні».</p>
      <p>Спочатку це стосувалося дрібниць — мені важливо було не те що говорити «Ні», а хоча би не мовчати. І щоразу я згадував про те, як два тижні хворів.</p>
      <p>Згодом я знайшов сімейного терапевта, і це дало мені підтримку. Там давали час поговорити їй і мені, їй забороняли мене перебивати. Я почав розповідати про насильство.</p>
      <p>Її це виводило, вона кричала, що це неправда. А через якийсь час запропонувала розлучитися.</p>
      <p>Не думаю, що вона цього хотіла — це була її спроба заткнути мені рота. Але я знав, що в мене іншого шансу не буде.</p>
      <p>В одному РАЦСі була черга, ми поїхали до іншого. Я думав, що треба встигнути, поки є можливість.</p>
      <p>Ми встигли. Коли я забрав документи через місяць, це був найщасливіший день. Вийшло саме перед моїм днем народження. Це було класно.</p>
      <p>Після розлучення я кричав їй: «Ти мене ґвалтувала». А вона відповіла: «Я тебе ґвалтувала? Ну і що».</p>
      <p>Я не знав, що на це відповісти — і досі не знаю. Певною мірою вона визнала, але скоріше висміяла.</p>
      <p>Я повернувся до батьків і поступово обмежував спілкування з нею. Кинув роботу і нікуди не виходив кілька тижнів. Боявся, що Іра десь на мене чатує.</p>
      <p>Одного разу вона вкотре приїхала і почала стукати в двері, била по них, кричала. Мама сказала, що їй страшно. Я посміхнувся сам до себе: мамо, ти собі навіть не уявляєш…</p>
      <figure>
        <img src="https://c.files.bbci.co.uk/17E92/production/_109783979_domestic_violence_pic_4_976x549-nc.png"/>
      </figure>
      <h3>Важливо зрозуміти: це тебе убиває</h3>
      <p>Я не збирав ніяких доказів і нікому нічого не розказував.</p>
      <p>Теоретично — я міг розповісти батькам. Але ще з мого дитинства вони не вміли берегти секретів. Я не знав, як сказати друзям про те, що зі мною відбувалося.</p>
      <p>Я шукав групи підтримки, але в Україні таке є лише для жінок. Зрештою я знайшов онлайн-спільноту взаємної підтримки для чоловіків із Сан-Франциско.</p>
      <p>Перша психотерапевт в Україні, до якої я пішов, висміяла мене: «Так не буває - вона ж дівчинка, а ти ж хлопчик». Тому я змінив десь шість спеціалістів і нарешті отримую допомогу. Знадобилося вісім місяців, поки я дозволив потримати себе за руку.</p>
      <hr/>
      <p>
        <b>
          <i>Як чоловіки отримують психологічну допомогу?</i>
        </b>
      </p>
      <p><i>У </i><i>"</i> <i>Батьківському клубі</i> <i>"</i> <i>створювали групи психологічної підтримки, але ця ініціатива не прижилася, пояснює активіст організації Макс Левін. За його словами, чоловіки не були готові йти до психолога.</i></p>
      <p><i>Альона Кривуляк із «Ла Страда-Україна» розповідає, що чоловіки почали телефонувати </i><i>з проханнями </i><i>про допомогу лише тоді, коли гаряча лінія стала працювати </i><i>цілодобово</i> <i>. Раніше у робочий час </i><i>вони </i><i>не </i><i>мали змоги </i><i>дзвонити. Але навіть тепер</i> <i>постраждалі</i> <i>чоловіки </i><i>перш за все турбуються про анонімність і не готові захищати свої права у публічних інстанціях, як-то суд чи правоохоронні органи.</i></p>
      <p><i>У жертв-чоловіків психологічний вихід із насильства може бути тривалим процесом, пояснює психологиня Юлія Клименко. Адже середовище цьому не сприяє - це, наприклад, такі фрази як </i><i>"</i> <i>хлопчики не плачуть</i> <i>"</i> <i>або </i><i>"</i> <i>чоловік фізично сильніший</i> <i>"</i> <i>.</i></p>
      <p><i>Чоловік із травмою від сексуального, психологічного чи фізичного </i><i>насильства </i><i>може викликати подив оточення. Та, за словами </i><i>пані </i><i>Клименко, клієнтів із комплексною травмою, яка включає різні види насил</i> <i>ьства</i> <i>, потрібно довго </i><i>"</i> <i>реанімувати</i> <i>", незалежно від їхньої статі чи віку.</i></p>
      <hr/>
      <p>Я думав звернутися до суду. Юристи сказали, що є шанси заборонити їй наближатися до мене. Але мені це зараз не потрібно. Дуже довго я просто хотів, щоб вона визнала те, що зробила, і перепросила.</p>
      <p>Я досі не ходжу на роботу і мені дуже важко вставати з ліжка щоранку. Мені немає для чого жити. Я навіть не знаю, чим я займався цілий рік. Я знаю, що в мене ніколи не буле стосунків і ніколи не буде дітей. Я поставив на собі хрест.</p>
      <p>Але, чорт забирай, я так довго мовчав, і це призвело до такої дупи! Можливо, це прочитає хлопець, який зараз перебуває у схожій ситуації.</p>
      <p>Йому важливо зрозуміти: це не закінчиться, нічого не налагодиться, це дупа, яка нікуди не зникне, і яка тебе вбиває. Якщо ти це зрозумієш — то в тебе принаймні з’явиться шанс.</p>
      <p>…</p>
    </article>
  </body>
</html>