<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/905005/shortlist-afrikaans-voetballer-van-het-jaar-bekend-samatta-en-tau-maken-kans.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-24T13:32:00+00:00"/>
    <meta property="og:title" content="Shortlist 'Afrikaans Voetballer van het Jaar' bekend: Samatta en Tau maken kans"/>
    <meta property="og:description" content="Ally Samatta en Percy Tau zijn door de CAF op de shortlist geplaatst voor de titel 'Afrikaans Voetballer van het Jaar'. Dat maakt de Afrikaanse voetbalfederatie zondag bekend. Hiermee behoren de spelers tot de dertig kanshebbers op de titel."/>
  </head>
  <body>
    <article>
      <h1>Shortlist 'Afrikaans Voetballer van het Jaar' bekend: Samatta en Tau maken kans</h1>
      <address>
        <time datetime="2019-11-24T13:32:00+00:00">24 Nov 2019, 13:32</time>
      </address>
      <p>
        <b>Ally Samatta en Percy Tau zijn door de CAF op de shortlist geplaatst voor de titel 'Afrikaans Voetballer van het Jaar'. Dat maakt de Afrikaanse voetbalfederatie zondag bekend. Hiermee behoren de spelers tot de dertig kanshebbers op de titel.</b>
      </p>
      <p>Samatta en Tau maken indruk bij respectievelijke KRC Genk en Club Brugge. De concurrentie is echter stevig. Zo staan Liverpool-spelers Sadio Mané en Mohamed Salah op de lijst, net als Riyad Mahrez die met Algerije de Afrika Cup wist te winnen.</p>
      <p>Ook Arsenal-spelers Pierre-Emerick Aubameyang en Nicolas Pépé maken kans op de prestigieuze titel. Enkele andere bekende namen zijn Wilfred Ndidi (ex-Genk), Mahmoud 'Trezeguet' Hassan (ex-RSC Anderlecht) en Victor Osimhen (ex-Sporting Charleroi).</p>
      <p>De 'Afrikaans Voetballer van het Jaar' wordt in januari 2020 bekend gemaakt. Salah wist de titel de vorige twee jaren op zijn palmares bij te schrijven, daarvoor was Mahrez de winnaar.</p>
      <figure>
        <iframe data-src="https://twitter.com/CAF_Online/status/1198554937619353601?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>