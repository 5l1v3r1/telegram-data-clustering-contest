<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dailynews.co.th/politics/743306"/>
    <meta property="og:site_name" content="เดลินิวส์"/>
    <meta property="article:published_time" content="2019-11-24T04:39:00+00:00"/>
    <meta property="og:title" content="&quot;นิด้าโพล&quot; ชี้ปชช.มองอนค. &quot;อยู่เป็น&quot;"/>
    <meta property="og:description" content="“นิด้าโพล” เผยผลสำรวจพบปชช.ส่วนใหญ่เกาะข่าวกิจกรรมเวที “อยู่ไม่เป็น” ของพรรคอนาคตใหม่ ขณะที่ร้อยละ 41.7 มองพรรคอนาคตใหม่ 'อยู่เป็น'"/>
  </head>
  <body>
    <article>
      <h1>"นิด้าโพล" ชี้ปชช.มองอนค. "อยู่เป็น"</h1>
      <address>
        <time datetime="2019-11-24T04:39:00+00:00">24 Nov 2019, 04:39</time>
      </address>
      <p>
        <b>“นิด้าโพล” เผยผลสำรวจพบปชช.ส่วนใหญ่เกาะข่าวกิจกรรมเวที “อยู่ไม่เป็น” ของพรรคอนาคตใหม่ ขณะที่ร้อยละ 41.7 มองพรรคอนาคตใหม่ "อยู่เป็น"</b>
      </p>
      <p>เมื่อวันที่ 24 พ.ย. ศูนย์สำรวจความคิดเห็น “นิด้าโพล” สถาบันบัณฑิตพัฒนบริหารศาสตร์ (นิด้า) เปิดเผยผลสำรวจของประชาชน เรื่อง “อยู่ไม่เป็นของพรรคอนาคตใหม่” ทำการสำรวจระหว่างวันที่ 19 – 20 พ.ย. จากประชาชน 1,262 คน พบว่า ประชาชนร้อยละ 40.57 เข้าใจคำว่า "อยู่เป็น" คือคนที่สามารถปรับตัว ตามสถานการณ์ให้สอดคล้องกับบริบทที่ดำรงอยู่ ร้อยละ 38.11 ระบุว่าคือคนที่ใช้วิธีการใดๆ ก็ได้ที่ทำให้สามารถดำรงชีวิตอยู่รอดปลอดภัย ร้อยละ 15.53 ระบุว่าคือคนที่สามารถวิเคราะห์สถานการณ์ และเข้าใจสังคม ร้อยละ 12.60 ระบุว่าคือคนที่มีวิธีการให้ได้รับการยอมรับจากสังคม และมีความเจริญรุ่งเรือง ร้อยละ 7.45 ระบุว่าคือคนที่เข้าเมืองตาหลิ่ว ต้องหลิ่วตาตาม ร้อยละ 3.49 ระบุว่า คนที่พอใจกับสิ่งดีๆ ในปัจจุบัน ไม่ต้องการการเปลี่ยนแปลง ร้อยละ 2.22 ระบุว่า การยอมจำนนต่อสภาพแวดล้อมหรืออำนาจ ร้อยละ 1.58 ระบุว่า คนไม่มีจุดยืน ไม่ยึดมั่นในหลักการ และไม่มีอุดมการณ์ และร้อยละ 5.78 ระบุว่า ไม่รู้/ไม่ตอบ/ไม่สนใจ<br/><br/>ส่วนความเข้าใจต่อคำว่า “อยู่ไม่เป็น”ร้อยละ 35.18 ระบุว่าคือคนที่ไม่สามารถปรับตัวตามสถานการณ์ ให้สอดคล้องกับบริบทที่ดำรงอยู่ร้อยละ 23.45 ระบุว่า คือคนที่กระทำสิ่งใดแล้วเกิดผลลบกับตนเอง ร้อยละ 15.77 ระบุว่า คนที่ไม่รู้จักกาละเทศะ ดื้อรั้น หัวชนฝา เอาแต่ใจตนเองเป็นหลัก ร้อยละ 14.03 ระบุว่า คนที่ชอบทำตัวแบบ จระเข้ขวางคลองหรือแกว่งเท้าหาเสี้ยน ร้อยละ 13.39 ระบุว่า คนที่ทำอะไรก็ไม่ได้รับการยอมรับจากสังคม และไม่เจริญรุ่งเรือง ร้อยละ 10.78 ระบุว่า คนที่ขาดความสามารถในการวิเคราะห์สถานการณ์ และไม่เข้าใจสังคม ร้อยละ 4.83 ระบุว่า คนที่ไม่ยอมจำนนต่อสภาพแวดล้อมหรืออำนาจ ร้อยละ 3.41 ระบุว่า คนที่ต้องการการเปลี่ยนแปลงที่ดีขึ้น และร้อยละ 7.29 ระบุว่า ไม่รู้/ไม่ตอบ/ไม่สนใจ<br/><br/>ทั้งนี้การสำรวจด้านการติดตามข่าว “อยู่ไม่เป็น” ของพรรคอนาคตใหม่ ร้อยละ 65.21 ไม่ติดตามเลย ร้อยละ 27.73 ติดตามบ้าง ร้อยละ 6.66 ติดตามตลอด และร้อยละ 0.40 ไม่รู้/ไม่ตอบ/ไม่สนใจ เมื่อถามถึงความคิดเห็นต่อการประกาศและกิจกรรม “อยู่ไม่เป็น” จากผู้ที่ตอบติดตามตลอดและติดตามบ้าง พบว่า ร้อยละ 38.25 มองว่า เป็นการแสดงจุดยืนของพรรค ร้อยละ 26.27 ระบุว่า เป็นการพูดความจริงเกี่ยวกับสังคม ร้อยละ 21.20 ระบุว่า เป็นการสร้างกระแส ในการเรียกคะแนนเสียง ความสนใจ จากประชาชน ร้อยละ 11.29 ระบุว่า เป็นคำพูด วิธีการ ในการโจมตีฝ่ายตรงข้าม ร้อยละ 8.99 ระบุว่า เป็นการแสดงผลงานของพรรค ร้อยละ 7.60 ระบุว่า เป็นแค่คำประกาศ และ/หรือ กิจกรรมทางการเมืองอย่างหนึ่งเท่านั้น ร้อยละ 4.61 ระบุว่า พรรคอนาคตใหม่อยู่ไม่เป็นสุขจากคดีความต่างๆ ร้อยละ 2.53 ระบุว่า พรรคอนาคตใหม่ไม่เข้าใจ สังคม การเมืองไทย และร้อยละ 7.14 ไม่รู้ ไม่ตอบ ไม่สนใจ</p>
      <figure>
        <img src="https://www.dailynews.co.th/admin/upload/20191124/news_FcPkpqrTkX115025_533.jpg?v=20191124124?v=1270"/>
      </figure>
      <p>สำหรับความคิดเห็นต่อพรรคอนาคตใหม่ว่า “อยู่ไม่เป็น” หรือ “อยู่เป็น” จากผู้ที่ตอบติดตามตลอดและติดตามบ้าง ร้อยละ 41.70 ระบุว่า “อยู่เป็น” ร้อยละ 29.03 ระบุว่า “อยู่ไม่เป็น” ร้อยละ 20.05 ระบุว่า บางครั้งก็ “อยู่เป็น” บางครั้งก็ “อยู่ไม่เป็น” ร้อยละ 5.30 ระบุว่า ไม่รู้/ไม่ตอบ/ไม่สนใจ และร้อยละ 3.92 ระบุว่า ไม่แน่ใจ และเมื่อว่าประชาชนต่อตนเองว่า “อยู่ไม่เป็น” หรือ “อยู่เป็น” ร้อยละ 72.19 ระบุว่า “อยู่เป็น” ร้อยละ 19.81 ระบุว่า บางครั้งก็ “อยู่เป็น” บางครั้งก็ “อยู่ไม่เป็น” ร้อยละ 5.94 ระบุว่า “อยู่ไม่เป็น” ร้อยละ 1.19 ระบุว่า ไม่รู้/ไม่ตอบ/ไม่สนใจ และร้อยละ 0.87 ระบุว่า ไม่แน่ใจ.<br/><br/> </p>
    </article>
  </body>
</html>