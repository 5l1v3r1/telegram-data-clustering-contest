<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.isna.ir/news/98090301115/%D8%B1%D8%A7%D9%87%DB%8C-%D8%B1%D9%88%D8%B3%D8%AA%D8%A7%DB%8C%DB%8C-%DA%A9%D9%87-%D8%AF%D9%88-%D8%A7%D8%B3%D8%AA%D8%A7%D9%86-%D8%B1%D8%A7-%D8%A8%D9%87-%D9%87%D9%85-%D9%88%D8%B5%D9%84-%D9%85%DB%8C-%DA%A9%D9%86%D8%AF"/>
    <meta property="og:site_name" content="ایسنا"/>
    <meta property="article:published_time" content="2019-11-24T04:56:05+00:00"/>
    <meta property="og:title" content="راهی روستایی که دو استان را به هم وصل می‌کند"/>
    <meta property="og:description" content="ایسنا/ایلام روستای «پله کبود» که یکی از روستای محروم بخش هلیلان است با جمعیتی بیش از 1000 نفر از نظر راه ارتباطی با مرکز بخش با مشکلاتی روبرو است."/>
  </head>
  <body>
    <article>
      <h1>راهی روستایی که دو استان را به هم وصل می‌کند</h1>
      <address>
        <time datetime="2019-11-24T04:56:05+00:00">24 Nov 2019, 04:56</time>
      </address>
      <p>ایسنا/ایلام روستای «پله کبود» که یکی از روستای محروم بخش هلیلان است با جمعیتی بیش از 1000 نفر از نظر راه ارتباطی با مرکز بخش با مشکلاتی روبرو است.</p>
      <p>شاید دور از ذهن باشد که با اتصال روستای «پله کبود» و «علی باقر» بخش «فیروزآباد» استان کرمانشاه به طول 6 کلیومتر؛ حدود 40 کیلومتر از مسیر هلیلان به کرمانشاه کاهش پیدا خواهد کرد.</p>
      <p>حدود یک ماه پیش پس از تلاش‌های مسئولین منطقه و دهیار روستا پله‌کبود هیاتی از مسولین استان؛ متشکل ازرئیس پلیس راه استان، رئیس اداره راه‌های روستایی پلیس راه استان، معاونت عمرانی فرمانداری چرداول، نماینده حوزه معاونت عمرانی استانداری، نماینده راه و شهرسازی استان و بخشدار هلیلان با حضورمیدانی دراین منطقه ازراه ارتباطی بین دو استان ایلام و کرمانشاه، جهت اتصال این مسیِر که هم‌اکنون جاده‌ای بین مزرعه‌ای است بازدید کردند.</p>
      <p>پس از بازید میدانی مسولان از بین سه مسیر پیشنهادی مورد مطالعه شرکت مهندسین مشاور برای ایجاد راه دسترسی بین دو روستای مذکور گزینه اول بین دو روستا به طول 6 کیلومتر مورد تایید قرار گرفت.</p>
      <p>در این بازدید مقرر شد از طریق شورا، دهیار و بزرگان روستا صورت‌جلسه‌ای مبنی بر رفع معارض‌های زمین حاشیه راهِ پیشنهادی تنظیم شده و به بخشداری هلیلان واداره راه و شهرسازی استان ارسال شود و همچنین این موضوع در کمیسیون ایمنی راه‌ها استان مطرح و اقدامات لازم جهت اجرای این طرح از طریق اداره راه وشهرسازی در اسرع وقت به انجام برسد.</p>
      <p>«رضا همتی‌زاده» ریس پلیس راه استان اظهار کرد: که با توجه به رویداد بزرگ اربعین امسال در استان ایلام و افزایش سالانه تردد ها در استان نیاز به توسعه راه در کل حوزه استحفاظی استان ایلام داریم و جهت اجرای این قبیل طرح‌ها مسولین استان اهتمام دارند که راه‌های اصلی، راه‌های فرعی و همچنین راه‌های دسترسی را در کل استان افزایش دهیم.</p>
      <p>|</p>
      <figure>
        <img src="https://cdn.isna.ir/d/off/ilam/2019/11/24/3/61492823.jpg"/>
      </figure>
      <p>«یعقوب درگاهی» دهیار روستای «پله کبود» در گفت و گو با ایسنا، اظهار کرد: اگر این طرح به اتمام برسد می‌تواند نقش مهمی در دسترسی سریع‌تر به استان کرمانشاه، همبستگی و تعاملات بیشتر بین روستاهای اطراف، استفاده از این مسیر در ایام اربعین و همچنین توسعه اقتصادی منطقه ایفا کند.</p>
      <p>|</p>
      <figure>
        <img src="https://cdn.isna.ir/d/off/ilam/2019/11/24/3/61493259.jpg"/>
      </figure>
      <p>وی با تشکر از عوامل اجرایی این طرح، خواستار همکاری بیشتر دستگاه‌های مربوطه و تسریع در روند بهره‌برداری اجرای طرح اتصال شد.</p>
      <p>بخش «هلیلان» یکی از بخش های شهرستان چرداول است. این بخش با وسعتی بیش از 900 کلیومتر مربع و جمعیتی بالغ بر 20 هزار نفربا وجود 59 روستا در شمال شرقی استان ایلام واقع شده که به دلیل فاصله از مرکز استان یکی از محروم ترین بخش‌های شهرستان چرداول است.</p>
      <p>گزارش: کیومرث فیروزی</p>
    </article>
  </body>
</html>