<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.kalerkantho.com/online/country-news/2019/11/24/842889"/>
    <meta property="og:site_name" content="কালের কণ্ঠ"/>
    <meta property="article:published_time" content="2019-11-24T04:25:00+00:00"/>
    <meta property="og:title" content="রাস্তার পাশ থেকে নবজাতক উদ্ধার"/>
    <meta property="og:description" content="ঝিনাইদহের কালীগঞ্জ উপজেলার ষাটবাড়ীয়া গ্রামের রাস্তার পাশ থেকে নবজাতক এক ছেলে শিশুকে উদ্ধার করেছে পুলিশ। শনিবার রাত ৮টার দিকে ওই গ্রামের মুকুল জোয়ার্দ্দারের বাড়ির সামনে থেকে শিশুটিকে উদ্ধার করা হয়। স্থানীয়রা জানান, শনিবার সন্ধ্যার পরে কে বা কারা শিশুটিকে রাস্তার পাশে ফেলে রেখে যায়। পথচারীরা কান্নাকাটির শব্দ শুনে কাছে গিয়ে শিশুটিকে দেখতে পান। পরে প্রতিবেশী শারমিনা খাতুন নামের এক গৃহবধূকে ডেকে শিশুটিকে উদ্ধার করা হয়। পরে তাকে কালীগঞ্জ উপজেলা স্বাস্থ্য কমপ্লেক্সে ভর্তি করা হয়। স্থানীয় জনপ্রতিনিধি ও পুলিশের পরামর্শে শিশুটির দায়িত্ব নিয়েছে ওই গ্রামের মুকুল জোয়ার্দ্দার ও রাজিয়া খাতুন দম্পতি। শিশুটি বর্তমানে তাদের দায়িত্বে রয়েছে। দায়িত্ব নেওয়া মুকুল জোয়ার্দ্দার বলেন, আমি দুই বছর হয়েছে বিয়ে করেছি। আমার কোনো সন্তান নেই। শিশুটিকে নিয়ে আমি মানুষের মতো মানুষ করতে চায়। শিশুটির নাম দিয়েছি আল হুসাইন। এ ব্যাপারে কালীগঞ্জ থানার ওসি মুহা. মাহফুজুর রহমান জানান, শিশুটির প্রকৃত মাকে উদ্ধারের চেষ্টা চলছে। উদ্ধারের পর থেকে হাসপাতালে একাধিকবার গিয়ে শিশুটির খোঁজ নিয়েছি। শিশুটির খাবার জন্য দুধ কিনে দেওয়া হয়েছে। চিকিৎসার জন্য কোনো খরচ…"/>
  </head>
  <body>
    <article>
      <h1>রাস্তার পাশ থেকে নবজাতক উদ্ধার</h1>
      <address><time datetime="2019-11-24T04:25:00+00:00">24 Nov 2019, 04:25</time> by <a rel="author">কালীগঞ্জ (ঝিনাইদহ) প্রতিনিধি</a></address>
      <p>ঝিনাইদহের কালীগঞ্জ উপজেলার ষাটবাড়ীয়া গ্রামের রাস্তার পাশ থেকে নবজাতক এক ছেলে শিশুকে উদ্ধার করেছে পুলিশ। শনিবার রাত ৮টার দিকে ওই গ্রামের মুকুল জোয়ার্দ্দারের বাড়ির সামনে থেকে শিশুটিকে উদ্ধার করা হয়।</p>
      <p>স্থানীয়রা জানান, শনিবার সন্ধ্যার পরে কে বা কারা শিশুটিকে রাস্তার পাশে ফেলে রেখে যায়। পথচারীরা কান্নাকাটির শব্দ শুনে কাছে গিয়ে শিশুটিকে দেখতে পান। পরে প্রতিবেশী শারমিনা খাতুন নামের এক গৃহবধূকে ডেকে শিশুটিকে উদ্ধার করা হয়। পরে তাকে কালীগঞ্জ উপজেলা স্বাস্থ্য কমপ্লেক্সে ভর্তি করা হয়।</p>
      <p>স্থানীয় জনপ্রতিনিধি ও পুলিশের পরামর্শে শিশুটির দায়িত্ব নিয়েছে ওই গ্রামের মুকুল জোয়ার্দ্দার ও রাজিয়া খাতুন দম্পতি। শিশুটি বর্তমানে তাদের দায়িত্বে রয়েছে।</p>
      <p>দায়িত্ব নেওয়া মুকুল জোয়ার্দ্দার বলেন, আমি দুই বছর হয়েছে বিয়ে করেছি। আমার কোনো সন্তান নেই। শিশুটিকে নিয়ে আমি মানুষের মতো মানুষ করতে চায়। শিশুটির নাম দিয়েছি আল হুসাইন।</p>
      <p>এ ব্যাপারে কালীগঞ্জ থানার ওসি মুহা. মাহফুজুর রহমান জানান, শিশুটির প্রকৃত মাকে উদ্ধারের চেষ্টা চলছে। উদ্ধারের পর থেকে হাসপাতালে একাধিকবার গিয়ে শিশুটির খোঁজ নিয়েছি। শিশুটির খাবার জন্য দুধ কিনে দেওয়া হয়েছে। চিকিৎসার জন্য কোনো খরচ হলে তা আমি বহন করব।</p>
      <p>এ ব্যাপারে কালীগঞ্জ উপজেলা স্বাস্থ্য কমপ্লেক্সে মেডিক্যাল অফিসার ডা. অরুন কুমার দাস বলেন, নবজাতকটি স্বম্ভবত আজই ভূমিষ্ট হয়েছে। তার শ্বাসতন্ত্রের সমস্যা রয়েছে সে অনুযায়ী চিকিৎসা দেওয়া হচ্ছে। আশা করি দ্রুত শিশুটি সুস্থ হয়ে উঠবে।</p>
    </article>
  </body>
</html>