<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://tg24.sky.it/spettacolo/serie-tv/2019/11/24/silicon-valley-6-anticipazioni-episodio-1-2.html"/>
    <meta property="og:site_name" content="Sky TG24"/>
    <meta property="article:published_time" content="2019-11-24T04:05:00+00:00"/>
    <meta property="og:title" content="Silicon Valley 6, le anticipazioni degli episodi 1 e 2"/>
    <meta property="og:description" content="Arriva su Sky Atlantic la sesta e ultima stagione di Silicon Valley, la comedy targata HBO che narra la scalata al successo di un improbabile gruppo di giovani nerd...pardon, di esperti di informatica! Non perdere il primo e il secondo episodio, in onda lunedì 25 novembre alle 23.15, dopo Watchmen: intanto, ecco alcune anticipazioni."/>
  </head>
  <body>
    <article>
      <h1>Silicon Valley 6, le anticipazioni degli episodi 1 e 2</h1>
      <h2><b>Arriva su Sky Atlantic la sesta e ultima stagione di <i>Silicon Valley</i></b>, la comedy targata HBO che narra la scalata al successo di un improbabile gruppo di giovani nerd...pardon, di esperti di informatica! <b>Non perdere il primo e il secondo episodio, in onda lunedì 25 novembre alle 23.15, dopo <i>Watchmen</i>: intanto, ecco alcune anticipazioni.</b></h2>
      <address>
        <time datetime="2019-11-24T04:05:00+00:00">24 Nov 2019, 04:05</time>
      </address>
      <h3>Silicon Valley, stagione 6, episodio 1</h3>
      <p>Richard deve presentarsi di fronte al Congresso in merito alla raccolta dei dati, e promette che Pied Piper non raccoglierà mai i dati degli utenti...peccato che poi venga a sapere da Colin che tutto ciò invece sta accadendo! Jared comincia a essere preoccupato: ora che non lavorerà più così a stretto contatto con Richard, sicuramente ci saranno dei cambiamenti. La fusione di Hooli con Amazon è sempre più vicina, e Gavin scopre per caso che ci sarà un rebranding delle loro properties. Inutile dire che la notizia lo fa infuriare. Richard e Jared provano a spingere Colin ad andarsene, ma Colin, con un colpo di mano, ribalta completamente la situazione a loro discapito. Jared torna all'Hacker Hostel e lì conosce Gwart, un nuovo programmatore.</p>
      <h3>Silicon Valley, stagione 6, episodio 2</h3>
      <p>Jared decide di abbandonare Pied Piper - per lui i cambiamenti sono stati troppi, e non sempre sono stati positivi, anzi - e di aiutare Gwart. Il "matrimonio" tra Hooli e Amazon è una grande incognita per tutti, specialmente per Gavin. Tracy, a capo delle Risorse Umane di Pied Piper, convince con l'inganno Gilfoyle a portare a termine un lavoro. A un evento di beneficienza, Monica e Richard incontrano Laurie, che ora è la CEO di YaoNet. Sempre durante il gala, Richard entra in contatto con Maximo Reyes, un losco impreditore cileno interessato a Pied Piper. La sua offerta è sicuramente allettante, ma, ovviamente, nasconde un lato oscuro.</p>
    </article>
  </body>
</html>