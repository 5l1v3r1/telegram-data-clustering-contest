<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/TECHNOLOGIES/arheologi-viyavili-v-norvegiyi-korabel-vikom-bilshe-tisyachi-rokiv-330667_.html"/>
    <meta property="og:site_name" content="DT.ua"/>
    <meta property="article:published_time" content="2019-11-24T04:30:00+00:00"/>
    <meta property="og:title" content="Археологи виявили в Норвегії корабель віком більше тисячі років"/>
    <meta property="og:description" content="Побудований вікінгами корабель був знайдений за допомогою георадара."/>
  </head>
  <body>
    <article>
      <h1>Археологи виявили в Норвегії корабель віком більше тисячі років</h1>
      <h2>Побудований вікінгами корабель був знайдений за допомогою георадара.</h2>
      <address>
        <time datetime="2019-11-24T04:30:00+00:00">24 Nov 2019, 04:30</time>
      </address>
      <p>Норвезькі <a href="https://dt.ua/TECHNOLOGIES/u-norvegiyi-znayshli-pohoronniy-choven-vseredini-pohoronnogo-chovna-330342_.html"><b>археологи</b></a> за допомогою георадара виявили на острові Едой корабель, вік якого оцінюється в тисячу років. Як повідомляє <a href="https://www.thelocal.no/20191122/1000-year-old-ship-found-underneath-ground-on-norwegian-island">The Local</a>, ймовірно, корабель був побудований вікінгами. Разом з тим, існує ймовірність, що він був збудований ще до них.</p>
      <p>Дослідники повідомили, що георадар з високою роздільною здатністю "виявив сліди похоронного корабля і поселення, які, ймовірно, належать до періоду меровінгів або вікінгів".</p>
      <p>Едой розташовується на судноплавному шляху у Тронхейм, недалеко від місця, в якому король Гарольд взяв участь у двох морських битвах і завоював владу в Норвегії наприкінці 800-х років. "Поки рано говорити про точне датування корабля, але ми знаємо, що він старший за тисячу років", - розповів один з дослідників Кнут Пааше.</p>
      <p>Корабель знаходиться під верхнім шаром грунту, в районі, де раніше знаходився похоронний курган. На думку вчених, його довжина становить близько 16-17 метрів. У цьому ж районі були знайдені сліди поселення, але його вік поки назвати не можна.</p>
      <p>Підписуйтесь на наш <a href="https://t.me/ZNlife">Telegram-канал</a> з новинами технологій та культури.</p>
      <p>Раніше дослідники встановили, що <a href="https://dt.ua/TECHNOLOGIES/legendarniy-sonyachniy-kamin-vikingiv-mozhna-vikoristovuvati-dlya-navigaciyi-vcheni-274577_.html"><b>легендарний "сонячний камінь" (solstenen) вікінгів дійсно можна використовувати для навігації під час морських подорожей</b>.</a></p>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>