<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://janamtv.com/80188577/"/>
    <meta property="og:site_name" content="Janam TV"/>
    <meta property="article:published_time" content="2019-11-24T04:47:39+00:00"/>
    <meta property="og:title" content="കാനനവാസന്റെ പൂങ്കാവനത്തിന് ഈ കാടിന്റെ മക്കളാണ് കാവൽക്കാർ"/>
    <meta property="og:description" content="ശബരിമല : 18 മലകളുടെ അധിപനായ അയ്യപ്പന്റെ പൂങ്കാവനത്തിനു സംരക്ഷകരായി കാടിന്റെ മക്കൾ . മാലിന്യ പ്രശ്നം നേരിടുന്ന ശബരിമലയ്ക്ക് നേരിയ ആശ്വാസം പകരുകയാണ്"/>
  </head>
  <body>
    <article>
      <h1>കാനനവാസന്റെ പൂങ്കാവനത്തിന് ഈ കാടിന്റെ മക്കളാണ് കാവൽക്കാർ</h1>
      <address><time datetime="2019-11-24T04:47:39+00:00">24 Nov 2019, 04:47</time> by <a rel="author">Janam TV Web Desk</a></address>
      <p>ശബരിമല : 18 മലകളുടെ അധിപനായ അയ്യപ്പന്റെ പൂങ്കാവനത്തിനു സംരക്ഷകരായി കാടിന്റെ മക്കൾ . മാലിന്യ പ്രശ്നം നേരിടുന്ന ശബരിമലയ്ക്ക് നേരിയ ആശ്വാസം പകരുകയാണ് വനംവകുപ്പിന് കീഴിലുള്ള എക്കോ ഗാർഡുകളുടെ പ്രവർത്തനങ്ങൾ .</p>
      <p>ലക്ഷക്കണക്കിന് ഭക്തരെത്തുന്ന സന്നിധാനത്ത് അവർ ഉപേക്ഷിക്കുന്ന അവശിഷ്ടങ്ങൾ കാലങ്ങളായി വെല്ലുവിളിയാണ് . 12 പേർ അടങ്ങിയ ചെറുസംഘം ആണ് വനം വകുപ്പിന് കീഴിൽ ഇവിടെ പ്രവർത്തിക്കുന്നത്. പ്ലാസ്റ്റിക് ഉൾപ്പെടെയുള്ള മാലിന്യങ്ങൾ ശേഖരിച്ച് തിരികെ പമ്പയിലെത്തുന്നതാണ് പ്രവർത്തന രീതി. പമ്പയിലെ മാലിന്യസംസ്കരണ കേന്ദ്രത്തിൽ ഇത് സംസ്കരിക്കുന്നു.</p>
      <p>പമ്പ മുതൽ സന്നിധാനം വരെയുള്ള അഞ്ചു കിലോമീറ്റർ ദൂരത്താണ് എക്കോ ഗാർഡുകളുടെ പ്രവർത്തനം. രാവിലെ ഒൻപതു മണിക്ക് തുടങ്ങുന്ന പ്രവർത്തനം വൈകുന്നേരം 4.30ന് അവസാനിപ്പിക്കുന്നു. കാനനവാസനായ അയ്യപ്പന്റെ പൂങ്കാവനത്തിനു കാടിന്റെ മക്കളേക്കാൾ വലിയ സംരക്ഷകരില്ല .</p>
    </article>
  </body>
</html>