<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://www.gazzetta.gr/volleyball/volley-league/article/1417950/o-foinikas-me-servis-fotia-nikise-3-0-ton-pamvohaiko"/>
    <meta property="og:site_name" content="gazzetta.gr"/>
    <meta property="article:published_time" content="2019-11-24T04:42:38+00:00"/>
    <meta property="og:title" content="Ο Φοίνικας με σερβίς «φωτιά» νίκησε 3-0 τον Παμβοχαϊκό"/>
    <meta property="og:description" content="Ο Φοίνικας Σύρου με όπλο το σερβίς και τρία μεγάλα σερί σε κάθε ένα από τα σετ επικράτησε του Παμβοχαϊκού στο Βραχάτι με 3-0 σετ και ύστερα από μία δύσκολη εβδομάδα και τις ήττες από Ολυμπιακό και Παναθηναϊκό γύρισε στις επιτυχίες και στα τρίποντα. "/>
  </head>
  <body>
    <article>
      <h1>Ο Φοίνικας με σερβίς «φωτιά» νίκησε 3-0 τον Παμβοχαϊκό</h1>
      <h2>Ο Φοίνικας Σύρου με όπλο το σερβίς και τρία μεγάλα σερί σε κάθε ένα από τα σετ επικράτησε του Παμβοχαϊκού στο Βραχάτι με 3-0 σετ και ύστερα από μία δύσκολη εβδομάδα και τις ήττες από Ολυμπιακό και Παναθηναϊκό γύρισε στις επιτυχίες και στα τρίποντα. </h2>
      <address><time datetime="2019-11-24T04:42:38+00:00">24 Nov 2019, 04:42</time> by <a rel="author" href="http://www.gazzetta.gr/dimosiografos/gazzetta-team" target="_blank">Gazzetta team</a></address>
      <p>Η ομάδα του Ράτκο Παβλίσεβιτς δεν αντιμετώπισε δυσκολίες και με καλή τακτική πήρε την τρίτη νίκη στο πρωτάθλημα.</p>
      <p>Ο Παμβοχαϊκός δε μπόρεσε να είναι ανταγωνιστικός και δέχτηκε μεγάλη πίεση στην υποδοχή και φυσικά φάνηκε το κενό του τραυματία Παναγιώτη Παπαδόπουλου.</p>
      <p>Κορυφαίος του Φοίνικα ήταν ο Σέρβος Στοΐλοβιτς ο οποίος βρέθηκε με πολλούς από τους συμπαίκτες του πέρυσι στην ΑΕΚ όπως ο Λάππας, ο Κανέλλος και ο Ηρακλής Παπαδόπουλος.</p>
      <p>Στο 1ο σετ οι δύο ομάδες μπήκαν δυνατά και έφτασαν μαζί στο 8-8, αλλά ο Στερν και ο Μήλης έκαναν το 10-8 και με το σερβίς του Σλοβένου ο Φοίνικας έκανε σερί 10-0 εκτοξεύοντας τη διαφορά στο 22-10. Το σετ έκλεισε με τα λάθη από Λάνγκστον και Κανέλλο.</p>
      <p>Τα ίδια και στο σετ και μάλιστα στο ίδιο σημείο ο Φοίνικας έκανε μία μεγάλη διαφορά. Με το σερβίς του Μπουτσούγιεβιτς ο Φοίνικας ξέφυγε 13-7 ενώ με το σερβίς του Στοΐλοβιτς έγινε νέο σερί 10-0 και η διαφορά εκτοξεύτηκε στο 23-10. Το σετ έκλεισε με την επίθεση του Στερν και τον άσσο του Λινάρδου.</p>
      <p>Με το σερβίς του Μήλη αυτή τη φορά ο Φοίνικας προηγήθηκε 8-1 στο 3ο σετ ενώ με Στοΐλοβιτς και Μήλη ο Φοίνικας έκανε νέο σερί 5-0 για το 23-13. Ο Παμβοχαϊκός μάζεψε λίγο τη διαφορά και ο αγώνας τελείωσε με επίθεση του Μήλη.</p>
      <p>
        <b>Διακύμανση</b>
      </p>
      <p>1ο σετ: 7-8, 10-16, 10-21, 12-25<br/>2ο σετ: 6-8, 10-16, 10-21, 11-25<br/>3ο σετ: 1-8, 09-16, 13-21, 16-25</p>
      <p>Οι πόντοι του ΓΑ.Σ.Παμβοχαϊκός προήλθαν: 3 άσσοι, 19 επιθέσεις, 4 μπλοκ, 13 λάθη αντιπάλων και του Α.Ο.Φοίνικας Σύρου οι πόντοι προήλθαν: 9 άσσοι, 34 επιθέσεις, 8 μπλοκ, 24 λάθη αντιπάλων.</p>
      <p><b>Τα σετ:</b> 0-3 (12-25, 11-25, 16-25) σε 64΄.</p>
      <p><b>Γ.Α.Σ.ΠΑΜΒΟΧΑΪΚΟΣ (Νίκος Νεόφυτος): </b>Δρογκάρης, Λάνγκστον 4 (2/7επ., 2 άσσοι), Παπαδόπουλος Ηρακλής 8 (7/26επ., 1 μπλοκ), Κωτσάκης 2 (1/12επ., 1 μπλοκ, 54%υπ., 23%αρ.), Κανέλλος 5 (2/6επ., 2 μπλοκ, 1 άσσος), Λάππας 6 (6/8επ., 63%υπ., 16%αρ.) / Αχιλλεόπουλος (λ. - 80%υπ., 30%αρ.), Μάμαλης 1 (1/1επ.), Γκατζογιάννης.</p>
      <p><b>Α.Ο.ΦΟΙΝΙΚΑΣ ΣΥΡΟΥ (Ράτκο Παβλίσεβιτς):</b> Τσβετιτσιάνιν 6 (2/2επ., 4 μπλοκ), Στοΐλοβιτς 13 (10/10επ., 1 μπλοκ, 2 άσσοι, 75%υπ., 35%αρ.), Λινάρδος 4 (3/6επ., 1 άσσος), Στερν 13 (9/16επ., 4 άσσοι, 75%υπ., 25%αρ.), Μπουσούγιεβιτς 3 (1/2επ., 1 μπλοκ), 1 άσσος), Μηλης 10 (9/14επ., 1 ασσος) / Βελούδης (λ. - 78%υπ., 56%αρ.).</p>
    </article>
  </body>
</html>