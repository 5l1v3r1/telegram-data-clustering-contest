<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.gandul.info/magazin/24-noiembrie-1991-moare-freddie-mercury-ultima-dorinta-a-regretatului-solist-queen-l-am-carat-pe-scari-si-s-a-plimbat-prin-camere-video-18608723"/>
    <meta property="og:site_name" content="Gândul"/>
    <meta property="article:published_time" content="2019-11-24T04:00:00+00:00"/>
    <meta property="og:title" content="24 noiembrie 1991. Moare Freddie Mercury. Ultima dorinţă a regretatului solist Queen: „L-am cărat pe scări şi s-a plimbat prin camere...” VIDEO"/>
    <meta property="og:description" content="Mai multe detalii pe gândul.info"/>
  </head>
  <body>
    <article>
      <h1>24 noiembrie 1991. Moare Freddie Mercury. Ultima dorinţă a regretatului solist Queen: „L-am cărat pe scări şi s-a plimbat prin camere...” VIDEO</h1>
      <h2>24 noiembrie 1991. Moare Freddie Mercury. Regretatul solist al Queen a avut o ultimă dorinţă înainte de moarte, iar prietenii săi au dezvăluit-o la 28 de ani de la decesul muzicianului, păstrând un loc special pentru muzica artistului în playlistul zilei.</h2>
      <address><time datetime="2019-11-24T04:00:00+00:00">24 Nov 2019, 04:00</time> by <a rel="author" href="https://www.gandul.info/autor/razvan-tupa" target="_blank">Razvan Tupa</a></address>
      <p><b>24 noiembrie 1991. Moare Freddie Mercury.</b> Prietenii lui Freddie Mercury au povestit la aproape 28 de ani de la moartea artistului cum şi-a luat muzicianul la revedere de la viaţă. Mercury a murit pe 24 noiembrie 1991, după ce şi-a petrecut ultimele zile în pat, refuzând să ia analgezice. Artistul era înconjurat de prieteni şi a cerut să îşi vadă pentru ultima dată colecţia de artă.</p>
      <figure>
        <iframe src="https://www.youtube.com/embed/TkFHYODzRTs" width="560" height="315" data-service="Youtube" scrolling="no"/>
      </figure>
      <p>Prietenul său, Peter Freestone, a povestit pentru Express Online, că muzicianul care şi-a petrecut alături de el ultimii 12 ani din viaţă, le-a cerut să îl mute la parterul vilei sale din West Kensington pentru a-şi îndeplini o ultimă dorinţă. ”Freddie a coborât pe 20 noiembrie să îşi vadă colecţia de artă pentru ultima dată”, a povestit Freestone. ”L-am cărat pe scări şi s-a plimbat prin camere cu ajutorul nostru. Ne-a povestit cum a cumpărat unele dintre lucrări”, a povestit bărbatul.</p>
      <p><b>24 noiembrie 1991. Moare Freddie Mercury.</b> Cântăreţul ţinea să participe la licitaţii şi prietenul său, Elton John, şi-a amintit de curând că muzicianul a continuat să cumpere lucrări chiar şi în ultimele zile de viaţă.</p>
      <p>Elton a spus că "lui Freddie îi plăcea să colecţioneze artă japoneză de la licitaţii. Chiar şi atunci când era pe moarte încă mai cumpăra”.</p>
      <p>“Era uimitor. În aşa măsură iubea viaţa. Nici măcar atunci nu se gândea că moare. Încă se mai gândea la artă”, a spus prietenii lui Mercury. ”Nu arăta niciun fel de teamă de moarte. Nici teamă, nici tristeţe”.</p>
      <p><b>24 noiembrie 1991. Moare Freddie Mercury.</b> Trupa Queen a lansat 15 albume până la destrămarea ei, în 1991, după decesul lui Freddie Mercury, din cauza maladiei SIDA.</p>
      <p>Piese ca "Bohemian Rhapsody" şi "Don't Stop Me Now", compuse de Mercury, au intrat în panteonul rockului şi o nouă generaţie de artişti, printre care Lady Gaga, Robbie Williams, Foo Fighters şi Muse, revendică influenţa trupei Queen.</p>
      <p><b>24 noiembrie 1991. Moare Freddie Mercury.</b> Concertele în care Mercury cânta "We Are The Champions", "Killer Queen", "Crazy Little Thing Called Love" sunt considerate momente antologice, iar "We Will Rock You", comedia muzicală lansată în 2002 pe baza hiturilor trupei, a fost pusă în scenă în lumea întreagă şi se joacă încă în teatrele londoneze.</p>
      <p><b>24 noiembrie 1991. Moare Freddie Mercury.</b> În peste patru decenii de existenţă, Queen a înregistrat vânzări de sute de milioane de unităţi, fiind şi în prezent în rândul primelor 10 trupe cu cele mai mari vânzări pe iTunes. În palmaresul muzicienilor se numără un trofeu MTV Global Icon, două piese incluse în Grammy Hall of Fame - "We Will Rock You" şi "We Are the Champions". Queen a fost prima trupă care a vândut peste şase milioane de exemplare ale unui album în Marea Britanie, cu materialul "Greatest Hits".</p>
      <p>Piesele interpretate de Freddie Mercury se găsesc în playlist-ul Smart Radio. Ascultă Smart Radio aici: <a href="http://www.smartradio.ro/">http://www.smartradio.ro/</a>.</p>
      <related>
        <h4>Citeşte şi</h4>
        <a href="https://www.gandul.info/magazin/videoclipul-piesei-living-on-my-own-a-lui-freddie-mercury-a-fost-relansat-intr-o-noua-varianta-video-18440903?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/nou-videoclip-cu-freddie-mercury-celebrul-artist-canta-o-varianta-inedita-a-piesei-time-waits-for-no-one-video-18177186?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
      <related>
        <h4>Citeşte şi</h4>
        <a href="https://www.gandul.info/magazin/bohemian-rhapsody-filmul-despre-viata-lui-freddie-mercury-critici-si-laude-17584297?utm_source=Gandul&amp;utm_medium=Click%2BCitesteSi+200&amp;utm_campaign=CitesteSi%2Bgandul"/>
      </related>
    </article>
  </body>
</html>