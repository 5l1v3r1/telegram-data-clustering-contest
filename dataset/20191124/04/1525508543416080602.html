<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mehrnews.com/news/4778482/%D8%B3%D8%B1%D9%85%D8%A7%D8%AE%D9%88%D8%B1%D8%AF%DA%AF%DB%8C-%D9%87%D8%A7%DB%8C-%D8%B3%D8%A7%D8%AF%D9%87-%D8%B1%D8%A7-%D8%AF%D8%B1%D9%85%D8%A7%D9%86-%D9%86%DA%A9%D9%86%DB%8C%D8%AF-%D8%A7%D9%86%D8%AA%D8%AE%D8%A7%D8%A8-%D9%88%D8%B1%D8%B2%D8%B4-%D9%85%D9%86%D8%A7%D8%B3%D8%A8-%D9%87%D8%B1-%D9%81%D8%B5%D9%84"/>
    <meta property="og:site_name" content="خبرگزاری مهر | اخبار ایران و جهان | Mehr News Agency"/>
    <meta property="article:published_time" content="2019-11-24T04:12:02+00:00"/>
    <meta property="og:title" content="یک متخصص طب سنتی توصیه کرد سرماخوردگی های ساده را درمان نکنید/ انتخاب ورزش مناسب هر فصل"/>
    <meta property="og:description" content="یک متخصص طب سنتی به هموطنان توصیه کرد که سرماخوردگی های ساده ویروسی را تحمل کرده و درمان نکنید ."/>
  </head>
  <body>
    <article>
      <h1>یک متخصص طب سنتی توصیه کرد سرماخوردگی های ساده را درمان نکنید/ انتخاب ورزش مناسب هر فصل</h1>
      <address><time datetime="2019-11-24T04:12:02+00:00">24 Nov 2019, 04:12</time> by <a rel="author" href="https://www.mehrnews.com/archive?jr=41" target="_blank">مهناز قربانی مقانکی</a></address>
      <p>ناصر رضایی پور در گفتگو با <a href="https://www.mehrnews.com/">خبرنگار مهر</a> ، به بیماری شایع در فصل پاییز اشاره کرد و گفت: یکی از بیماری های شایع در فصل پاییز سرماخوردگی است که برای پیشگیری از آن نوشیدن دمنوش ها مانند عسل آبلیمو، آویشن ، به و... توصیه می شود که در شربت عسل و آبلیمو ؛ عسل به دلیل خاصیت ضدباکتریایی، ضدویروسی و ضدقارچی و آبلیمو با خاصیت آنتی‌اکسیدانی و ضدعفونی‌کننده ای که دارد تاثیرات خوبی در مقاوم‌سازی بدن در برابر این بیماری ایجادمی‌کند.</p>
      <p>این متخصص طب سنتی توصیه کرد: سرماخوردگی های ساده ویروسی را باید تحمل کرد و درمان نشود چرا که باعث دفع مواد زائد از ناحیه مغز و سینوس ها می شود، آب ریزش بینی و ترشحات را نباید درمان کرد اما اگر بیش از ۳ یا ۴ روز طول کشیده شود باید به پزشک مراجعه کنند.</p>
      <p>وی تاکید کرد: هموطنان از تشخیص و تجویز درمان های خودسرانه پرهیز کنند.</p>
      <p>رضایی پور به ورزش مناسب هر فصل اشاره کرد و گفت: توصیه می شود برای ورزش مناسب هر فصل به پزشک و مربیان مسلط مراجعه شود.</p>
      <p>وی افزود: چنانچه توصیه‌های تندرستی پاییزی رعایت نشوند، بیماری‌هایی چون تب‌، دردهای مفصلی و سیاتیک، بزرگی طحال، مشکلات ادراری، بیماری‌های روحی و روانی چون افسردگی و اندوه، بیماری‌های ریوی چون سل، جنون، آبله و...، در این فصل شایع می‌شوند.</p>
    </article>
  </body>
</html>