<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://mgronline.com/south/detail/9620000112631"/>
    <meta property="og:site_name" content="MGR Online"/>
    <meta property="article:published_time" content="2019-11-24T04:22:00+00:00"/>
    <meta property="og:title" content="บ้านเฮี้ยน! คนเช่าผูกคอตาย 2 ศพติดต่อกันในจุดเดียวกัน และพฤติกรรมที่คล้ายกัน"/>
    <meta property="og:description" content="ศูนย์ข่าวหาดใหญ่ – บ้านเช่าเฮี้ยนที่หาดใหญ่ จ.สงขลา คนเช่าผูกคอตาย 2 ศพติดต่อกัน และจุดเดียวกันตรงบันไดขึ้นชั้นสอง อีกทั้งยังมีพฤติกรรมเหมือนกันคือไล่ให้ภรรยาออกจากบ้านก่อนแขวนคอตาย"/>
  </head>
  <body>
    <article>
      <h1>บ้านเฮี้ยน! คนเช่าผูกคอตาย 2 ศพติดต่อกันในจุดเดียวกัน และพฤติกรรมที่คล้ายกัน</h1>
      <address><time datetime="2019-11-24T04:22:00+00:00">24 Nov 2019, 04:22</time> by <a rel="author">ผู้จัดการออนไลน์</a></address>
      <figure>
        <img src="https://mpics.mgronline.com/pics/Images/562000011651901.JPEG"/>
      </figure>
      <p><b> </b><br/><b>ศูนย์ข่าวหาดใหญ่ - บ้านเช่าเฮี้ยนที่หาดใหญ่ จ.สงขลา คนเช่าผูกคอตาย 2 ศพติดต่อกัน และจุดเดียวกันตรงบันไดขึ้นชั้น 2 อีกทั้งยังมีพฤติกรรมเหมือนกันคือไล่ให้ภรรยาออกจากบ้านก่อนแขวนคอตาย</b><br/><br/>วันนี้ (24 พ.ย.) ร.ต.อ.เดชาวัต มากคำ รองสารวัตรสอบสวน สภ.หาดใหญ่ จ.สงขลา รับแจ้งมีเหตุคนแขวนคอตายภายในบ้านเช่าเลขที่ 562 ถนนโชคสมาน 5 ชุมชนโชคสมาน เขตเทศบาลนครหาดใหญ่ จ.สงขลา หลังจากไปตรวจสอบทราบว่าผู้เสียชีวิตคือ นายอานนท์ สิงห์พานิช อายุ 38 ปี ญาติและเพื่อนบ้านได้ช่วยกันนำร่างลงมาที่พื้นเพื่อช่วยชีวิตแต่ก็ไม่ทัน โดย นายอานนท์ ได้ใช้ผ้าปูเตียงผูกกับขื่อฝ้าเพดานตรงบันไดทางขึ้นชั้น 2 และใช้วิธีแขวนคอกับผ้าปูเตียงให้ร่างห้อยลงมา ไม่ได้ใช้เงื่อนปมในการรัดคอ<br/><br/>จากการสอบถามภรรยา ทราบว่า นายอานนท์ เดิมเป็นชาว จ.กาฬสินธุ์ และมาเป็นช่างซ่อมรถจักรยานยนต์อยู่แถวถนนสามชัยในเมืองหาดใหญ่ โดยมาเช่าบ้านหลังนี้อาศัยอยู่ด้วยกัน 4 คน ทั้งตน สามีลูกสาวอายุ 2 ขวบ และน้องสาว แต่พักหลังมีอาการเครียดจากรายได้ที่ไม่พอใช้<br/> </p>
      <figure>
        <img src="https://mpics.mgronline.com/pics/Images/562000011651902.JPEG"/>
      </figure>
      <p> <br/>กระทั่งเมื่อช่วงเช้าของวันนี้ได้ไล่ให้ตนออกจากบ้าน แต่หลังจากที่ตนออกจากบ้านมาไม่นานพอกลับมาก็พบว่า สามีแขวนขอตายอยู่ตรงบันได จึงรีบเข้าไปช่วยนำร่างลงมาแต่ก็ไม่ทันเสียชีวิตแล้ว<br/><br/>ผู้สื่อข่าวรายงานว่า บ้านเช่าหลังนี้มีคนผูกคอตายติดต่อกันเป็นรายที่ 2 แล้ว โดยรายแรกเกิดขึ้นเมื่อราว 3 เดือนก่อน มีผู้เช่าซึ่งเป็นผู้ชายผูกคอตายกับราวบันไดทางขึ้นชั้น 2 จุดเดียวกัน และลักษณะก็คล้ายกัน คือไล่ภรรยาให้ออกไปจากบ้านก่อนที่จะผูกคอตาย กระทั่งมาเกิดเหตุซ้ำอีกครั้งในวันนี้ตรงบันไดเหมือนกัน และไล่ให้ภรรยาออกจากบ้านเหมือนกัน<br/><br/><b>คนที่เชื่อในเรื่องแบบนี้ก็คิดว่าเฮี้ยนเหมือนกับเป็นตัวตายตัวแทนกัน ส่วนคนที่ไม่เชื่อก็มองว่าแค่เหตุบังเอิญ</b><br/><b> </b></p>
      <figure>
        <img src="https://mpics.mgronline.com/pics/Images/562000011651903.JPEG"/>
      </figure>
      <related>
        <h4>แกลเลอรี</h4>
        <a href="https://mgronline.com/south/photo-gallery/9620000112631"/>
      </related>
    </article>
  </body>
</html>