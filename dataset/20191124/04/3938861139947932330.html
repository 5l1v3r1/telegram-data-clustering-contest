<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://gazeta.ua/articles/life/_v-ukrayini-znovu-zatrimali-zlodiya-v-zakoni/939595"/>
    <meta property="og:site_name" content="Gazeta.ua"/>
    <meta property="article:published_time" content="2019-11-24T04:04:00+00:00"/>
    <meta property="og:title" content="В Україні знову затримали &quot;злодія в законі&quot;"/>
    <meta property="og:description" content="Поліцейські в Рівненській області затримали &quot;злодія в законі&quot; Тенґо Пітерського, вирішується питання про його видворення за межі України. &quot;Вночі 22 листопада на трасі &quot;Київ-Чоп&quot;, недалеко від міста Корець, співробітники управління стратегічних розслідувань в Рівненській області НПУ спільно ..."/>
  </head>
  <body>
    <article>
      <h1>В Україні знову затримали "злодія в законі"</h1>
      <address><time datetime="2019-11-24T04:04:00+00:00">24 Nov 2019, 04:04</time> by <a rel="author">Gazeta.ua</a></address>
      <figure>
        <img src="https://static2.gazeta.ua/img2/cache/preview/939/939595_w_300.jpg?v=0"/>
        <figcaption>Затримали Тенго Пітерського. Фото: РБК</figcaption>
      </figure>
      <p>Поліцейські в Рівненській області затримали "злодія в законі" Тенґо Пітерського, вирішується питання про його видворення за межі України.</p>
      <p>"Вночі 22 листопада на трасі "Київ-Чоп", недалеко від міста Корець, співробітники управління стратегічних розслідувань в Рівненській області НПУ спільно з обласним управлінням патрульної поліції і ГВ БКОЗ СБУ в Києві та Київській області затримали "злодія в законі", в кримінальному світі відомого як Тенґо Пітерський і Тенґо Гальський", - повідомляє прес-служба ГУНП в Рівненській області ..</p>
      <p>Надати документи 37-річний громадянин Грузії не зміг, лише мав при собі підроблене посвідчення водія. Автомобіль, на якому пересувався Тенгіз Чара, також мав явні ознаки підроблених номерних агрегатів. Своє перебування в Україні і поїздку в Київ охарактеризував дружнім візитом до старих друзів, вказали правоохоронці.</p>
      <p>"Затриманий 37-річний громадянин Грузії був коронований в 2014 році в Санкт-Петербурзі. За його плечима кілька судимостей за вчинення тяжких та особливо тяжких злочинів, в тому числі за замах на вбивство", - додали в поліції.</p>
      <related>
        <h4>ЧИТАЙТЕ ТАКОЖ:</h4>
        <a href="https://gazeta.ua/articles/world-life/_ukrayina-vidpravila-zlodiya-do-kazahstanu/906427"/>
      </related>
      <blockquote>Протягом останніх трьох років Тенґо Пітерський кілька разів незаконно перетинав кордон України, за що його затримували правоохоронці з подальшим видворенням до Туреччини. <a href="https://gazeta.ua/articles/life/_z-ukrayini-vidvorili-rosijskogo-zlodiya-v-zakoni/894329">Останній раз</a> це було в жовтні 2019 року.</blockquote>
    </article>
  </body>
</html>