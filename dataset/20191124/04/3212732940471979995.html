<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.mynet.com/atletizmde-eliud-kipchoge-ve-dalilah-muhammed-yilin-atleti-secildi-235126-myspor"/>
    <meta property="og:site_name" content="Mynet Spor"/>
    <meta property="article:published_time" content="2019-11-24T04:59:46+00:00"/>
    <meta property="og:title" content="Atletizmde Eliud Kipchoge ve Dalilah Muhammed yılın atleti seçildi"/>
    <meta property="og:description" content="Uluslararası Atletizm Federasyonları Birliği (IAAF) tarafından verilen &quot;Yılın Atleti Ödülü&quot;ne erkeklerde Kenyalı Eliud Kipchoge, kadınlarda ise ABD'li Dalilah Muhammed layık görüldü."/>
  </head>
  <body>
    <article>
      <h1>Atletizmde Eliud Kipchoge ve Dalilah Muhammed yılın atleti seçildi</h1>
      <h2>Uluslararası Atletizm Federasyonları Birliği (IAAF) tarafından verilen "Yılın Atleti Ödülü"ne erkeklerde Kenyalı Eliud Kipchoge, kadınlarda ise ABD'li Dalilah Muhammed layık görüldü.</h2>
      <address><time datetime="2019-11-24T04:59:46+00:00">24 Nov 2019, 04:59</time> by <a rel="author">Mynet</a></address>
      <p>Monako'da düzenlenen törende, "Yılın Atleti Ödülü"nü kazanan atletler açıklandı.</p>
      <p>İki kez üst üste yılın en iyisi seçilen 35 yaşındaki Eliud Kipchoge, Avusturya'nın Viyana kentinde düzenlenen 42 kilometrelik maratonu 1 saat 59 dakika 40 saniye içinde tamamlamış, iki saat barajının altında maraton yarışı tamamlayan ilk sporcu olarak tarihe geçmişti.</p>
      <p>29 yaşındaki ABD'li atlet Dalilah Muhammed ise, Katar'da düzenlenen 2019 Dünya Atletizm Şampiyonası 400 metre engellide 2 rekor kırıp dünya şampiyonu olmuştu.</p>
      <p>Yükselen yıldızlar kategorisinde, kadınlarda 18 yaşındaki Ukraynalı Yaroslava Mahuch, erkeklerde ise 19 yaşındaki Etiyopyalı Selemon Barega ödülün sahibi oldu. (AA)</p>
    </article>
  </body>
</html>