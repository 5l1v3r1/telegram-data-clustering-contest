<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.prothomalo.com/bangladesh/article/1625966/%E0%A6%B0%E0%A6%BF%E0%A6%9C%E0%A7%87%E0%A6%A8%E0%A7%8D%E0%A6%B8%E0%A6%BF%E0%A6%A4%E0%A7%87-%E0%A6%95%E0%A6%BE%E0%A6%AC%E0%A6%BE%E0%A6%AC%E0%A7%87%E0%A6%B0-%E0%A6%89%E0%A7%8E%E0%A6%B8%E0%A6%AC-%E0%A6%B8%E0%A6%99%E0%A7%8D%E0%A6%97%E0%A7%87-%E0%A6%97%E0%A6%BE%E0%A6%A8%E0%A7%87%E0%A6%B0-%E0%A6%B8%E0%A7%81%E0%A6%B0"/>
    <meta property="og:site_name" content="প্রথম আলো"/>
    <meta property="article:published_time" content="2019-11-24T04:11:00+00:00"/>
    <meta property="og:title" content="রিজেন্সিতে কাবাবের উৎসব সঙ্গে গানের সুর"/>
    <meta property="og:description" content="হেমন্তের শেষ দিনগুলো কাটছে। প্রকৃতিতে শীতের মৃদু স্পর্শ। আকাশে হয়তো সকাল-সন্ধ্যায় হালকা কুয়াশাও জমছে, তবে এই রাজধানী শহরে তা সেভাবে চোখে পড়ে না। কিন্তু শীতের উৎসবের আমেজ ঠিকই ছড়িয়েছে নাগরিক জীবনে। নানা সাংস্কৃতিক আয়োজন আর সুস্বাদু খাবারের সম্ভারে চারদিকে উৎসবের আবহ। শীতের আগমনীতে প্রতিবছরের মতো এবারও ঢাকা রিজেন্সি হোটেলে শুরু হয়েছে ২৬ দিনব্যাপী কাবাবের উৎসব। আগামী ১৫ ডিসেম্বর পর্যন্ত হোটেলের..."/>
  </head>
  <body>
    <article>
      <h1>রিজেন্সিতে কাবাবের উৎসব সঙ্গে গানের সুর</h1>
      <address><time datetime="2019-11-24T04:11:00+00:00">24 Nov 2019, 04:11</time> by <a rel="author">নিজস্ব প্রতিবেদক, ঢাকা</a></address>
      <p>হেমন্তের শেষ দিনগুলো কাটছে। প্রকৃতিতে শীতের মৃদু স্পর্শ। আকাশে হয়তো সকাল-সন্ধ্যায় হালকা কুয়াশাও জমছে, তবে এই রাজধানী শহরে তা সেভাবে চোখে পড়ে না। কিন্তু শীতের উৎসবের আমেজ ঠিকই ছড়িয়েছে নাগরিক জীবনে। নানা সাংস্কৃতিক আয়োজন আর সুস্বাদু খাবারের সম্ভারে চারদিকে উৎসবের আবহ। শীতের আগমনীতে প্রতিবছরের মতো এবারও ঢাকা রিজেন্সি হোটেলে শুরু হয়েছে ২৬ দিনব্যাপী কাবাবের উৎসব। আগামী ১৫ ডিসেম্বর পর্যন্ত হোটেলের লাইভ গ্রিল ও ফ্রাই স্টেশন থেকে সব ধরনের তাজা সামুদ্রিক মাছ ও হরেক রকম মাংসের কাবাবের স্বাদ নিতে পারবেন ভোজনরসিকেরা।</p>
      <p>রিজেন্সি হোটেল অ্যান্ড রিসোর্টের রুফটপ গার্ডেন রেস্টুরেন্টের ‘গ্রিল অন দ্য স্কাই লাইন’ উৎসব শুরু হয়েছে গত বুধবার। প্রতিদিন সন্ধ্যা ৬টা থেকে রাত ১১টা পর্যন্ত নৈশভোজে হোটেলের নিয়মিত খাবারের পাশাপাশি এই বিশেষ আয়োজনে কাবাবের স্বাদ নেওয়া যাবে। দামের শুরু জনপ্রতি ১ হাজার ৪৯০ টাকা থেকে। তবে উৎসবে অতিথিরা লাইভ গ্রিল ও ফ্রাই স্টেশন থেকে তাজা সামুদ্রিক খাবার বা প্রিমিয়াম পদের যেকোনো একটা নিলে বিনা মূল্যে ‘মিনি-বুফে ডিনার’ উপভোগ করতে পারবেন। আর নৈশভোজ আরও উপভোগ্য করে তুলতে প্রতি বৃহস্পতিবার থেকে শনিবার থাকবে সংগীতের আয়োজন।</p>
    </article>
  </body>
</html>