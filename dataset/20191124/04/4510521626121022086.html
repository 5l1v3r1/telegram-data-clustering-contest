<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://adevarul.ro/locale/turnu-severin/cele-mai-bune-bancuri-englezi-sir-hot-biblioteca-Si-citeste-john-j-1_5dd833bf5163ec42714c69cb/index.html"/>
    <meta property="og:site_name" content="adevarul.ro"/>
    <meta property="article:published_time" content="2019-11-24T04:04:45+00:00"/>
    <meta property="og:title" content="Cele mai bune bancuri cu englezi. Sir, avem un hoţ în bibliotecă. Şi ce citeşte, John ?"/>
    <meta property="og:description" content="Glumele au întotdeauna darul de a ne descreţi frunţile. Vă prezentăm mai jos o colecţie de bancuri cu englezi, tematică inepuizabilă de glume."/>
  </head>
  <body>
    <article>
      <h1>Cele mai bune bancuri cu englezi. Sir, avem un hoţ în bibliotecă. Şi ce citeşte, John ?</h1>
      <address><time datetime="2019-11-24T04:04:45+00:00">24 Nov 2019, 04:04</time> by <a rel="author">Alexandra Georgescu</a></address>
      <h4>Glumele au întotdeauna darul de a ne descreţi frunţile. Vă prezentăm mai jos o colecţie de bancuri cu englezi, tematică inepuizabilă de glume.</h4>
      <related>
        <h4>Ştiri pe aceeaşi temă</h4>
        <a href="https://adevarul.ro/locale/turnu-severin/top-10-bancuri-judecatori-pateste-profesoara-fata-instantei-judecata-1_5dc5bdad5163ec4271d133ff/index.html"/>
        <a href="https://adevarul.ro/locale/turnu-severin/cele-mai-bune-bancuri-neveste-singura-ocazie-e-felicitat-calduros-greseala-facuta-1_5dbc86155163ec42719a9967/index.html"/>
        <a href="https://adevarul.ro/locale/turnu-severin/cele-mai-bune-bancuri-Stefan-mare-s-a-intalnit-domnitorul-moldovean-celebrul-cantaret-gica-petrescu-1_5db35135892c0bb0c6eb124d/index.html"/>
      </related>
      <p><b>1.- Iertaţi-mă Sir, dar am impresia că vă caută cineva la telefon.</b><br/>- Cum ai impresia, John? Sau mă caută cineva la telefon sau nu mă caută!<br/>- Vedeţi Sir, când am ridicat receptorul, vocea de la celălalt capăt a spus: "Tu eşti, caraghios bătrân, chel şi idiot?"</p>
      <p><b>2.Lordul îşi întreabă valetul:</b><br/>– John, nu s-a întors încă soţia mea de la partida de călărit?<br/>– Încă nu, Sir, dar cred că trebuie să vină. Calul s-a întors de o jumătate de oră…</p>
      <p><b>3.John, adu-mi te rog pianul!</b><br/>- Doriţi să cântaţi, Sir?<br/>- Nu, dar mi-am uitat telefonul pe pian şi nu vreau să te deranjez pentru un fleac!<br/><br/><b>4.Noaptea într-un castel englezesc.</b><br/>Un turist aleargă speriat.<br/>Deodată, îi apare în faţă o fantomă care îi şopteşte la ureche cu o voce tristă:<br/>– Eu … bântui acest castel … de 400 de ani…<br/>Turistul, bucuros:<br/>– Vai, ce bine! Îmi puteţi spune unde e WC-ul?</p>
      <p><b>5.În Londra într-un supermarket un gentleman se tot uită la o conopidă.</b><br/>Un angajat care spală pe jos îl întreabă:<br/>- Este ceva în neregulă?<br/>Gentlemanul:<br/>- Aş dori să cumpăr doar jumătate din această conopidă!<br/>Angajatul:<br/>- Îmi pare rău dar nu se poate!<br/>Gentlemanul:<br/>- Vreau să vorbesc cu managerul dumneavoastră!<br/>Angajatul nervos intră în biroul managerului bombănind fără să observe că gentlemanul era în spatele lui şi spune:<br/>- Boss e un tâmpit în magazin care vrea să cumpere o jumătate de conopidă şi nu înţelege că nu se poate!<br/>Văzând că managerul e disperat se întoarce şi-l vede pe gentleman în spatele lui.<br/>Ca să se salveze spune în continuare:<br/>- Şi acest minunat domn doreşte să cumpere cealaltă jumătate!</p>
      <p><b>6.John, mâine va veni în vizită soacra mea. Uite, aici este lista completă cu mâncărurile ei preferate.</b><br/>- Am înţeles, Sir, răspunde valetul.<br/>- John, dacă un singur fel de mâncare din lista aia apare pe masă, vei deveni şomer!</p>
      <p><b>7.Pe o stradă îngustă din Londra, două maşini vin din sensuri opuse; se întâlnesc, dar nici unul nu vrea să dea</b> înapoi.<br/>Stând ei aşa, la un moment dat, unul dintre şoferi scoate Times şi începe să citească.<br/>Celălalt şofer îl vede, coboară din maşină, se duce la el, şi foarte politicos îi zice:<br/>- Nu vă supăraţi, după ce terminaţi, vreţi să-mi împrumutaţi şi mie ziarul?</p>
      <p><b>8.Sir se decide să facă economii şi îi spune soţiei:</b><br/>- Învaţă să găteşti şi nu vom mai avea nevoie de bucătar.<br/>- Învaţă să faci amor şi nu vom mai avea nevoie de şofer...</p>
      <p><b>9.Cu ocazia Zilei Naţionale a Marii Britanii doi prieteni, un englez şi un chinez se plimbau prin Londra.</b><br/>- Uită-te la toate steagurile astea ! Îmi umplu sufletul de mândrie patriotică, spune chinezul.<br/>- Dar tu eşti chinez, iar astea sunt steaguri britanice !<br/>- Da ! Dar uită-te la etichete... Pe toate scrie : Made in China.</p>
      <p><b>10. Sir la restaurant:</b><br/>- Refuz să mănânc friptura aceasta. Vă rog să chemaţi managerul !<br/>- Nu foloseşte la nimic, nici el nu o va mânca.</p>
      <hr/>
    </article>
  </body>
</html>