<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pomponik.pl/plotki/news-natalia-kukulska-i-malgorzata-socha-zaskakujace-kulisy-ich-p,nId,3346763"/>
    <meta property="og:site_name" content="Pomponik.pl"/>
    <meta property="article:published_time" content="2019-11-24T04:30:00+00:00"/>
    <meta property="og:title" content="Natalia Kukulska i Małgorzata Socha: Zaskakujące kulisy ich przyjaźni"/>
    <meta property="og:description" content="Prawdziwa przyjaźń w show-biznesie? Okazuje się, że jest to możliwe. Niewiele osób wie, że taka relacja łączy już od kilku lat Natalię Kukulską (43 l.) i Małgorzatę Sochę (39 l.). Jak to się stało, że obie artystki, choć zawodowo nie mają ze sobą nic wspólnego, znalazły nić porozumienia? Połączyło je wspólne miejsce do życia, trudne doświadczenia, a także córki Laura i Basia..."/>
  </head>
  <body>
    <article>
      <h1>Natalia Kukulska i Małgorzata Socha: Zaskakujące kulisy ich przyjaźni</h1>
      <address>
        <time datetime="2019-11-24T04:30:00+00:00">24 Nov 2019, 04:30</time>
      </address>
      <h4>Prawdziwa przyjaźń w show-biznesie? Okazuje się, że jest to możliwe. Niewiele osób wie, że taka relacja łączy już od kilku lat Natalię Kukulską (43 l.) i Małgorzatę Sochę (39 l.). Jak to się stało, że obie artystki, choć zawodowo nie mają ze sobą nic wspólnego, znalazły nić porozumienia? Połączyło je wspólne miejsce do życia, trudne doświadczenia, a także córki Laura i Basia...</h4>
      <figure>
        <img src="https://i.iplsc.com/malgorzata-socha-i-natalia-kukulska/0009EL2VFWD281DU-C122-F4.jpg"/>
        <figcaption>Małgorzata Socha i Natalia Kukulska<cite>/Kurnikowski /AKPA</cite></figcaption>
      </figure>
      <p>Na pozór są z zupełnie innej bajki. Natalia pochodzi z artystycznej rodziny, z pomocą sławnego taty, Jarosława Kukulskiego, już jako 8-latka zaczęła muzyczną karierę. W rodzinie Małgorzaty nie ma aktorskich korzeni. Tata, Jerzy Socha był pilotem.</p>
      <p>Aktorka przyznała w jednym z wywiadów, że w dzieciństwie niczego jej nie brakowało, a koleżanki zazdrościły jej markowych ubrań i lalek Barbie - prezentów z podróży taty.</p>
      <p>Aktorstwem zaczęła interesować się w liceum. Najpierw było to szkolne koło teatralne, później pierwsze castingi. Debiutowała jako 18-latka w "Złotopolskich".</p>
      <p>W tym czasie <a href="http://www.interia.pl/informacje-natalia-kukulska,tId,120143">Natalia Kukulska</a> była już gwiazdą. W 2000 roku wzięła ślub z muzykiem ze swojego zespołu, Michałem Dąbrówką, a na świecie pojawił się syn pary, Jan. Zamieszkali w Komorowie pod Warszawą, gdyż Natalia chciała być blisko taty.</p>
      <p>I to właśnie ta okolica ponad 10 lat później po raz pierwszy połączyła Natalię i Małgorzatę, bowiem aktorka po ślubie w 2008 roku z inżynierem Krzysztofem Wiśniewskim właśnie w Komorowie zaczęła budować dom.</p>
      <p>Do piętrowej willi z czerwonej cegły zdążyła wprowadzić się tuż przed narodzinami pierwszej córki Zosi w 2013 roku. Dom Natalii znajduje się zaledwie kilometr dalej.</p>
      <p>Jednak artystki najbardziej zbliżyły się do siebie w 2016 roku, gdy okazało się, że obie spodziewają się dziecka i mają zbliżone terminy porodu. Małgorzata 20 stycznia 2017 roku przywitała na świecie drugą córkę Barbarę, Natalia, mama dorastającego wówczas Jana i 11-letniej Anny, 5 stycznia powitała na świecie drugą córkę Laurę.</p>
      <p>
        <u>Czytaj dalej na następnej stronie</u>
      </p>
      <p><b> 1  </b>•<a href="https://www.pomponik.pl/plotki/news-natalia-kukulska-i-malgorzata-socha-zaskakujace-kulisy-ich-p,nId,3346763,nPack,2">  2  </a>•<a href="https://www.pomponik.pl/plotki/news-natalia-kukulska-i-malgorzata-socha-zaskakujace-kulisy-ich-p,nId,3346763,nPack,2">    <b>Następna</b> strona   </a></p>
    </article>
  </body>
</html>