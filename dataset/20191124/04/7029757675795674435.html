<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://news.bg/int-politics/tramp-poluchi-shans-za-vliyanie-vav-varhovniya-sad.html"/>
    <meta property="og:site_name" content="News.bg"/>
    <meta property="article:published_time" content="2019-11-24T04:05:24+00:00"/>
    <meta property="og:title" content="Тръмп получи шанс за влияние във Върховния съд"/>
    <meta property="og:description" content="Съдия влезе по спешност в болница"/>
  </head>
  <body>
    <article>
      <h1>Тръмп получи шанс за влияние във Върховния съд</h1>
      <address>
        <time datetime="2019-11-24T04:05:24+00:00">24 Nov 2019, 04:05</time>
      </address>
      <p>Президентът на САЩ Доналд Тръмп <b>може да получи възможност</b> за засилване на контрола над Върховния съд.</p>
      <p>До спекулациите се стигна, след като съдия Рут Бейдър Гинсбърг беше приета в болница заради силна треска, съобщи АП.</p>
      <p>Агенцията отбелязва, че съдийка Рут Бейдър Гинсбърг<b> минава за прогресивен магистрат</b> и отявлен противник на президента Тръмп.Здравословните ѝ проблеми могат да я принудят да подаде оставка. Това ще даде възможност на Тръмп да излъчи <b>"удобен съдия" във Върховния съд.</b></p>
      <p>Назначениетона Гинсбърг като съдия във Върховния съд през 1993 г. е белязано от <b>безпрецедентно изслушване в Сената</b>, на което отказва да се ангажира с конкретни отговори за бъдещата й практика като съдия по някои теми, поляризиращи американското общество (сред тях правото на аборт, правата на хората в неравностойно положение, отделянето на църквата от държавната власт, правата на малцинствата).</p>
      <p>Нежеланието ѝ да даде отговор, известно като "прецедентът Гинсбърг", се основава на разбирането, че поемането на ангажимент от съдията за конкретно становище по бъдещи дела на практика уронва престижа и независимостта му, като принизява функцията му.</p>
    </article>
  </body>
</html>