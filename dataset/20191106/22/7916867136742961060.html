<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.basketnews.lt/news-134378-po-neptuno-pergales-rinkeviciaus-pagyros-izaidejui-jogelai-ir-isizaidusiam-oliseviciui.html"/>
    <meta property="og:site_name" content="basketnews.lt"/>
    <meta property="article:published_time" content="2019-11-06T22:17:00+00:00"/>
    <meta property="og:title" content="Po „Neptūno“ pergalės – Rinkevičiaus pagyros įžaidėjui Jogėlai ir įsižaidusiam Olisevičiui"/>
    <meta property="og:description" content="Klaipėdos „Neptūnas“ trečiadienio vakarą FIBA Čempionų lygoje iškovojo antrąją pergalę paeiliui, o ekipos treneris Tomas Rinkevičius džiaugėsi auklėtinių žaidimu. „Tai buvo geros rungtynės mums, – po pergalės sakė Rinkevičius. – Nemažai dalykų pasiteisino, ką buvome suplanavę. Žinojome, kad nusileidžiame fiziškumu ar centimetrais, bet keitėme gynybos sistemas, o tai davė vaisių. Esu patenkintas kaip puolime dalinomės kamuoliu, kaip ..."/>
  </head>
  <body>
    <article>
      <h1>Po „Neptūno“ pergalės – Rinkevičiaus pagyros įžaidėjui Jogėlai ir įsižaidusiam Olisevičiui</h1>
      <address>
        <time datetime="2019-11-06T22:17:00+00:00">06 Nov 2019, 22:17</time>
      </address>
      <slideshow>
        <figure>
          <img src="https://www.basketnews.lt/paveikslelis-205950-any630x500.jpg"/>
          <figcaption>Nuotr.: FIBA</figcaption>
        </figure>
        <figure>
          <img src="https://www.basketnews.lt/paveikslelis-205955-any630x500.jpg"/>
        </figure>
        <figure>
          <img src="https://www.basketnews.lt/paveikslelis-205954-any630x500.jpg"/>
        </figure>
        <figure>
          <img src="https://www.basketnews.lt/paveikslelis-205956-any630x500.jpg"/>
        </figure>
        <figure>
          <img src="https://www.basketnews.lt/paveikslelis-205953-any630x500.jpg"/>
        </figure>
      </slideshow>
      <p>Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA</p>
      <p>Klaipėdos „Neptūnas“ trečiadienio vakarą FIBA Čempionų lygoje iškovojo antrąją pergalę paeiliui, o ekipos treneris Tomas Rinkevičius džiaugėsi auklėtinių žaidimu.</p>
      <p>„Tai buvo geros rungtynės mums, – po pergalės sakė Rinkevičius. – Nemažai dalykų pasiteisino, ką buvome suplanavę. Žinojome, kad nusileidžiame fiziškumu ar centimetrais, bet keitėme gynybos sistemas, o tai davė vaisių. Esu patenkintas kaip puolime dalinomės kamuoliu, kaip kūrėme situacijas – nuo geros rasdavome dar geresnę. Aš tuo džiaugiuosi. Mes ties tuo daug dirbame, o tai atneša gerus rezultatus.“</p>
      <p>Aikštelės šeimininkai pažabojo pagrindinį varžovų ginklą – greitas atakas. Įžaidėjo pozicijoje traumuotą Darriną Dorsey pakeitęs Matas Jogėla per pirmąją rungtynių dalį atliko penkis rezultatyvius perdavimus.</p>
      <p>„Kiekvienas žaidėjas mums yra svarbus, – apie Dorsey netektį kalbėjo Rinkevičius. – Aišku, dabar kažkiek minučių šioje pozicijoje tenka rungtyniauti Matui Jogėlai. Žygimantas praleidžia didesnį laiką aikštelėje. Manau, kad jie puikiai tvarkosi, galiu tik pasidžiaugti. Matui nėra lengva sezono eigoje pakeisti poziciją, džiaugiuosi už jį.“</p>
      <p>Osvaldas Olisevičius sužaidė rezultatyviausias šio sezono rungtynes. Puolėjas pataikė penkis tritaškius bei pelnė 18 taškų, kai per pirmąsias trejas rungtynes iš viso buvo surinkęs 15.</p>
      <p>„Su Osvaldu dirbu ne pirmus metus, gerai žinau jo galimybes. Jam reikia gerų momentų rungtynėse, kad galėtų save atskleisti gerąja prasme. Manau, kad šiandien jam gerai kūrėme situacijas, o jis jomis labai gerai naudojosi“, – apie auklėtinio žaidimą sakė „Neptūno“ treneris.</p>
      <p>Po šios pergalės „Neptūnas“ palypėjo į antrąją vietą D grupės turnyrinėje lentelėje.</p>
      <h3>Fotogalerija</h3>
      <p>Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA Nuotr.: FIBA</p>
      <figure>
        <img src="https://www.basketnews.lt/paveikslelis-205955-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205954-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205948-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205950-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205952-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205949-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205956-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205953-crop600x350.jpg"/>
      </figure>
      <figure>
        <img src="https://www.basketnews.lt/paveikslelis-205951-crop600x350.jpg"/>
      </figure>
    </article>
  </body>
</html>