<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/presunta-storia-lady-gaga-bradley-cooper-trucco-provato-giorni/lady-gaga-bradley-cooper-grande-trucco_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="La presunta storia tra Lady Gaga e Bradley Cooper? Un trucco (provato per giorni)"/>
    <meta property="og:description" content="L’attrice cantante torna a parlare coon Oprah Winfrey della sua presunta relazione con l’attore regista di «A star is born.» «Se fosse stato tutto verso non sarei riuscita a guardarlo negli occhi»"/>
  </head>
  <body>
    <article>
      <h1>La presunta storia tra Lady Gaga e Bradley Cooper? Un trucco (provato per giorni)</h1>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author">Maria Teresa Veneziani</a></address>
      <p>Dunque la presunta storia d’amore tra Lady Gaga e Bradley Cooper era solo un grande trucco cinematografico. O no? Lei, intervistata da Oprah Winfrey lo afferma sicura, mandando in frantumi il sogno degli ultimi romantici che nello sguardo complice tra il regista-protagonista di «A Star Is Born» e la sua musa avevano voluto vedere il segno di un’attrazione fatale culminata nel duetto struggente al pianoforte nella notte degli Oscar. Ad alimentare il gossip aveva poi contribuito la successiva separazione di lui dalla top model Irina Shayk, mamma della loro bambina, Lea. Uno tsunami mediatico alimentato dai social, con la top model sostenuta dai fan per aver dovuto assistere in prima fila «un simile spettacolo». Ma ora che la promozione del film è acqua passata, Lady Gaga spariglia le carte: «Il flirt? Ci abbiamo lavorato molto per giorni — è stato orchestrato tutto come fossimo su un set». E rivela che si sarebbero pure compiaciuti entrambi per il risultato ottenuto.</p>
      <figure>
        <img src="https://images2.corriereobjects.it/methode_image/2019/11/07/Moda/Foto%20Moda%20-%20Trattate/32.0.573237669-k5FG-U315064408110916G-590x445@Corriere-Web-Sezioni.jpg?v=201911071735"/>
        <figcaption>(Afp)</figcaption>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/moda/news/cards/presunta-storia-lady-gaga-bradley-cooper-trucco-provato-giorni/volevamo-che-quell-amore-si-diffondesse.shtml"> AVANTI</a></aside>
    </article>
  </body>
</html>