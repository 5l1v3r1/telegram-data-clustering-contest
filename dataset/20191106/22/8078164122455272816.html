<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/tecnologia/whatsapp/notizie/whatsapp-finisce-incubo-gruppi-si-potra-decidere-chi-puo-aggiungerci-15c8fb34-0150-11ea-b8c5-86a451d0ef49.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="WhatsApp, finisce l'incubo GruppiSi potrà decidere chi può aggiungerci"/>
    <meta property="og:description" content="La novità è imminente: gli utenti avranno a disposizione tre opzioni per i Gruppi tra cui quella di scegliere alcuni contatti «bannati»"/>
  </head>
  <body>
    <article>
      <h1>WhatsApp, finisce l'incubo Gruppi<br/>Si potrà decidere chi può aggiungerci</h1>
      <h2>L'applicazione ha annunciato l'imminente novità: gli utenti avranno a disposizione tre opzioni tra cui scegliere. «I miei contatti eccetto…» eviterà che qualche conoscente ci inserisca in un gruppo senza il nostro consenso</h2>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author">Enrico Forzinetti</a></address>
      <p>Una piccola rivoluzione interesserà presto i Gruppi su <a href="https://www.corriere.it/tecnologia/whatsapp/">WhatsApp</a>. L’app di messaggistica<a href="https://blog.whatsapp.com/10000661/New-Privacy-Settings-for-Groups"> ha infatti annunciato</a> che rilascerà un aggiornamento che darà maggior controllo ai singoli utenti su chi può o meno aggiungerli. Per decidere l’opzione preferita si dovrà andare su «Impostazioni» e selezionare nell’ordine le voci «<b>Account &gt; Privacy &gt; Gruppi</b>».</p>
      <p> Per l’utente saranno disponibili <b>tre scelte</b>: «Tutti», «I miei contatti» e «I miei contatti eccetto…». Il primo caso, che rimane l’opzione di default prima di un intervento sulle impostazioni, equivale alla situazione odierna. Mentre nel secondo viene permessa l’aggiunta solo ai numeri già presenti in rubrica. Il terzo è quello più interessante perché fa sì che si possano <b>indicare singoli utenti</b> che non potranno liberamente aggiungervi ai gruppi. </p>
      <slideshow>
        <figure>
          <img src="https://images2.corriereobjects.it/methode_image/2019/07/01/Tecnologia/Foto%20Tecnologia%20-%20Trattate/whatsapp-web-everything-670x335-kdtF-U313087946973hAE-593x443@Corriere-Web-Sezioni.jpg"/>
        </figure>
        <figure>
          <img src="https://images2.corriereobjects.it/methode_image/2019/07/01/Tecnologia/Foto%20Tecnologia%20-%20Trattate/4325.0.1092024420-kdtF-U31308794697314C-593x443@Corriere-Web-Sezioni.jpg"/>
        </figure>
        <figure>
          <img src="https://images2.corriereobjects.it/methode_image/2019/07/01/Tecnologia/Foto%20Tecnologia%20-%20Trattate/17.0.222760589-kdtF-U313087946973rOE-593x443@Corriere-Web-Sezioni.jpg"/>
        </figure>
        <figcaption>Privacy su WhatsApp, la guida per gestire notifiche e spunte blu</figcaption>
      </slideshow>
      <p> L’amministratore di un gruppo a cui viene impedito l’inserimento di un utente a causa delle sue impostazioni di privacy può però <b>inviare una notifica in privato</b> alla persona che avrà <b>tre giorni di tempo per decidere</b> se voler prendere parte o meno alla chat di gruppo. Di fatto l’obiettivo è quello di offrire all’utente un filtro per decidere chi non può inserirlo direttamente in un Gruppo. </p>
      <slideshow>
        <figure>
          <img src="https://images2.corriereobjects.it/methode_image/2019/04/20/Tecnologia/Foto%20Tecnologia%20-%20Trattate/audio%20whatsapp-kF-RzIzYYCesKl5msKnNRjsjTP-590x445@Corriere-Web-Sezioni.jpeg"/>
        </figure>
        <figure>
          <img src="https://images2.corriereobjects.it/methode_image/2019/04/20/Tecnologia/Foto%20Tecnologia%20-%20Trattate/whatsapp%20audio%2001-kF-RL4urjx43WapET1Co9RrV6O-590x445@Corriere-Web-Sezioni.jpg"/>
        </figure>
        <figure>
          <img src="https://images2.corriereobjects.it/methode_image/2019/04/20/Tecnologia/Foto%20Tecnologia%20-%20Trattate/whatsapp%20audio%2002-kF-RTJb2jmxKn0ujstQzhkRsAP-590x445@Corriere-Web-Sezioni.jpg"/>
        </figure>
        <figcaption>Messaggi audio su WhatsApp, come usarli al meglio</figcaption>
      </slideshow>
      <h4>Mezza novità</h4>
      <p>Quella annunciata da WhatsApp non è però una totale novità: <a href="https://www.corriere.it/tecnologia/19_aprile_03/whatsapp-ora-possiamo-decidere-se-vogliamo-entrare-un-gruppo-o-no-2ba8d49c-5624-11e9-9975-f10698770b0a.shtml">già nello scorso aprile</a> l’app aveva parlato dell’introduzione di un’impostazione analoga, in cui però la terza opzione era «Nessuno», ossia il blocco all’aggiunta automatica in un Gruppo per qualsiasi persona. Una voce <b>poi cambiata su suggerimento degli stessi utenti</b>. WhatsApp ha poi anche precisato che l'impostazione è già da subito utilizzabile da un ristretto numero di utenti, ma verrà <b>resa disponibile a tutti nei prossimi giorni</b>.</p>
      <slideshow>
        <figure>
          <img src="https://images2.corriereobjects.it/methode_image/2019/10/05/Tecnologia/Foto%20Tecnologia/Save-Received-WhatsApp-Stickers-on-Android.jpg"/>
        </figure>
        <figure>
          <img src="https://images2.corriereobjects.it/methode_image/2019/10/05/Tecnologia/Foto%20Tecnologia/ios-13-memoji.jpg"/>
        </figure>
        <figure>
          <img src="https://images2.corriereobjects.it/methode_image/2019/10/05/Tecnologia/Foto%20Tecnologia/31444-52612-memoj1-l.jpg"/>
        </figure>
        <figcaption>iPhone, spopolano le Memoji su WhatsApp Come funzionano e come usarle su Android</figcaption>
      </slideshow>
      <p> </p>
      <p> Anche se questa è una comunicazione ufficiale, le ultime settimane sono state <b>ricche di indiscrezioni</b> sulle prossime nuove caratteristiche di WhatsApp. A poco distanza, il sito WaBetaInfo ha infatti rivelato l’arrivo in futuro dei <a href="https://www.corriere.it/tecnologia/whatsapp/notizie/whatsapp-arrivo-messaggi-che-si-autodistruggono-41a1ee28-e4ea-11e9-8915-8d104a728e8a.shtml">messaggi che si autodistruggono</a> dopo un determinato lasso di tempo e <a href="https://www.corriere.it/tecnologia/19_ottobre_08/su-whatsapp-arriva-modalita-scura-come-sara-dark-mode-78cc631c-e9b1-11e9-ae6a-ab5edc2b6977.shtml">la modalità scura</a> anche per l’app di messaggistica.</p>
    </article>
  </body>
</html>