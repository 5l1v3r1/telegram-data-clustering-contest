<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/spettacoli/19_novembre_07/giorgio-tirabassi-dimesso-dall-ospedale-l-infarto-95ad7a86-016f-11ea-bfaf-9602a8f3f6c1.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="Giorgio Tirabassi dimesso dall’ospedale dopo l’infarto"/>
    <meta property="og:description" content="L’attore si era sentito male venerdì scorso mentre stava presentando il suo film e all’inizio le sue condizioni erano sembrate «gravi»."/>
  </head>
  <body>
    <article>
      <h1>Giorgio Tirabassi dimesso dall’ospedale dopo l’infarto</h1>
      <h2>L’attore si era sentito male venerdì scorso mentre stava presentando il suo film e all’inizio le sue condizioni erano sembrate «gravi». Poi il lento recupero</h2>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author">Redazione Online</a></address>
      <p>E’ stato dimesso mercoledì sera «in ottime condizioni cliniche» Giorgio Tirabassi. Lo riferisce in una nota l’ospedale di Avezzano in Abruzzo<a href="https://www.corriere.it/spettacoli/19_novembre_02/giorgio-tirabassi-infarto-la-presentazione-film-operato-d-urgenza-non-pericolo-vita-786becaa-fd3c-11e9-8a58-4dee50fcf96c.shtml"> dove l’attore era stato ricoverato venerdì scorso a seguito di un infarto</a>. «Al momento di lasciare l’ospedale - si legge ancora nella comunicazione - ha ringraziato l’équipe medica del reparto di cardiologia-Utic-emodinamica, diretto dal dr. Giuliano Valentini».</p>
      <h4>Il malore</h4>
      <p>Tirabassi si era sentito male dunque venerdì, mentre stava presentando il suo nuovo film «Il grande salto» nel piccolo borgo di Civitella Alfedena, in provincia dell’Aquila. Immediatamente portato in codice rosso ad Avezzano, all’inizio le sue condizioni erano sembrate piuttosto gravi, colpito da «infarto del miocardio anteriore». Poi il lento recupero e infine le dimissioni</p>
    </article>
  </body>
</html>