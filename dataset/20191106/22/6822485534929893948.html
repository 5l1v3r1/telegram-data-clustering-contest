<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815104.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T22:31:00+00:00"/>
    <meta property="og:title" content="اظهارات جدید اردوغان در مورد کودتای نافرجام در ترکیه"/>
    <meta property="og:description" content="به گزارش ایسنا به نقل از آناتولی، رجب طیب اردوغان، رئیس جمهوری ترکیه در سخنرانی خود در مقابل فراکسیون پارلمانی حزب حاکم عدالت و توسعه تصریح کرد: به خوبی می‌دانم که همگان طی تلاش برای کودتا در شب ۱۵ تا ۱۶ ژوئیه با شور و شوق منتظر بودند که کودتا موفقیت آمیز باشد."/>
  </head>
  <body>
    <article>
      <h1>اظهارات جدید اردوغان در مورد کودتای نافرجام در ترکیه</h1>
      <address>
        <time datetime="2019-11-06T22:31:00+00:00">06 Nov 2019, 22:31</time>
      </address>
      <p>رئیس جمهوری ترکیه تصریح کرد، کسانی که در تلاش برای کودتا علیه نظام وی در سال ۲۰۱۶ دست داشتند، گمان کردند که ترکیه نیز مانند مصر، سوریه و لیبی فروخواهد پاشید، اما آنها به دلیل اراده مردم ترکیه شکست خوردند.</p>
      <p>به گزارش ایسنا به نقل از آناتولی، رجب طیب اردوغان، رئیس جمهوری ترکیه در سخنرانی خود در مقابل فراکسیون پارلمانی حزب حاکم عدالت و توسعه تصریح کرد: به خوبی می‌دانم که همگان طی تلاش برای کودتا در شب ۱۵ تا ۱۶ ژوئیه با شور و شوق منتظر بودند که کودتا موفقیت آمیز باشد.</p>
      <p>وی ادامه داد: برخی در ایالات متحده و کشورهای اروپایی و حتی برخی از کشورهای عربی در نشان دادن حمایتشان از کودتاچیان حتی بدون آنکه تا صبح روز بعد منتظر بمانند، تردیدی به خود راه ندادند.</p>
      <p>اردوغان گفت: گمان کردند که ترکیه با چنین رخدادهایی فروخواهد پاشید، همانند آنچه که در سوریه، مصر و لیبی رخ داد، اما زمانی که مردممان در کنار ما ایستادند و از مبارزه با این تلاش‌ها حمایت کردند، آنها احساس ناامیدی کردند، به همین دلیل، متخاصم‌تر و وقیح‌تر شدند.</p>
      <p>وی در سخنان خود به مساله فتح الله گولن نیز اشاره کرد و سازمان او را "قانونی" توصیف کرد و گفت که به همین دلیل است که او در خانه‌ای بزرگ به مساحت ۴۰۰ دونم در ایالات متحده زندگی می‌کند.</p>
      <p>اردوغان با درخواست از واشنگتن برای ارائه حمایت لازم جهت مبارزه با "سازمان تروریستی گولن"، تاکید کرد، گولن برای ترکیه همان اهمیتی را دارد که ابوبکر البغدادی، سرکرده داعش برای آمریکا داشت.</p>
    </article>
  </body>
</html>