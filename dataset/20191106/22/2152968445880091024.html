<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/mestni-izbori-19/2019/11/06/44-glasuvali-s-preferencii-v-simitli-pochti-vsichki.428787"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T22:15:00+00:00"/>
    <meta property="og:title" content="44% гласували с преференции, в Симитли почти всички"/>
    <meta property="og:description" content="Най-висока активност е отчетена в Белене - 83,33 % | Dnes.bg"/>
  </head>
  <body>
    <article>
      <h1>44% гласували с преференции, в Симитли почти всички</h1>
      <h2>Най-висока активност е отчетена в Белене - 83,33 %</h2>
      <address><time datetime="2019-11-06T22:15:00+00:00">06 Nov 2019, 22:15</time> by <a rel="author" href="https://www.dnes.bg/author/191" target="_blank">Камелия Цветанова</a></address>
      <p>44 % от избирателите, които са отишли до урните на местния вот са се възползвали от преференциите, съобщи говорителят на ЦИК Александър Андреев.</p>
      <p>Това означава, че приблизително 1 363 183 избиратели са се възползвали от възможността да пренареждат листите.<br/>Най-много с преференции е гласувано в Симитли – 92 %. Челопеч – 86 %. Най-малко – в Черноочене – 3 %, Якоруда – 4 %, Хитрино – 8 %. В Столична община – 21 %. Пловдив – 36 %. Във Варна – 45 %. В другите по-големи градове варира между 40 и 50 % използването на преференции. В 16 от листите има пренареждане на основата на преференциите.</p>
      <p>Избирателната активност към 20.00 часа на втория тур е 42,10 %, като тя е изчислена на основата на общия брой избиратели, които са гласували за кметове на общини и кметове на кметства, което като абсолютно число са 1 674 147 избиратели, съобщи още Александър Андреев.</p>
      <p>Във връзка с възникналата техническа грешна на ЦИК той призна, че става въпрос за преброяване на подписите в избирателните списъци.</p>
      <p>"Числото е взето на основата на избирателите, по подписите в избирателните списъци. Говорим за избиратели, а не за гласове. Все още има такива данни, които излизат, че става въпрос за гласове, не за избиратели“, посочи Андреев.</p>
      <p>По данни на ЦИК най-висока активност е отчетена в Белене и в Георги Дамяново – 83,33 %, а в Белене – 83,3 %. Най-ниската избирателна активност е в Пловдив – 28,91 % и във Варна – 28,97 %.</p>
    </article>
  </body>
</html>