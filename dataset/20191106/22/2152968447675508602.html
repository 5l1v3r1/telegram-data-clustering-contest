<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dnes.bg/notifikacii/2019/11/06/izvynredna-situaciia-na-letishteto-v-amsterdam-raionyt-otcepen.428814"/>
    <meta property="og:site_name" content="Dnes.bg"/>
    <meta property="article:published_time" content="2019-11-06T22:29:00+00:00"/>
    <meta property="og:title" content="Извънредна ситуация на летището в Амстердам, районът отцепен"/>
    <meta property="og:description" content="Мъже с ножове опитали да поемат конрол над самолет | Dnes.bg"/>
  </head>
  <body>
    <article>
      <h1>Извънредна ситуация на летището в Амстердам, районът отцепен</h1>
      <h2>Мъже с ножове опитали да поемат конрол над самолет</h2>
      <address><time datetime="2019-11-06T22:29:00+00:00">06 Nov 2019, 22:29</time> by <a rel="author" href="https://www.dnes.bg/author/220" target="_blank">Анисия Иванова</a></address>
      <p>Извънредна ситуация на летище "Схипхол" в Амстердам. Районът е бил отцепен от полиция и военни.</p>
      <p>Според местни медии трима мъже, въоръжени с ножове, са опитали да поемат конрола над самолет, който е излитал за Мадрид. За момента обаче тази информация не се потвърждава, съобщава Bulgaria ON AIR.</p>
      <p>В официалния си профил в Twitter от летището съобщават, че полицията разследва "подозрителна ситуация" на борда на самолет.</p>
      <p>Холандски медии съобщават, че службите за сигурност са били повикани на летището. На място са отишли два медицински хеликоптера и специализиран отряд. Говорител на полицията отказа да съобщи за какво точно става въпрос.</p>
      <p>Очевидци разказват, че на летището пристигат много линейки с включени сирени.</p>
      <p>Няколко изхода на летището също са били затворени. На пътниците от няколко кацащи самолета не им е било позволено да влязат в ръкавите, а са били вкарани в летището по друг път</p>
      <p>Малко по-късно холандската полиция съобщи, че пътниците и екипажът са свалени и са в безопасност.</p>
      <p>Няма данни за пострадали. Летището е третото най-натоварено в Европа след лондонското "Хийтроу" и парижкото "Шарл дьо Гол".</p>
    </article>
  </body>
</html>