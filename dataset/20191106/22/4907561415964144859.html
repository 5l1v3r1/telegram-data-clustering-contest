<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.posta.com.tr/4-kardesin-olumunde-yeni-detaylar-ortaya-cikti-2217502"/>
    <meta property="og:site_name" content="Posta"/>
    <meta property="article:published_time" content="2019-11-06T22:52:22+00:00"/>
    <meta property="og:title" content="4 kardeşin ölümünde yeni detaylar ortaya çıktı"/>
    <meta property="og:description" content="İstanbulun Fatih ilçesinde, 4 kardeşin siyanürle ölümüyle ilgili soruşturma devam ederken, yapılan incelemelerde yeni bir bulguya rastlandı. Kardeşlerden Oya Yetişkinin diğerlerinden daha sonra öldüğü belirlendi. Bu nedenle önce kardeşlerine meyve suyu içinde siyanür verdiği daha sonra kendisinin içtiği iddia edildi. Ayrıca Dikkat siyanür var notunun da Oya Yetişkin tarafından yazılmış olabileceği öne sürüldü"/>
  </head>
  <body>
    <article>
      <h1>4 kardeşin ölümünde yeni detaylar ortaya çıktı</h1>
      <address>
        <time datetime="2019-11-06T22:52:22+00:00">06 Nov 2019, 22:52</time>
      </address>
      <h3>İstanbul'un Fatih ilçesinde, 4 kardeşin siyanürle ölümüyle ilgili soruşturma devam ederken, yapılan incelemelerde yeni bir bulguya rastlandı. Kardeşlerden Oya Yetişkin'in diğerlerinden daha sonra öldüğü belirlendi. Bu nedenle önce kardeşlerine meyve suyu içinde siyanür verdiği daha sonra kendisinin içtiği iddia edildi. Ayrıca 'Dikkat siyanür var' notunun da Oya Yetişkin tarafından yazılmış olabileceği öne sürüldü</h3>
      <p><a href="https://www.posta.com.tr/haberler/fatih">Fatih</a>'te apartmanın birinci katında oturan Cüneyt (48), Oya (54), Yaşar (56) ve Kamuran Yetişkin (60) kardeşlerin evinin kapısında 'Dikkat <a href="https://www.posta.com.tr/haberler/siyanur">siyanür</a> var' yazılı notu gören komşuları durumu polise bildirdi.</p>
      <h3>Diğer kardeşlerden sonra yaşamını yitirdiği düşünülüyor</h3>
      <p>Olay yerine polis ve sağlık ekibi sevk edildi. Kilitli olan kapı çilingir yardımıyla açıldığında 4 kardeş de ölü bulundu. Yapılan incelemelerde siyanür içerek öldükleri belirlenen kardeşlerden Mimar Sinan Güzel Sanatlar'da modelist olan aynı zamanda canlı mankenlik yapan Oya Yetişkin'in beden ısısından diğer kardeşlerden daha sonra yaşamını yitirdiği değerlendirilmeye başlandı. Bunun üzerine, Yetişkin'in içine siyanür koyduğu meyve suyunu kardeşlerine içirdikten sonra kendisinin içtiği değerlendirilmeye başlandı. </p>
      <h3>Doktor Büyüker: Siyanür hemen öldürür</h3>
      <p>Üsküdar Üniversitesi Bağımlılık ve Adli Bilimler Enstitüsü Adlitoksoloji Program Başkanı Öğretim Görevlisi Sultan Mehtap Büyüker, siyanürün özellikle yüksek dozda olduğunda hemen öldüreceğini belirterek, "Siyanür hemen öldürür. Özellikle yüksek dozda maruziyet fazlaysa. Solunum yolu yada ağızdan alınmışsa hemen ölüm olabilir. Alınan miktara göre ve vücudun metabolizmasına göre kardeşlerin ölümleri arasında çok az dakikalarla ölümler gerçekleşebilir. Vücut sıcaklığına göre ölüm saati belli oluyor" dedi.</p>
      <p>Öte yandan, eve giren polis memurlarından ikisinin de içerideki 'siyanür' kokusundan etkilendikleri iddia edildi.</p>
      <figure>
        <img src="https://i.pstimaj.com/img/75/640x0/5dc34eeaae298b6089473d2b"/>
      </figure>
      <h3>'Dikkat siyanür var' notunu kim yazdı?</h3>
      <p>Ayrıca, olayın anlaşılmasını sağlayan, kardeşlerin oturduğu evin kapısında yazılı olan 'Dikkat siyanür var' notunun da Oya Yetişkin tarafından yazılmış olabileceği değerlendiriliyor.</p>
      <p>Öte yandan ölen anne- babalarının ardından kendilerine yüklü miktarda borç kaldığı öğrenilen kardeşlerin bu nedenle bir süredir sıkıntıda oldukları da ileri sürüldü.</p>
      <h3>Arkadaşları ve mahalle bakkalı teşhis etti</h3>
      <p>Birinci dereceden akrabaları olmayan ve yakınları Mersin'de oturan kardeşlerin teşhislerini ise arkadaşları ve mahalle bakkalı yaptı. Adli Tıp Kurumu'nda Cumhuriyet savcısı gözetiminde yapılan teşhiste Oya Yetişkin ile ablası obezite hastası Kamuran Yetişkin'i Oya'nın iş arkadaşı; epilepsi hastası Yaşar ve kuryecilik yapan Cüneyt Yetişkin'i ise mahalle bakkalı teşhis etti.</p>
      <p>Müslim SARIYAR/İSTANBUL (DHA)</p>
      <p>BUNLARI OKUDUN MU?</p>
      <figure>
        <a href="https://www.posta.com.tr/seri-katil-gelin-6-aile-uyesini-oldurdu-2217511">
          <img src="https://i.pstimaj.com/img/100/180x95/5dc3aca166a97c17a3f6deaf"/>
        </a>
      </figure>
      <p>
        <a href="https://www.posta.com.tr/seri-katil-gelin-6-aile-uyesini-oldurdu-2217511">1 Seri katil gelin 6 aile üyesini öldürdü</a>
      </p>
      <figure>
        <a href="https://www.posta.com.tr/lady-gaga-her-sey-basindan-sonuna-kurguydu-2217499">
          <img src="https://i.pstimaj.com/img/100/180x95/5dc34819ae298b613913f1b2"/>
        </a>
      </figure>
      <p>
        <a href="https://www.posta.com.tr/lady-gaga-her-sey-basindan-sonuna-kurguydu-2217499">2 Lady Gaga: Her şey başından sonuna kurguydu</a>
      </p>
      <figure>
        <a href="https://www.posta.com.tr/tugba-coskun-ile-fikret-orman-evleniyor-2217503">
          <img src="https://i.pstimaj.com/img/100/180x95/5dc34f0bae298b6138c91893"/>
        </a>
      </figure>
      <p>
        <a href="https://www.posta.com.tr/tugba-coskun-ile-fikret-orman-evleniyor-2217503">3 Tuğba Coşkun ile Fikret Orman evleniyor</a>
      </p>
      <figure>
        <a href="https://www.posta.com.tr/11-yasinda-gonul-vermis-2217501">
          <img src="https://i.pstimaj.com/img/100/180x95/5dc34e33ae298b608aa94ab7"/>
        </a>
      </figure>
      <p>
        <a href="https://www.posta.com.tr/11-yasinda-gonul-vermis-2217501">4 11 yaşında gönül vermiş</a>
      </p>
      <figure>
        <a href="https://www.posta.com.tr/hicbir-ask-bu-kadar-konusulmadi-2217500">
          <img src="https://i.pstimaj.com/img/100/180x95/5dc3493d66a97c0509fc78a6"/>
        </a>
      </figure>
      <p>
        <a href="https://www.posta.com.tr/hicbir-ask-bu-kadar-konusulmadi-2217500">5 Hiçbir aşk bu kadar konuşulmadı</a>
      </p>
      <figure>
        <a href="https://www.posta.com.tr/reese-witherspoon-tacize-ugradim-susturdular-2217498">
          <img src="https://i.pstimaj.com/img/100/180x95/5dc346cd66a97c0508bf1f7f"/>
        </a>
      </figure>
      <p>
        <a href="https://www.posta.com.tr/reese-witherspoon-tacize-ugradim-susturdular-2217498">6 Reese Witherspoon: Tacize uğradım susturdular</a>
      </p>
      <figure>
        <a href="https://www.posta.com.tr/napolyonun-sag-kolunun-iskeleti-dans-salonunun-altindan-cikti-2217508">
          <img src="https://i.pstimaj.com/img/100/180x95/5dc39c4cae298b69a363349a"/>
        </a>
      </figure>
      <p>
        <a href="https://www.posta.com.tr/napolyonun-sag-kolunun-iskeleti-dans-salonunun-altindan-cikti-2217508">7 Napolyon'un sağ kolunun iskeleti dans salonunun altınd...</a>
      </p>
      <figure>
        <a href="https://www.posta.com.tr/ilk-askim-lafi-yilmaz-erdogani-sevindirdi-2217243">
          <img src="https://i.pstimaj.com/img/100/180x95/5dc2536266a97cd801601648"/>
        </a>
      </figure>
      <p>
        <a href="https://www.posta.com.tr/ilk-askim-lafi-yilmaz-erdogani-sevindirdi-2217243">8 ‘İlk aşkım’ lafı Yılmaz Erdoğan'ı sevindirdi</a>
      </p>
      <figure>
        <a href="https://www.posta.com.tr/amsterdam-schiphol-havalimaninda-yanlis-alarm-panigi-2217491">
          <img src="https://i.pstimaj.com/img/100/180x95/5dc33ef566a97c06007603cc"/>
        </a>
      </figure>
      <p>
        <a href="https://www.posta.com.tr/amsterdam-schiphol-havalimaninda-yanlis-alarm-panigi-2217491">9 Amsterdam Schiphol Havalimanı'nda yanlış alarm paniği</a>
      </p>
      <figure>
        <a href="https://www.posta.com.tr/hastanede-yatan-cagla-sikelden-haber-var-2217479">
          <img src="https://i.pstimaj.com/img/100/180x95/5dc3282eae298b573a72edd0"/>
        </a>
      </figure>
      <p>
        <a href="https://www.posta.com.tr/hastanede-yatan-cagla-sikelden-haber-var-2217479">10 Hastanede yatan Çağla Şıkel'den haber var</a>
      </p>
      <related>
        <a href="https://www.posta.com.tr/4-kardesin-olum-nedeni-kesinlesti-2217435"/>
      </related>
      <related>
        <a href="https://www.posta.com.tr/fatihde-bir-evde-4-kardes-olu-bulundu-2217241"/>
      </related>
    </article>
  </body>
</html>