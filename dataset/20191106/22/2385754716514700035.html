<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/international/596104/mpourkina-faso-dekades-nekroi-kai-travmaties-apo-epithesi-se-xrysoryxeio"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T22:44:00+00:00"/>
    <meta property="og:title" content="Μπουρκίνα Φάσο: Δεκάδες νεκροί και τραυματίες από επίθεση σε χρυσωρυχείο"/>
    <meta property="og:description" content="Στους 37 ανέρχονται οι νεκροί ενώ οι τραυματίες ξεπερνούν τους 60 από την επίθεση που δέχτηκε σήμερα μια αυτοκινητοπομπή της καναδικής εταιρείας χρυσού..."/>
  </head>
  <body>
    <article>
      <h1>Μπουρκίνα Φάσο: Δεκάδες νεκροί και τραυματίες από επίθεση σε χρυσωρυχείο</h1>
      <address><time datetime="2019-11-06T22:44:00+00:00">06 Nov 2019, 22:44</time> by <a rel="author">SigmaLive</a></address>
      <p>Στους 37 ανέρχονται οι νεκροί ενώ οι τραυματίες ξεπερνούν τους 60 από την επίθεση που δέχτηκε σήμερα μια αυτοκινητοπομπή της καναδικής εταιρείας χρυσού Semafo στην ανατολική Μπουρκίνα Φάσο, σύμφωνα με νεότερο απολογισμό των τοπικών αρχών.</p>
      <p>Η επίθεση αυτή σημειώθηκε ανάμεσα στα χρυσωρυχεία Φάντα και Μπούνγκου της Semafo, σε απόσταση 40 χιλιομέτρων από το Μπούνγκου.</p>
      <p>Από τις αρχές του 2015, σε επιθέσεις των τζιχαντιστών –που γίνονται ολοένα και συχνότερες και φονικότερες– έχουν σκοτωθεί τουλάχιστον 649 άνθρωποι, σύμφωνα με μια καταμέτρηση του Γαλλικού Πρακτορείου. Ο ΟΗΕ κάνει λόγο για περίπου 500.000 εσωτερικά εκτοπισμένους και πρόσφυγες.</p>
      <p>Οι περισσότερες από αυτές τις επιθέσεις έχουν σημειωθεί στις ανατολικές και βόρειες επαρχίες της Μπουρκίνα Φάσο.</p>
      <p>Το πρωί της Δευτέρας σκοτώθηκαν πέντε αστυνομικοί και τουλάχιστον πέντε πολίτες σε επίθεση στο Ουρσί, μια κοινότητα της επαρχίας Ουνταλάν, κοντά στα σύνορα με το Μαλί.</p>
      <p>Πηγή: ΑΠΕ-ΜΠΕ-Reuters-AFP</p>
    </article>
  </body>
</html>