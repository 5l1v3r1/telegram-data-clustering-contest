<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.corriere.it/moda/news/cards/regina-si-toglie-pelliccia-per-prima-volta-67-anni/scelta-passo-tempi_principale.shtml"/>
    <meta property="og:site_name" content="Corriere della Sera"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="La Regina si toglie la pelliccia (per la prima volta in 67 anni)"/>
    <meta property="og:description" content="Come ha rivelato la sua consulente fashion, Angela Kelly, d'ora in avanti Sua Maestà indosserà solo capi con il pelo sintetico"/>
  </head>
  <body>
    <article>
      <h1>La Regina si toglie la pelliccia (per la prima volta in 67 anni)</h1>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author">Simona Marchetti</a></address>
      <p>Svolta eco friendly della regina Elisabetta II che, per la prima volta in 67 anni di regno, ha deciso di abbandonare le pellicce vere e di sostituirle con quelle finte. Una scelta che segue i tempi (sono anni che i gruppi animalisti bacchettano Sua Maestà per ogni dettaglio in pelliccia dei suoi outfit, <a href="https://www.townandcountrymag.com/society/tradition/news/a9624/peta-queen-elizabeth/">come pure per i cappelli delle Guardie Reali</a>), ma anche la moda (sempre più griffe hanno abbandonato le pellicce vere per quelle sintetiche) e che è stata annunciata da Angela Kelly, consulente fashion di lunga data della sovrana, nel suo nuovo libro di memorie The Other Side of the Coin: The Queen, The Dresser and the Wardrobe.</p>
      <figure>
        <img src="https://images2.corriereobjects.it/methode_image/2019/11/06/Moda/Foto%20Moda/01%20-%20reg.jpg?v=201911071054"/>
        <figcaption>(Pinterest)</figcaption>
      </figure>
      <aside>Scheda 1 di 6<br/><br/>INDIETRO<a href="https://www.corriere.it/moda/news/cards/regina-si-toglie-pelliccia-per-prima-volta-67-anni/ha-modificato-cappotto.shtml"> AVANTI</a></aside>
    </article>
  </body>
</html>