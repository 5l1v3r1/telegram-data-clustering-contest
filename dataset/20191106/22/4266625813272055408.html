<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/ukraina_ta_yes_posylyuyut_spivpratsyu_u_protydii_dezinformatsii_1685485"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T22:51:00+00:00"/>
    <meta property="og:title" content="Україна та ЄС посилюють співпрацю у протидії дезінформації"/>
    <meta property="og:description" content="Україна та ЄС відновлять засідання Групи високого рівня Україна-ЄС зі стратегічних комунікацій під керівництвом віцепрем’єр-міністра України з питань європейської та євроатлантичної інтеграції."/>
  </head>
  <body>
    <article>
      <h1>Україна та ЄС посилюють співпрацю у протидії дезінформації</h1>
      <address>
        <time datetime="2019-11-06T22:51:00+00:00">06 Nov 2019, 22:51</time>
      </address>
      <p>
        <b>Україна та ЄС відновлять засідання Групи високого рівня Україна-ЄС зі стратегічних комунікацій під керівництвом віцепрем’єр-міністра України з питань європейської та євроатлантичної інтеграції.</b>
      </p>
      <p>Про це заявив віцепрем'єр-міністр Дмитро Кулеба у Брюсселі, повідомляє <a href="https://www.kmu.gov.ua/ua/news/ukrayina-ta-yes-posilyuyut-spivpracyu-u-protidiyi-dezinformaciyi">Урядовий портал</a>. </p>
      <p>Зокрема, під час зустрічі обговорювалися формати залучення України до діяльності Робочої групи з питань дезінформації Генерального директорату Єврокомісії з комунікацій. </p>
      <p>Крім цього, обговорили питання поглиблення співпраці з Оперативною робочою групою зі стратегічних комунікацій Європейської служби зовнішніх справ. </p>
      <p>За словами Кулеби, найближчим часом буде проведена зустріч представників ЄС та України з метою розгляду питань протидії дезінформації та підвищення стійкості до інформаційних впливів.</p>
      <p>Як зазначається, метою такою співпраці є посилення спроможності українських установ протистояти гібридним атакам Росії.</p>
      <p>«Ми прагнемо діяти разом з ЄС для посилення стійкості як ЄС, так і України у відповідь на різного роду загрози та для кращого захисту наших інформаційних та комунікаційних мереж. Закликаємо до активізації нашої співпраці з питань кібербезпеки та налагодження регулярного двостороннього діалогу в цій сфері», - заявив Дмитро Кулеба.</p>
      <p>Нагадаємо, сьогодні Дмитро Кулеба заявив, що <a href="https://zik.ua/news/2019/11/05/ukraina_zaproponuvala_yes_novyy_rozdil_v_ugodi_pro_asotsiatsiyu_1684519">Україна та Європейський Союз готуються розширити Угоду</a> про асоціацію, додавши до неї новий розділ, присвячений реформам в сфері юстиції. </p>
      <related>
        <h4>читайте також</h4>
        <a href="https://zik.ua/news/2019/11/05/ukraina_zaproponuvala_yes_novyy_rozdil_v_ugodi_pro_asotsiatsiyu_1684519"/>
        <a href="https://zik.ua/news/2019/11/02/kuleba_zasidannya_komitetu_asotsiatsii_ukrainayes_posylyt_dynamiku_vidnosyn_z_1682161"/>
        <a href="https://zik.ua/news/2019/10/31/u_yes_shvalyuyut_rozvedennya_syl_na_donbasi_i_ochikuyut_aktyvnyh_diy_vid_rf_1681085"/>
        <a href="https://zik.ua/news/2019/09/18/ukraina_ne_prominyaie_integratsiyu_do_yes_na_inshi_propozytsii__kuleba_1649449"/>
      </related>
    </article>
  </body>
</html>