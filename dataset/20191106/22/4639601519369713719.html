<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/sports/atalanta-mantsester-siti-1-1/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T22:24:57+00:00"/>
    <meta property="og:title" content="Αταλάντα- Μάντσεστερ Σίτι 1-1"/>
    <meta property="og:description" content="Η Μάντσεστερ Σίτι τα βρήκε «σκούρα» απέναντι στην Αταλάντα (1-1) αλλά πήρε την πρωτιά στον Γ’ όμιλο. Εντυπωσιακό 3-3 στο Ζάγκρεμπ μεταξύ Ντιναμό και Σαχτάρ."/>
  </head>
  <body>
    <article>
      <h1>Αταλάντα- Μάντσεστερ Σίτι 1-1</h1>
      <h2>Η Μάντσεστερ Σίτι τα βρήκε «σκούρα» απέναντι στην Αταλάντα (1-1) αλλά πήρε την πρωτιά στον Γ’ όμιλο. Εντυπωσιακό 3-3 στο Ζάγκρεμπ μεταξύ Ντιναμό και Σαχτάρ.</h2>
      <address><time datetime="2019-11-06T22:24:57+00:00">06 Nov 2019, 22:24</time> by <a rel="author">ΤοΒΗΜΑ Team</a></address>
      <p>Η Μάντσεστερ Σίτι αναδείχτηκε ισόπαλη 1-1 με την Αταλάντα στο «Σαν Σίρο» για την τέταρτη αγωνιστική του Champions League, παρά το γεγονός ότι προηγήθηκε στο σκορ και έχασε πέναλτι στο 1-0 υπέρ της.</p>
      <p>H Αταλάντα από τη μεριά της κατάφερε να πάρει τον πρώτο βαθμό της ιστορίας της, ανεβάζοντας την απόδοσή της στο δεύτερο ημίχρονο.</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <p>Οι «Πολίτες» προηγήθηκαν στο έβδομο λεπτό με τον Ραχίμ Στέρλινγκ, έπειτα από όμορφο γύρισμα του Μπερνάρντο Σίλβα, με τον Ζεσούς να αφήνει έξυπνα τη μπάλα για τον Άγγλο.</p>
      <p>Στο 43′ η ομάδα του Γκουαρδιόλα έχασε την ευκαιρία να «καθαρίσει» το ματς από το ημίχρονο, με τον Γκάμπριελ Ζεσούς να κάνει πολύ άστοχη εκτέλεση.</p>
      <p>Στο ημίχρονο πέρασε στον αγώνα ο Κλαούντιο Μπράβο στη θέση του Έντερσον, προκειμένου να προφυλαχθεί ο Βραζιλιάνος ενόψει του ντέρμπι με τη Λίβερπουλ.</p>
      <p>Στο 49ο λεπτό, ο Πάσαλιτς ισοφάρισε με κεφαλιά έπειτα από σέντρα του Αλεχάντρο Γκόμες. Από εκεί και πέρα το παιχνίδι έγινε ροντέο, με τις δύο ομάδες να χάνουν ευκαιρίες και τους «μποεργκαμάνσκι» να είναι ιδιαίτερα απειλητική.</p>
      <p>Στο 81ο λεπτό, ο Μπράβο ανέτρεψε τον Ίλισιτς εκτός περιοχής και αποβλήθηκε με απευθείας κόκκινη κάρτα, αλλά οι φιλοξενούμενοι άντεξαν και πήραν τεράστιο πλεονέκτημα πρωτιάς.</p>
      <p>Αταλάντα: Γκολίνι, Τολόι, Παλομίνο, Ντζιμσίτι, Ντε Ρόουν, Χάτεμπουρ, Ίλισιτς, Γκόμες, Φρόιλερ (84’ Μαλινόβσκι), Καστάιν (90+1’ Μουριέλ), Πάσαλιτς</p>
      <p>Μάντσεστερ Σίτι: Έντερσον (46’ Μπράβο), Οταμέντι, Κανσέλο, Φερναντίνιο, Μεντί, Γκιντογκάν, Ντε Μπρόινε, Μαχρέζ (86’ Γουόκερ), Μπερνάρντο Σίλβα, Στέρλινγκ, Ζέσους (74’ Αγουέρο)</p>
      <p>
        <b>Ντιναμό  Ζάγκρεμπ- Σαχτάρ Ντόνετσκ 3-3</b>
      </p>
      <p>Συναρπαστικό ήταν το άλλο παιχνίδι του ομίλου μεταξύ Ντιναμό Ζάγκρεμπ και Σαχτάρ στο «Μαξιμίρ». Μετά την ισοπαλία στην Ουκρανία, οι δύο ομάδες αναδείχτηκαν ισόπαλες 3-3.</p>
      <p>Οι φιλοξενούμενοι προηγήθηκαν στο 13′ με τον Πάτρικ, αλλά οι Κροάτες ισοφάρισαν 12 λεπτά αργότερα  με τον Πέτκοβιτς.</p>
      <p>Οι δύο ομάδες έμειναν με 10 παίκτες στο δεύτερο ημίχρονο, με τους Μόρο και Μάρλος να παίρνουν την άγουσα για τα αποδυτήρια.</p>
      <p>Μέχρι το 83′ το ματς ήταν στο 1-1, αλλά από εκείνο το σημείο έγιναν τρομερά πράγματα. Στο 83′ ο Ιβάνουσετς έκανε το 2-1 και στο 89′ ο Αντέμι έδειξε να καθαρίζει με το 3-1.</p>
      <p>Στο 93′ όμως οι Ουκρανοί μείωσαν σε 3-2 και στην τελευταία τους επίθεση κέρδισαν πέναλτι. Έπειτα από υπόδειξη VAR υποδείχθηκε η εσχάτη των ποινών, με τον Τετέ να διαμορφώνει το ασύλληπτο 3-3 στο 98′.</p>
      <p>ΝΤΙΝΑΜΟ: Λιβάκοβιτς, Αντεμί, Ντιλαβέρ, Πέριτς, Λέοβατς, Τέοφιλ Κατρίν, Στοϊάνοβιτς (72’ Ιβάνουσετς), Όρσιτς (77’ Ντζίρα), Μόρο, Όλμο, Πέτκοβιτς (90+1’ Κάντζιορ)</p>
      <p>ΣΑΧΤΑΡ: Πιάτοβ, Κριβτσόβ, Στεπανένκο (90’ Μάρκος Αντόνιο), Κοβαλένκο, Μάρλος, Μοράες, Ντοντό, Ισμαΐλι, Ματβιγένκο (86’ Ντεντίνιο), Άλαν Πάτρικ (83’ Τετέ), Τάισον</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
    </article>
  </body>
</html>