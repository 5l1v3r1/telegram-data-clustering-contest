<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638553/%D8%BA%D9%88%D9%84-%D8%AA%DA%A9%D9%86%D9%88%D9%84%D9%88%DA%98%DB%8C-%DA%86%DB%8C%D9%86-%D8%AF%D8%B1-%D8%A7%D8%B1%D9%88%D9%BE%D8%A7-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D9%85%DB%8C%E2%80%8C%DA%A9%D9%86%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:10:00+00:00"/>
    <meta property="og:title" content="غول تکنولوژی چین در اروپا سرمایه گذاری می‌کند"/>
    <meta property="og:description" content="غول تکنولوژی چین، هوآوی، برنامه‌های خود برای سرمایه‌گذاری ده‌ها میلیارد دلاری خود در اروپا، ظرف ۵ سال آینده، را اعلام کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638553/%D8%BA%D9%88%D9%84-%D8%AA%DA%A9%D9%86%D9%88%D9%84%D9%88%DA%98%DB%8C-%DA%86%DB%8C%D9%86-%D8%AF%D8%B1-%D8%A7%D8%B1%D9%88%D9%BE%D8%A7-%D8%B3%D8%B1%D9%85%D8%A7%DB%8C%D9%87-%DA%AF%D8%B0%D8%A7%D8%B1%DB%8C-%D9%85%DB%8C%E2%80%8C%DA%A9%D9%86%D8%AF">غول تکنولوژی چین در اروپا سرمایه گذاری می‌کند</a>
      </h1>
      <h2>غول تکنولوژی چین، هوآوی، برنامه‌های خود برای سرمایه‌گذاری ده‌ها میلیارد دلاری خود در اروپا، ظرف ۵ سال آینده، را اعلام کرد.</h2>
      <address><time datetime="2019-11-06T22:10:00+00:00">06 Nov 2019, 22:10</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، غول تکنولوژی چین، هوآوی، پس از این که در<b> آمریکا</b> در لیست سیاه قرار گرفت برنامه‌های خود برای <b>سرمایه‌گذاری</b> ده‌ها میلیارد دلاری خود در اروپا، ظرف ۵ سال آینده، را اعلام کرد.</p>
      <p>در مصاحبه مدیر هوآوی با ای‌اف‌پی، این شرکت اعلام کرد که این تصمیم‌گیری نتیجه مستقیم اقدام واشنگتن برای ممنوع کردن معاملات شرکت‌های آمریکایی با هوآوی، می‌باشد.</p>
      <p>طبق این اظهارات، شرکت‌های آمریکایی‌ای مانند کوآلکام، اینتل، میکرون و گوگل از عواقب این تصمیم آسیب خواهند دید. هوآوی سالانه بیش از ۱۰ میلیارد دلار در بخش نیمه‌رساناها (تولید تراشه‌های کامپیوتری)، قطعات یدکی و خدمات‌دهی به گوشی‌های هوشمند و تجهیزات شبکه خود، هزینه می‌کرد.</p>
      <p>ارنست لین ژانگ، مدیر فعالیت‌های شرکت در اروپای غربی، به این خبرگزاری گفت: این شرکت سرمایه‌گذاری‌های خود در چین، ژاپن و اروپا را افزایش می‌دهد تا اطمینان حاصل کند که زنجیره تامین قطعات آن مختل نخواهد شد.</p>
      <p>او اضافه کرد: ممنوعیت آمریکا تاثیر اندکی بر تامین تجهیزات ۵ جی این شرکت داشته است. این در حالی است که هوآوی دیگر هیچ محصول آمریکایی‌ای ندارد.</p>
    </article>
  </body>
</html>