<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/07/sports/group-b-erythros-asteras-totenam-0-4/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T22:06:14+00:00"/>
    <meta property="og:title" content="Group B: Ερυθρός Αστέρας – Τότεναμ 0-4"/>
    <meta property="og:description" content="Group B: Ερυθρός Αστέρας – Τότεναμ 0-4"/>
  </head>
  <body>
    <article>
      <h1>Group B: Ερυθρός Αστέρας – Τότεναμ 0-4</h1>
      <h2>Group B: Ερυθρός Αστέρας – Τότεναμ 0-4</h2>
      <address><time datetime="2019-11-06T22:06:14+00:00">06 Nov 2019, 22:06</time> by <a rel="author">ΤοΒΗΜΑ Team</a></address>
      <p>Την επιθυμητή κατάληξη για τον Ολυμπιακό είχε το δεύτερο παιχνίδι του ομίλου… Η Τότεναμ επικράτησε 4-0 του Ερυθρού Αστέρα στο Βελιγράδι και πήρε το προβάδισμα για να ακολουθήσει την Μπάγερν Μονάχου στους  «16» του Champions League.</p>
      <p>Ο Ερυθρός Αστέρας είχε τη φιλοδοξία να διεκδικήσει τις πιθανότητες του για τη δεύτερη θέση, ωστόσο η φιναλίστ της διοργάνωσης έπαιξε με σοβαρότητα και αποτελεσματικότητα, πετυχαίνοντας μία εύκολη νίκη.</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <p>Ο Λο Κέλσο στο 34’ έδειξε στους γηπεδούχους ότι θα περάσουν δύσκολο βράδυ και ο Σον στο 57’ και στο 61’ «τελείωσε» τις όποιες ελπίδες υπήρχαν. Το τελικό σκορ διαμόρφωσε στο 89′ ο Έρικσεν.</p>
      <p>Στην επόμενη αγωνιστική του ομίλου, ο Ερυθρός Αστέρας θα υποδεχτεί τη Μπάγερν και θα ψάξει την υπέρβαση, ώστε να διασφαλίσει το «εισιτήριο» για το Europa League και να εξαντλήσει τα περιθώρια για τη δεύτερη θέση.</p>
      <p>Αντίστοιχα, η Τότεναμ περιμένει τον Ολυμπιακό στο Λονδίνο με στόχο φτάσει τους δέκα βαθμούς, που θα την στείλουν μαθηματικά στους «16» και να αποφύγει τις κακοτοπιές. Συγχρόνως, σε ενδεχόμενη ήττα της Μπάγερν, θα έχει λίγες πιθανότητες για την πρώτη θέση και μία πιο εύκολη κλήρωση στην επόμενη φάση.</p>
      <p>Ερυθρός Αστέρας: Μπόργιαν, Ντεζενέκ, Πάνκοβ, Μάριν, Γκαρσία (67’ Μποακέ), Μιλούνοβιτς, Ν. Πέτροβιτς, Ρόντιτς, Γιόβαντσιτς (62’ Κάνιας), Γκόμπεγιτς (46’ Γιάντερ), Φαν Λα Πάρα</p>
      <p>Τότεναμ: Γκαζανίγκα, Ρόουζ, Σάντσες, Σον (75′ Σεσενιόν), Κέιν, Ντάιερ, Σισοκό, Λο Κέλσο (86′ Σκιπ), Άλι (62’ Έρικσεν), Φόιθ, Ντομπελέ</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
    </article>
  </body>
</html>