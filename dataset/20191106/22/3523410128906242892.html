<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638573/%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%DA%AF%D9%88%D8%B4%DB%8C-%D8%A7%D8%B3%D9%85%D8%A7%D8%B1%D8%AA%DB%8C%D8%B2%D8%A7%D9%86-%D8%AC%DB%8C%D8%A7%D9%86%DA%AF%D9%88-%D9%BE%D8%B1%D9%88-3"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T22:52:00+00:00"/>
    <meta property="og:title" content="رونمایی از گوشی اسمارتیزان جیانگو پرو 3"/>
    <meta property="og:description" content="شرکت سازنده‌ی اپلیکیشن محبوب تیک تاک از اولین گوشی هوشمند خود به نام اسمارتیزان جیانگو پرو 3 رونمایی کرد."/>
  </head>
  <body>
    <article>
      <h1>
        <a href="https://www.bultannews.com/fa/news/638573/%D8%B1%D9%88%D9%86%D9%85%D8%A7%DB%8C%DB%8C-%D8%A7%D8%B2-%DA%AF%D9%88%D8%B4%DB%8C-%D8%A7%D8%B3%D9%85%D8%A7%D8%B1%D8%AA%DB%8C%D8%B2%D8%A7%D9%86-%D8%AC%DB%8C%D8%A7%D9%86%DA%AF%D9%88-%D9%BE%D8%B1%D9%88-3">رونمایی از گوشی اسمارتیزان جیانگو پرو 3</a>
      </h1>
      <h2>شرکت سازنده‌ی اپلیکیشن محبوب تیک تاک از اولین گوشی هوشمند خود به نام اسمارتیزان جیانگو پرو 3 رونمایی کرد.</h2>
      <address><time datetime="2019-11-06T22:52:00+00:00">06 Nov 2019, 22:52</time> by <a rel="author">بولتن نیوز | bultannews.com</a></address>
      <p><b>گروه IT:</b> شرکت چینی <b>Bytedance</b> به عنوان سازنده‌ی اپلیکیشن شبکه‌ی اجتماعی ویدیویی محبوب <b>تیک تاک (TikTok)</b> چند روز پیش رسما از نخستین گوشی هوشمند ساخت خود رونمایی کرد. این گوشی که <b>اسمارتیزان جیانگو پرو 3</b> نام دارد، دارای یک شورتکات جذاب روی صفحه‌ی قفل خود برای دسترسی هرچه سریع‌تر به اپلیکیشن تیک تاک است.   <br/>به گزارش بولتن نیوز به نقل از گجت نیوز، توسعه دهنده‌ی اپلیکیشن تیک تاک در ماه ژانویه‌ی گذشته، پتنت‌های مربوط به حوزه‌ی فناوری را از یک گوشی‌ساز چینی به نام <b>اسمارتیزان</b> خریداری کرد. سپس در ماه جولای، شایعاتی مبنی بر این که Bytedance به یک شرکت گوشی‌سازی تبدیل شده است شنیده می‌شود. حالا مشخص شده که آن شایعات واقعیت داشته است؛ این کمپانی از گوشی <b>جیانگو پرو 3</b> خود رونمایی کرده و جالب اینجاست که این دیوایس از مشخصات فنی بالارده‌ای نیز بهره‌مند است. لازم به ذکر است که جیانگو در زبان ماندارین به معنای <b>آجیل</b> است.</p>
      <figure>
        <img src="https://www.bultannews.com/files/fa/news/1398/8/15/1193068_292.jpg"/>
      </figure>
      <p><b>مشخصات فنی اسمارتیزان جیانگو پرو 3</b> <br/><b>نمایشگر:</b> 6.39 اینچی AMOLED فول اچ دی پلاس<br/><b>پردازنده:</b> کوالکام اسنپدراگون 855 پلاس<br/><b>رم:</b> 8/12 گیگابایت<br/><b>دوربین پشتی:</b> 48 مگاپیکسلی + 13 مگاپیکسلی عریض + 8 مگاپیکسلی تله فوتو + 5 مگاپیکسلی ماکرو<br/><b>دوربین جلو:</b> 20 مگاپیکسلی<br/><b>باتری:</b> 4000 میلی‌آمپر ساعتی <br/>همانطور که مشاهده می‌کنید این گوشی علاوه بر مشخصات فنی بالارده، از طراحی جالب توجهی نیز برخوردار است.<b> مینگ چی کو</b> چندی پیش در گزارشی ادعا کرده بود که<b> آیفون 12 اپل</b> ظاهری شبیه به<b> آیفون 4</b> خواهد داشت. آنچه ما از گوشی جدید اسمارتیزان می‌بینیم، همان تعاریفی می‌تواند باشد که مینگ چی کو از آیفون‌های سال آینده‌ی اپل کرده بود. این به معنای لبه‌های مسطح است که با یک قاب شیشه‌ای همراه هستند. آیا واقعا آیفون 12 اپل نیز چیزی شبیه به آنچه در این گوشی چینی می‌بینیم خواهد بود؟ زمان همه چیز را مشخص می‌کند.<br/><br/>در حال حاضر اطلاعاتی از قیمت این گوشی در دست نیست، اما به طبع می‌توانیم انتظار <b>قیمتی رقابتی</b> را از آن داشته باشیم.</p>
    </article>
  </body>
</html>