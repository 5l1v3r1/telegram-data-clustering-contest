<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.descopera.ro/dnews/18551326-pentru-a-se-face-parcari-la-targu-jiu-s-au-scos-copacii-din-radacini"/>
    <meta property="og:site_name" content="DESCOPERĂ"/>
    <meta property="article:published_time" content="2019-11-06T22:00:00+00:00"/>
    <meta property="og:title" content="Pentru a se face parcări, la Târgu Jiu s-au scos copacii din rădăcini -VIDEO"/>
    <meta property="og:description" content="Mai mulţi copaci au fost scoşi din rădăcini în centrul oraşului Târgu-Jiu, pentru a se face parcări, situaţie care a stârnit nemulţumirea oamenilor. O mare parte dintre localnici sunt supăraţi că dispar spaţiile verzi din centru, iar trotuarele devin mai înguste."/>
  </head>
  <body>
    <article>
      <h1>Pentru a se face parcări, la Târgu Jiu s-au scos copacii din rădăcini -VIDEO</h1>
      <address><time datetime="2019-11-06T22:00:00+00:00">06 Nov 2019, 22:00</time> by <a rel="author" href="https://www.descopera.ro/autori/" target="_blank">Redactia Descopera.ro</a></address>
      <figure>
        <img src="https://storage0.dms.mpinteractiv.ro/media/401/321/5109/18551326/1/copaci-scosi-din-radacini-targu-jiu-descopera.jpg"/>
      </figure>
      <p>Mai mulţi copaci au fost scoşi din rădăcini în centrul oraşului Târgu-Jiu, pentru a se face parcări, situaţie care a stârnit nemulţumirea oamenilor. O mare parte dintre localnici sunt supăraţi că dispar spaţiile verzi din centru, iar trotuarele devin mai înguste.</p>
      <p>Potrivit reprezentanţilor Primăriei Târgu-Jiu, copacii scoşi din rădăcini cu ajutorul utilajelor vor fi replantaţi în alte zone din oraş.</p>
      <p>În total au fost scoşi din rădăcini opt copaci ornamentali, odată cu amenajarea alveolelor din zonă şi au fost replantaţi, a afirmat un reprezentant al Primăriei Târgu-Jiu, Adrian Drulă, citat de Mediafax.</p>
      <p>Decizia de extragere a copacilor a fost luată de autorităţile locale, pentru evitarea aglomeraţiei pe Bulevardul Unirii.</p>
      <p>Înainte de amenajarea celor 12 locuri de parcare, şoferii opreau cu maşinile pe marginea drumului, pentru a merge la cumpărături, deşi era interzisă oprirea.</p>
      <figure>
        <iframe src="https://www.youtube.com/embed/gY0YfGtk6-s" width="560" height="315" data-service="Youtube" scrolling="no"/>
      </figure>
      <p>Însă, mulţi târgujienii se declară revoltaţi de faptul că arborii sunt scoşi pentru a face loc maşinilor. Ei sunt supăraţi că dispar spaţiile verzi în favoarea maşinilor, în condiţiile în care toată lumea caută oxigen.</p>
      <related>
        <a href="https://www.descopera.ro/natura/18404560-cercetatorii-au-creat-un-bioreactor-care-poate-absorbi-o-cantitate-de-dioxid-de-carbon-asemanatoare-cu-cea-a-400-de-copaci"/>
      </related>
      <related>
        <a href="https://www.descopera.ro/dnews/18259806-primaria-capitalei-nu-se-vor-taia-copaci-sanatosi-din-cismigiu-si-nu-se-vor-pune-chioscuri-noi"/>
      </related>
      <related>
        <a href="https://www.descopera.ro/descopera-in-romania/18228922-copaci-taiati-din-parcul-dendrologic-al-conacului-petre-p-carp-fondatorul-junimii"/>
      </related>
      <related>
        <a href="https://www.descopera.ro/dnews/18067832-batran-ambele-picioare-amputate-plantat-peste-17000-copaci"/>
      </related>
      <related>
        <a href="https://www.descopera.ro/natura/17343989-noi-informatii-importante-despre-istoria-evolutiei-omului-cand-am-inceput-sa-mergem-pe-doua-picioare-si-cand-ne-am-dat-jos-din-copaci"/>
      </related>
      <related>
        <a href="https://www.descopera.ro/natura/17220040-a-iesit-in-curtea-casei-sale-si-a-observat-o-creatura-stranie-pe-unul-dintre-copaci-la-scurt-timp-au-fost-chemati-reprezentantii-faunei-salbatice"/>
      </related>
      <related>
        <h4>Citeşte şi</h4>
        <a href="https://www.descopera.ro/dnews/18551314-ue-analizeaza-masuri-si-teste-de-rezistenta-prin-care-sa-oblige-companiile-sa-elaboreze-planuri-privind-riscurile-climatice"/>
        <a href="https://www.descopera.ro/dnews/18549071-vehiculul-autonom-al-uber-care-a-ucis-o-femeie-avea-defecte-de-securitate"/>
        <a href="https://www.descopera.ro/lumea-digitala/18548851-cum-sa-nu-mai-fi-adaugat-intr-un-grup-pe-whatsapp-fara-voia-ta"/>
        <a href="https://www.descopera.ro/lumea-digitala/18548371-topul-celor-mai-puternice-10-telefoane-cu-android"/>
      </related>
    </article>
  </body>
</html>