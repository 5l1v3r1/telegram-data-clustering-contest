<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://blitz.bg/sport/dunav/shef-v-dunav-kasata-e-prazna-trsim-pari-za-lager-i-ptuvaneto-za-sofiya_442620.html"/>
    <meta property="og:site_name" content="Blitz.bg/sport"/>
    <meta property="article:published_time" content="2019-11-06T22:29:00+00:00"/>
    <meta property="og:title" content="Шеф в Дунав: Касата е празна, търсим пари за лагер и пътуването за София"/>
    <meta property="og:description" content="Надяваме се да намерим и да преспим там, за да изиграем мача, коментира Цветанов"/>
  </head>
  <body>
    <article>
      <h1>Шеф в Дунав: Касата е празна, търсим пари за лагер и пътуването за София</h1>
      <h2>Надяваме се да намерим и да преспим там, за да изиграем мача, коментира Цветанов</h2>
      <address>
        <time datetime="2019-11-06T22:29:00+00:00">06 Nov 2019, 22:29</time>
      </address>
      <figure>
        <img src="https://static.blitz.bg/documents/thumbnails/sport/780/201911/157307151048165-77255864c936c92f0eb8b1e5ef7a3180.jpg"/>
        <figcaption>LAP.bg</figcaption>
      </figure>
      <p>Изпълнителният директор на Дунав (Русе) Огнян Цветанов говори днес пред медиите за финансовото състояние на клуба.</p>
      <p>„След оттеглянето на доктор Симеонов финансовото състояние на отбора не е никак добро. В момента футболистите имат да получават по една заплата, след една седмица те ще станат две, както и две премии”, заяви Цветанов.</p>
      <p>„Към държавата за момента нямаме никакви задължения, всички данъци и осигуровки на футболистите са платени”, добави още шефът в Дунав.</p>
      <p>„С треньора на отбора Людмил Киров полагаме огромни усилия, той повече от мен, защото е постоянно с тях. Наистина е много трудно да се мотивират футболистите при положение, че не са получили заплати. Целта ни е да ги накараме да мислят само за футбол, но в такава ситуация наистина е много трудно. Надявам се че ще продължат  да тренират, очаква ни хубав мач с Царско село. Среща, която можем да спечелим, и се надявам до тогава да продължат тренировъчния процес, както и да се явим в понеделник на мача без да има затруднения”, сподели още Огнян Цветанов.</p>
      <p>„Касата на клуба е празна в момента. Търсим пари за лагер и за пътуването за София. Трябва да се отиде ден по-рано и да се спи там. Надяваме се да намерим пари да преспим там и да изиграем мача", това заяви финансовият директор на Дунав (Русе).</p>
    </article>
  </body>
</html>