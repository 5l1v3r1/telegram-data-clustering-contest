<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.livehindustan.com/business/story-sensex-fell-142-points-in-early-trade-nifty-also-sluggish-2834563.html"/>
    <meta property="og:site_name" content="https://www.livehindustan.com"/>
    <meta property="article:published_time" content="2019-11-06T05:46:56+00:00"/>
    <meta property="og:title" content="सेंसेक्स शुरुआती कारोबार में 142 अंक गिरा, निफ्टी में भी सुस्ती"/>
    <meta property="og:description" content="कमजोर वैश्विक रुख के बीच एचडीएफसी रिलायंस, आईटीसी, एचडीएफसी बैंक और टीसीएस जैसी बड़ी कंपनियों के शेयरों में दबाव से सेंसेक्स बुधवार को शुरुआती कारोबार में 142 अंक गिर गया। बंबई शेयर बाजार का 30..."/>
  </head>
  <body>
    <article>
      <h1>सेंसेक्स शुरुआती कारोबार में 142 अंक गिरा, निफ्टी में भी सुस्ती</h1>
      <address><time datetime="2019-11-06T05:46:56+00:00">06 Nov 2019, 05:46</time> by <a rel="author">एजेंसी,नई दिल्ली</a></address>
      <p>कमजोर वैश्विक रुख के बीच एचडीएफसी रिलायंस, आईटीसी, एचडीएफसी बैंक और टीसीएस जैसी बड़ी कंपनियों के शेयरों में दबाव से सेंसेक्स बुधवार को शुरुआती कारोबार में 142 अंक गिर गया।</p>
      <p>बंबई शेयर बाजार का 30 शेयरों वाला सेंसेक्स शुरुआती कारोबार में 142.41 अंक यानी 0.35 प्रतिशत गिरकर 40,105.82 अंक पर आ गया।  इसी प्रकार, नेशनल स्टॉक एक्सचेंज का निफ्टी भी शुरुआती दौर में 47.90 अंक यानी 0.40 प्रतिशत घटकर 11,869.30 अंक पर चल रहा था। </p>
      <p>सेंसेक्स की कंपनियों में भारती एयरटेल , एचसीएल टेक , आईटीसी , एक्सिस बैंक , बजाज ऑटो , एचडीएफसी , एचडीएफसी बैंक , टीसीएस और रिलायंस इंडस्ट्रीज में 1.65 प्रतिशत तक की गिरावट आई।</p>
      <p>वहीं, सन फार्मा के शेयर में सबसे ज्यादा पांच प्रतिशत तक की तेजी आई। इसके अलावा, टेक महिंद्रा, यस बैंक, इंफोसिस, वेदांता, महिंद्रा एंड महिंद्रा और एलएंडटी के शेयर 1.13 प्रतिशत तक बढ़ गए।</p>
      <p>शेयर बाजार के पास मौजूद आरंभिक आंकड़ों के मुताबिक, विदेशी पोर्टफोलियो निवेशकों ने मंगलवार को पूंजी बाजार में शुद्ध रूप से 473.17 करोड़ रुपये की खरीदी की जबकि घरेलू संस्थागत निवेशक 1,593.71 करोड़ रुपये के शेयरों के शुद्ध बिकवाल रहे।</p>
    </article>
  </body>
</html>