<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/dobana-donbasi-boyoviki-gatili-iz-zaboronenih-minometiv-ta-kulemetiv-637990.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T05:27:59+00:00"/>
    <meta property="og:title" content="Доба на Донбасі: бойовики гатили із заборонених мінометів та кулеметів"/>
    <meta property="og:description" content="Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 мм"/>
  </head>
  <body>
    <article>
      <h1>Доба на Донбасі: бойовики гатили із заборонених мінометів та кулеметів</h1>
      <address>
        <time datetime="2019-11-06T05:27:59+00:00">06 Nov 2019, 05:27</time>
      </address>
      <h4>Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 мм</h4>
      <p>5 листопада збройні формування Російської Федерації сім разів порушили режим припинення вогню. </p>
      <p>Про це повідомляє пресцентр штабу ООС.</p>
      <p>Противник обстрілював позиції підрозділів Об'єднаних сил із заборонених Мінськими домовленостями мінометів калібру 120 мм, а також гранатометів різних систем та стрілецької зброї, з великокаліберними кулеметами включно.</p>
      <p>В районі відповідальності оперативно-тактичного угруповання «Схід» противник здійснив чотири обстріли:</p>
      <ul>
        <li>двічі неподалік Водяного, що на Приазов'ї – з мінометів калібру 120 мм, протитанкових гранатометів і стрілецької зброї;</li>
        <li>біля Старогнатівки – з великокаліберних кулеметів;</li>
        <li>поблизу Лебединського – з великокаліберних кулеметів та іншої стрілецької зброї.</li>
      </ul>
      <p>Три обстріли російські окупаційні війська здійснили в районі відповідальності оперативно-тактичного угруповання «Північ»:</p>
      <ul>
        <li>біля Горіхового – з ручних протитанкових та автоматичних гранатометів і стрілецької зброї;</li>
        <li>поблизу Хутора Вільного – з АГСів;</li>
        <li>неподалік Луганського – з великокаліберних кулеметів та автоматичних гранатометів.</li>
      </ul>
      <p>Вчора, 5 листопада, поранень внаслідок обстрілів серед військовослужбовців Об'єднаних сил не зафіксовано.</p>
      <p>З початку цієї доби збройні формування Російської Федерації з гранатометів різних систем та стрілецької зброї вели вогонь по наших позиціях у районі Кримського. Обстріл тривав 35 хвилин. Втрат серед особового складу Об'єднаних сил не було.</p>
      <related>
        <a href="https://glavcom.ua/news/u-biyciv-v-liviji-i-na-donbasi-viyavili-shozhi-poranennya-vid-putinskih-boyovikiv-637981.html"/>
        <a href="https://glavcom.ua/news/nachalnika-rozvidcentru-rf-zvilnili-za-provali-v-ukrajini-637855.html"/>
        <a href="https://glavcom.ua/news/zelenskiy-vidznachiv-derzhavnimi-nagorodami-46-viyskovih-polovinu-z-nih-posmertno-637840.html"/>
      </related>
    </article>
  </body>
</html>