<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/world/countries/vibori-prezidenta-ssha-pid-zagrozoyu-zayava-nizki-vidomstv-50051840.html"/>
    <meta property="og:site_name" content="НВ"/>
    <meta property="article:published_time" content="2019-11-06T05:25:00+00:00"/>
    <meta property="og:title" content="У США назвали три країни, які можуть втрутитися в президентські вибори-2020"/>
    <meta property="og:description" content="У США низка відомств опублікували спільну заяву, в якій йдеться, що Росія, Китай, Іран «й інші недружні іноземні актори» спробують втрутитися в президентські вибори 2020 року."/>
  </head>
  <body>
    <article>
      <h1>У США назвали три країни, які можуть втрутитися в президентські вибори-2020</h1>
      <h2>У США низка відомств опублікували спільну заяву, в якій йдеться, що Росія, Китай, Іран «й інші недружні іноземні актори» спробують втрутитися в президентські вибори 2020 року.</h2>
      <address>
        <time datetime="2019-11-06T05:25:00+00:00">06 Nov 2019, 05:25</time>
      </address>
      <p>Спільна заява глав міністерства юстиції, міністерства оборони, міністерства національної безпеки, директора Національної розвідки, ФБР, АНБ і Агентства кібербезпеки і захисту інфраструктури була <a href="https://www.defense.gov/Newsroom/Releases/Release/Article/2009352/joint-statement-from-doj-dod-dhs-dni-fbi-nsa-and-cisa-on-ensuring-security-of-2/">опублікована</a> на сайті Пентагону.</p>
      <p>За даними уряду і американських спецслужб, втручання у вибори буде здійснюватися «за допомогою різноманітних засобів, включаючи кампанії в соціальних ЗМІ, операції з дезінформації або руйнівні кібератаки на федеральну і локальну виборчу інфраструктуру».</p>
      <p>Відзначається, що на даний момент в США немає ознак зламу або руйнування виборчої інфраструктури, які дозволили б стороннім силам перешкодити проведенню голосування, вплинути на його підсумки або перешкодити підрахунку голосів, проте відстеження можливих загроз триває.</p>
      <p>Для захисту виборчого процесу глави міністерств і спецслужб закликають громадян США бути пильними і повідомляти про всі підозри в місцеві відділення виборчих органів, ФБР і міністерство національної безпеки.</p>
      <p>Щоб перешкодити втручанню і своєчасно виявити загрози, уряд США співпрацює з усіма 50 штатами, місцевими відділеннями виборчих органів і партнерами в приватному секторі.</p>
      <p>Раніше засновник Facebook <a href="https://nv.ua/ukr/world/geopolitics/rf-kitay-i-iran-namagayutsya-vtrutitisya-v-amerikanski-vibori-2020-roku-novini-svitu-50049095.html">Марк Цукерберг заявив, що Росія, Китай й Іран зд</a><a href="https://nv.ua/ukr/world/geopolitics/rf-kitay-i-iran-namagayutsya-vtrutitisya-v-amerikanski-vibori-2020-roku-novini-svitu-50049095.html">і</a><a href="https://nv.ua/ukr/world/geopolitics/rf-kitay-i-iran-namagayutsya-vtrutitisya-v-amerikanski-vibori-2020-roku-novini-svitu-50049095.html">снюють спроби втручання у вибори в США в 2020 році.</a></p>
    </article>
  </body>
</html>