<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aawsat.com/turkish/home/article/1978401/prens-halid-riyad-anla%C5%9Fmas%C4%B1-suudi-arabistan%C4%B1n-yemende-g%C3%BCvenli%C4%9Fi-sa%C4%9Flama"/>
    <meta property="og:site_name" content="ŞARKUL AVSAT"/>
    <meta property="article:published_time" content="2019-11-06T05:45:00+00:00"/>
    <meta property="og:title" content="Prens Halid: Riyad Anlaşması Suudi Arabistan'ın Yemen'de güvenliği sağlama çabalarını taçlandırdı"/>
    <meta property="og:description" content="Suudi Arabistan Savunma Bakan Yardımcısı Prens Halid bin Selman bin Abdulaziz, Yemen hükümeti ile Güney Geçiş Konseyi arasında imzalanan Riyad Anlaşması’nın, Suudi Arabistan’ın Yemen’de güvenliği sağlama çabalarını taçlandırdığını söyledi. Prens Hali"/>
  </head>
  <body>
    <article>
      <h1>Prens Halid: Riyad Anlaşması Suudi Arabistan'ın Yemen'de güvenliği sağlama çabalarını taçlandırdı</h1>
      <address>
        <time datetime="2019-11-06T05:45:00+00:00">06 Nov 2019, 05:45</time>
      </address>
      <p>Suudi Arabistan Savunma Bakan Yardımcısı Prens Halid bin Selman bin Abdulaziz, Yemen hükümeti ile Güney Geçiş Konseyi arasında imzalanan Riyad Anlaşması’nın, Suudi Arabistan’ın Yemen’de güvenliği sağlama çabalarını taçlandırdığını söyledi. Prens Halid bin Selman, Twitter hesabından konuya ilişkin paylaşımında, “Riyad anlaşması, Veliaht Prens öncülüğünde Suudi Arabistan tarafından yürütülen Yemen'de güvenlik, istikrar, barış ve kalkınma sağlama çabalarının doruk noktasıdır” ifadelerini kullandı. Prens Halid, Suudi Arabistan’ın, Yemen Cumhurbaşkanı, Yemen hükümet heyeti ve Yemen halkının çıkarlarını her şeyin üstünde tutan Güney Geçiş Konseyi’nin olumlu cevabını ve Birleşik Arap Emirlikleri’ndeki (BAE) kardeşlerin Riyad Anlaşması’na ilişkin olumlu rolünü takdir ettiğini belirtti. Prens Halid bin Selman, bu anlaşmanın, Yemen krizine son verecek siyasi çözüm için Yemenliler arasında yeni bir diyalog sayfası açacağını da vurguladı.</p>
    </article>
  </body>
</html>