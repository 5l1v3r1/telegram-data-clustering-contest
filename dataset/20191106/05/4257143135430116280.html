<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://infostart.hu/sport/2019/11/06/felmillios-buntetest-kapott-a-kaposvar"/>
    <meta property="og:site_name" content="infostart"/>
    <meta property="article:published_time" content="2019-11-06T05:56:00+00:00"/>
    <meta property="og:title" content="Félmilliós büntetést kapott a Kaposvár"/>
    <meta property="og:description" content="Szurkolóinak viselkedése miatt sújtották pénzbüntetéssel az újonc csapatot."/>
  </head>
  <body>
    <article>
      <h1>Félmilliós büntetést kapott a Kaposvár</h1>
      <address><time datetime="2019-11-06T05:56:00+00:00">06 Nov 2019, 05:56</time> by <a rel="author">Infostart</a></address>
      <h3>Szurkolóinak viselkedése miatt sújtották pénzbüntetéssel az újonc csapatot.</h3>
      <p>Az MLSZ Fegyelmi Bizottsága (FEB) november 5-i ülésén született határozat szerint a Kaposvárt az Újpest elleni hazai bajnoki mérkőzésén szurkolói részéről történt rasszista megnyilvánulások („huhogtak” a vendég csapat két színes bőrű játékosa felé) miatt 500.000 forint pénzbüntetés megfizetésére kötelezi - <a href="https://www.mlsz.hu/ertesito/november-5-i-fegyelmi-hatarozatok">olvasható</a> az mlsz.hu honlapján.</p>
      <p>A FEB továbbá megbüntette a Mol Fehérvár FC második csapatában pályára lépő, Puskás-díjas Zsóri Dánielt is, mert amikor a labda számára nem volt megjátszható közelségben hátulról buktatta ellenfelét, ezért 2 soron következő férfi felnőtt nagypályás bajnokit ki kell hagynia.</p>
      <p>
        <i>Nyitókép: Pixabay.com</i>
      </p>
    </article>
  </body>
</html>