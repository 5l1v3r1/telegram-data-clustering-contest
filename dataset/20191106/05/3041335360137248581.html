<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tanea.gr/2019/11/06/greece/astynomika/omiria-20xronou-agonia-gia-ton-ellina-naytiko-to-provlima-ygeias-kai-i-kraygi-agonias-tou-patera/"/>
    <meta property="og:site_name" content="ΤΑ ΝΕΑ"/>
    <meta property="article:published_time" content="2019-11-06T05:26:22+00:00"/>
    <meta property="og:title" content="Ομηρία 20χρονου : Αγωνία για τον έλληνα ναυτικό – Το πρόβλημα υγείας και η κραυγή αγωνίας του πατέρα"/>
    <meta property="og:description" content="Ο πατέρας του 20χρονου ναυτικού έδωσε χθες και μία άλλη διάσταση με το περιστατικό της αρπαγής του γιου του από πειρατές καθώς αποκάλυψε ότι το παιδί του αντιμετωπίζει ένα πρόβλημα υγείας και πρέπει να λαμβάνει κάθε μέρα τρία χάπια. "/>
  </head>
  <body>
    <article>
      <h6 class="kicker">Τόνγκο</h6>
      <h1>Ομηρία 20χρονου : Αγωνία για τον έλληνα ναυτικό – Το πρόβλημα υγείας και η κραυγή αγωνίας του πατέρα</h1>
      <h2>Ο πατέρας του 20χρονου ναυτικού έδωσε χθες και μία άλλη διάσταση με το περιστατικό της αρπαγής του γιου του από πειρατές καθώς αποκάλυψε ότι το παιδί του αντιμετωπίζει ένα πρόβλημα υγείας και πρέπει να λαμβάνει κάθε μέρα τρία χάπια. </h2>
      <address><time datetime="2019-11-06T05:26:22+00:00">06 Nov 2019, 05:26</time> by <a rel="author" href="https://www.tanea.gr/author/tanea-team/" target="_blank">TANEA Team</a></address>
      <p>Συνεχίζεται το θρίλερ με τον 20χρονο έλληνα ναυτικό ο οποίος απήχθη από πειρατές τα ξημερώματα της Κυριακής όταν βρισκόταν πάνω σε δεξαμενόπλοιο ελληνικής εταιρίας που έπλεε στο Τόγκο.</p>
      <p>Ο πατέρας του 20χρονου ναυτικού έδωσε χθες και μία άλλη διάσταση με το περιστατικό της αρπαγής του γιου του από πειρατές καθώς αποκάλυψε ότι το παιδί του αντιμετωπίζει ένα πρόβλημα υγείας και πρέπει να λαμβάνει κάθε μέρα τρία χάπια.</p>
      <p>
        <a href="https://www.in.gr/2019/11/05/greece/o-seepe-proteinei-meiosi-orion-taxytitas-stin-ellada-gia-eksoikonomisi-energeias/">ΣΕΕΠΕ : Μείωση ορίων ταχύτητας στην Ελλάδα για εξοικονόμηση ενέργειας</a>
      </p>
      <p>Την ίδια στιγμή διατύπωσε μία σειρά από ερωτήματα σχετικά με τον τρόπο που έφτασαν οι πειρατές στο τάνκερ.</p>
      <h3>Το πρόβλημα υγείας του 20χρονου</h3>
      <p>«Αντιμετωπίζει ένα προβληματάκι υγείας. Το έχει χρόνια από μικρό παιδί. Παίρνει τρία χαπάκια, και αυτά πρέπει καθημερινά».</p>
      <p>«Μαζί του… που να τα έχει… Όπως βγήκε από την καμπίνα να δει τι γίνεται, του ριχτήκανε. Από εκεί συνέχισε πόλεμος. Αν ήταν στο καράβι δεν θα είχαμε πρόβλημα. Τα παιδιά τα πήρανε. Αυτό είναι όλο το πρόβλημα. Πήραν τα παιδιά από το καράβι και δεν ξέρουμε πού τα πάνε, αν είναι καλά στην υγεία τους και όλα αυτά» υπογράμμισε, μιλώντας στον ΑΝΤ1.</p>
      <h4>Το ρεσάλτο των πειρατών</h4>
      <p>Αναφερόμενος στο ρεσάλτο των πειρατών στο «Elka Aristotle», ο πατέρας του 20χρονου ανέφερε: «Αυτοί ριχτήκανε στο πλοίο με σκάλες και βεντούζες. Ανεβήκανε πάνω, χτύπησε η σειρήνα τη νύχτα. 02.:00 π.μ. ήταν εκεί. Βγήκανε τα παιδιά από το δωμάτιο για να δουν τι συμβαίνει και τους αρπάξανε.</p>
      <p>Ακολούθησαν συμπλοκές με τα όπλα, χτυπήσανε έναν φρουρό στο πόδι και τελείωσε. Πάει το παιδί. Χάθηκε».</p>
      <p>Ο πατέρας του 20χρονου μιλώντας στον Alpha ήταν συγκλονιστικός. «Θα δώσουμε όσα ζητήσουν, για να πάρουμε το παιδί μας πίσω».</p>
      <h4>Ποιος είναι ο 20χρονος ναυτικός</h4>
      <p>Με κομμένη την ανάσα παρακολουθεί το πανελλήνιο την υπόθεση με τον Έλληνα ναυτικό που βρίσκεται, στα χέρια πειρατών, όμηρος, όταν το ελληνόκτητο πλοίο δέχθηκε επίθεση.  Το ρεσάλτο των πειρατών στο ελληνικό πετρελαιοφόρο έγινε κοντά στις ακτές του Τόγκο.</p>
      <p>Ο 20χρονος Έλληνας ναυτικός είναι ο ένας μεταξύ των τεσσάρων μελών του πληρώματος που απήχθησαν από τους πειρατές.</p>
      <figure>
        <img src="https://www.in.gr/wp-content/uploads/2019/11/2-1-1-600x600.jpg"/>
      </figure>
      <p>Η τύχη έμελλε να φέρει στο παρθενικό ταξίδι του νεαρού Έλληνα ναυτικού πειρατές οι οποίοι επιτέθηκαν στο πλοίο. Πληροφορίες αναφέρουν ότι ο νεαρός είχε εκπαιδευτεί για παρόμοιες καταστάσεις αλλά κανείς δεν γνωρίζει με τι ήρθε αντιμέτωπος.</p>
      <p>Ο 20χρονος με καταγωγή από το Μεσολόγγι είχε σπουδάσει στην Σχολή Μηχανικών Εμπορικού Ναυτικού και ενώ θήτευσε στο 1ο ΕΠΑΛ Μεσολογγίου. Στο πλοίο βρισκόταν με την ιδιότητα του δόκιμου μηχανικού</p>
      <p>
        <a href="https://www.tanea.gr/2019/11/06/greece/astynomika/omiria-20xronou-agonia-gia-ton-ellina-naytiko-to-provlima-ygeias-kai-i-kraygi-agonias-tou-patera/">Ομηρία 20χρονου : Αγωνία για τον έλληνα ναυτικό – Το πρόβλημα υγείας και η κραυγή αγωνίας του πατέρα</a>
      </p>
    </article>
  </body>
</html>