<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://glavcom.ua/news/bilshist-inozemnih-pracivnikiv-yaki-oficiyno-pracyuyut-v-ugorshchini-prijizhdzhayut-z-ukrajini-637991.html"/>
    <meta property="og:site_name" content="ГЛАВКОМ"/>
    <meta property="article:published_time" content="2019-11-06T05:44:45+00:00"/>
    <meta property="og:title" content="Більшість іноземних працівників, які офіційно працюють в Угорщині приїжджають з України"/>
    <meta property="og:description" content="За два останні роки кількість найманих працівників з третіх країн в Угорщині зросла майже втричі"/>
  </head>
  <body>
    <article>
      <h1>Більшість іноземних працівників, які офіційно працюють в Угорщині приїжджають з України</h1>
      <address>
        <time datetime="2019-11-06T05:44:45+00:00">06 Nov 2019, 05:44</time>
      </address>
      <h4>За два останні роки кількість найманих працівників з третіх країн в Угорщині зросла майже втричі</h4>
      <p>Майже 44 000 українців отримали в сусідній країні дозвіл на роботу на кінець вересня 2019 року. На другому місці за кількістю дозволів серби (6199), за ними - китайці (2965), в'єтнамці (2778) та індійці (1806).</p>
      <p>Про це йдеться у статті видання Bloomberg.</p>
      <p>Слід зазначити, що за два останні роки кількість найманих працівників з третіх країн в Угорщині зросла майже втричі. Утім дефіцит робочої сили по країні продовжує зростати, і близько 200 000 вакансій в країні досі не заповнені.</p>
      <p>Цікаво, що Угорщина та інші країни, які підтримують антиіміграційну політику спокійно відкривають двері для іноземців та іммігрантів. </p>
      <p>«Робочі сили 21-ї країни, що розташовані між Балтійським морем і Балканами, скоротяться більше ніж на чверть до 2050 року, втрачаючи щороку понад один відсоток власного економічного зростання, за даними Міжнародного валютного фонду», - зазначається у статті.</p>
      <p>Минулого року Угорщина надала 49 500 людям дозвіл на роботу в країні, і ці працівники у більшості прибувають не з Євросоюзу.</p>
      <p>У статті зазначається, що угорські ЗМІ, які контролюються кабінетом Віктора Орбана «виписують щоденний раціон антиіміграційних новин, а уряд каже про надзвичайний стан у зв'язку з масовою імміграцією, яка насправді пішла на спад». Тепер угорська пропагандистська машина наголошує, що зростаючий мультикультуралізм буде корисним як для нації, так і для економіки країни.</p>
      <blockquote>
        <b> Читайте також: <a href="https://glavcom.ua/economics/finances/na-robotu-do-polshchi-yak-ukrajina-pryamuje-do-demografichnoji-katastrofi-ostanni-dani-637730.html">На роботу до Польщі. Як Україна прямує до демографічної катастрофи</a></b>
      </blockquote>
      <footer>Джерело: <a href="http://www.mukachevo.net/">Mukachevo.net</a></footer>
      <related>
        <a href="https://glavcom.ua/columns/bogdanyaremenko/chomu-ukrajina-ne-visilaje-do-ugorshchini-agentiv-jiji-specsluzhb-474080.html"/>
        <a href="https://glavcom.ua/video/profesiya-maybutnogo-yaki-perspektivi-mayut-prodavci-internet-magaziniv-517394.html"/>
        <a href="https://glavcom.ua/photo/pachki-groshey-ta-dorogi-avto-yak-svojimi-statkami-hizujetsya-zolota-molod-ugorshchini-530780.html"/>
      </related>
    </article>
  </body>
</html>