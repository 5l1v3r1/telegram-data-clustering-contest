<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://aftabnews.ir/fa/news/620249/%D8%A8%D8%A7-%D8%AD%DA%A9%D9%85-%D8%B1%D9%87%D8%A8%D8%B1-%D8%A7%D9%86%D9%82%D9%84%D8%A7%D8%A8-%D9%86%D9%85%D8%A7%DB%8C%D9%86%D8%AF%D9%87-%D9%88%D9%84%DB%8C%E2%80%8C%D9%81%D9%82%DB%8C%D9%87-%D8%AF%D8%B1-%D8%A7%D8%B3%D8%AA%D8%A7%D9%86-%D9%85%D8%A7%D8%B2%D9%86%D8%AF%D8%B1%D8%A7%D9%86-%D9%88-%D8%A7%D9%85%D8%A7%D9%85%E2%80%8C-%D8%AC%D9%85%D8%B9%D9%87-%D8%B3%D8%A7%D8%B1%DB%8C-%D9%85%D9%86%D8%B5%D9%88%D8%A8-%D8%B4%D8%AF"/>
    <meta property="og:site_name" content="اخبار روز ایران و جهان | آفتاب نیوز"/>
    <meta property="article:published_time" content="2019-11-06T17:03:00+00:00"/>
    <meta property="og:title" content="با حکم رهبر انقلاب/ نماینده ولی‌فقیه در استان مازندران و امام‌ جمعه ساری منصوب شد"/>
    <meta property="og:description" content="حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی ولی‌فقیه در استان مازندران و امامت جمعه ساری منصوب کردند."/>
  </head>
  <body>
    <article>
      <h1>با حکم رهبر انقلاب/ نماینده ولی‌فقیه در استان مازندران و امام‌ جمعه ساری منصوب شد</h1>
      <address>
        <time datetime="2019-11-06T17:03:00+00:00">06 Nov 2019, 17:03</time>
      </address>
      <p>
        <i>حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی ولی‌فقیه در استان مازندران و امامت جمعه ساری منصوب کردند.</i>
      </p>
      <p>
        <a href="https://aftabnews.ir/">آفتاب‌‌نیوز :</a>
      </p>
      <p>حضرت آیت الله خامنه‌ای در حکمی حجت‌الاسلام حاج شیخ محمّدباقر لائینی را به نمایندگی ولی‌فقیه در استان مازندران و امامت جمعه ساری منصوب کردند.</p>
      <p>متن حکم رهبر انقلاب اسلامی به این شرح است:</p>
      <p>بسم الله الرحمن الرحیم</p>
      <p>جناب حجت‌الاسلام آقای حاج شیخ محمّدباقر لائینی دامت افاضاته</p>
      <figure>
        <img src="https://aftabnews.ir/files/fa/news/1398/8/15/356201_794.jpg"/>
      </figure>
      <p>در پی استعفای جناب حجت‌الاسلام آقای طبرسی دامت افاضاته و با تشکر فراوان از زحمات و خدمات ایشان در سالهای متمادی، جنابعالی را که بحمدالله از سوابق روشن و صلاحیت لازم برخوردار می‌باشید به نمایندگی خود در استان مازندران و امامت جمعه‌ی ساری منصوب می‌کنم.</p>
      <p>استان مازندران در شمار برجسته‌ترین استانهای کشور از جنبه‌های مادی و معنوی است و مردم عزیز و مؤمن و انقلابی آن در آزمونهای متعدد در نظام جمهوری اسلامی مفتخر و سربلند ظاهر شده‌اند. جنابعالی با توجه به سابقه‌ی حضور و خدمت در آن استان با برجستگی‌های جوانان فداکار و مردمان پرانگیزه و وفادار آن آشنائید. لازم است این برجستگی‌ها تقویت و تثبیت و بزرگ داشته شود و در این راه از علمای دین و فرزانگان حوزه و دانشگاه یاری گرفته شود.</p>
      <p>تقویت جریان انقلابی و جوانان مؤمن و روی‌گشاده و دست‌مهربان با همه‌ی قشرهای مردم توصیه‌ی مؤکد اینجانب است. توفیقات شما را از خداوند مسألت میکنم.</p>
    </article>
  </body>
</html>