<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tovima.gr/2019/11/06/finance/piges-ee-efiktos-o-stoxos-tis-elladas-gia-pleonasma-35-to-2020/"/>
    <meta property="og:site_name" content="Το Βήμα Online"/>
    <meta property="article:published_time" content="2019-11-06T17:08:09+00:00"/>
    <meta property="og:title" content="Πηγές ΕΕ : Εφικτός ο στόχος της Ελλάδας για πλεόνασμα 3,5% το 2020"/>
    <meta property="og:description" content="Ωστόσο, η Κομισιόν προβλέπει χαμηλότερη ανάπτυξη, στο 2,3%"/>
  </head>
  <body>
    <article>
      <h1>Πηγές ΕΕ : Εφικτός ο στόχος της Ελλάδας για πλεόνασμα 3,5% το 2020</h1>
      <h2>Ωστόσο, η Κομισιόν προβλέπει χαμηλότερη ανάπτυξη, στο 2,3%</h2>
      <address><time datetime="2019-11-06T17:08:09+00:00">06 Nov 2019, 17:08</time> by <a rel="author">ΤοΒΗΜΑ Team</a></address>
      <p>Χαμηλότερα θέτει τον πήχη της ανάπτυξης στην Ελλάδα για το 2020, έναντι των προβλέψεων της κυβέρνησης, η Κομισιόν.</p>
      <p>Σύμφωνα με πληροφορίες που μεταδίδει το euro2day.gr, στην έκθεση που θα δημοσιευτεί αύριο η πρόβλεψη για την πορεία της οικονομίας θα κινείται κάτω από 2,5% του ΑΕΠ, με επικρατέστερο το 2,3%, έναντι πρόβλεψης για 2,8% που καταγράφεται στο προσχέδιο του προϋπολογισμού.</p>
      <p>
        <a href="https://www.in.gr/2019/11/06/economy/oikonomikes-eidiseis/ilektronikes-apodeikseis-o-kryfos-foros-kai-oi-pagides-tou-neou-forologikou/">Διαβάστε ακόμη: Ηλεκτρονικές αποδείξεις : Ο κρυφός φόρος και οι παγίδες του νέου φορολογικού</a>
      </p>
      <h3>Εφικτός ο στόχος για το πρωτογενές πλεόνασμα το 2020</h3>
      <p>Παρ’ όλα αυτά, κοινοτικές πηγές μεταδίδουν μια αισιόδοξη εικόνα, επισημαίνοντας ότι και κατά τις εκτιμήσεις της Κομισιόν επιτυγχάνεται ο στόχος για πρωτογενές πλεόνασμα 3,5% του ΑΕΠ φέτος και το 2020.</p>
      <p>Σύμφωνα με αυτές τις πηγές, «οι αυριανές οικονομικές προβλέψεις της Κομισιόν δεν φαίνονται να επηρεάζουν (αρνητικά) το κατατεθέν σχέδιο ελληνικού προϋπολογισμού 2020. Αυτό προμηνύει έγκρισή του στις 20/11, όταν δημοσιευθεί η σχετική έκθεση παράλληλα με την έκθεση ενισχυμένης εποπτείας. Όντως το πλεόνασμα των 3,5% φαίνεται να επιτυγχάνεται και σύμφωνα με υπολογισμούς της Κομισιόν».</p>
      <p>
        <a href="https://www.tovima.gr/2019/11/06/science/sos-gia-tin-klimatiki-allagi-11-200-epistimones-proeidopoioun-gia-aneipota-anthropina-vasana/">SOS για την κλιματική αλλαγή: 11.200 επιστήμονες προειδοποιούν για «ανείπωτα ανθρώπινα βάσανα»</a>
      </p>
    </article>
  </body>
</html>