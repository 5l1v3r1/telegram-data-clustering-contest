<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.sigmalive.com/news/local/596058/kalokairines-thermokrasies-tis-epomenes-imeres-stin-kypro"/>
    <meta property="og:site_name" content="SIGMALIVE"/>
    <meta property="article:published_time" content="2019-11-06T17:47:00+00:00"/>
    <meta property="og:title" content="«Καλοκαιρινές» θερμοκρασίες τις επόμενες ημέρες στην Κύπρο"/>
    <meta property="og:description" content="Σχετικά θερμή αέρια μάζα επηρεάζει την περιοχή.   Απόψε, ο καιρός θα είναι κυρίως αίθριος. Οι άνεμοι θα πνέουν κυρίως βορειοδυτικοί ως..."/>
  </head>
  <body>
    <article>
      <h1>«Καλοκαιρινές» θερμοκρασίες τις επόμενες ημέρες στην Κύπρο</h1>
      <address><time datetime="2019-11-06T17:47:00+00:00">06 Nov 2019, 17:47</time> by <a rel="author">SigmaLive</a></address>
      <p>Σχετικά θερμή αέρια μάζα επηρεάζει την περιοχή.</p>
      <p>Απόψε, ο καιρός θα είναι κυρίως αίθριος. Οι άνεμοι θα πνέουν κυρίως βορειοδυτικοί ως βορειοανατολικοί, ασθενείς και παροδικά τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα δυτικά και τοπικά στα νότια θα καταστεί ήρεμη μέχρι λίγο ταραγμένη. Η θερμοκρασία θα πέσει στους 14 βαθμούς στο εσωτερικό, γύρω στους 17 στα παράλια και στους 10 βαθμούς στα ψηλότερα ορεινά.</p>
      <p>Αύριο, ο καιρός θα είναι κυρίως αίθριος. Οι άνεμοι θα πνέουν κυρίως βορειοανατολικοί ως νοτιοανατολικοί, ασθενείς μέχρι μέτριοι, 3 με 4 μποφόρ και τοπικά στα προσήνεμα, μέτριοι μέχρι ισχυροί, 4 με 5 μποφόρ. Η θάλασσα θα είναι λίγο ταραγμένη, αλλά στα ανατολικά παράλια μέχρι ταραγμένη. <b>Η θερμοκρασία θα ανέλθει στους 29 βαθμούς στο εσωτερικό, τα νότια και ανατολικά παράλια, γύρω στους 28 στα υπόλοιπα παράλια και στους 22 βαθμούς στα ψηλότερα ορεινά.</b></p>
      <p>Αύριο βράδυ, ο καιρός θα είναι κυρίως αίθριος. Οι άνεμοι θα πνέουν κυρίως βορειοδυτικοί ως βορειοανατολικοί, ασθενείς και παροδικά τοπικά μέχρι μέτριοι, 3 με 4 μποφόρ. Η θάλασσα θα είναι λίγο ταραγμένη, αλλά στα δυτικά και τοπικά στα νότια θα καταστεί ήρεμη μέχρι λίγο ταραγμένη.</p>
      <p>Την Παρασκευή, ο καιρός θα είναι κυρίως αίθριος, αλλά τοπικά αυξημένες νεφώσεις που θα παρατηρούνται το μεσημέρι και νωρίς το απόγευμα δεν αποκλείεται να δώσουν μεμονωμένες βροχές, στα ορεινά.</p>
      <p>Το Σάββατο και την Κυριακή, ο καιρός θα είναι κυρίως αίθριος, παρόλο που κατά διαστήματα θα παρατηρούνται τοπικά αυξημένες νεφώσεις.</p>
      <p>
        <b>Η θερμοκρασία δεν θα σημειώσει αξιόλογη μεταβολή, κατά το τριήμερο, για να παραμείνει πάνω από τις μέσες κλιματολογικές τιμές.</b>
      </p>
    </article>
  </body>
</html>