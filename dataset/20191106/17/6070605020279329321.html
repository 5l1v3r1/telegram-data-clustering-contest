<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/societat/agressio-racista-masclista-bus-madrid_0_2339166257.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T17:33:54+00:00"/>
    <meta property="og:title" content="Denuncien una agressió racista i masclista dins d'un autobús de línia a Madrid"/>
    <meta property="og:description" content="La plataforma Es Racismo demana explicacions a l'operador de la xarxa de transport públic EMT Madrid"/>
  </head>
  <body>
    <article>
      <h1>Denuncien una agressió racista i masclista dins d'un autobús de línia a Madrid</h1>
      <h2>La plataforma Es Racismo demana explicacions a l'operador de la xarxa de transport públic EMT Madrid </h2>
      <address>
        <time datetime="2019-11-06T17:33:54+00:00">06 Nov 2019, 17:33</time>
      </address>
      <p>La plataforma Es Racismo ha denunciat a les xarxes l'agressió racista i masclista que va patir una dona a l'interior d'un bus urbà a Madrid. Els fets es van produir el dia 31 d'octubre al migdia a la línia 77, quan un jove va demanar a la dona que sortís del seu seient per poder-se asseure més a prop dels seus companys. Quan ella els va dir que no, l'agressor va començar a insultar-la amb crits de "Pocavergonya" i "Ves al teu país de merda" –en un moment arriba a dir-li "No et pego perquè ets dona"– i, finalment, l'agredeix davant la passivitat de la resta de passatgers. </p>
      <figure>
        <iframe data-src="https://twitter.com/esracismosos/status/1190370990032871424?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>Des de l'entitat Es Racismo, ja han demanat explicacions a la companyia operadora de la xarxa de busos públics de la ciutat, EMT Madrid. Segons avança 'El Mundo', els acompanyants de l'agressor també hi van participar amb insults des del principi i quan la dona i el seu marit baixaven de l'autobús també ho van fer entre crits i cops.</p>
    </article>
  </body>
</html>