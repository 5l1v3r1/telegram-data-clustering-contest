<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.rodiaki.gr/article/425225/oi-symmetoxes-ston-teliko-toy-run-greece-apo-th-rodo"/>
    <meta property="og:site_name" content="Η ΡΟΔΙΑΚΗ"/>
    <meta property="article:published_time" content="2019-11-06T17:15:01+00:00"/>
    <meta property="og:title" content="Οι συμμετοχές στον τελικό του Run Greece από τη Ρόδο"/>
    <meta property="og:description" content="Και το 2019 το Run Greece συμμετέχει στο Μαραθώνιο Αθήνας με τους καλύτερους εκπροσώπους του!"/>
  </head>
  <body>
    <article>
      <h1>Οι συμμετοχές στον τελικό του Run Greece από τη Ρόδο</h1>
      <h2>Τα ονόματα όλων των αθλητών - αθλητριών με παρουσία την ερχόμενη Κυριακή στον αγώνα 3χλμ. σε κομμάτι της διαδρομής του Μαραθωνίου Αθηνών</h2>
      <address>
        <time datetime="2019-11-06T17:15:01+00:00">06 Nov 2019, 17:15</time>
      </address>
      <p>
        <b>Και το 2019 το Run Greece συμμετέχει στο Μαραθώνιο Αθήνας με τους καλύτερους εκπροσώπους του!</b>
      </p>
      <p>Ο ΣΕΓΑΣ διοργανώνει και φέτος τον τελικό αγώνα RUN GREECE 3χλμ ERGO, κατά τη διάρκεια διεξαγωγής της διοργάνωσης του Μαραθωνίου Αθήνας, την ερχόμενη Κυριακή. Η εκκίνηση του αγώνα δίνεται επί της Λεωφ. Βασ. Σοφίας, στο ύψος της οδού Ζαχάρωφ, ακριβώς στο 39,195χλμ της Αυθεντικής Μαραθώνιας Διαδρομής, ενώ ο αγώνας τερματίζει στο Παναθηναϊκό Στάδιο.</p>
      <p>Στον τελικό αυτόν δικαίωμα συμμετοχής έχουν μόνο αθλητές-αθλήτριες που προκρίθηκαν από τον Αγώνα Δρόμου 5χλμ κάθε αγώνα της σειράς RUN GREECE του τρέχοντος έτους σύμφωνα με τις παρακάτω προϋποθέσεις:</p>
      <p>1. Να είναι κάτοικοι της σχετικής Περιφέρειας στην οποία ανήκει η πόλη διεξαγωγής εκάστου αγώνα RUN GREECE για διάστημα μεγαλύτερο (ή τουλάχιστο) των 12 μηνών από την ημέρα πραγματοποίησής του (υποβάλλεται σχετική υπεύθυνη δήλωση).</p>
      <p>2. Να έχουν συμπληρώσει το 18ο έτος της ηλικίας τους την ημέρα του τελικού, τη δεύτερη Κυριακή του Νοεμβρίου του έτους διεξαγωγής του.</p>
      <p>3. Να έχουν καταταγεί σε θέση πρόκρισης, ανά ηλικιακή κατηγορία, σ’ έναν αγώνα 5χλμ της σειράς RUN GREECE του τρέχοντος έτους (βλ. πίνακα)</p>
      <p>4. Οι προκρινόμενοι θα πρέπει να έχουν συμμετάσχει σε μια από τις παρακάτω αγωνιστικές διαδρομές που είναι μετρημένες και πιστοποιημένες από IAAF/ΑIMS και ΣΕΓΑΣ και να πληρούν τις παραπάνω προϋποθέσεις:<br/>• Run Greece, Λάρισα - 5km, (10km) *</p>
      <p>• Run Greece, Ηράκλειο - 5km, (10km) *</p>
      <p>• Run Greece, Καστοριά - 5km, (10km) *</p>
      <p>• Run Greece, Ιωάννινα - 5km, (10km) *</p>
      <p>• Run Greece, Αλεξανδρούπολη - 5km, (10km) *</p>
      <p>• Run Greece, Ρόδος - 5km, (10km) *</p>
      <p>• Run Greece, Πάτρα - 5km, (10km) *</p>
      <p>Έτσι λοιπόν, από τον αγώνα της Ρόδου προκρίθηκαν οι παρακάτω αθλητές και αθλήτριες με συνοδό της αποστολής τον Σάββα Διακονικόλα, τεχνικό σύμβουλο της ΕΑΣ Δωδεκανήσου:<br/>-Ρουσούλης Νίκος</p>
      <p>-Χαρκιανάκης Θωμάς</p>
      <p>-Τσώκος Παναγιώτης</p>
      <p>-Αθηναίος Κωνσταντίνος</p>
      <p>-Μπαλλά Ντενίσα</p>
      <p>-Πονήρη Ιωάννα</p>
      <p>-Κανέλλη Κωνσταντίνα</p>
      <p>-Αθανασάκη Δικαία</p>
      <p>-Παπαφιλίππου Τσαμπίκος</p>
      <p>-Κορωνιού Μιχαλίτσα</p>
      <p>-Γιακουμάκης Γιώργος</p>
      <p>-Badell Catherine</p>
      <p>-Παγκράτης Χρήστος</p>
      <p>-Τζίνη Μαρία</p>
      <p>-Βαγιαννάκης Ιωάννης</p>
      <p>-Τσιμέττα Μαρία</p>
      <p>-Prevel Kevin</p>
      <p>-Νταλλαρή Σοφία</p>
      <p>-Πάτσης Βασίλης</p>
      <p>-Καρδούλια Σουζάνα.</p>
      <p>* Αν σε μια από τις ηλικιακές κατηγορίες του αγώνα των 5 χλμ. δεν υπάρχει αποδεδειγμένα καμία συμμετοχή που καλύπτει τις προϋποθέσεις συμμετοχής, τότε ο προκρινόμενος-μένη θα συμπληρώνεται από την αντίστοιχη ηλικιακή κατηγορία του αγώνα των 10 χλμ. και αν δεν υπάρχει και εκεί, από την αμέσως προηγούμενη ηλικιακή κατηγορία του Αγώνα Δρόμου 5χλμ ή 10χλμ (εφόσον υπάρχει), κατά σειρά ηλικίας (από τη μεγαλύτερη ηλικία προς τη μικρότερη της κατηγορίας) και εναλλάξ από τα 5 χλμ και 10χλμ, εφόσον πληροί τις προϋποθέσεις συμμετοχής.</p>
      <p>Το συντονισμό των ομάδων ανά Περιφέρεια, τις δηλώσεις συμμετοχής, όλες τις σχετικές διαδικασίες, όλα τα σχετικά με τη μετακίνηση, διαμονή και διατροφή, καθώς και οτιδήποτε έχει σχέση με τη συμμετοχή των ομάδων στον Τελικό Αγώνα Run Greece έχει η ΕΑΣ ΣΕΓΑΣ κάθε Περιφέρειας.</p>
      <p>Κανένας αθλητής-αθλήτρια και για κανένα λόγο δεν ηχεί δικαίωμα να δηλωθεί και να συμμετέχει εάν δεν έχει προκριθεί σύμφωνα με τις παραπάνω προϋποθέσεις.</p>
      <p>Θα διεξαχθεί ένας αγώνας 3χλμ που θα συμμετάσχουν όλες οι παραπάνω αναφερόμενες ηλικίες, αλλά θα γίνει ξεχωριστή κατάταξη Ανδρών και Γυναικών χωρίς ηλικιακές κατηγορίες (μια γενική για Άνδρες και μια γενική για Γυναίκες).</p>
      <p>Οι βαθμοί του/της νικητή-τριας (Ανδρών - Γυναικών), είναι 70 βαθμοί, όσο και το σύνολο των συμμετεχόντων (70 Άνδρες και 70 Γυναίκες). Στη συνέχεια για κάθε επόμενο τερματίσαντα, οι βαθμοί θα μειώνονται κατά 1 (69 βαθμοί για τον/την δεύτερο-η, 68 βαθμοί για τον/την τρίτο-η κ.ο.κ). Το άθροισμα των βαθμών των τερματισάντων κάθε ομάδας Ανδρών και Γυναικών θα είναι το σύνολο των βαθμών για την ομαδική κατάταξη κάθε ομάδας Ανδρών και Γυναικών.</p>
      <p>Στον πρώτο νικητή-νικήτρια της Γενικής Κατάταξης Ανδρών και Γυναικών θα απονεμηθούν κύπελλο-μετάλλιο και δίπλωμα, στον δεύτερο-δεύτερη μετάλλιο και δίπλωμα και στον τρίτο-τρίτη μετάλλιο και δίπλωμα. Σε όλους τους συμμετέχοντες θα απονεμηθεί αναμνηστικό μετάλλιο.</p>
      <p>Ο ΣΕΓΑΣ με την αρωγή του Χορηγού του Αγώνα Δρόμου 3χλμ, της ERGO Ασφαλιστικής, θα φροντίσει για τη μετακίνηση, διαμονή και διατροφή (full board) των δρομέων που θα συμμετάσχουν, αναλαμβάνοντας και τα σχετικά έξοδα. Κάθε ομάδα θα αποτελείται το ανώτερο από 10 άνδρες και 10 Γυναίκες και 1 συνοδό-συντονιστή.</p>
      <table bordered="">
        <tr>
          <td>
            <b>Ηλικιακή Κατηγορία</b>
          </td>
          <td>
            <b>Αριθμός Προκρινόμενων Ανδρών</b>
          </td>
          <td>
            <b>Αριθμός Προκρινόμενων Γυναικών</b>
          </td>
        </tr>
        <tr>
          <td>
            <b>18 - 34</b>
          </td>
          <td>
            <b>4</b>
          </td>
          <td>
            <b>4</b>
          </td>
        </tr>
        <tr>
          <td>
            <b>35 - 39</b>
          </td>
          <td>
            <b>1</b>
          </td>
          <td>
            <b>1</b>
          </td>
        </tr>
        <tr>
          <td>
            <b>40 - 44</b>
          </td>
          <td>
            <b>1</b>
          </td>
          <td>
            <b>1</b>
          </td>
        </tr>
        <tr>
          <td>
            <b>45 - 49</b>
          </td>
          <td>
            <b>1</b>
          </td>
          <td>
            <b>1</b>
          </td>
        </tr>
        <tr>
          <td>
            <b>50 - 54</b>
          </td>
          <td>
            <b>1</b>
          </td>
          <td>
            <b>1</b>
          </td>
        </tr>
        <tr>
          <td>
            <b>55 - 59</b>
          </td>
          <td>
            <b>1</b>
          </td>
          <td>
            <b>1</b>
          </td>
        </tr>
        <tr>
          <td>
            <b>60 +</b>
          </td>
          <td>
            <b>1</b>
          </td>
          <td>
            <b>1</b>
          </td>
        </tr>
        <tr>
          <td/>
          <td/>
          <td/>
        </tr>
        <tr>
          <td>
            <b>Σύνολο</b>
          </td>
          <td>
            <b>10</b>
          </td>
          <td>
            <b>10</b>
          </td>
        </tr>
      </table>
    </article>
  </body>
</html>