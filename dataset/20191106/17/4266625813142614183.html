<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/sprava_hizb_uttahrir_amnesty_international_vyznala_krymskogo_aktyvista_1685227"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T17:20:00+00:00"/>
    <meta property="og:title" content="&quot;Справа Хізб ут-Тахрір&quot;: Amnesty International визнала кримського активіста Мустафаєва в'язнем совісті"/>
    <meta property="og:description" content="Фігуранта другої Бахчисарайської &quot;справи Хізб ут-Тахрір&quot;, одного з координаторів громадського об'єднання Кримська солідарність Сервера Мустафаєва визнали &quot;в'язнем совісті&quot;."/>
  </head>
  <body>
    <article>
      <h1>"Справа Хізб ут-Тахрір": Amnesty International визнала кримського активіста Мустафаєва в'язнем совісті</h1>
      <address>
        <time datetime="2019-11-06T17:20:00+00:00">06 Nov 2019, 17:20</time>
      </address>
      <p>
        <b>Фігуранта другої Бахчисарайської "справи Хізб ут-Тахрір", одного з координаторів громадського об'єднання Кримська солідарність Сервера Мустафаєва визнали "в'язнем совісті".</b>
      </p>
      <p>Про це повідомляє <a href="https://ua.krymr.com/a/news-amnesty-international-server-mustafaiev-viazen-sovisti/30256258.html">"Крим.Реалії"</a> з посиланням на <a href="https://www.amnesty.org.ua/uamustafaev/">заяву</a> міжнародної правозахисної організації Amnesty International.</p>
      <p>"В першу чергу, це певний привід для того, щоб більш ретельно моніторити його процес. Увага з боку міжнародних представників до цього процесу. Докази сторони обвинувачення будуть піддані аналізу не тільки адвокатами, які беруть участь у справі, а й усім міжнародним співтовариством. І, звичайно, публічність – це один з інструментів захисту. Всі порушення у справі будуть систематизовані і доводитимуть одну єдину тезу: що кримські татари, що мусульмани в Криму – не терористи і їх переслідують виключно за активну громадянську позицію та їхні релігійні й національні переконання", - прокоментувала заяву адвокат Ліля Гемеджи.</p>
      <p>Вона вважає, що включення Мустафаєва до списку "в'язнів совісті" Amnesty International посприяє його звільненню.</p>
      <p>"Тепер на всіх своїх міжнародних зустрічах і міжнародних контактах ми можемо передавати документи Amnesty International. Плюс це одна з форм реагування на незаконні переслідування. Я сподіваюся, що цей статус дозволить наблизити його звільнення, його возз'єднання з сім'єю і повернення на шлях правозахисної діяльності", - додала Гемеджи.</p>
      <p>Раніше повідомлялося, що <a href="https://zik.ua/news/2019/10/28/pyatoh_figurantiv_spravy_hizb_uttahrir_etapuvaly_z_rf_do_krymu__advokat_1678209">п'ятьох фігурантів другої сімферопольського "справи Хізб ут-Тахрір"</a> етапували з Російської Федерації в кримське СІЗО №1 міста Сімферополя. Йдеться про Біляла Аділова, Джеміля Гафарова, Шабана Умерова, Сервета Газієва і Яшара Муедінова.</p>
      <related>
        <h4>читайте також</h4>
        <a href="https://zik.ua/news/2019/10/28/pyatoh_figurantiv_spravy_hizb_uttahrir_etapuvaly_z_rf_do_krymu__advokat_1678209"/>
        <a href="https://zik.ua/news/2019/10/15/denisova_zvernulasya_do_moskalkovoi_cherez_porushennya_prav_figurantiv_drugoi_1668647"/>
        <a href="https://zik.ua/news/2019/10/11/u_rosii_krymskogo_politvyaznya_mustafaieva_mayzhe_misyats_trymayut_v_odynochniy_1666177"/>
        <a href="https://zik.ua/news/2019/09/29/dvoh_figurantiv_bahchysarayskogo_spravy_hizb_uttahrir_pomistyly_v_shizo_1656941"/>
      </related>
    </article>
  </body>
</html>