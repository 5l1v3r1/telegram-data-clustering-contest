<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ara.cat/politica/Mor-pare-Carles-Puigdemont_0_2339166267.html"/>
    <meta property="og:site_name" content="Ara.cat"/>
    <meta property="article:published_time" content="2019-11-06T17:57:57+00:00"/>
    <meta property="og:title" content="Mor el pare de Carles Puigdemont"/>
    <meta property="og:description" content="L'expresident en destaca la &quot;bondat immensa&quot; i la &quot;fidelitat als valors del cristianisme de base&quot;"/>
  </head>
  <body>
    <article>
      <h1>Mor el pare de Carles Puigdemont</h1>
      <h2>L'expresident en destaca la "bondat immensa" i la "fidelitat als valors del cristianisme de base"</h2>
      <address>
        <time datetime="2019-11-06T17:57:57+00:00">06 Nov 2019, 17:57</time>
      </address>
      <p>El pare Carles Puigdemont ha mort aquest dimecres. Així ho ha explicat l'expresident de la Generalitat a Twitter. "Fa poca estona ens ha deixat el pare. La meva mare, les meves germanes i els meus germans el recordarem sempre com un home de bondat immensa i fidelitat als valors del cristianisme de base. Descansi en pau".</p>
      <p>Puigdemont havia d'intervenir avui a través de videoconferència en un míting de JxCat a Girona, la ciutat de la qual ser alcalde abans d'accedir a la presidència del Govern. Arran de la mort del seu pare, però, ha suspès la seva participació. </p>
      <p>Quan Puigdemont va ser investit president per sorpresa, al ser relativament desconegut pel gran públic, va haver d'explicar llavors en diverses ocasions quins eren els seus orígens. Un record clau era el negoci familiar de la pastisseria dels seus pares a Amer, la seva localitat natal.   </p>
      <figure>
        <iframe data-src="https://twitter.com/KRLS/status/1192131852888428544?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>El president de la Generalitat, Quim Torra, ha expressat el seu condol destacant que "la mort del pare es fa més profunda per la injustícia de l'exili i la distància forçada". "T'acompanyem en el sentiment amb l'abraçada de tot un poble que us estima", ha afegit. </p>
      <figure>
        <iframe data-src="https://twitter.com/QuimTorraiPla/status/1192136560189284353?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>També el president del Parlament, Roger Torrent, s'ha pronunciat enviant a Puigdemont i a la seva família "una forta abraçada i tot l'escalf". L'expresident ha rebut nombroses mostres de suport, com, per exemple, la de la candidata de JxCat al 10-N, Laura Borràs, que ha expressat "la ràbia" perquè, a causa de l'exili, no hagin pogut estar junts. També l'expresidenta del Parlament Carme Forcadell, a través de Twitter, ha destacat "la injustícia enorme de patir aquests moments lluny de la família".</p>
    </article>
  </body>
</html>