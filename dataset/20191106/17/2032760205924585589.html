<!DOCTYPE html>
<html>
  <head>
    <meta charset="utf-8"/>
    <meta property="og:url" content="http://dennikpolitika.sk/archiv/88866"/>
    <meta property="og:site_name" content="Denník politika"/>
    <meta property="article:published_time" content="2019-11-06T17:35:01+00:00"/>
    <meta property="og:title" content="Nové ruské zbrane nemajú v zahraničí obdoby, podľa Putina nimi Moskva neplánuje nikomu hroziť"/>
    <meta property="og:description" content="6.11.2019 (Webnoviny.sk) – Nové ruské zbrane nemajú v zahraničí obdoby, no Moskva ich nepoužije na to, aby nimi niekomu hrozila. Počas stretnutia s poprednými ruskými armádnymi predstaviteľmi sa tak vyjadril ruský prezident Vladimir Putin."/>
  </head>
  <body>
    <article>
      <h1>Nové ruské zbrane nemajú v zahraničí obdoby, podľa Putina nimi Moskva neplánuje nikomu hroziť</h1>
      <address><time datetime="2019-11-06T17:35:01+00:00">06 Nov 2019, 17:35</time> by <a rel="author">Webnoviny</a></address>
      <p>6.11.2019 (Webnoviny.sk) – Nové ruské zbrane nemajú v zahraničí obdoby, no Moskva ich nepoužije na to, aby nimi niekomu hrozila. Počas stretnutia s poprednými ruskými armádnymi predstaviteľmi sa tak vyjadril ruský prezident Vladimir Putin.</p>
      <p>Podľa neho Rusko plánuje<i> „vybudovať našu obranyschopnosť, uviesť do prevádzky nadzvukové, laserové a ďalšie nové systémy zbraní, ktoré iné krajiny nemajú“.</i> „<i>Ale nie je to dôvod, aby sme niekoho zastrašovali,“</i> dodal.</p>
      <p>Šéf Kremľa zároveň povedal, že nové systémy zbraní sú navrhnuté výlučne na to, aby <i>„zabezpečili našu bezpečnosť vzhľadom na rastúce hrozby“</i> a zaviazal sa, že bude presadzovať úsilie o kontrolu zbraní.</p>
      <p>Vlani Putin ohlásil celý rad nových zbraní vrátane ťažkej medzikontinentálnej balistickej strely, nadzvukového klzáka, podvodného jadrového dronu a riadenej strely na jadrový pohon.</p>
      <p>Viac k témam: <a href="https://www.webnoviny.sk/tag/kremel/"><u>Kremeľ</u></a>, <a href="https://www.webnoviny.sk/tag/zbrane/"><u>zbrane</u></a><br/>Zdroj: Webnoviny.sk – <a href="https://www.webnoviny.sk/nove-ruske-zbrane-nemaju-v-zahranici-obdoby-podla-putina-nimi-moskva-neplanuje-nikomu-hrozit/"><u>Nové ruské zbrane nemajú v zahraničí obdoby, podľa Putina nimi Moskva neplánuje nikomu hroziť</u></a> © SITA Všetky práva vyhradené.</p>
    </article>
  </body>
</html>