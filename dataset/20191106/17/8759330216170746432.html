<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.voetbalprimeur.be/nieuws/902679/de-cond-ziet-sterke-berge-in-liverpool-ik-ga-vechten-om-hem-bij-ons-te-houden-.html"/>
    <meta property="og:site_name" content="VP VoetbalPrimeur.be"/>
    <meta property="article:published_time" content="2019-11-06T17:20:00+00:00"/>
    <meta property="og:title" content="De Condé wil Berge in Genk houden: &quot;Sander toonde dat hij het niveau aankan&quot;"/>
    <meta property="og:description" content="KRC Genk moest zich tegen Liverpool FC (2-1) dan wel gewonnen geven, toch mogen de Limburgers terugblikken op een sterke partij. Sportief directeur Dimitri de Condé zag hoe Genk een hoopgevende prestatie neerzette."/>
  </head>
  <body>
    <article>
      <h1>De Condé wil Berge in Genk houden: "Sander toonde dat hij het niveau aankan"</h1>
      <address>
        <time datetime="2019-11-06T17:20:00+00:00">06 Nov 2019, 17:20</time>
      </address>
      <p>
        <b>KRC Genk moest zich tegen Liverpool FC (2-1) dan wel gewonnen geven, toch mogen de Limburgers terugblikken op een sterke partij. Sportief directeur Dimitri de Condé zag hoe Genk een hoopgevende prestatie neerzette.</b>
      </p>
      <p>Ondanks de goede partij van Genk legt de Condé nu al de focus op zondag. De boodschap voor Felice Mazzu en zijn spelers is alvast duidelijk. "We hebben ons in positieve zin getoond. Als collectief was het goed. Dit moet ons energie geven. Zondag moeten we tegen Gent de punten thuishouden", aldus de Condé in <i><a href="https://www.hln.be/sport/voetbal/champions-league-europa-league/champions-league/de-conde-daags-na-liverpool-genk-berge-heeft-getoond-dat-hij-dit-niveau-aankan~ad2e323d/">Het Laatste Nieuws</a></i>.</p>
      <aside>Lees meer<br/><a href="https://www.voetbalprimeur.be/nieuws/902669/genkse-nachtmerrie-maakt-indruk-in-europa-we-kunnen-hem-niet-meer-behouden-.html?itm_source=www.voetbalprimeur.be&amp;itm_medium=highlighted-content">Europese topclubs jagen op kwelgeest van Genk: "Kunnen hem niet meer behouden"</a></aside>
      <p>De strijdlust van tegen Liverpool wil de Condé ook graag in de competitie zien. "De jongens hebben 95 minuten geknokt tegen Liverpool. Dat willen we elke wedstrijd zien. Als dat gebeurt, kan deze ploeg heel veel."</p>
      <p><b>Lof voor Berge</b><br/>Ook de mooie woorden over Sander Berge zijn de Genk-directeur niet ontgaan. "En dat Jürgen Klopp Sander Berge opwachtte in de spelerstunnel? Sander heeft getoond dat hij dit niveau aankan. Ik ga heel hard vechten om hem dit seizoen bij ons te kunnen houden."</p>
      <aside>Lees meer<br/><a href="https://www.voetbalprimeur.be/nieuws/902648/-dit-is-wel-een-prestatie-waar-krc-genk-zich-kan-aan-optrekken-.html?itm_source=www.voetbalprimeur.be&amp;itm_medium=highlighted-content">"Vraagtekens rond KRC Genk en Mazzu zijn even wat weg"</a></aside>
    </article>
  </body>
</html>