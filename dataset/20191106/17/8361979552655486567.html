<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/biz/finance/sprava-privatbanku-sud-zasmutiv-kolomoyskogo-novini-ukrajini-50052017.html"/>
    <meta property="og:site_name" content="НВ"/>
    <meta property="article:published_time" content="2019-11-06T17:00:00+00:00"/>
    <meta property="og:title" content="Справа ПриватБанку. Київський апеляційний суд засмутив Коломойського"/>
    <meta property="og:description" content="Київський апеляційний суд зупинив провадження у справі про розрив особистого поручительства Коломойського перед НБУ за кредитами рефінансування"/>
  </head>
  <body>
    <article>
      <h1>Справа ПриватБанку. Київський апеляційний суд засмутив Коломойського</h1>
      <h2>Київський апеляційний суд зупинив провадження у справі про розрив особистого поручительства Коломойського перед НБУ за кредитами рефінансування</h2>
      <address><time datetime="2019-11-06T17:00:00+00:00">06 Nov 2019, 17:00</time> by <a rel="author">Петро Шевченко</a></address>
      <p>Київський апеляційний суд зупинив провадженння про розрив особистих поручительств <a href="https://nv.ua/tags/ihor-kolomojskij.html">Ігоря Коломойського</a> перед НБУ за кредитами рефінансування на 9,2 млрд грн, які були видані ПриватБанку до націоналізації.</p>
      <p>За даними <a href="https://nv.ua/biz.html">НВ Бізнес</a>, суд задовольнив клопотання ПриватБанку, яке підтримав НБУ, щоб відповідне провадження зупинили до винесення рішення у справі щодо скасування націоналізації ПриватБанку. Рішення про <a href="https://nv.ua/biz/finance/borba-za-privatbank-kolomoyskiy-podal-eshche-5-iskov-protiv-nbu-50018732.html">розрив особистого поручительства</a> було прийнято Печерським районним судом вночі 20 квітня в переддень голосування в другому турі президентських перегонів.</p>
      <p>Як відомо, уряд і НБУ будуть оскаржувати в Шостому адміністративному апеляційному суді рішення Окружного адмінсуду від 18 квітня <a href="https://nv.ua/biz/finance/chto-proishodit-v-sudah-po-privatbanku-i-kak-na-eto-reagiruyut-kreditory-ukrainy-i-investory-50018036.html">про визнання недійсною націоналізації ПриватБанку</a>.</p>
      <p>Читайте також:<br/><a href="https://nv.ua/ukr/biz/finance/yak-kolomoyskiy-namagayetsya-pidirvati-zahist-derzhavi-v-sudah-po-privatbanku-novini-ukrajini-50049271.html">&amp;nbspКоломойський зайшов з тилу. Як розбивають захист держави в судах щодо ПриватБанку</a></p>
      <p>Нагадаємо, що <a href="https://nv.ua/biz/finance/rassmotrenie-iska-kolomoyskogo-o-vozvrate-akciy-privatbanka-priostanovleno-novosti-ukrainy-50048263.html">17 жовтня Госпсуд з аналогічної причини призупинив провадження</a> у справі про визнання недійсним договору купівлі-продажу ПриватБанку Мінфіну в процесі націоналізації.</p>
      <p>Також, за інформацією <a href="https://nv.ua/biz.html">НВ Бізнес</a>, аналогічне клопотання подавав і Коломойський, які суд задовольнив. Але він попросив зупинити провадження до винесення рішення Госпсудом, який також розглядає справу про розрив цих же особистих поручительств Коломойського.</p>
      <p>У Женевському суді також розглядається справа про повернення боргів Коломойського по рефінансуванню.</p>
      <p>Як повідомлялося, 15 жовтня ПриватБанк виграв суд в Лондоні, який дозволив розглядати справу про повернення боргів колишніх власників банку в $ 3 млрд у Високому суді Лондона. Також був збережений всесвітній арешт на активи Коломойського і Боголюбова.</p>
      <p>Читайте також:<br/><a href="https://nv.ua/ukr/biz/finance/sud-v-londoni-zaareshtuvav-aktivi-kolomoyskogo-za-pozovom-privatbanku-shcho-ce-znachit-50047997.html">&amp;nbspЦугцванг олігарха. Що означає рішення суду в Лондоні для Коломойського і України</a></p>
    </article>
  </body>
</html>