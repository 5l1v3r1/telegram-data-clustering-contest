<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/nyheter/store-snomengder-fredag/71790945"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T17:54:10+00:00"/>
    <meta property="og:title" content="Store snømengder fredag"/>
    <meta property="og:description" content="Det kan komme 10 til 15 centimeter, melder Meteorologisk institutt."/>
  </head>
  <body>
    <article>
      <h1>Store snømengder fredag</h1>
      <h2>Det kan komme 10 til 15 centimeter, melder Meteorologisk institutt.</h2>
      <address><time datetime="2019-11-06T17:54:10+00:00">06 Nov 2019, 17:54</time> by <a rel="author">Lars Martin Gimse</a></address>
      <p>Meteorologisk institutt har sendt ut gult farevarsel for snø på store deler av Østlandet fredag.</p>
      <p>
        <b>«Lokalt kan det komme 10 til 15 centimeter, og dette kan gi lokale trafikale problemer», skriver de på<a href="https://twitter.com/Meteorologene/status/1192052791348539393"> Twitter.</a></b>
      </p>
      <p>Meteorologene advarer om at det kan være lokalt vanskelig kjøreforhold.</p>
      <p>«Beregn noe ekstra tid til transport og kjøring. Bruk riktige dekk og kjør etter forholdene», lyder formaningen.</p>
      <p>Varselet gjelder for Vestfold, Østfold, Buskerud, Oslo, Akershus og Hedmark.</p>
      <p>De største mulighetene for snø inn mot helgen er på Østlandet, spesielt ved grensetraktene øst for Lillehammer og øst for Oslo, opplyser vakthavende meteorolog Geir Ottar Fagerlid ved Meteorologisk institutt til NTB.</p>
      <p>Dette blir vinterens første skikkelig snøvær i Sør-Norge, men lenger nord i landet har man allerede formelig badet i snø en stund.</p>
      <p>
        <b>Tirsdag ble det målt <a href="https://www.dagbladet.no/nyheter/snorekord-i-tromso---kommer-til-ostlandet/71788341">69 centimeter snø i Tromsø.</a> Ikke siden 1922 har snødybden vært høyere enn den var i går så tidlig på året.</b>
      </p>
      <p>Selv om 69 centimeter utvilsomt er mye tidlig i november, er det et stykke opp til 1922-rekorden.</p>
      <p>Da ble det målt 83 centimeter allerede 29. oktober.</p>
    </article>
  </body>
</html>