<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.dagbladet.no/sport/italiensk-paralympics-helt-dopingtatt/71790927"/>
    <meta property="og:site_name" content="Dagbladet.no"/>
    <meta property="article:published_time" content="2019-11-06T17:22:07+00:00"/>
    <meta property="og:title" content="Italiensk Paralympics-helt dopingtatt"/>
    <meta property="og:description" content="Italienske Martina Caironi, som har vunnet gull på 100 meter i to Paralympics på rad, er suspendert etter å ha testet positivt på en anabol steroid."/>
  </head>
  <body>
    <article>
      <h1>Italiensk Paralympics-helt dopingtatt</h1>
      <h2>Italienske Martina Caironi, som har vunnet gull på 100 meter i to Paralympics på rad, er suspendert etter å ha testet positivt på en anabol steroid.</h2>
      <address><time datetime="2019-11-06T17:22:07+00:00">06 Nov 2019, 17:22</time> by <a rel="author">NTB I</a></address>
      <p>Italias antidopingbyrå melder at Caironi avga prøven i en uanmeldt kontroll i Bologna 17. oktober. 30-åringen vant 100 meter i klasse T42 både i London-lekene i 2012 og i Rio de Janeiro fire år senere.</p>
      <p>I Rio var hun også Italias flaggbærer under åpningsseremonien og vant sølv i lengde.</p>
      <p>
        <b>Caironi måtte amputere det ene beinet over kneet etter en motorsykkelulykke i 2007.</b>
      </p>
      <p>Ifølge antidopingbyrået inneholdt Caironis prøve spor av steroiden Clostebol.</p>
      <p>Utøveren har ikke kommentert saken. Hun skulle ha deltatt i friidretts-VM for funksjonshemmede i Dubai, som innledes torsdag.</p>
    </article>
  </body>
</html>