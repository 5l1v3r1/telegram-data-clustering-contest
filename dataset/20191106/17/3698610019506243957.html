<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://dt.ua/ECONOMICS/uryad-shvaliv-zaluchennya-450-milyoniv-yevro-na-rozvitok-dorig-328739_.html"/>
    <meta property="og:site_name" content="DT.ua"/>
    <meta property="article:published_time" content="2019-11-06T17:50:00+00:00"/>
    <meta property="og:title" content="Уряд схвалив залучення 450 мільйонів євро на розвиток доріг"/>
    <meta property="og:description" content="Кредитні кошти взяті під 2% річних."/>
  </head>
  <body>
    <article>
      <h1>Уряд схвалив залучення 450 мільйонів євро на розвиток доріг</h1>
      <h2>Кредитні кошти взяті під 2% річних.</h2>
      <address>
        <time datetime="2019-11-06T17:50:00+00:00">06 Nov 2019, 17:50</time>
      </address>
      <p>Кабмін схвалив залучення 450 мільйонів євро кредиту від Європейського інвестиційного банку на<b> <a href="https://dt.ua/UKRAINE/krikliy-rozpoviv-pro-plani-na-remont-dorig-u-nastupnomu-roci-328080_.html">розвиток доріг в Україні</a></b>. Рішення було прийнято на засіданні уряду 6 листопада, повідомив прем'єр Олексій Гончарук, <a href="https://www.epravda.com.ua/rus/news/2019/11/6/653408/">пише ЕП.</a></p>
      <p>"Прийняли рішення про залучення 450 мільйонів євро кредитів на розвиток доріг від Європейського інвестиційного банку. Це один з великих інвестиційних проектів з нашими партнерами з метою будівництва доріг в найближчі роки. Це кредит, який ми беремо під досить низький відсоток - до 2% річних", - сказав він.</p>
      <p>За його словами, на фінансування інфраструктурних проектів існує мультиплікатор, тобто кожна гривня, інвестована в інфраструктурні проекти призведе до створення нових робочих місць, зростання бізнес-активності та доходів бюджету.</p>
      <p>Кошти виділили на розвиток доріг Європейської транспортної мережі TEN-T.</p>
      <p>31 жовтня Держагентство автомобільних доріг України підписало меморандум про співпрацю з китайською компанією Poly Changda Engineering Co. Ltd. Завдяки цьому <a href="https://dt.ua/ECONOMICS/kitayci-pobuduyut-platnu-kilcevu-dorogu-kiyiv-odesa-ta-kiyiv-chop-328051_.html"><b>навколо Києва почнуть будувати Велику кільцеву автомобільну дорогу</b></a> між М-05 Київ-Одеса, М-06 Київ-Чоп.</p>
      <p>Раніше президент Зеленський особисто за кермом автомобіля протестував нещодавно <b><a href="https://dt.ua/UKRAINE/prezident-zelenskiy-pereviriv-trasu-zaporizhzhya-mariupol-pislya-remontu-327737_.html">відремонтовану трасу</a></b>, що сполучає Запоріжжя і Маріуполь.</p>
      <footer>За матеріалами: <a href="https://dt.ua/go/aHR0cDovL3d3dy5lcHJhdmRhLmNvbS51YS9ydXMv">Економічна правда</a></footer>
      <footer>Ми повідомляємо тільки дійсно важливі новини. Долучайся до <a href="https://t.me/znua_live">Telegram-каналу DT.UA</a></footer>
    </article>
  </body>
</html>