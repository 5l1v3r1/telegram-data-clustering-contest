<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://zik.ua/news/2019/11/06/u_rf_nazvaly_absurdnym_novyy_pozov_naftogazu_1685193"/>
    <meta property="og:site_name" content="ZIK.UA"/>
    <meta property="article:published_time" content="2019-11-06T17:00:00+00:00"/>
    <meta property="og:title" content="У РФ назвали &quot;абсурдним&quot; новий позов &quot;Нафтогазу&quot;"/>
    <meta property="og:description" content="Голова Міністерства енергетики Російської Федерації Олександр Новак заявив, що нові позовні вимоги &quot;Нафтогазу&quot; до &quot;Газпрому&quot; є абсурдними."/>
  </head>
  <body>
    <article>
      <h1>У РФ назвали "абсурдним" новий позов "Нафтогазу"</h1>
      <address>
        <time datetime="2019-11-06T17:00:00+00:00">06 Nov 2019, 17:00</time>
      </address>
      <p>
        <b>Голова Міністерства енергетики Російської Федерації Олександр Новак заявив, що нові позовні вимоги "Нафтогазу" до "Газпрому" є абсурдними.</b>
      </p>
      <p>Про це повідомляють <a href="https://riafan.ru/1225286-rossiya-predlagaet-uregulirovat-spor-naftogaza-i-gazproma-mirnym-putem">росЗМІ</a>.</p>
      <p>За словами міністра, другий позов на суму 12 млрд доларів проти "Газпрому" ще не розглядався, тому поки що передчасно його коментувати.</p>
      <p>"Ми розуміємо, що ті вимоги, які закладені в позов, у мене іншого слова немає - абсурд. Як і рішення української антимонопольної служби, коли вони нарахували 6,4 млрд доларів через нібито порушення "Газпромом" антимонопольного законодавства при використанні газотранспортної інфраструктури. Це рішення суто політичне, кон'юнктурне, внутрішньоукраїнське. Воно абсурдне і підлягає скасуванню", - зазначив Новак.</p>
      <p>Він додав, що розгляди після рішення Стокгольмського арбітражного суду ще тривають, і в наступному році буде розглядатися апеляція "Газпрому".</p>
      <p>"Ми продовжуємо пропонувати нашим українським партнерам для нормального відновлення довгострокових взаємин у рамках транзиту і поставок газу повернутися до питання мирного врегулювання", - наголосив Новак.</p>
      <p><a href="https://zik.ua/news/2019/11/06/u_gazpromi_postavyly_ultymatum_dlya_tranzytnogo_kontraktu_z_ukrainoyu_1684959">Нагадаємо</a>, раніше голова правління ВАТ "Газпром" Олексій Міллер назвав дві головні умови для укладення нового контракту по транзиту газу з Україною. Першою задачею є врегулювання спорів між "Газпромом" і "Нафтогазом". Крім того, "Газпром" пропонує Україні відновити прямі закупівлі російського газу до 2020 року та визначити обсяги таких закупівель.</p>
      <related>
        <h4>читайте також</h4>
        <a href="https://zik.ua/news/2019/11/06/u_gazpromi_postavyly_ultymatum_dlya_tranzytnogo_kontraktu_z_ukrainoyu_1684959"/>
        <a href="https://zik.ua/news/2019/11/05/u_yes_vidreaguvaly_na_slova_orzhelya_shchodo_prypynennya_tranzytu_rosiyskogo_1684239"/>
        <a href="https://zik.ua/news/2019/11/04/u_naftogazi_rozkryly_detali_zustrichnogo_pozovu_do_gazpromu_v_stokgolmi_1683341"/>
        <a href="https://zik.ua/news/2019/10/28/zhodnyh_ofitsiynyh_propozytsiy_pro_vregulyuvannya_vidkrytyh_pytan_rosiyska_1678315"/>
      </related>
    </article>
  </body>
</html>