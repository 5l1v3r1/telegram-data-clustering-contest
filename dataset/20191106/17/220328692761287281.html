<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/svyat/200-evro-globa-za-spirane-na-bus-lenta-v-grtsiya-406048.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T17:41:18+00:00"/>
    <meta property="og:title" content="200 евро глоба за спиране на бус лента в Гърция"/>
    <meta property="og:description" content="Пътна полиция санкционира масово и за нарушения при паркиране и спиране на места за инвалиди, както и на пешеходни пътеки"/>
  </head>
  <body>
    <article>
      <h1>200 евро глоба за спиране на бус лента в Гърция</h1>
      <address>
        <time datetime="2019-11-06T17:41:18+00:00">06 Nov 2019, 17:41</time>
      </address>
      <p>Пътната полиция в Гърция въвежда глоба от 200 евро за шофьорите на леки автомобили и таксита при спиране и паркиране в бус лента.</p>
      <p>Закъснение в разписанието на градските автобуси, както и пострадали пътници при слизане и качване принуди пътна полиция да наложи пълно спазване на забраната за спиране и паркиране на лентата за автобуси.</p>
      <p>Масово се поставят камери по трасето на градския транспорт, като глобата за нарушение е 200 евро, предаде БНР.</p>
      <p>По трасето на автобусите на градския транспорт са монтирани съответните пътни знаци, които забраняват спиране, престой и паркиране на други превозни средства.</p>
      <p>Самите шофьори в градския транспорт поискаха помощ от пътна полиция и съобщават за риск от катастрофи, създаден от паркирани коли дори на спирки.</p>
      <p>Пътна полиция санкционира масово и за нарушения при паркиране и спиране на места за инвалиди, както и на пешеходни пътеки.</p>
    </article>
  </body>
</html>