<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.tvn24.pl/kultura-styl,8/catherine-deneuve-miala-udar-mozgu,983448.html"/>
    <meta property="og:site_name" content="TVN24"/>
    <meta property="article:published_time" content="2019-11-06T17:27:00+00:00"/>
    <meta property="og:title" content="Catherine Deneuve trafiła do szpitala"/>
    <meta property="og:description" content="Słynna francuska aktorka Catherine Deneuve trafiła do szpitala po udarze - poinformowała agencja AFP."/>
  </head>
  <body>
    <article>
      <h1>Catherine Deneuve trafiła do szpitala</h1>
      <address><time datetime="2019-11-06T17:27:00+00:00">06 Nov 2019, 17:27</time> by <a rel="author">mtom</a></address>
      <figure>
        <video src="https://r.dcs.redcdn.pl/https/o2/tvn/web-content/m/p1/v/2d00f43f07911355d4151f13925ff292/c2945e87-0907-4fed-8cdc-916208991400-480p.mp4"/>
        <figcaption>Catherine Deneuve miała udar mózgu<cite>Foto: Shutterstock | Video: Reuters Archive</cite></figcaption>
      </figure>
      <h3>Słynna francuska aktorka Catherine Deneuve trafiła do szpitala po udarze - poinformowała agencja AFP.</h3>
      <p>Cytując rodzinę 76-letniej aktorki, AFP donosi, że udar był "ograniczony i odwracalny".</p>
      <p>Deneuve ma potrzebować "kilku dni odpoczynku", a jej funkcje motoryczne nie zostały zaburzone.</p>
      <p>Gwiazda jest hospitalizowana w Paryżu - wskazała rodzina, nie podając więcej szczegółów.</p>
      <p>Urodzona 22 października 1943 roku w rodzinie aktorów Catherine Deneuve jest młodszą siostrą aktorki Francoise Dorleac, tragicznie zmarłej w 1967 r. w wypadku samochodowym. Odkryta w "Parasolkach z Cherbourga" Jacques'a Demy w 1964 roku Deneuve grała z największymi reżyserami, od Romana Polańskiego do Luisa Bunuela czy Andre Techine i Larsa von Triera.</p>
      <figure>
        <img src="https://r-scale-a0.dcs.redcdn.pl/scale/o2/tvn/web-content/m/p1/i/2d00f43f07911355d4151f13925ff292/5f8fd41f-553b-437d-a81b-f56dd653f7a2.jpg?type=1&amp;srcmode=4&amp;srcx=0/1&amp;srcy=0/1&amp;srcw=640&amp;srch=2000&amp;dstw=640&amp;dsth=2000&amp;quality=80"/>
        <figcaption>Catherine Deneuve miała udar mózgu<cite>Źródło: Shutterstock</cite></figcaption>
      </figure>
    </article>
  </body>
</html>