<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/events/policiya-zapustila-patruli-z-protidiji-simeynomu-nasilstvu-novini-ukrajini-50052022.html"/>
    <meta property="og:site_name" content="НВ"/>
    <meta property="article:published_time" content="2019-11-06T17:29:00+00:00"/>
    <meta property="og:title" content="З 2020 року у кожному великому місті працюватимуть патрулі з протидії сімейному насильству"/>
    <meta property="og:description" content="У 2020 році у всіх містах України з населенням не менше 50 тисяч осіб працюватимуть мобільні патрулі з протидії домашньому насильству."/>
  </head>
  <body>
    <article>
      <h1>З 2020 року у кожному великому місті працюватимуть патрулі з протидії сімейному насильству</h1>
      <h2>У 2020 році у всіх містах України з населенням не менше 50 тисяч осіб працюватимуть мобільні патрулі з протидії домашньому насильству.</h2>
      <address>
        <time datetime="2019-11-06T17:29:00+00:00">06 Nov 2019, 17:29</time>
      </address>
      <p>Про це <a href="https://mvs.gov.ua/ua/news/25766__Igor_Klimenko_Za_pivtora_misyacya_mobilni_grupi_z_protidii_domashnomu_nasilstvu_vinesli_1200_terminovih_zaboronnih_pripisiv.htm">повідомив </a>голова Національної поліції України Ігор Клименко під час передачі службових автомобілів для цих груп.</p>
      <p>Перші 37 мобільних груп реагування на факти сімейного насильства запрацювали у вересні 2019 року. За півтора місяця вони здійснили 7000 виїздів, склали 2000 адміністративних протоколів, провели 3000 превентивних заходів і винесли 1200 термінових заборонних приписів.</p>
      <p>Читайте також:</p>
      <ul>
        <li>
          <a href="https://nv.ua/ukr/ukraine/mij-tsivilnij-cholovik-zlamav-meni-shchelepu-istoriji-zhinok-jaki-postrazhdali-vid-simejnoho-nasilstva-2489754.html">Мій цивільний чоловік зламав мені щелепу. Історії жінок, які постраждали від сімейного насильства</a>
        </li>
        <li>
          <a href="https://nv.ua/ukr/ukraine/events/statistika-os-domashnye-nasilstvo-novini-ukrajini-50044260.html">«Коли вб’ють — тоді й приходьте». Про що свідчить опитування НВ на тему домашнього насильства</a>
        </li>
      </ul>
      <p>«Їхнє завдання одне — прибувати на факти сімейного насильства, працювати з іншими службами для того, щоби жоден кривдник, жоден тиран не уникнув покарання. Наша головна мета — щоби кожен громадянин, який потерпає від домашнього насильства, довіряв поліції, довіряв державі і знав, що діє закон», — наголосив глава Нацполіції.</p>
      <p>Нагадаємо, за даними студії онлайн-освіти EdEra, в Україні щорічно більше 1 млн осіб <a href="https://nv.ua/ukr/ukraine/events/yak-rozpiznati-domashnye-nasilstvo-video-50033003.html">страждають від різних форм насильства у родинах.</a></p>
    </article>
  </body>
</html>