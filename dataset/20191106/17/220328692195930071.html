<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/balgariya-obshtestvo/lekar-ne-neglizhirayte-gripa-406049.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T17:43:29+00:00"/>
    <meta property="og:title" content="Лекар: Не неглижирайте грипа!"/>
    <meta property="og:description" content="Препоръките на специалистите са да се ваксинираме"/>
  </head>
  <body>
    <article>
      <h1>Лекар: Не неглижирайте грипа!</h1>
      <address>
        <time datetime="2019-11-06T17:43:29+00:00">06 Nov 2019, 17:43</time>
      </address>
      <p>„Грипът не трябва да се неглижира и към него да се подхожда лековерно”. Това заяви в предаването „Плюс-Минус. Коментарът след новините"  д-р Гергана Николова, специалист вътрешни болести.</p>
      <p>По думите й, както миналата година, така и тази ваксините, отпуснати от здравното министерство за рискове групи, няма да стигнат за всички желаещи.</p>
      <p>„Програмата на здравното министерство предвижда обхващане на 10% от пациентите над 65-годишна възраст, които са в рисковата група”, обясни д-р Николова. „Поставени сме в положение подобно на това, на хората над 65 години, които искат да правят секс, имат с кого, има и къде, но нямат с какво. Има пациенти, които искат да се ваксинират, има и доктори, които могат да ги поставят, но ваксини няма”, допълва тя.</p>
      <p>Тя обяснява, че липсва нормиране на разпределението за тези ваксини, че няма уредба, която да посочва на какъв принцип лекарите трябва да избират на кого да поставят ваксина и на кого не. Николова е на мнение, че цялата тази неуредица прави така, че лекарите да поемат отговорност, която не е тяхна поставяйки ваксини на хора „по собствена преценка”.</p>
      <p>Д-р Николова се е обърнала към здравното министерство за напътствия, относно начина на подбор на хора, на които ваксина да бъде поставена. Отговорът бил – „по преценка на личния лекар”.</p>
      <p>Тя коментира, че децата също попадат в рисковата група и е хубаво да бъде взета превенция. Дали това ще бъде направено с предлаганата от лекари ваксина, или друг имуностимулант няма голяма значение.</p>
      <p>Внимание трябва да се обърне и на начина на живот, хранене и движение при децата, на мнение е Николова.</p>
      <p>Зачестилите прояви на антиваксъри, допълнително допринасят за все по-големия брой болни и усложнения, смята тя.</p>
    </article>
  </body>
</html>