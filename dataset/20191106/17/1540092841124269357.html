<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.cnn.gr/news/ellada/story/196493/se-epifylaki-pyrosvestiki-kai-ggpp-gia-tin-kakokairia-ti-prepei-na-prosexete"/>
    <meta property="og:site_name" content="CNN.gr"/>
    <meta property="article:published_time" content="2019-11-06T17:13:54+00:00"/>
    <meta property="og:title" content="Σε επιφυλακή Πυροσβεστική και ΓΓΠΠ για την κακοκαιρία: Τι πρέπει να προσέξετε"/>
    <meta property="og:description" content="Το επιχειρησιακό σχέδιο για την αντιμετώπιση κινδύνων από πλημμύρες έθεσε σε εφαρμογή το Πυροσβεστικό Σώμα , μετά τις προβλέψεις της ΕΜΥ, σύμφωνα με τις..."/>
  </head>
  <body>
    <article>
      <h1>Σε επιφυλακή Πυροσβεστική και ΓΓΠΠ για την κακοκαιρία: Τι πρέπει να προσέξετε</h1>
      <h2>Το επιχειρησιακό σχέδιο για την αντιμετώπιση κινδύνων από πλημμύρεςέθεσε σε εφαρμογή το Πυροσβεστικό Σώμα, μετά τις προβλέψεις της ΕΜΥ, σύμφωνα με τις οποίες έρχονται ισχυρές βροχές και καταιγίδες οι οποίες θα συνοδεύονται από χαλαζοπτώσεις και ισχυρούς ανέμους.</h2>
      <slideshow>
        <figure>
          <img src="https://cdn.cnngreece.gr/media/com_news/galleries/2018/05/06/7665/photos/full/4450568.jpg"/>
          <figcaption>Βροχές και καταιγίδες - Πηγή: EUROKINISSI/ΓΙΩΡΓΟΣ ΚΟΝΤΑΡΙΝΗΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2018/05/06/7665/photos/full/4450569.jpg"/>
          <figcaption>Βροχές και καταιγίδες - Πηγή: EUROKINISSI/ΓΙΩΡΓΟΣ ΚΟΝΤΑΡΙΝΗΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2018/05/06/7665/photos/full/4450570.jpg"/>
          <figcaption>Βροχές και καταιγίδες - Πηγή: EUROKINISSI/ΘΟΔΩΡΗΣ ΚΑΡΑΚΟΖΙΔΗΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2018/05/06/7665/photos/full/4450571.jpg"/>
          <figcaption>Βροχές και καταιγίδες - Πηγή: EUROKINISSI/ΘΟΔΩΡΗΣ ΚΑΡΑΚΟΖΙΔΗΣ</figcaption>
        </figure>
        <figure>
          <img src="https://cdn.cnngreece.gr/media/com_news/galleries/2018/05/06/7665/photos/full/19471600.jpg"/>
          <figcaption>Βροχές και καταιγίδες - Πηγή: ΑΠΕ-ΜΠΕ/ ΜΠΟΥΓΙΩΤΗΣ ΕΥΑΓΓΕΛΟΣ</figcaption>
        </figure>
      </slideshow>
      <figure>
        <img src="https://cdn.cnngreece.gr/media/com_news/img/user-avatar-cnn.jpg"/>
      </figure>
      <p>Newsroom, CNN Greece 19:13 , 06 November 2019 - 19:17</p>
      <p>Παράλληλα, από την Γενική Γραμματεία Πολιτικής Προστασίας έχουν ενημερωθεί όλες οι αρμόδιες εμπλεκόμενες κρατικές υπηρεσίες καθώς και οι Περιφέρειες και Δήμοι της χώρας, ώστε να<b> βρίσκονται σε αυξημένη ετοιμότητα για τη λήψη μέτρων αρμοδιότητάς τους.</b></p>
      <p>Επίσης, η ΓΓΠΠ συνιστά στους πολίτες να είναι ιδιαίτερα προσεκτικοί, μεριμνώντας για τη λήψη μέτρων αυτοπροστασίας από κινδύνους που προέρχονται από την εκδήλωση των έντονων καιρικών φαινομένων.</p>
      <p>Υπενθυμίζεται ότι σύμφωνα με τις προβλέψεις της Εθνικής Μετεωρολογικής Υπηρεσίας <b>τα έντονα καιρικά φαινόμενα θα πλήξουν:</b></p>
      <ul>
        <li>Από τα μεσάνυχτα της σημερινής ημέρας (Τετάρτη 06-11-2019) τα βορειότερα νησιά του Ιονίου (κυρίως την Κέρκυρα)</li>
      </ul>
      <ul>
        <li>Από τις πρωινές ώρες της Πέμπτης (07-11-2019) την Ήπειρο (κυρίως στα δυτικά τμήματα) και από το μεσημέρι τα υπόλοιπα νησιά του Ιονίου και πιθανώς στη Δυτική Στερεά.</li>
      </ul>
      <ul>
        <li>Τα ισχυρά φαινόμενα αναμένονται μέχρι τις βραδινές ώρες της Πέμπτης (07-11-2019)</li>
      </ul>
      <p>
        <b>Σε περιοχές όπου προβλέπεται η εκδήλωση έντονων βροχοπτώσεων, καταιγίδων ή θυελλωδών ανέμων, από την Πυροσβεστική απευθύνεται έκκληση στους πολίτες ώστε:</b>
      </p>
      <ol>
        <li>Να ασφαλίσουν αντικείμενα τα οποία αν παρασυρθούν από τα έντονα καιρικά φαινόμενα ενδέχεται να προκαλέσουν καταστροφές ή τραυματισμούς</li>
      </ol>
      <ol>
        <li data-num="2">Να βεβαιωθούν ότι τα λούκια και οι υδρορροές των κατοικιών δεν είναι φραγμένα και λειτουργούν κανονικά</li>
      </ol>
      <ol>
        <li data-num="3">Να αποφεύγουν να διασχίζουν χειμάρρους και ρέματα, πεζοί ή με όχημα, κατά τη διάρκεια καταιγίδων και βροχοπτώσεων, αλλά και για αρκετές ώρες μετά το τέλος της εκδήλωσής τους</li>
      </ol>
      <ol>
        <li data-num="4">Να αποφεύγουν τις εργασίες υπαίθρου και δραστηριότητες σε θαλάσσιες και παράκτιες περιοχές, κατά τη διάρκεια εκδήλωσης των έντονων καιρικών φαινομένων.</li>
      </ol>
      <ol>
        <li data-num="5">Να προφυλαχτούν αμέσως κατά τη διάρκεια μιας χαλαζόπτωσης. Να καταφύγουν σε κτίριο ή σε αυτοκίνητο και να μην εγκαταλείπουν τον ασφαλή χώρο, παρά μόνο όταν βεβαιωθούν ότι η καταιγίδα πέρασε. Η χαλαζόπτωση μπορεί να είναι πολύ επικίνδυνη και για τα ζώα.</li>
      </ol>
      <ol>
        <li data-num="6">Να αποφύγουν τη διέλευση κάτω από μεγάλα δέντρα, κάτω από αναρτημένες πινακίδες και γενικά από περιοχές, όπου ελαφρά αντικείμενα (π.χ. γλάστρες, σπασμένα τζάμια κλπ.) μπορεί να αποκολληθούν και να πέσουν στο έδαφος (π.χ. κάτω από μπαλκόνια).</li>
      </ol>
      <p>Πληροφορίες αναφορικά με την προστασία από έκτακτα καιρικά φαινόμενα υπάρχουν στην ιστοσελίδα και στους επίσημους λογαριασμούς του Πυροσβεστικού Σώματος, στο Facebook και στο Twitter, ενώ για τον καιρό στην ιστοσελίδα της ΕΜΥ, www.emy.gr.</p>
      <p>Επίσης, για την κατάσταση σε κάθε περιοχή οι πολίτες μπορούν να πληροφορούνται από την ιστοσελίδα της ΕΛ.ΑΣ, (www.astynomia.gr) και για οδηγίες στην ιστοσελίδα της ΓΓΠΠ, <a href="http://www.civilprotection.gr/">www.civilprotection.gr</a>.</p>
      <figure>
        <iframe data-src="https://twitter.com/GSCP_GR/status/1192048583098408960?ref_src=twsrc%5Etfw" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
      <p>
        <b>Αναλυτική πρόγνωση από την ΕΜΥ για την Πέμπτη:</b>
      </p>
      <h3>Αττική</h3>
      <p><b>Καιρός</b>: Αραιές νεφώσεις παροδικά πιο πυκνές. Τοπικά περιορισμένη ορατότητα τις πρωινές ώρες.<br/><b>Άνεμοι</b>: Νότιοι νοτιοανατολικοί 4 με 5 μποφόρ.<br/><b>Θερμοκρασία</b>: Από 15 έως 26 βαθμούς Κελσίου.</p>
      <h3>Θεσσαλονίκη</h3>
      <p><b>Καιρός</b>: Αραιές νεφώσεις που βαθμιαία θα πυκνώσουν και από το απόγευμα θα σημειωθούν τοπικοί όμβροι. Τοπικά περιορισμένη ορατότητα τις πρωινές ώρες.<br/><b>Άνεμοι</b>: Νότιοι νοτιοανατολικοί 3 με 4 μποφόρ.<br/><b>Θερμοκρασία</b>: Από 13 έως 23 βαθμούς Κελσίου.</p>
      <h3>Μακεδονία, Θράκη</h3>
      <p><b>Καιρός</b>: Αραιές νεφώσεις που βαθμιαία από τα δυτικά θα πυκνώσουν και από τις μεσημβρινές ώρες θα σημειωθούν τοπικές βροχές και στη δυτική και κεντρική Μακεδονία πιθανόν μεμονωμένες καταιγίδες. Τοπικά περιορισμένη ορατότητα τις πρωινές και βραδινές ώρες.<br/><b>Άνεμοι</b>: Από νότιες διευθύνσεις 3 με 5 και στα ανατολικά τοπικά 6 μποφόρ.<br/><b>Θερμοκρασία</b>: Από 10 έως 25 βαθμούς Κελσίου. Στη δυτική Μακεδονία 3 με 4 βαθμούς χαμηλότερη.</p>
      <h3>Νησιά Ιονίου, Ήπειρος, Δυτική Στερεά, Δυτική Πελοπόννησος</h3>
      <p><b>Καιρός</b>: Στο βόρειο Ιόνιο και την Ήπειρο και από το μεσημέρι στις<br/>υπόλοιπες περιοχές νεφώσεις με βροχές και μεμονωμένες καταιγίδες κατά τόπους ισχυρές στα νησιά του Ιονίου, την Ήπειρο και πιθανόν στη δυτική Στερεά .<br/><b>Άνεμοι</b>: Νοτιοααντολικοί 4 με 6 μποφόρ και στο Ιόνιο πρόσκαιρα 7 μποφόρ.<br/><b>Θερμοκρασία</b>: Από 15 έως 26 βαθμούς Κελσίου. Στα βόρεια 3 με 5 βαθμούς χαμηλότερη.</p>
      <h3>Θεσσαλία, Ανατολική Στερεά, Εύβοια, Ανατολική Πελοπόννησος</h3>
      <p><b>Καιρός</b>: Αραιές νεφώσεις που από το μεσημέρι θα πυκνώσουν και θα σημειωθούν τοπικοί όμβροι και στην Πελοπόννησο πιθανόν μεμονωμένες καταιγίδες. Τοπικά περιορισμένη ορατότητα τις πρωινές ώρες.<br/><b>Άνεμοι</b>: Νότιοι 4 με 6 μποφόρ.<br/><b>Θερμοκρασία</b>: Από 13 έως 26 βαθμούς Κελσίου.</p>
      <h3>Κυκλάδες, Κρήτη</h3>
      <p><b>Καιρός</b>: Αραιές νεφώσεις κατά περιόδους πυκνότερες στην Κρήτη όπου είναι πιθανόν να σημειωθούν τοπικές βροχές.<br/><b>Άνεμοι</b>: Νότιοι νοτιοανατολικοί 5 με 6 μποφόρ.<br/><b>Θερμοκρασία</b>: Από 19 έως 26 βαθμούς Κελσίου. Στη βόρεια Κρήτη η μέγιστη τοπικά 3 με 4 βαθμούς υψηλότερη.</p>
      <h3>Νησιά Ανατολικού Αιγαίου, Δωδεκάνησα</h3>
      <p><b>Καιρός</b>: Αραιές νεφώσεις κατά τόπους πιο πυκνές με πιθανότητα τοπικών βροχών.<br/><b>Άνεμοι</b>: Νότιοι νοτιοανατολικοί 5 με 6 μποφόρ.<br/><b>Θερμοκρασία</b>: Από 19 έως 26 βαθμούς Κελσίου.</p>
      <p>
        <b>Πρόγνωση για τις επόμενες ημέρες:</b>
      </p>
      <h3>Παρασκευή 08-11</h3>
      <p>Νεφώσεις με<b> βροχές και σποραδικές καταιγίδες</b> στα δυτικά και βόρεια και βαθμιαία στις υπόλοιπες περιοχές. Τα φαινόμενα πιθανώς να είναι πρόσκαιρα κατά τόπους ισχυρά κυρίως στα δυτικά και τα βόρεια. Από το απόγευμα στις περισσότερες περιοχές αναμένεται βελτιωμένος καιρός.</p>
      <p>Οι <b>άνεμοι</b> θα πνέουν νότιοι νοτιοανατολικοί 5 με 6 και στα πελάγη πρόσκαιρα τοπικά 7 μποφόρ. Από το απόγευμα στα δυτικά θα στραφούν σε δυτικούς και θα εξασθενήσουν.</p>
      <p>Η <b>θερμοκρασία</b> σε πτώση ως προς τις μέγιστες τιμές στο Ιόνιο και τα ηπειρωτικά.</p>
      <h3>Σάββατο 09-11</h3>
      <p>Στην ανατολική Μακεδονία, τη Θράκη και την ανατολική νησιωτική χώρα νεφώσεις με<b> τοπικές βροχές ή καταιγίδες και γρήγορη βελτίωση.</b> Στα δυτικά λίγες νεφώσεις που βαθμιαία θα αυξηθούν, στα βόρεια τμήματα θα σημειωθούν τοπικές βροχές και στο Ιόνιο και την Ήπειρο σποραδικές καταιγίδες. Στις υπόλοιπες περιοχές αραιές νεφώσεις που βαθμιαία θα πυκνώσουν. Τοπικά περιορισμένη ορατότητα και πιθανώς ομίχλη αναμένεται τις πρωινές ώρες στα ηπειρωτικά.</p>
      <p>Οι <b>άνεμοι</b> θα πνέουν από νότιες διευθύνσεις 3 με 5 και στο βόρειο Αιγαίο νωρίς το πρωί έως 6 μποφόρ. Ενίσχυση αναμένεται στο Ιόνιο από το βράδυ.</p>
      <p>Η <b>θερμοκρασία</b> δε θα σημειώσει αξιόλογη μεταβολή.</p>
      <h3>Κυριακή 10-11</h3>
      <p>Νεφώσεις παροδικά αυξημένες με <b>τοπικές βροχές και σποραδικές καταιγίδες</b> αρχικά στα δυτικά και τα βόρεια και από το μεσημέρι στις υπόλοιπες περιοχές. Το βράδυ τα φαινόμενα θα περιοριστούν στην ανατολική νησιωτική χώρα και τη Θράκη.</p>
      <p>Οι <b>άνεμοι</b> θα είναι νότιοι νοτιοανατολικοί 5 με 7 μποφόρ και, από το μεσημέρι και από τα δυτικά δυτικοί νοτιοδυτικοί 4 με 6 μποφόρ.</p>
      <p>Η <b>θερμοκρασία</b> θα σημειώσει μικρή πτώση.</p>
      <h3>Δευτέρα 11-11 και Τρίτη 12-11</h3>
      <p>Λίγες <b>νεφώσεις</b> κατά διαστήματα αυξημένες στα δυτικά και τις πρωινές ώρες της Δευτέρας στην ανατολική νησιωτική χώρα. Τοπικές βροχές ή καταιγίδες είναι πιθανό να εκδηλώνονται στα δυτικά. Τοπικά περιορισμένη ορατότητα και πιθανώς ομίχλη αναμένεται τις πρωινές ώρες της Δευτέρας στα ηπειρωτικά.</p>
      <p>Οι <b>άνεμοι</b> θα πνέουν νότιοι νοτιοανατολικοί 3 με 5 και στο Ιόνιο τοπικά 6 μποφόρ. Στη διάρκεια της Τρίτης αναμένεται ενίσχυση.</p>
      <p>Η <b>θερμοκρασία</b> την Τρίτη θα σημειώσει μικρή άνοδο.</p>
      <p>
        <b>Διαβάστε επίσης</b>
      </p>
      <ul>
        <li>
          <a href="https://www.cnn.gr/news/ellada/story/196463/kairos-astatos-tin-pempti-me-vroxes-kai-kataigides">Καιρός: Άστατος την Πέμπτη με βροχές και καταιγίδες</a>
        </li>
        <li>
          <a href="https://www.cnn.gr/news/ellada/story/196506/o-fetinos-oktovrios-itan-o-deyteros-pio-zestos-stin-athina-ta-teleytaia-35-xronia">Ανησυχητική «πρωτιά»: Ο Οκτώβριος ήταν ο δεύτερος πιο ζεστός στην Αθήνα των τελευταίων 35 χρόνων</a>
        </li>
        <li>
          <a href="https://www.cnn.gr/news/ellada/story/196470/ektakto-deltio-tis-emy-poies-perioxes-tha-sarosoyn-isxyres-kataigides-tis-epomenes-ores">Έκτακτο δελτίο της ΕΜΥ: Ποιες περιοχές θα σαρώσουν ισχυρές καταιγίδες τις επόμενες ώρες</a>
        </li>
      </ul>
      <ul>
        <li>
          <a href="https://www.cnn.gr/eidhseis/tag/8842/kairos">ΚΑΙΡΟΣ</a>
        </li>
        <li>
          <a href="https://www.cnn.gr/eidhseis/tag/19716/kairos-shmera">ΚΑΙΡΟΣ ΣΗΜΕΡΑ</a>
        </li>
        <li>
          <a href="https://www.cnn.gr/eidhseis/tag/26404/o-kairos-shmera">Ο ΚΑΙΡΟΣ ΣΗΜΕΡΑ</a>
        </li>
        <li>
          <a href="https://www.cnn.gr/eidhseis/tag/42907/kairos-ayrio">ΚΑΙΡΟΣ ΑΥΡΙΟ</a>
        </li>
        <li>
          <a href="https://www.cnn.gr/eidhseis/tag/50850/o-kairos-ayrio">Ο ΚΑΙΡΟΣ ΑΥΡΙΟ</a>
        </li>
        <li>
          <a href="https://www.cnn.gr/eidhseis/tag/48237/kairos-tora">ΚΑΙΡΟΣ ΤΩΡΑ</a>
        </li>
        <li>
          <a href="https://www.cnn.gr/eidhseis/tag/48927/o-kairos-tora">Ο ΚΑΙΡΟΣ ΤΩΡΑ</a>
        </li>
        <li>
          <a href="https://www.cnn.gr/eidhseis/tag/56103/o-kairos-athhna">Ο ΚΑΙΡΟΣ ΑΘΗΝΑ</a>
        </li>
        <li>
          <a href="https://www.cnn.gr/eidhseis/tag/15524/kairos-athhna">ΚΑΙΡΟΣ ΑΘΗΝΑ</a>
        </li>
        <li>
          <a href="https://www.cnn.gr/eidhseis/tag/15525/kairos-thessalonikh">ΚΑΙΡΟΣ ΘΕΣΣΑΛΟΝΙΚΗ</a>
        </li>
        <li>
          <a href="https://www.cnn.gr/eidhseis/tag/69197/o-kairos-thessalonikh">Ο ΚΑΙΡΟΣ ΘΕΣΣΑΛΟΝΙΚΗ</a>
        </li>
        <li>
          <a href="https://www.cnn.gr/eidhseis/tag/15340/emy">ΕΜΥ</a>
        </li>
        <li>
          <a href="https://www.cnn.gr/eidhseis/tag/15782/ektakto-deltio-emy">ΕΚΤΑΚΤΟ ΔΕΛΤΙΟ ΕΜΥ</a>
        </li>
        <li>
          <a href="https://www.cnn.gr/eidhseis/tag/16268/deltio-kairoy-emy">ΔΕΛΤΙΟ ΚΑΙΡΟΥ ΕΜΥ</a>
        </li>
        <li>
          <a href="https://www.cnn.gr/eidhseis/tag/16269/prognwsh-kairoy-emy">ΠΡΟΓΝΩΣΗ ΚΑΙΡΟΥ ΕΜΥ</a>
        </li>
        <li>
          <a href="https://www.cnn.gr/eidhseis/tag/17301/prognwsh-emy">ΠΡΟΓΝΩΣΗ ΕΜΥ</a>
        </li>
        <li>
          <a href="https://www.cnn.gr/eidhseis/tag/34746/provlepsh-emy">ΠΡΟΒΛΕΨΗ ΕΜΥ</a>
        </li>
        <li>
          <a href="https://www.cnn.gr/eidhseis/tag/39909/kairos-emy">ΚΑΙΡΟΣ ΕΜΥ</a>
        </li>
        <li>
          <a href="https://www.cnn.gr/eidhseis/tag/42311/emy-kairos">ΕΜΥ ΚΑΙΡΟΣ</a>
        </li>
        <li>
          <a href="https://www.cnn.gr/eidhseis/tag/27292/ethniko-asteroskopeio">ΕΘΝΙΚΟ ΑΣΤΕΡΟΣΚΟΠΕΙΟ</a>
        </li>
      </ul>
      <h4>
        <a href="https://www.cnn.gr/eidhseis">Top επικαιρότητα</a>
      </h4>
      <figure>
        <img src="https://cdn.cnngreece.gr/media/com_news/story/2019/11/06/196442/snapshot/21791905.JPG"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196516/snapshot/06-08-31-image-39.jpeg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196462/snapshot/2463929.jpg"/>
      </figure>
      <figure>
        <img src="https://cdn.cnngreece.gr/media/com_news/story/2019/11/06/196493/snapshot/2699035.jpg"/>
      </figure>
    </article>
  </body>
</html>