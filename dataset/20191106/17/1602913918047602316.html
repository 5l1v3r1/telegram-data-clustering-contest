<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.zf.ro/eveniment/autoritatea-electorala-permanenta-partidele-au-primit-in-prima-parte-a-lui-noiembrie-subventii-peste-21-milioane-lei-18549272"/>
    <meta property="og:site_name" content="Ziarul Financiar"/>
    <meta property="article:published_time" content="2019-11-06T17:25:00+00:00"/>
    <meta property="og:title" content="Autoritatea Electorală Permanentă: Partidele au primit, în prima parte a lui noiembrie, subvenţii peste 21 milioane lei"/>
    <meta property="og:description" content="Autoritatea Electorală Permanentă (AEP) a anunţat, miercuri, că au fost virate în conturile partidelor politice, pentru prima decadă a lunii noiembrie, subvenţii în valoare totală de 21.051.600 de lei."/>
  </head>
  <body>
    <article>
      <h1>Autoritatea Electorală Permanentă: Partidele au primit, în prima parte a lui noiembrie, subvenţii peste 21 milioane lei</h1>
      <address>
        <time datetime="2019-11-06T17:25:00+00:00">06 Nov 2019, 17:25</time>
      </address>
      <p>Autoritatea Electorală Permanentă (AEP) a anunţat, miercuri, că au fost virate în conturile partidelor politice, pentru prima decadă a lunii noiembrie, subvenţii în valoare totală de 21.051.600 de lei.</p>
      <p>Astfel, PSD a primit o subvenţie în valoare de 11.979.329 de lei , PNL a primit suma de 5.488.477 de lei, USR de 1.614.012, ALDE - 1.192.977 lei, iar PMP - 776.804, arată un comunicat AEP, remis miercuri MEDIAFAX.</p>
      <p>AEP mai transmite că subvenţia lunară de la bugetul de stat pentru Uniunea Naţională pentru Progresul României (UNPR), de 32.035 de lei, a fost suspendată prin decizia preşedintelui Autorităţii din 31 martie 2016 „şi va fi păstrată în sumă de mandat potrivit prevederilor art. 24 alin. (5) din Legea nr. 334/2006, republicată”, se arată în comunicatul de presă.</p>
    </article>
  </body>
</html>