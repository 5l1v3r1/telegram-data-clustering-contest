<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://bookmaker-ratings.com.ua/tips/oleksandriya-sent-et-yen-prognoz-i-stavka-vadyma-skichka/"/>
    <meta property="og:site_name" content="Рейтинг Букмекерів"/>
    <meta property="article:published_time" content="2019-11-06T17:18:00+00:00"/>
    <meta property="og:title" content="«Олександрія» – «Сент-Етьєн». Прогноз і ставка Вадима Скічка"/>
    <meta property="og:description" content="Нічия у Франції стала сенсаційним і водночас позитивним результатом для «Олександрії». Перед початком Ліги Європи переважна більшість пророкувала команді Володимира Шарана останнє місце у групі та труднощі з набором очок. Втім, «Олександрія» довела, що невипадково грає у групі єврокубка. Дві нічиї у трьох матчах із на папері сильнішими опонентами – це чудово. Крім того, олександрійці забивали у всіх без винятку іграх у групі. Постійний прогнозист «Рейтингу Букмекерів» і коментатор MEGOGO Вадим Скічко вірить в українську команду, але пропонує ставку на статистику французів."/>
  </head>
  <body>
    <article>
      <h1>«Олександрія» – «Сент-Етьєн». Прогноз і ставка Вадима Скічка</h1>
      <address><time datetime="2019-11-06T17:18:00+00:00">06 Nov 2019, 17:18</time> by <a rel="author">Вадим Скічко</a></address>
      <p>Нічия у Франції стала сенсаційним і водночас позитивним результатом для «Олександрії». Перед початком Ліги Європи переважна більшість пророкувала команді Володимира Шарана останнє місце у групі та труднощі з набором очок. Втім, «Олександрія» довела, що невипадково грає у групі єврокубка. Дві нічиї у трьох матчах із на папері сильнішими опонентами – це чудово. Крім того, олександрійці забивали у всіх без винятку іграх у групі. Постійний прогнозист «Рейтингу Букмекерів» і коментатор MEGOGO Вадим Скічко вірить в українську команду, але пропонує ставку на статистику французів.</p>
      <p>
        <b>22:00, 07 лис 2019</b>
      </p>
      <p>Напевно, у Львові голів буде небагато. «Олександрія» у ЛЄ насамперед намагається грати надійно та від оборони. «Сен-Етьєн», хоч і видав феєрію на виїзді з «Гентом», взагалі не практикує фестивальний футбол. Чотири з п’яти ігор «Зелених» після приходу Клода Пюеля були «низовими». До речі, у виїзній грі з «Гентом» «Сен-Етьєн» отримав чотири попередження. Саме на жовтих картках для французів і пропоную зосередитися.</p>
      <p>Попередні дві гри «Сен-Етьєна» на виїзді у Лізі 1:з «Бордо» три жовті, з «Німом» – чотири. Взагалі середній показник отриманих жовтих карток у Лізі 1 у «Сен-Етьєна» складає 1,8 за гру. Наче й небагато, але гравців, які можуть отримати попередження як за фол, так і за неспортивну поведінку у складі «Святих» не бракує. Отже не такі вони вже й святі.</p>
      <p>Матч на «Арені Львів» обслуговуватиме Жоау Пінейру. Португалець цього сезону працював на трьох матчах кваліфікації єврокубків і щоразу показував щонайменше три жовті картки. Це небагато. У португальській лізі з середніми 3,83 ЖК за гру Пінейру взагалі вважається одним з найлояльніших арбітрів. Попри це, я пропоную ризикнути та повірити у те, що «Зелені» дещо пожовтіють у Львові, а 31-річний арбітр у дебютній грі у групі єврокубків не боятиметься роздавати картки.</p>
      <related>
        <h4>Актуальні прогнози</h4>
        <a href="https://bookmaker-ratings.com.ua/tips/prognoz-i-stavka-kel-n-hoffenhajm-chergovyj-skladnyj-match-dlya-gospodariv/"/>
        <a href="https://bookmaker-ratings.com.ua/tips/vitality-vs-tyloo-prognoz-i-stavka-oleksandra-petryka/"/>
        <a href="https://bookmaker-ratings.com.ua/tips/astralis-vs-vici-gaming-prognoz-i-stavka-oleksandra-petryka/"/>
      </related>
    </article>
  </body>
</html>