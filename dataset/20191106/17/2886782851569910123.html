<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://hu.euronews.com/2019/11/06/varhelyi-is-a-bovitesi-portfoliot-kapja"/>
    <meta property="og:site_name" content="euronews"/>
    <meta property="article:published_time" content="2019-11-06T17:07:59+00:00"/>
    <meta property="og:title" content="Várhelyi is a bővítési portfóliót kapja"/>
    <meta property="og:description" content="Minden marad a „régiben”, a román biztosjelölté a közlekedés."/>
  </head>
  <body>
    <article>
      <h1>Várhelyi is a bővítési portfóliót kapja</h1>
      <address><time datetime="2019-11-06T17:07:59+00:00">06 Nov 2019, 17:07</time> by <a rel="author">Euronews </a></address>
      <p>Ursula von der Leyen Adina-Ioana Valeant választotta a két román jelölt közül, és a közlekedési portfólióval bízza meg - <a href="https://www.reuters.com/article/us-eu-commission/eu-president-elect-names-valean-as-transport-commissioner-spokesperson-idUSKBN1XG2BH">közölte a megválasztott bizottsági elnök csapata Brüsszelben</a><a href="https://www.politico.eu/article/adina-ioana-valean-picked-for-transport-commissioner-job/">.</a> Az 51 éves Valean a legidősebb EP-képviselő Romániából.</p>
      <p>Ez azt jelenti, hogy nem döntött portfóliócsere mellett Von der Leyen, Várhelyi Olivér a korábban Trócsányi Lászlóra bízott bővítés- és szomszédpolitika területért felel.</p>
      <p>A cél továbbra is az, hogy megkezdhesse az új bizottság a munkát december elsején. Ez egyhónapos csúszást jelentene az eredetileg tervezett dátumhoz képest. Azonban mindhárom (a francia, a magyar és a román) jelöltnek végig kell mennie azon az úton, melyen a többi 23 jelölt már átment. Ez azt jelenti, hogy nulladik lépésként a jogi ügyekkel foglalkozó parlamenti szakbizottság (JURI) vizsgálja meg, hogy felmerülhet-e bármilyen összeférhetetlenség a 3 jelöltnél. Ezután mindhármukat meghallgatja a szakterületükkel foglalkozó szakbizottság. Ha sikeresen átjutnak ezen, akkor megtörténhet az össze meghallgatás kiértékelése. Majd az Európai Parlament az egész testületről dönt, hogy támogatja-e vagy sem.</p>
      <p>Kérdés, hogy miként illeszkedik ebbe a brit biztos kérdése. Ugyanis Von der Leyen azt mondta, hogy a briteknek is kell jelölniük valakit, egyelőre azonban ezt nem tette meg Boris Johnson brit miniszterelnök.</p>
      <h3>JURI ülések a jövő héten</h3>
      <p>Rendkívüli ülés tart a JURI jövő kedden, és elképzelhető, hogy szerdán és csütörtökön is, számolt be a szakbizottság a Twitteren szerda este. Ez azt jelenti, hogy a biztosjelöltek a nulladik lépésen átmehetnek akár a jövő hét elején.</p>
      <figure>
        <iframe data-src="https://twitter.com/euronewses/status/1192124090775212032" data-embed-type="twitter-tweet" width="100%" height="0" data-service="Twitter" scrolling="no" nowide=""/>
      </figure>
    </article>
  </body>
</html>