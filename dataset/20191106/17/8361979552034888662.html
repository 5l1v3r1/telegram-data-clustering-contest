<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://nv.ua/ukr/ukraine/politics/95-kvartal-yevrosolidarnit-pro-dostup-do-dohodiv-poroshenka-novini-ukrajini-50052025.html"/>
    <meta property="og:site_name" content="НВ"/>
    <meta property="article:published_time" content="2019-11-06T17:51:00+00:00"/>
    <meta property="og:title" content="«Труба хоче «розсмішити коміка». Євросолідарність розкритикувала рішення суду про доступ до доходів Порошенка"/>
    <meta property="og:description" content="Партія Європейська солідарність заявила, що рішення суду про дозвіл на вивчення інформації про доходи експрезидента, нардепа Петра Порошенка не має ніякого сенсу."/>
  </head>
  <body>
    <article>
      <h1>«Труба хоче «розсмішити коміка». Євросолідарність розкритикувала рішення суду про доступ до доходів Порошенка</h1>
      <h2>Партія Європейська солідарність заявила, що рішення суду про дозвіл на вивчення інформації про доходи експрезидента, нардепа Петра Порошенка не має ніякого сенсу.</h2>
      <address>
        <time datetime="2019-11-06T17:51:00+00:00">06 Nov 2019, 17:51</time>
      </address>
      <p>Про це сказано у <a href="https://eurosolidarity.org/%D0%BF%D0%BE%D1%82%D1%83%D0%B3%D0%B8-%D0%B4%D0%B1%D1%80-%D1%96-%D1%83%D1%85%D0%B2%D0%B0%D0%BB%D0%B0-%D0%BF%D0%B5%D1%87%D0%B5%D1%80%D1%81%D1%8C%D0%BA%D0%BE%D0%B3%D0%BE-%D1%81%D1%83%D0%B4%D1%83-%D0%BD/?fbclid=IwAR20MO3Y1QvXRHqV3mLO">повідомленні</a> пресслужба політсили.</p>
      <p>«Державне бюро розслідувань перетворюється на "95-й квартал", а сам Роман Труба хоче "розсмішити коміка". Всі декларації Петра Порошенка за останні роки знаходяться у відкритому доступі», - сказано в повідомленні.</p>
      <p>У партії вважають, що постанова Печерського суду про дозвіл слідчим ДБР вивчити інформацію про доходи Порошенка, не має ніякого сенсу, «тому що ця інформація є публічною і доступною для будь-кого».</p>
      <p>У Євросолідарності вважають, що «агент Портнова Труба, всупереч здоровому глузду намагаючись виконати вказівки влади по розслідуванню проти Порошенка, намагається "накопати" хоча б щось».</p>
      <p>Партія планує подати скаргу до Вищої ради правосуддя на дії судді Печерського суду, який виніс рішення.</p>
      <p>Нагадаємо, що згідно з постановою Печерського районного суду, в рамках розслідування по відпочинку Порошенка на Мальдівах суд надав слідчим Держбюро розслідувань доступ до інформації про суми його заробітної плати, доходів та сплачених страхових внесків за п'ять років.</p>
    </article>
  </body>
</html>