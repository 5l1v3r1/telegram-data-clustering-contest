<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.alef.ir/news/3980815071.html"/>
    <meta property="og:site_name" content="جامعه خبری تحلیلی الف"/>
    <meta property="article:published_time" content="2019-11-06T17:29:00+00:00"/>
    <meta property="og:title" content="گام دیگر ترامپ برای غارت چاه‌های نفت سوریه"/>
    <meta property="og:description" content=" به گزارش باشگاه خبرنگاران جوان، خبرگزاری آسوشیتد پرس به نقل از برخی مقامات آمریکایی که نخواستند نامشان فاش شود اعلام کرد دونالد ترامپ، رئیس جمهور آمریکا با گسترش مأموریت نظامی نیرو‌های این کشور به منظور آنچه محافظت (ادعایی) از چاه‌های نفت شرق سوریه خوانده شده، موافقت کرده است."/>
  </head>
  <body>
    <article>
      <h1>گام دیگر ترامپ برای غارت چاه‌های نفت سوریه</h1>
      <address>
        <time datetime="2019-11-06T17:29:00+00:00">06 Nov 2019, 17:29</time>
      </address>
      <p>خبرگزاری آسوشیتدپرس گزارش داد دونالد ترامپ با گسترش مأموریت نیرو‌های آمریکایی برای آنچه حمایت نظامی از چاه‌های نفت سوریه خوانده شده، موافقت کرده است.</p>
      <p> به گزارش باشگاه خبرنگاران جوان، خبرگزاری آسوشیتد پرس به نقل از برخی مقامات آمریکایی که نخواستند نامشان فاش شود اعلام کرد دونالد ترامپ، رئیس جمهور آمریکا با گسترش مأموریت نظامی نیرو‌های این کشور به منظور آنچه محافظت (ادعایی) از چاه‌های نفت شرق سوریه خوانده شده، موافقت کرده است.</p>
      <p>به گفته این مقامات، این مسأله سبب خواهد شد پرسش‌های قانونی زیادی در خصوص اینکه آیا نیرو‌های آمریکایی قادر خواهند بود نیرو‌های سوری، روسی و یا دیگر نیرو‌ها را در صورت آنچه تهدید چاه‌های نفتی خوانده شده، هدف قرار دهند یا خیر، ایجاد شود.</p>
      <p>آسوشیتد پرس در ادامه به نقل از این مقامات نوشته است که باید بر روی جزئیات این طرح کار شود؛ اما تصمیم ترامپ فرصت آنچه به ادعا، ماندن در سوریه و جلوگیری از تجدید حیات داعش، مقابله با ایران و شراکت با کرد‌ها خوانده شده را به فرماندهان آمریکایی خواهد داد.</p>
      <p>این تصمیم ترامپ بعد از آن اتخاذ می‌شود که جمعه هفته پیش، نشستی میان ترامپ و مقامات نظامی این کشور برگزار شد. با وجود قول ترامپ برای خروج آمریکا از سوریه، اما این مسأله سبب می‌شود صد‌ها سرباز آمریکایی در سوریه حضوری به مراتب پیچیده‌تر داشته باشند.</p>
      <p>به نوشته آسوشیتد پرس، طبق این طرح، سربازان آمریکایی مساحت فراوانی از سرزمین‌های تحت کنترل کُرد‌های سوری که نزدیک به ۱۵۰ کیلومتر می‌رسد و از دیرالزور گرفته و تا الحسکه کشیده می‌شود را تحت نظارت خود درخواهند آورد.</p>
      <p>همچنین تصمیم رئیس جمهور آمریکا برای گسترش فعالیت نظامی در سوریه، تصمیم بازگرداندن ۱۲۰۰ سرباز آمریکایی از سوریه را به حال تعلیق در خواهد آورد.</p>
    </article>
  </body>
</html>