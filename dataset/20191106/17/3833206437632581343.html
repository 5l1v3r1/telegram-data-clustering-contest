<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.plovdiv24.bg/novini/interesno/Bivshata-zhena-na-shef-Manchev-preodolya-razdyalata-im-vlyubena-e-do-poluda-v-mlad-muzh-911736"/>
    <meta property="og:site_name" content="Plovdiv24.bg"/>
    <meta property="article:published_time" content="2019-11-06T17:49:00+00:00"/>
    <meta property="og:title" content="Бившата жена на шеф Манчев преодоля раздялата им, влюбена е до полуда в млад мъж"/>
    <meta property="og:description" content="Бившата жена на шеф Манчев Марина не страда дълго, след като той я заряза заради по-младата Цветомил..."/>
  </head>
  <body>
    <article>
      <h1>Бившата жена на шеф Манчев преодоля раздялата им, влюбена е до полуда в млад мъж</h1>
      <address>
        <time datetime="2019-11-06T17:49:00+00:00">06 Nov 2019, 17:49</time>
      </address>
      <p>Бившата жена на шеф Манчев Марина не страда дълго, след като той я заряза заради по-младата Цветомила, която го дари със син.</p>
      <p>Красивата Марина отскоро е влюбена като ученичка в симпатичен и добре сложен мъж, с когото изживява бурен романс. Според приятелите й, именно покрай младото си гадже Марина се подмладила и разхубавила. И дори искала да заживее под един покрив с гаджето си.</p>
      <p>Децата й от Иван Манчев - 17-годишният Христо и 13-годишната Виктория, одобрявали новия й приятел и нямали нищо против да делят една къща с него. Наясно с новата й сърдечна тръпка бил и бившият й мъж и се радвал, че тя е щастлива.</p>
      <p>Двамата се разведоха официално през август, но са в прекрасни отношения. Противно на очакванията, че ще водят тежки съдебни битки за всичките си имоти и ресторантьорския бизнес, това не се случи. Манчев й остави луксозен семеен апартамент, в който преди три години наля цяло състояние. </p>
      <p>Жилището е проектирано от един от най-добрите интериорни дизайнери - архитект Петко Колев и дори спечели престижната награда "Къща на годината" в най-големия интериорен конкурс в България. Говори се, че бившите съпрузи дори продължават съвместно да управляват ресторантьорския си бизнес. </p>
      <p>Топ готвачът и Марина бяха семейство в продължение на 18 години, Запознават се в тогавашния Японски хотел, където той е главен готвач, а тя работи в администрацията. Любовта им пламва веднага и след година се женят. Марина е неотлъчно до него и когато стартира бизнеса си с ресторанти. </p>
      <p>"Това и помага, и пречи. Това, че сме заедно ни помогна да се развием. Когато отворихме първия ресторант, тя гледаше децата, аз се занимавах с него. После и тя се включи", обяснява Манчев. </p>
      <p>Преди да изневери с Цветомила, той е признавал и за други свои забежки, но винаги се е връщал при Марина. Последната клюка обаче гласи, че се е разделил и с любовницата си и тя е напуснала общия им дом. Все още не е ясно дали това е временно или раздялата е окончателна. Все пак Цветомила му роди дете преди само три месеца. За нея се знае, че е от Берковица, но живее във Варна.</p>
      <p>С шеф Манчев се среща по време на снимки на "Кошмари в кухнята", пише Галерия.</p>
    </article>
  </body>
</html>