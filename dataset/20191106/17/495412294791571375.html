<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ilsussidiario.net/news/black-friday-2019-sconti-e-offerte-expert-anticipa-i-saldi-iphone-tv-tablet/1945897/"/>
    <meta property="og:site_name" content="IlSussidiario"/>
    <meta property="article:published_time" content="2019-11-06T17:09:38+00:00"/>
    <meta property="og:title" content="Black Friday 2019 offerte e sconti/ Amazon lancia promozioni: atteso boom di acquisti"/>
    <meta property="og:description" content="Black Friday 2019, offerte e sconti 29 novembre: Amazon sta preparando una serie di iniziative per tutti i suoi clienti. Previsto boom di acquisti online."/>
  </head>
  <body>
    <article>
      <h1>Black Friday 2019 offerte e sconti/ Amazon lancia promozioni: atteso boom di acquisti</h1>
      <h2>Black Friday 2019, offerte e sconti per il 29 novembre: Amazon sta preparando una serie di iniziative per tutti i suoi clienti. Previsto boom di acquisti online</h2>
      <address><time datetime="2019-11-06T17:09:38+00:00">06 Nov 2019, 17:09</time> by <a rel="author" href="https://www.ilsussidiario.net/autori/davide-giancristofaro-alberti/" target="_blank">Davide Giancristofaro Alberti</a></address>
      <p>È previsto il 29 novembre l’attesissimo <b>Black Friday 2019</b>. Il mondo del commercio online si prepara ad un altro grande successo, perché questo tipo di acquisti stanno facendo registrare un trend in continua crescita. Lo dimostrano i numeri. L’anno scorso, ad esempio, le ricerche sul web nel giorno di questi super saldi sono cresciute addirittura del 47,6 per cento rispetto ad un qualsiasi giorno del mese di novembre. Tenendo conto dei quattro giorni di sconto dell’anno scorso, cioè da venerdì 23 a lunedì 26 novembre 2018, la giornata del Black Friday è stata quella che tra tutte ha attirato i consumatori digitali. Lo svela idealo.it, il portale internazionale che fa comparazione dei prezzi: 32,6 per cento di ricerche contro una media del 22,5 per cento nei restanti tre giorni. E questo dimostra che anche se le offerte e gli sconti proseguono per più giorni, il venerdì del Black Friday è la giornata in cui si concentra il maggior interesse dei consumatori. (agg. di Silvana Palazzo)</p>
      <h4>BLACK FRIDAY 2019, AMAZON PREPARA DIVERSE INIZIATIVE</h4>
      <p>Durante il <b>Black Friday 2019</b>, in arrivo il prossimo 29 novembre, Amazon sarà come al solito il sito che registrerà il maggior numero di vendite. E per l’occasione il noto portale e-commerce ha già programmato una serie di iniziative, a cominciare dalla spedizione in un solo giorno a tutti i clienti Prime, mentre per i clienti delle zone di Milano, Roma e Torino, il giorno stesso con Prime Now. Tornerà inoltre per il secondo anno consecutivo l’Amazon Xmas San Babila (dal 27 novembre, giusto in tempo per il Black Friday, fino al primo dicembre, in corso Venezia 2), showroom temporaneo dove verranno esposti tutti i prodotti più interessanti che in contemporanea verranno scontati anche sul sito. Sui prodotti esposti, come ricorda Dday.it, verrà applicato un QR code che permetterà ai clienti di scoprire tutti i dettagli del prodotto stesso scansionando appunto il codice di cui sopra, tramite l’applicazione di Amazon. Infine, per tutti i prodotti spediti dal primo novembre al 31 dicembre, si potrà effettuare la richiesta di reso fino al 31 gennaio 2020. (aggiornamento di Davide Giancristofaro)</p>
      <h4>BLACK FRIDAY 2019: SPESA MEDIA ITALIANI SARA’ DI 220 EURO</h4>
      <p>Nove italiani su dieci faranno acquisti il prossimo 29 novembre, giorno in cui cadrà il <b>Black Friday 2019</b>. A svelarlo è stato una ricerca di mercato effettuata da Tiendeo.it, che sottolinea appunto come il 90% degli italiani interpellati, sia pronto a spendere approfittando di sconti e saldi tipici del venerdì nero. E non si tratterà di acquisti di pochi euro, visto che il budget medio stanziato per il prossimo 29 novembre sarà di 221 euro, con il 21% degli intervistati disposti a spendere anche più di 300 euro. Fra coloro che compreranno durante il Black Friday, la metà acquisteranno prodotti di elettronica e vestiti, mentre il 37% punterà a elementi di arredo, con il 20% che invece si dedicherà al reparto alimentari e beauty, e un 10% disposto a comprare prodotti riguardanti le categorie giochi e sport. Infine l’ultima domanda, come acquisteranno gli italiani? Resiste lo store fisico anche se più della metà, il 53% sembra intenzionata a comprare online. (aggiornamento di Davide Giancristofaro)</p>
      <h4>BLACK FRIDAY 2019, SCONTI E OFFERTE: COME EVITARE FREGATURE</h4>
      <p>Siete pronti per il <b>Black Friday 2019</b>? E’ scattato il conto alla rovescia per il venerdì più nero dell’anno, e per evitare di prendere delle fregature, pensando di fare l’affare, ci sentiamo di darvi qualche piccolo consiglio. Prima di tutto, cercate di evitare gli acquisti di impulso, e soprattutto, di farvi attrarre da prezzi troppo vantaggiosi. Se trovaste un iPhone 11 in offerta a 200 euro, sappiate che sicuramente vi sarà qualcosa che non quadra. Secondariamente, vi potrete fare aiutare da qualche app interessante, come ad esempio Keepa. Come ricordano i colleghi di Everyeye, si tratta di un plugin installabile sul vostro browser, che vi permette di tenere controllati i prezzi del prodotto che vi interessa, e che di conseguenza vi fa capire se lo sconto applicato sia reale o meno. Per quanto riguarda il Black Friday su Amazon, vi ricordiamo inoltre una serie di buoni promossi dallo stesso sito di e-commerce, a cominciare dai 5 euro che potrete ottenere guardando 5 minuti di Amazon Prime Video. Se invece abbinerete una card Visa all’account di Amazon (promozione valida fino al 31 dicembre), riceverete altri 5 euro di coupon. Promozioni anche per gli studenti universitari che acquisteranno un libro entro il 30 novembre: in regalo un buono da 15 euro a fronte di una spesa da 50. Infine, 10 euro in regalo ogni 30 di spesa nell’apposita pagina, promozione valida fino al 22 novembre. (aggiornamento di Davide Giancristofaro)</p>
      <h4>BLACK FRIDAY 2019: L’EXPERT ANTICIPA IL VENERDI’ NERO</h4>
      <p>Prosegue il conto alla rovescia verso il 29 novembre, l’ultimo venerdì del mese nonché il <b>Black Friday del 2019.</b> Mancano esattamente 23 giorni al grande evento, e sono in molti coloro che stanno già aggiornando le proprie wishlist, le liste dei desideri, speranzosi di poter acquistare il prodotto desiderato in forte sconto. A farla da padrona durante il venerdì più nero dell’anno saranno ovviamente i siti di e-commerce, a cominciare da Amazon, il portale di vendita più famoso al mondo la cui associazione con il Black Friday è ormai cosa naturale. Ma non mancheranno ovviamente sconti anche da altre parti, a cominciare dalle grandi catene di elettrodomestici, <b><a href="https://www.ilsussidiario.net/news/black-friday-2019-conto-alla-rovescia-sconti-folli-dal-29-novembre-non-solo-amazon/1945041/">come ad esempio Expert</a>,</b> che ha deciso di anticipare in qualche modo il 29 novembre, attraverso un volantino ricco di grandi offerte e prezzi scontati. Ad esempio è possibile trovare il Samsung Galaxy A50 a 299 euro invece che al solito prezzo di listino da 359 euro.</p>
      <h4>BLACK FRIDAY 2019, ALCUNE OFFERTE DI EXPERT</h4>
      <p>Chi invece volesse portarsi a casa una televisione esagerata, leggasi un Q50R sempre di Samsung, con tecnologia QLED da 55 pollici, potrà farlo a 2499 euro invece che i soliti 2999, per uno sconto molto interessante pari a 500 euro tondi tondi. Rimanendo in tema tv, meritevole d’attenzione anche il modello della LG OLED55C9M, con tecnologia Oled, a 1499 euro invece che i soliti 1899 euro. Non mancano altre offerte interessanti, a cominciare dai tanto desiderati <b><a href="https://www.ilsussidiario.net/news/black-friday-2019-offerte-e-sconti-smartphone-vestiti-e-arriva-il-venerdi-nero/1945571/">iPhone</a></b>, fra i prodotti più ricercati durante il periodo del “venerdì nero”; a riguardo la Expert propone l’Xs in versione Max con 256 Gb di capienza, al prezzo di 1.199 euro, mentre il P30 Pro di casa Huawei sarà in vendita a 779 euro. Infine, per quanto riguarda i tablet, interessante l’Ideapad C340 a 599 euro, a 100 euro in meno rispetto al normale prezzo di vendita. Ce ne è per tutti i gusti quindi, basta solo scegliere quale prodotto acquistare.</p>
      <related>
        <h4>Ti potrebbe interessare anche</h4>
        <a href="https://www.ilsussidiario.net/news/dvb-t2-bonus-per-cambiare-tv-e-decoder-nuova-tecnologia-in-vigore-dal-2022/1948438/"/>
        <a href="https://www.ilsussidiario.net/news/facebook-down-instagram-e-whatsapp-non-funzionano-problemi-in-italia-ma-non-solo/1948370/"/>
        <a href="https://www.ilsussidiario.net/news/black-friday-2019-sconti-e-offerte-da-amazon-a-unieuro-e-videogame-mania/1948191/"/>
        <a href="https://www.ilsussidiario.net/news/black-friday-2019-sconti-e-offerte-unieuro-solo-oggi-22-su-tutti-i-prodotti/1947750/"/>
        <a href="https://www.ilsussidiario.net/news/black-friday-2019-sconti-e-offerte-trony-anticipa-i-saldi-con-gli-sconti-da-re/1947597/"/>
        <a href="https://www.ilsussidiario.net/news/black-friday-2019-offerte-e-sconti-super-promozioni-mediaworld-e-amazon/1947441/"/>
      </related>
    </article>
  </body>
</html>