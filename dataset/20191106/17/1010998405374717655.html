<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://btvnovinite.bg/sport/levski-klasicheski-sreshtu-etar.html"/>
    <meta property="og:site_name" content="bTV Новините"/>
    <meta property="article:published_time" content="2019-11-06T17:22:00+00:00"/>
    <meta property="og:title" content="&quot;Левски&quot; класически срещу &quot;Етър&quot;, Алар се отпуши"/>
    <meta property="og:description" content="&quot;Сините&quot; отново на 4 точки от лидера &quot;Лудогорец&quot;"/>
  </head>
  <body>
    <article>
      <h1>"Левски" класически срещу "Етър", Алар се отпуши</h1>
      <h2>"Сините" отново на 4 точки от лидера "Лудогорец"</h2>
      <address>
        <time datetime="2019-11-06T17:22:00+00:00">06 Nov 2019, 17:22</time>
      </address>
      <p>"Левски" записа шести пореден домакински успех, след като се наложи с 3:0 над "Етър" в мач от 15-ия кръг на родното футболно първенство.</p>
      <p>Така тимът на бившия национален селекционер Петър Хубчев отново е на 4 точки от лидера "Лудогорец". Столичани са с актив от 35 точки, а шампионите имат 39. С днешния успех "Левски" вече е еднолично втори с две точки аванс пред третия "Локомотив" Пловдив, който стигна само до равенство 1:1 със "Славия" вчера.</p>
      <p>На "Герена" "Левски" поведе в 23', когато исландският бранител Холмар Ейолфсон се разписа във втори пореден двубой.</p>
      <p>Домакините доминираха и Паулиньо покачи на 2:0 в 48', преди Дени Алар да се възползва от подаване на бразилеца в 67', за да оформи крайния резултат. За австриеца това бе дебютно попадение с екипа на "Левски".</p>
      <p>В следващия кръг "Левски" гостува на "Ботев" Пловдив, докато "Етър" приема "Черно море".</p>
      <p>
        <b>Съставите</b>
      </p>
      <p><b>"Левски":</b> Милан Миятович, Живко Миланов, Хилмар Ейолфсон, Нуно Рейш, Иван Горанов, Хали Тиам, Мартин Райнов, Паулиньо, Здравко Димитров (71' Мартин Петков), Станислав Иванов, Дени Алар</p>
      <p><b>"Етър":</b> Христо Иванов, Красимир Станоев, Александър Дюлгеров, Артьом Артюнин, Даниел Младенов (55' Никола Колев), Иван Иванов, Крум Стоянов, Румен Руменов, Флорент Боджадж, Яни Пехливанов (72' Христофор Хубчев), Иван Стоянов (43' Светослав Ковачев)</p>
    </article>
  </body>
</html>