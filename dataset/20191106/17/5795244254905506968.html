<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://style.nv.ua/ukr/blogs/shchastya-i-uspih-10-rad-yak-dosyagti-uspihu-v-zhitti-50038980.html"/>
    <meta property="og:site_name" content="НВ"/>
    <meta property="article:published_time" content="2019-11-06T17:12:00+00:00"/>
    <meta property="og:title" content="Вище голови. 10 непростих кроків, що ведуть до успіху"/>
    <meta property="og:description" content="Ніхто не робить нічого видатного, залишаючись у зоні комфорту"/>
  </head>
  <body>
    <article>
      <h1>Вище голови. 10 непростих кроків, що ведуть до успіху</h1>
      <h2>Ніхто не робить нічого видатного, залишаючись у зоні комфорту</h2>
      <address>
        <time datetime="2019-11-06T17:12:00+00:00">06 Nov 2019, 17:12</time>
      </address>
      <p>
        <a href="https://nv.ua/ukr/opinion_author/trevis-bredberri.html">Тревіс Бредберрі<br/>Автор книги «Емоційний інтелект 2.0»</a>
      </p>
      <p>Т. С. Еліот безумовно був близький до істини, коли питав: «Якщо ви не стрибнете вище своєї голови, як ви дізнаєтеся, якого ви зросту?». Вихід із зони комфорту має вирішальне значення для вашого успіху і благополуччя.</p>
      <p>Наш мозок влаштований так, що нам складно здійснювати якісь дії доти, доки ми не відчуємо хоча б найменший стрес або незручність. Насправді, продуктивність досягає максимуму коли ми переступаємо межу зони комфорту. Надмірний комфорт призводить до пасивності, а якщо ви виходите занадто далеко за межі зони комфорту, стрес зашкалює і ви терпите крах.</p>
      <p>Максимальна продуктивність і дискомфорт йдуть пліч-о-пліч. Вихід за межі зони комфорту робить вас краще, і це не повинно бути щось настільки ж екстремальне, як підкорення Евересту. В першу чергу ваші кордони розсовують повсякденні завдання, жодне з яких не вимагає польоту в Непал.</p>
      <p>1 <b>Вставайте рано вранці</b></p>
      <p>Якщо ви не жайворонок, більш ранній підйом, ніж зазвичай, може вивести вас із зони комфорту. У будь-якому випадку, пробудження задовго до того, як приходить час збиратися на роботу, <a href="https://style.nv.ua/ukr/blogs/zvichki-uspishnih-lyudey-shcho-bagati-i-znameniti-roblyat-po-ranku-50029298.html">того варте</a>. У вас з’являється час, щоб зібратися з думками і морально підготуватися до майбутнього дня — а не просто кидатися від однієї справи до іншої. Це також дає вам можливість спокійно поснідати і позайматися спортом — як відомо, і те й інше дуже корисно для здоров’я.</p>
      <p>2 <b>Виконуйте «нездійсненні» завдання</b></p>
      <p>Небагато чого може зрівнятися з захопленням від виконання чогось, що, як ви думали, вам не під силу. Ці звершення настільки виходять за межі вашої зони комфорту, що здаються неможливими — наприклад, участь у марафоні або виступ на конференції. Такі перемоги варті всіх страждань, які доведеться витерпіти заради них, тому що як тільки ви нарешті зробите це, ви відчуєте себе непереможним. І це відчуття тріумфу залишиться з вами назавжди.</p>
      <p>3 <b>Медитуйте</b></p>
      <p>Легко застрягти в зоні комфорту, якщо ви так зайняті, що немає можливості зменшити темп і задуматися про те, що ви, власне, робите і навіщо. Медитація — чудовий спосіб розірвати це коло, а крім того вона може бути дуже корисною для вашого мозку. Гарвардський нейробіолог Сара Лазар виявила, що медитація призводить до істотних змін в мозку. Вона підвищує щільність мозкової речовини в областях, що відповідають за самовладання, концентрацію уваги, здатність до вирішення завдань, гнучкість і стійкість до стресів. Більше того, ці зміни зберігаються тривалий час.</p>
      <p>4 <b>Концентруйтесь на одній речі за один раз</b></p>
      <p>Зосереджуючись на одному-єдиному завданні, ми дуже ризикуємо — зазнати невдачі в чомусь, <a href="https://style.nv.ua/ukr/blogs/shchos-vidatne-yak-dosyagti-uspihu-v-rekordni-termini-50031819.html">чому віддали всі сили</a>. Ось чому це приносить такий дискомфорт. Але альтернатива цьому — багатозадачність — справжня вбивця продуктивності. Дослідження, проведені в Стенфорді, підтвердили, що багатозадачність призводить до меншої продуктивності, ніж виконання однієї речі за раз.</p>
      <aside>Устриця створює перлину лише коли її подразнює піщинка</aside>
      <p>Дослідники виявили, що люди, на яких регулярно обрушується відразу кілька потоків електронної інформації, менш уважні, гірше згадують інформацію і не переключаться з однієї роботи на іншу так само добре як ті, хто виконує одну задачу за раз. Коли ви намагаєтеся робити дві речі одночасно, вашому мозку не вистачає потужності, щоб успішно справлятися з обома. Коли ви занадто розпорошуєтеся і відволікаєтеся на все яскраве і блискуче, що потрапляє в поле зору, ви втрачаєте важливу можливість для особистого зростання.</p>
      <p>5 <b>Займайтеся волонтерською діяльністю</b></p>
      <p>Було б чудово, якби з чисто альтруїстичних міркувань волонтерством займався кожен з нас, але ми всі відчуваємо брак часу і змушені розставляти пріоритети. Проблема в тому, що після довгого робочого дня волонтерство може за рівнем пріоритетності опинитися десь за переглядом відео з епікфейлами на YouTube. Волонтерство — неймовірний досвід, який одночасно піднімає настрій і розширює ваше коло спілкування. Чи зустрічали ви когось, хто зробив би волонтерську діяльність одним зі своїх пріоритетів і з часом не змінився б на краще? От і я не зустрічав.</p>
      <p>Читайте також:</p>
      <figure>
        <img src="https://images.weserv.nl/?url=https://style.nv.ua/system/opinion_authors/avatar_colors/000/014/360/original/b12e4e6c4239d00c5fb210e67befb727.png?stamp=1&amp;q=85"/>
      </figure>
      <p>Джон Машні<br/>Без них нічого не вийде. Два найважливіших слова в житті</p>
      <p>6 <b>Виступайте перед публікою</b></p>
      <p>Ви напевно чули, що більшість людей боїться публічних виступів більше, ніж смерті. Дійсно, 74% американців страждають на глоссофобію — модне слівце, що означає страх публічних виступів. Так що так, це виклик. Але і це того варте. Чи звертаєтеся ви до п’ятьох, що сидять за столом, чи до п’ятитисячної аудиторії, вміння виступати перед публікою може стати величезною перевагою для вашої кар'єри.</p>
      <p>7 <b>Говоріть з незнайомцями</b></p>
      <p>Якщо ви не крайній екстраверт і не політик, розмовляючи з новими людьми, ви, ймовірно, відчуваєте певну незручність. І тим не менше, робіть це. Соціальна взаємодія добре впливає на настрій (навіть якщо ви залишилися нею не задоволені), розширить коло спілкування, підказує нові ідеї та підвищує вашу впевненість у собі.</p>
      <p>8 <b>Прикусіть язика</b></p>
      <p>Безумовно, може здатися таким приємним зірватися на комусь і повідомити їм все, що ви насправді думаєте. Але це приємне відчуття тимчасове. Що станеться наступного дня, за тиждень, за рік? Прагнення довести свою правоту — частина людської природи, але воно рідко йде на користь. Неконтрольовані емоції під час конфлікту можуть позбавити вас шляхів до відступу і втягнути у такий бій, який завдасть серйозної шкоди і вам, і вашим відносинам. Коли ж ви розпізнаєте свої емоції і реагуєте на них, ви можете з розумом вибирати, в якій битві брати участь, і продовжувати стояти на своєму лише коли це необхідно. У переважній більшості випадків необхідно, навпаки, прикусити язика.</p>
      <p>Читайте також:</p>
      <figure>
        <img src="https://images.weserv.nl/?url=https://style.nv.ua/system/opinion_authors/avatars/000/012/926/original/39e9afe150bbbe57d93d00e59f82e3f7.png?stamp=1&amp;q=85&amp;w=115"/>
      </figure>
      <p>Тревіс Бредберрі<br/>Шість причин, чому розумні люди програють</p>
      <p>9 <b>Говоріть ні</b></p>
      <p>Дослідження, проведені Каліфорнійським університетом у Сан-Франциско, показали, що чим важче вам дається відмова, тим вище ймовірність, що ви зіткнетеся зі стресом, вигоранням і навіть депресією. Сказати «ні» — одна з найскладніших речей для багатьох людей. «Ні» — сильне слово, але ви не повинні боятися його використовувати. Коли приходить час сказати «ні», уникайте таких фраз як «Не думаю, що я зможу …» або «Я не впевнений …». Ви кажете «ні» новим зобов’язанням <a href="https://style.nv.ua/ukr/blogs/pripinit-ce-negayno-12-pomilok-trudogolikiv-50020078.html">заради дотримання вже існуючих</a> — і підвищуєте ймовірність їх успішного виконання. Коли ви навчитеся говорити «ні», ви вивільните час і енергію для по-справжньому важливих речей.</p>
      <p>10 <b>Припиніть відкладати на потім</b></p>
      <p>Зміни даються нелегко. Самовдосконалення — це непросто. Важко знайти в собі сили, щоб досягти бажаного. А коли щось дається нелегко, завжди простіше вирішити, що це може почекати до завтра. Проблема в тому, що завтра ніколи не настане. Говорячи собі, що ви зробите це завтра, ви лише виправдовуєтеся — ви або не хочете в дійсності цього робити, або мрієте отримати результат без супутньої важкої роботи.</p>
      <p>
        <b>Підсумовуючи</b>
      </p>
      <p>Перебування в зоні комфорту означає застій. Так само, як устриця створює перлину лише коли її подразнює піщинка, ніхто не робить нічого видатного, залишаючись в зоні комфорту.</p>
      <p><i>Переклад</i> <a href="https://nv.ua/ukr/opinion.html"><i>НВ</i></a></p>
      <p>
        <i>НВ володіє ексклюзивним правом перекладу і публікації колонок Тревіса Бредберрі.</i>
      </p>
      <p><a href="https://www.talentsmart.com/articles/10-Uncomfortable-Deeds-That-Will-Make-You-More-Successful-2147446659-p-1.html"><i>Оригінал</i></a> <i>опубліковано на</i> <i/> <i><i>talentsmart.com.</i> Републікація повної версії тексту заборонена.</i></p>
      <p>
        <i>Тревіс Бредберрі — володар нагород і співавтор бестселера «Емоційний інтелект 2.0», співзасновник TalentSmart, світового лідера з тестування та навчання емоційного інтелекту, що працює з 75% компаній зі списку Fortune 500.</i>
      </p>
      <p>
        <i>Його книги перекладені на 25 мов і продаються в 150 країнах світу. Він також співпрацював з виданнями Newsweek, Time, BusinessWeek, Fortune. Forbes, USA Today, The Wall Street Journal, The Washington Post, The Harvard Business Review.</i>
      </p>
      <p>
        <b>
          <i>Приєднуйтесь до нашого телеграм-каналу</i>
        </b>
        <a href="https://t.me/nv_opinion">
          <b>
            <i> Мнения НВ</i>
          </b>
        </a>
      </p>
      <p><b><i>Більше блогів</i></b> <a href="https://style.nv.ua/blogs.html"><b><i>тут</i></b></a></p>
    </article>
  </body>
</html>