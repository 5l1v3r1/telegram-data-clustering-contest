<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://rubryka.com/2019/11/06/bekeshkina-otsinyla-shansy-slugy-narodu-na-mistsevyh-vyborah/"/>
    <meta property="og:site_name" content="Рубрика"/>
    <meta property="article:published_time" content="2019-11-06T17:44:30+00:00"/>
    <meta property="og:title" content="Бекешкіна оцінила шанси &quot;Слуги народу&quot; на місцевих виборах"/>
    <meta property="og:description" content="Соціолог Ірина Бекешкіна оцінила шанси партії «Слуга народу» на місцевих виборах. Свою позицію вона виклала в інтерв’ю для газети «Галичина». «Реально на місцях цієї партії немає. Важко було набрати кандидатів від неї до парламенту, вже брали, кого могли… А уявіть собі, скільки треба буде людей на місцевих виборах набирати, тут буде стільки випадковостей. Але претендентів […]"/>
  </head>
  <body>
    <article>
      <h1>Бекешкіна оцінила шанси "Слуги народу" на місцевих виборах</h1>
      <address><time datetime="2019-11-06T17:44:30+00:00">06 Nov 2019, 17:44</time> by <a rel="author" href="https://rubryka.com/author/editor_sandra/" target="_blank">Ольга Проскурова</a></address>
      <figure>
        <img src="https://rubryka.com/wp-content/uploads/2018/11/630_360_1489409819-3227-620x360.jpg"/>
      </figure>
      <p>
        <b>
          <b>Соціолог Ірина Бекешкіна оцінила шанси партії «Слуга народу» на місцевих виборах.</b>
        </b>
      </p>
      <p>Свою позицію вона виклала в інтерв’ю для газети<a href="https://galychyna.if.ua/analytic/irina-bekeshkina-u-gromadskiy-dumtsi-ukrayini-bagato-paradoksalnogo/?fbclid=IwAR05zCWwjDGYXWPoOq2LyxpWBO317BIBp93vhiCsmNw4MGWyzg9B0fdobr8"> «Галичина».</a></p>
      <p>«Реально на місцях цієї партії немає. Важко було набрати кандидатів від неї до парламенту, вже брали, кого могли… А уявіть собі, скільки треба буде людей на місцевих виборах набирати, тут буде стільки випадковостей. Але претендентів обратися від цієї, я б сказала, монопольної влади, буде багато, якщо, звичайно, її рейтинг не впаде», – пояснює соціолог.</p>
      <p>Вона відзначила, що проконтролювати усе, що робиться на місцевих виборах, надзвичайно важко.</p>
      <p>«Наприклад, «Батьківщина» чи «Європейська солідарність» мають свої осередки на місцях, де знають, хто є хто. А зі «Слугою народу» може бути безлад… Проходження представників цієї партії до місцевих рад залежатиме від того, яким тоді буде рейтинг вищої державної влади», – каже вона.</p>
      <p>Раніше <a href="https://rubryka.com/2019/08/09/bekeshkina-revanshu-prorosijskyh-syl-ya-vzhe-ne-boyusya/">Бекешкіна заявила, що не вважає нинішню політичну ситуацію в Україні реваншем проросійських сил.</a></p>
    </article>
  </body>
</html>