<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.ccma.cat/esport3/el-gran-detall-de-ter-stegen-amb-el-porter-de-lslavia/noticia/2961514/"/>
    <meta property="og:site_name" content="CCMA"/>
    <meta property="article:published_time" content="2019-11-06T17:54:44+00:00"/>
    <meta property="og:title" content="El gran detall de Ter Stegen amb el porter de l'Slavia"/>
    <meta property="og:description" content="Al final del partit, el porter alemany del Barça va esperar Ondrej Kolar al túnel de vestidors per felicitar-lo personalment per la seva gran actuació al Camp Nou"/>
  </head>
  <body>
    <article>
      <h1>El gran detall de Ter Stegen amb el porter de l'Slavia</h1>
      <h2>Al final del partit, el porter alemany del Barça va esperar Ondrej Kolar al túnel de vestidors per felicitar-lo personalment per la seva gran actuació al Camp Nou</h2>
      <address><time datetime="2019-11-06T17:54:44+00:00">06 Nov 2019, 17:54</time> by <a rel="author">esport3</a></address>
      <p>El porter de l'Slavia de Praga, Ondrej Kolar, va ser un dels grans artífexs de l'empat del seu equip contra el Barça al Camp Nou. Amb les seves aturades, Kolar va mantenir la seva porteria a zero i va acabar rebent un gran detall d'un dels seus referents. Al final del partit, Marc-André ter Stegen va esperar Kolar al túnel de vestidors per felicitar-lo personalment per la seva gran actuació.</p>
      <p>Kolar, de 25 anys i internacional amb les categories inferiors de la República Txeca, va agrair el gest d'esportivitat del porter alemany del Barça, un dels seus grans referents.</p>
      <blockquote>"Em va comentar que no havia vist una actuació així d'un porter en molt de temps. Em va esperar expressament i em va dir que feia goig veure un porter jugar així amb els peus", va revelar en declaracions als mitjans de comunicació del seu país."</blockquote>
    </article>
  </body>
</html>