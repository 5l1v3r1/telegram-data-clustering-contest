<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://standartnews.com/regionalni/kmet-i-svetnitsi-v-kozloduy-se-zaklekha-406046.html"/>
    <meta property="og:site_name" content="Стандарт Новини"/>
    <meta property="article:published_time" content="2019-11-06T17:26:18+00:00"/>
    <meta property="og:title" content="Кмет и съветници в Козлодуй се заклеха"/>
    <meta property="og:description" content="За председател на общинския съвет бе избрана Николинка Тодорова"/>
  </head>
  <body>
    <article>
      <h1>Кмет и съветници в Козлодуй се заклеха</h1>
      <address><time datetime="2019-11-06T17:26:18+00:00">06 Nov 2019, 17:26</time> by <a rel="author">Стандарт</a></address>
      <p>Днес се проведе първото заседание на общинския съвет в Козлодуй,на което тържествено положиха клетва общинските съветници, кметът на общината Маринела Николова и избраните кметове на кметства. Областният управител Малина Николова връчи на кмета на Община Козлодуй символите на местната власт – огърлица и ключ, като й пожела още нови успехи.</p>
      <p>"Нека Ви води консенсусът и разбирането, че само единни може да отстоявате исканията на гражданите на община Козлодуй“, каза Малина Николова.</p>
      <p>От своя страна Маринела Николова се обърна към всички присъстващи с думи на благодарност и увереност.</p>
      <p>“Работата, която свършихме за изминалите четири години, даде видими резултати, но занапред ни предстоят още важни проекти в полза на всички жители на нашата община. Сърдечно благодаря на нашите съграждани за огромната подкрепа! Това, че съм избрана за втори мандат за кмет на Община Козлодуй, за мен е изключителна отговорност”. Тя пожела на всички здраве и благополучие.</p>
      <p>На първото си заседание новоизбраният общински съвет избра за свой председател Николинка Тодорова. „Заемането на поста председател на общински съвет е изключителна отговорност, която аз поемам с ясното съзнание, че ще бъда водена от законността и интересите на гражданите на община Козлодуй. Ще разчитам на съдействие от страна на всички общински съветници. Пожелавам успех на новия общински съвет!”, каза Тодорова при встъпването си в длъжност.</p>
    </article>
  </body>
</html>