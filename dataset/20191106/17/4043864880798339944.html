<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.pravda.com.ua/news/2019/11/6/7231205/"/>
    <meta property="og:site_name" content="Українська правда"/>
    <meta property="article:published_time" content="2019-11-06T17:55:57+00:00"/>
    <meta property="og:title" content="Помпео скасував візит в Україну – Лещенко"/>
    <meta property="og:description" content="Українська влада пов’язує рішення держсекретаря США Майкла Помпео з розслідуванням у рамках імпічменту президента США Дональда Трампа."/>
  </head>
  <body>
    <article>
      <h1>Помпео скасував візит в Україну – Лещенко</h1>
      <address>
        <time datetime="2019-11-06T17:55:57+00:00">06 Nov 2019, 17:55</time>
      </address>
      <p>Українська влада пов'язує рішення держсекретаря США Майкла Помпео з розслідуванням у рамках імпічменту президента США Дональда Трампа.</p>
      <p><b>Джерело:</b> екснардеп <a href="https://t.me/LeshchenkoS/539?fbclid=IwAR0h600FYwupE1eK3VrP_RfKfRNWBBEi7Gl6742IIy5hpGqvJWDA_FbdRsM">Сергій Лещенко</a> в Telegram із посиланням на колишнього посла США в Україні Стівена Пайфера</p>
      <p><b>Деталі:</b> За словами Лещенка, візит був скасований минулого тижня, через два дні після того, як Помпео надійшла пропозиція відвідати Україну.</p>
      <p>Пайфер також повідомив, що українська влада висловлює занепокоєння стосовно скасованого візиту Помпео.</p>
      <p><b>Що було раніше:</b> 4 листопада Помпео дав інтерв'ю для радіо KCMO, текст якого опублікував <a href="https://www.state.gov/secretary-michael-r-pompeo-with-pete-mundo-of-kcmo-talk-radio/">Держдеп</a>.</p>
      <p>Держсекретар США пояснив позицію адміністрації Трампа <a href="https://www.pravda.com.ua/news/2019/11/5/7231010/">стосовно України</a>: "Це нація з глибокою історією корупції – і наша місія, місія посла, місія пана Волкера була дуже чітка: створити набір інструментів, щоб нове керівництво, президент Зеленський і його команда змогли виконати те, про що вони говорили під час своєї кампанії, а це – зменшити ризик корупції".</p>
      <p>
        <b>Нагадаємо:</b>
      </p>
      <ul>
        <li>За словами нинішніх та колишніх чиновників адміністрації президента США, Дональд Трамп відчував "непереборну <a href="https://www.pravda.com.ua/news/2019/11/3/7230841/">ненависть" до керівництва України</a> ще з 2016 року, бо вбачав спроби втручання у президентську кампанію.</li>
        <li>25 вересня Білий дім оприлюднив текст <a href="https://www.pravda.com.ua/news/2019/09/25/7227320/">телефонної розмови </a>між президентом США Дональдом Трампом і президентом України Володимиром Зеленським, через яку в США розпочали процедуру <a href="https://www.pravda.com.ua/news/2019/09/24/7227246/">імпічменту</a>.</li>
        <li>З тексту розмови випливає, що Трамп схиляв Зеленського розпочати розслідування проти політичного опонента колишнього віцепрезидента Джо Байдена.</li>
        <li>Помпео 2 жовтня підтвердив, що <a href="https://www.pravda.com.ua/news/2019/10/2/7227919/">слухав телефонну розмову</a> між президентами.</li>
        <li>Держсекретар США захищав підхід адміністрації Трампа до України і назвав його <a href="https://www.eurointegration.com.ua/news/2019/10/6/7101586/">типовим у взаємодії</a> між країнами.</li>
      </ul>
      <p>
        <b>Знати більше:<i> </i></b>
        <a href="https://www.pravda.com.ua/articles/2019/09/25/7227329/">
          <b>
            <i>Чи шантажував Трамп Зеленського. Повний текст розмови</i>
          </b>
        </a>
      </p>
      <p>
        <a href="https://www.eurointegration.com.ua/articles/2019/09/25/7101172/">
          <b>
            <i>Імпічмент на тлі Зеленського: які звинувачення висунули Дональду Трампу</i>
          </b>
        </a>
      </p>
      <footer>Українська правда</footer>
      <related>
        <a href="https://www.pravda.com.ua/news/2019/09/22/7226996/"/>
        <a href="https://www.pravda.com.ua/news/2019/08/27/7224576/"/>
        <a href="https://www.pravda.com.ua/news/2019/08/1/7222500/"/>
      </related>
    </article>
  </body>
</html>