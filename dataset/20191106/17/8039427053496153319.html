<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.andhrajyothy.com/artical?SID=948037"/>
    <meta property="og:site_name" content="Andhrajyothy"/>
    <meta property="article:published_time" content="2019-11-06T17:55:17+00:00"/>
    <meta property="og:title" content="క్రిస్టియన్‌ స్మశాన వాటికల కోసం స్థలాల సేకరణ- కొప్పుల"/>
    <meta property="og:description" content="ADVT"/>
  </head>
  <body>
    <article>
      <h1>క్రిస్టియన్‌ స్మశాన వాటికల కోసం స్థలాల సేకరణ- కొప్పుల</h1>
      <address>
        <time datetime="2019-11-06T17:55:17+00:00">06 Nov 2019, 17:55</time>
      </address>
      <figure>
        <img src="https://cdn3.andhrajyothy.com/AJNewsImages//AJ%20ADDS//ADD-211019.jpg"/>
      </figure>
      <aside>అన్నపూర్ణ మ్యారేజెస్ అన్ని కులముల వారికి పెళ్లి సంబంధములు చూడబడును.<br/>www.annapurnamarriages.com Ph: 88865 47666 ప్రవేశం ఉచితం</aside>
      <p>ADVT</p>
      <p><b>హైదరాబాద్‌:</b> క్రిస్టియన్‌ స్మశాన వాటికల నిర్మాణం కోసం అనువైన స్థలాలను గుర్తించామని సాంఘిక, మైనారిటీ సంక్షేమశాఖ మంత్రి కొప్పుల ఈశ్వర్‌ వెల్లడించారు. నగరంలో చాలినన్ని స్మశానవాటికలు లేక ఇబ్బందులు ఎదుర్కొంటున్నామని, నూతనంగా స్మశాన వాటికలను ఏర్పాటుచేయాలని క్రిస్టియన్‌ మత పెద్దలు ఇటీవల ప్రభుత్వం దృష్టికి తీసుకు వచ్చారు.ఈమేరకు కొన్ని ప్రాంతాల్లోస్మశాన వాటికల కోసం స్థలాలను గుర్తించామని మంత్రి కొప్పుల తెలిపారు. నగరానికి ఇరువైపులా అన్ని ప్రాంతాల్లో క్రిస్టియన్‌ల అవసరాలుతీర్చేవిధంగా రంగారెడ్డి, మల్కాజిగిరిమేడ్చల్‌, వికారాబాద్‌ జిల్లాల్లోని 13 ప్రాంతాల్లో 68.32 ఎకరాల స్థలాలనుగుర్తించామని అన్నారు. వీటిని త్వరలోనే అభివృద్ధి చేసేందుకు ప్రణాళికలను రూపొందించాలని మంత్రి అధికారులను ఆదేశించారు.</p>
      <p> </p>
      <p>భవిష్యత్‌ అవసరాలకు అనుగుణంగా ఏర్పాట్లుచేయాలని అన్నారు. రంగారెడ్డిజిల్లాలోని ఇబ్రహీంపట్నం ఖల్సా రెవెన్యూపరిధిలో 5 ఎకరాలు, మహేశ్వరం మండలంలోని గంగారంలో 10 ఎకరాలు, కొత్తూరు మండలంలోని కొడిచర్లలో 2.20 ఎకరాలు గుర్తించి స్వాధీనం చేసుకుంటామన్నారు. మేడ్చల్‌- రంగారెడ్డి జిల్లాలో ఘట్‌కేసర్‌ మండలంలోని నాగారం గ్రామంలో 5 ఎకరాలు, కుత్బుల్లాపూర్‌ మండలంలోని గాజుల రామారం గ్రామంలో 2 ఎకరాలు, దిండిగల్‌ మండల కేంద్రంలో 3 ఎకరాలు, దొమ్మరపోచంపల్లి గ్రామంలో 1.21 ఎకరాలు, కీసర మండలంలోని అహ్మద్‌గూడలో 4.10 ఎకరాలు గుర్తించినట్టుతెలిపారు. త్వరలోనే ఈ భూములను స్వాధీనం చేసేందుకు అధికారరులు చర్యలు తీసుకోనున్నట్టు తెలిపారు. కాగా నూతనంగా క్రిస్టియన్‌ స్మశాన వాటికలను ఏర్పాటు చేస్తామని ప్రభుత్వం ఇచ్చిన మాటను నిలుపుకుందని వివిధ క్రిస్టియన్‌ సంఘాలు ప్రభుత్వానికి కృతజ్ఞతలు తెలిపాయి. బుధవారం మంత్రి కొప్పుల ఈశ్వర్‌ను ఆయన నివాసంలో కలిశారు. క్రిస్టియన్‌ బురియల్‌ గ్రౌండ్‌ ఫర్‌ గ్రేటర్‌హైదరాబాద్‌, కమిటీ అధికారులు, అధ్యక్షులు బిషప్‌ విల్సన్‌సింగం, ఉపాధ్యక్షులు భాస్కర్‌, కార్యదర్శి గోనె సొలొమన్‌రాజ్‌ తదితరులు మంత్రిని కృతజ్ఞతలు తెలిపారు.</p>
    </article>
  </body>
</html>