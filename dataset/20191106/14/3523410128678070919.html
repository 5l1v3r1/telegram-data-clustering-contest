<!DOCTYPE html>
<html>
  <head>
    <meta charset="utf-8"/>
    <meta property="og:url" content="https://www.bultannews.com/fa/news/638462/%D9%BE%D8%A7%D8%B1%D9%84%D9%85%D8%A7%D9%86-%D8%A7%D9%86%DA%AF%D9%84%DB%8C%D8%B3-%D9%85%D9%86%D8%AD%D9%84-%D8%B4%D8%AF"/>
    <meta property="og:site_name" content="بولتن نیوز | bultannews.com"/>
    <meta property="article:published_time" content="2019-11-06T14:56:00+00:00"/>
    <meta property="og:title" content="پارلمان انگلیس منحل شد"/>
    <meta property="og:description" content="به دنبال انحلال پارلمان انگلیس، تا زمان برگزاری انتخابات و مشخص شدن پارلمان جدید، هیچ کاری در حوزه قانونگذاری در این کشور انجام نخواهد شد."/>
  </head>
  <body>
    <article>
      <h1>
        <a href="https://www.bultannews.com/fa/news/638462/%D9%BE%D8%A7%D8%B1%D9%84%D9%85%D8%A7%D9%86-%D8%A7%D9%86%DA%AF%D9%84%DB%8C%D8%B3-%D9%85%D9%86%D8%AD%D9%84-%D8%B4%D8%AF">پارلمان انگلیس منحل شد</a>
      </h1>
      <h2>به دنبال انحلال پارلمان انگلیس، تا زمان برگزاری انتخابات و مشخص شدن پارلمان جدید، هیچ کاری در حوزه قانونگذاری در این کشور انجام نخواهد شد.</h2>
      <address><time datetime="2019-11-06T14:56:00+00:00">06 Nov 2019, 14:56</time> by <a rel="author">بولتن نیوز | bultannews.com</a></address>
      <p>به گزارش بولتن نیوز، پارلمان انگلیس به منظور انتخابات زودهنگام منحل شد؛ تا زمان برگزاری انتخابات و مشخص شدن پارلمان جدید در انگلیس، دیگر هیچ کاری در حوزه قانونگذاری در پارلمان این کشور انجام نخواهد شد.</p>
      <p>انحلال پارلمان فعلی به این معنی است که هم مجلس عوام و هم مجلس اعیان به فعالیت خود پایان داده است.</p>
      <p>انتخابات مجلس عوام انگلیس روز دوازدهم دسامبر (۲۱ آذر) برگزار خواهد شد. در شرایط عادی، رئیس جدید پارلمان به همراه اعضای مجلس عوام انتخاب می‌شود.</p>
      <p>اتحادیه اروپا و لندن به تازگی به یک توافق دست یافته بودند که طبق آن خروج انگلیس را از این اتحادیه تسهیل می‌کرد؛ اما در پی به تصویب نرسیدن این مسأله در پارلمان انگلیس، این کار به حال تعلیق درآمد و اکنون قرار است در انگلیس در ماه دسامبر انتخابات برگزار شود؛ انتخاباتی که نخستین بار است از سال ۱۹۲۳ در این ماه برگزار می‌گردد.</p>
    </article>
  </body>
</html>